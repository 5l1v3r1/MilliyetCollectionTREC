<DOC>
<DOCNO> 125662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo21.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Bursaspor maçı hazırlıkları... 
</HEADLINE>
<TEXT>

     Türkiye Kupası'nda Denizlispor'u eleyerek adını çeyrek finale yazdıran Beşiktaş, ligde hafta sonunda Bursaspor ile kendi sahasında yapacağı maçın hazırlıklarına başladı. 
     Siyah-beyazlı futbolcular, Ümraniye'deki BJK Nevzat Demir Tesisleri'nde kondisyon merkezinde çalıştı. Teknik direktör Mircea Lucescu, futbolcularını antrenman sahası yerine kondisyon merkezinde çalıştırdı. 
     Beşiktaş, Bursaspor maçı için yarın öğle saatlerinde kampa girecek ve akşam saatlerinde basına kapalı olarak gerçekleştireceği antrenmanla da karşılaşmanın hazırlıklarını tamamlayacak. 
     Bu arada sakatlığı bulunan Yasin'in Bursaspor maçında oynamayacağı açıklandı. 
     Kulüp doktoru Ayhan Optur, Yasin'i Bursaspor maçında da riske etmeyeceklerini belirterek, ''Zaten Bursaspor maçı ilk yarının son karşılaşması olacak. Bu nedenle Yasin'i riske etmeyi düşünmüyoruz'' diye konuştu. 
     





</TEXT>
</DOC>
