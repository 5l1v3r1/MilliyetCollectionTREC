<DOC>
<DOCNO> 137571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur19.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile görüşmeler nerede tıkandı İşte yanıtlar... 
</HEADLINE>
<TEXT>

     Dışişleri Bakanı Yaşar Yakış, ABD ile Türkiye arasındaki müzakere sürecinin devam ettiğini ve tıkanmanın sözkonusu olmadığını söyledi. 
     Yakış, AK Parti TBMM Grup toplantısı öncesinde gazetecilerin Irak konusundaki sorularını yanıtladı. Türk tarafı olarak, ABD'li yetkililerle yapılan müzakerelerde rakam belirlemeden, ne kadarı hibe ne kadar da kredi verileceği konusunda çalıştıklarını anlatan Yakış, ''Bu kredinin de bin türlü formülü var. Mesela 4 yıl ödemesiz, 10 yılda geri ödenecek... Böyle olduğunda belli bir hibe, mesela 6 ile çarpılarak kredi haline dönüştürülüyor. Başka formül olursa o zaman başka bir payda ile çarpılması gerekiyor. Bütün bunların nasıl olacağı hususundaki fleksibilite de Türkiye tarafına bırakılarak sürüyor'' dedi. 
     Yakış ile gazeteciler arasındaki diyalog şöyle gelişti 
     Soru Tıkanan nokta nedir 
     Yakış Yok niye tıkanmış diyorsunuz. Müzakere sürecinde her taraf bir şey söylüyor. Onlar bir şey söylüyor, biz söylüyoruz. Bu müzakere süreci devam ediyor. Tıkanmışlık diye bir şey yok. 
     Soru Başbakan Abdullah Gül ''kaygılarımız var'' diyor. 
     Yakış Bin tane unsur var. Komuta yapısından tutun, Kuzey Irak'taki gelişmeleri nasıl takip edeceğiz, oradaki işbirliğimiz ne olacak, müdahale sonrası Irak'ın yapısının nasıl olacağı, işbirliği imkanları var mı Çok sayıda konu var. 
     Soru Sorunlar siyasi mi 
     Yakış Siyasi, askeri ve ekonomik konularda görüşlerin birebir aynı olması düşünülemez. 
     Soru Pearson aracılığıyla gönderilen son talep mektubunda neler vardı 
     Yakış Bu talep mektubu değildi. Bu bir süreç. Bu süreç içinde her iki taraf da kendi düşüncelerini ortaya koyuyor. Öbür taraf bunları inceliyor. Şunda anlaşabiliriz, bunda anlaşabiliriz diye bir danışma süreci bu... Biri talep ediyor, diğeri reddediyor diye bir şey yok. 
     
     ''REDDEDİLEN BİR ŞEY YOK'' 

     Soru Asker talebi ne kadar, Türkiye bunu neden reddediyor 
     Yakış Reddedilen bir şey yok. Bir kere aklınızdan çıkarın. Asker sayısını askeri makamlara sorun. Bu bir süreç. 
     Soru Sürecin ne zaman tamamlanması öngörülüyor 
     Yakış Ne zaman mutabakat hasıl olursa... 
     Soru Yunanistan Başbakanı Simitis'in Brüksel'de tezkere hakkındaki açıklamaları oldu. 
     Yakış Mutabakatın hasıl olması halinde tezkere, Meclis'e gelebilir. 
     Soru Mutabakat bekliyor musunuz '' Yakış Mutabakat olmadan ne sevkedeceğiz Tezkereyi sunmak için buna baz teşkil edecek mutabakata ihtiyaç var. 
     
     ''YAZIYA DÖKÜLMESİ DOĞAL'' 

     Soru ABD'den bazı garantileri yazılı olarak istedik. 
     Yakış Yazılı derken, en azından ne konuda mutabık kaldığımızı... Ayrıntılı konu olduğu için hem askeri hem siyasi hem de ekonomik konularda çok hacimli bir belge. Hatta paket diyelim. O kadar konulardan hangisinde nasıl mutabakata vardığımızı belirlemek için bunların bir yere yazılması gerekir. Muayede imzalıyor değiliz. 
     Soru ABD tarafı buna niye karşı çıkıyor 
     Yakış Karşı çıkmıyor ki Yazıya zaten dökülüyor. O kadar kapsamlı bir şey, nerede, nasıl anlaşmıştık diye bunların zaman içinde kaybolmaması için yazıya dökülmesi son derece doğal. 
     
     ''21 ŞUBAT İÇİN ISRAR YOK'' 

     Soru ABD'den 21 Şubat'a kadar tezkereyi geçirin diye bir ısrar var mı 
     Yakış Hayır 18'i için ısrar vardı. Biz 18'in neden zor olduğunu kendilerine anlattık. 18'in neden onlar için önemli olduğunu anlattılar. Biz de not ettik. Bunu ilgili makamlarla tartıştık. Bu süreç devam ediyor. 
     Soru 18'inde gelmediğine göre bazı ABD kaynaklarının dediği gibi her şey bitti mi artık Kuzey cephesi açılmayacak mı 
     Yakış Bunu Amerikalılara sormak lazım. 
     Soru Sizin açınızdan soruyorum 
     Yakış Bizim için 18'i çok önemlidir dediler. Ama 18 gece yarısına kadar gelmezse, 12'yi 5 geçe verirseniz olmaz diye bir şey kimsenin ağzından çıkmadı. 
     
</TEXT>
</DOC>
