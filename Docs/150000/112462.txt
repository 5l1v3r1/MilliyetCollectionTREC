<DOC>
<DOCNO> 112462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sontur02.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, DEHAP'ı inceliyor 
</HEADLINE>
<TEXT>

     Yüksek Seçim Kurulu YSK , DEHAP'ın seçime katılabilmek için 42 ilde teşkilat kurma şartını taşıyıp taşımadığını inceliyor. Kurul'un, önümüzdeki hafta bu konuda bir karar vermesi bekleniyor. 
     Yargıtay Cumhuriyet Başsavcısı Sabih Kanadoğlu'nun DEHAP'ın seçime katılma yeterliliği olup olmadığının yeniden değerlendirilmesi istemi üzerine kurulan komisyon, incelemesini sürdürüyor. 
     Komisyon, DEHAP'ın, seçime katılabilmesi için 42 ilde oy verme gününden en az 6 ay önce teşkilat kurma şartını taşıyıp taşımadığını inceliyor. 
     Komisyonun çalışmalarını tamamlamasının ardından YSK'nın, DEHAP'ın seçime girip giremeyeceği yönünde önümüzdeki hafta bir karar vermesi bekleniyor. 
     Bu arada, Başsavcı Kanadoğlu'nun YSK'ya gönderdiği dosyada, partinin örgütlenmesi konusunda partinin gönderdiği bilgiler ile Emniyet Genel Müdürlüğü'nün konuya ilişkin belgeleri yer alıyor. DEHAP 58 ilde örgütlendiğini bildirirken, Emniyet Genel Müdürlüğü verilerine göre, partinin 22 ilde örgütlendiği öğrenildi. YSK yetkilileri, daha önceki seçimlerde böyle bir durumla karşılaşmadıklarını belirttiler. 
     - 
     





</TEXT>
</DOC>
