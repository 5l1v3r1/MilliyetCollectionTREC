<DOC>
<DOCNO> 104822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun26.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, Norveç'te hava tatbikatları yapıyor 
</HEADLINE>
<TEXT>

     NATO, Norveç'te, 80'den fazla savaş uçağının katılacağı hava tatbikatlarını yarın başlatıyor. 
     İttifak'ın Kuzey Avrupa Hava Kuvvetleri Karargahı'ndan AIRNORTH verilen bilgilere göre, 13 Eylül'e kadar devam edecek tatbikatlara Türkiye, Belçika, Kanada, Danimarka, Fransa, Almanya, Yunanistan, Hollanda, Norveç, Portekiz, İspanya, İngiltere ve ABD uçakları ve askerleri katılacak. 
     ''NATO Air Meet'' olarak adlandırılan tatbikatlar, Norveç'in batısındaki Oerland bölgesindeki üslerden itibaren gerçekleşecek. 
     AIRNORTH, tatbikatlara değişik model savaş uçakları ile birlikte AWACS radar uçaklarının ve kara uçaksavar ekiplerinin de katılacağını duyurdu. 
     Tatbikatlar Norveç hava sahası ile kısıtlı kalacak ve Kuzey Denizi üzerinde gece uçuşları yapılacak. 
     





</TEXT>
</DOC>
