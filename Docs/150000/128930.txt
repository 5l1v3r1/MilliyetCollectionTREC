<DOC>
<DOCNO> 128930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sonspo20.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor'un acilen 1 trilyon 603 milyar liraya ihtiyacı var... 
</HEADLINE>
<TEXT>

     İkinci Futbol Ligi A Kategorisi ekiplerinden Erzurumspor'da, kulüp başkanı Cemal Polat, mavi-beyazlı kulübün acilen 1 trilyon 603 milyar liraya ihtiyaç duyduğunu bildirdi. 
     Cemal Polat, yaptığı yazılı açıklamada, mali kriz nedeniyle zor günler yaşayan Erzurumspor'un mali durumunun, kamuoyunda çeşitli spekülasyonların neden olduğuna dikkati çekerek, yanlış bilgilendirmeleri önlemek, birlik ve beraberliği sağlamak, Erzurumspor'u eski huzur ve başarılı günlere taşımak amacıyla kulübün mali durumu hakkında kamuoyunu bilgilendirme gereğinin ortaya çıktığını kaydetti. 
     Açıklamada, kulübün yönetiminde kim olursa olsun ihtiyaç duyulan mali kaynağın bulunmasının kaçınılmaz bir gerçek olduğunu kaydeden Polat, Erzurumspor camiasını destek vermeye çağırdı. 
     Erzurumspor'un borcunun 2 trilyon liraya aştığı kaydedilen açıklamada, acil ihtiyaç duyulan 1 trilyon 603 milyar lirayla transferlerin yapılacağı, futbolcu, personel ile şahıs ve firma borçlarının ödeneceği bildirildi. 
     





</TEXT>
</DOC>
