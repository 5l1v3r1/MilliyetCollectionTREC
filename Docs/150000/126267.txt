<DOC>
<DOCNO> 126267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun03.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Shakespeare’in şiiri ilahi oldu... 
</HEADLINE>
<TEXT>

İlahi kasedinde Shakespeare’in bir şiirini seslendiren Demirci, "Madonna, Mevlana’nın sözlerine yer verirse ben de Shakespeare’i okurum" diyor 
     SELMAN EKİCİ Ankara 

     İngilizlerin en ünlü oyun yazarı William Shakespeare’in bir şiiri ilahi olarak seslendirildi. Türkiye’de çok sayıda ilahi kasedi çıkaran Mustafa Demirci, son kaseti "Ahuzaröda, Shakespeare’in "Vazgeçtim" adlı şiirini ilahi olarak seslendirdi. 
     
     Şiiri internette okudum 
     Demirci, söz konusu şiiri ilk olarak internet sitesinde okumuş... Okuduğu sırada Shakespeare’in olduğunu da bilmiyormuş, sonradan öğrenmiş. Ama bu gerçek onu, bu şiiri kasetinde ilahi olarak okumaktan alıkoymamış.... 
     "Bazı kalıpların dışına çıkmalıyız" diye konuşan Mustafa Demirci, bu konuda Madonna’yı örnek gösteriyor ve şöyle diyor "Madonna, dünyada büyük ilgi gören ilim adamımız Mevlana’nın sözlerine şarkılarında yer veriyor. Ben de Shakespeare’in şiirini kasetime aldım. Madonna söylerse ben de söylerim. Bizim de birtakım açılımlara ihtiyacımız var. Ben bu şiiri kasetime almakta hiçbir sakınca görmüyorum." 
     



 GÜNCEL 

















</TEXT>
</DOC>
