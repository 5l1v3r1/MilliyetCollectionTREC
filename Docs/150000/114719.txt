<DOC>
<DOCNO> 114719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur34.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ mühendisini öldüren üç kişi tutuklandı 
</HEADLINE>
<TEXT>

     Şanlıurfa TEDAŞ Müessese Müdür Yardımcısı Hasan Balıkçı'nın öldürülmesi olayında, mahkemeye çıkarılan 3 kişi tutuklandı, 2 kişi hakkında gıyabi tutuklama kararı verildi. 
     Şanlıurfa TEDAŞ Müessese Müdür Yardımcısı Hasan Balıkçı'nın öldürülmesi olayında, İl Emniyet Müdürlüğü'nde gözaltında tutulan Yılmaz Çakmak, İrfan Akkoyun ve Şehmuz Taşan, Devlet Hastanesi'ndeki muayenelerinin ardından adliyeye sevk edildi. Cumhuriyet Savcısı tarafından ifadeleri alınan sanıklar, çıkarıldığı mahkemede "adam öldürmek" ve "adam öldürmeye azmettirmek" suçlarından tutuklanarak cezaevine gönderildi. 
     Mahkeme, olaydan sonra firar eden sanıklar Halim Şimşek ve Zeki Akkoyun hakkında ise gıyabi tutuklama kararı çıkardı. 
     Şanlıurfa TEDAŞ Müessese Müdür Yardımcısı Hasan Balıkçı, 18 Ekim günü kaçak elektrikle mücadele çalışmaları nedeniyle makam otomobilinde silahlı saldırı sonucu öldürülmüştü. 
     





</TEXT>
</DOC>
