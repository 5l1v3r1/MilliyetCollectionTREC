<DOC>
<DOCNO> 121057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yasam/yas03.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ANJIYO yakında tarihe karışacak 
</HEADLINE>
<TEXT>

Kalp krizi riskini jet hızıyla saptayabilecek yeni bir teknik geliştirildi. Yeni teknikte hastanın kan örnekleri yüksek frekans radyo dalgalarıyla ölçülüyor 
     DIŞ HABERLER SERVİSİ 

     Birkaç damla kan yeterli 
     İNGİLTERE’DEKİ Cambridge ve Imperial College üniversiteleri araştırmacıları, kalp krizi riskini jet hızıyla saptayabilecek yeni bir teknik geliştirdi. Anjiyografi gibi klasik yöntemleri rafa kaldıracak yeni test tekniği, hastadan alınan kan örneklerinin yüksek frekans radyo dalgalarıyla ölçülmesi esasına dayanıyor. "Metabonomics" adı verilen yeni test için birkaç damlalık kan örneği yetiyor. 
     
     Sonucu bilgisayar okuyor 
     RADYO dalgaları kanı analiz ederek içindeki manyetik alan farklılaşmalarını saptıyor. Dr. David Gringer, damar sertleşmesi olan kişilerde kanın kimyasal içeriğinin farklı olması nedeniyle test ölçümlerinin sağlıklı kişilere göre farklı çıktığını belirtti. Test sonuçları gelişmiş bir bilgisayar aracılığıyla okunarak, kişinin kalp krizi riski taşıyıp taşımadığı anlaşılıyor. İlk uygulamalarda yüzde 95 oranında doğru sonuç çıktı. 
     
Acelecilik kalbi vuruyor      NORTHWESTEN, Pittsburgh ve Alabama üniversitelerinde 3 bin 142 denek üzerinde yaklaşık 15 yılda gerçekleştirilen araştırmanın sonuçlarına göre, yüksek oranda sabırsızlık sergileyenler, daha sakin yapıya sahip olanlara göre iki kat daha fazla yüksek tansiyon riski taşıyor. Araştırma, sabırsız insanların, düşmanlık, yarışma, saldırganlık ve gerginlik gibi davranış içinde de bulunmalarının risk oranını daha da artırdığını gösterdi. 


 YAŞAM 
























</TEXT>
</DOC>
