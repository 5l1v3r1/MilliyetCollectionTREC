<DOC>
<DOCNO> 105745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sonspo13.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe çalışmalara yarın başlayacak... 
</HEADLINE>
<TEXT>

     Fenerbahçeli futbolcular, ligde Gaziantepspor ile yapacakları erteleme maçının mesaisine yarın başlyacak. 
     Denizlispor maçının ardından teknik direktör Werner Lorant'ın futbolculara verdiği 2 günlük izin bugün sona ererken, sarı-lacvertliler yarın sabah Samandıra Tesisleri'nde biraraya gelecek. 
     Antrenmanda, milli takımlarda bulunan futbolcular Rüştü, Fatih, Ümit, Serhat, Cem, Ali Güneş, Tuncay, Volkan, Mirkoviç ve Rapaiç yer almayacak. 
     Sarı-lacivertli takım, 6 Eylül Cuma günü ise PAF takımıyla Samandıra Tesisleri'nde bir hazırlık maçı yapacak. 
     
     YOĞUN MAÇ TRAFİĞİ 
     Fenerbahçe, 11-19 Eylül tarihleri arasında deplasmanda üst üste 3 maç yaparak yoğun bir trafik yaşayacak. 
     İlk olarak 11 Eylül Çarşamba günü Gaziantepspor ile deplasmanda erteleme maçında karşılaşacak sarı-lacivertliler, ligin 5. haftasında 14 Eylül Cumartesi günü Malatyaspor, UEFA Kupası 1. tur ilk maçında da 19 Eylül Perşembe günü İsveç'in AIK Solna Stockholm takımıyla karşı karşıya gelecek. 
     





</TEXT>
</DOC>
