<DOC>
<DOCNO> 146881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/dunya/dun01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Emin olmak istiyoruz’ 
</HEADLINE>
<TEXT>

     YASEMİN ÇONGAR Washington 

     ABD Dışişleri Bakanı Colin Powell, ikili ilişkileri "tamir" amaçlı olduğu belirtilen ziyareti kapsamında bugün Ankara’da yapacağı temaslarda, Türk ordusununh Kuzey Irak’a müdahale etmemesi yönündeki Amerikan talebini bir kez daha yineleyecek. 
     Powell, Türkiye ziyareti ile ilgili açıklamasında, "Kuzey Irak konusunda Türk yetkililerle ortak bir anlayışa sahip olduğumuzdan emin olmak istiyoruz" dedi. Ankara’da Bush yönetiminin Irak muhalefetinden sorumlu temsilcisi Zalmay Halilzad’in çalışmaları doğrultusunda temasları sürdüreceğini belirten ABD Dışişleri Bakanı, "Türk askerinin Kuzey Irak’a müdahalesini gerektirecek bir durum doğmuş değil. Bunun doğmaması için çalışıyoruz. Türk dostlarımızın da bu konuda bizle aynı anlayışa sahip olduklarından emin olmak istiyorum" dedi. 
     Powell’ın "Türk askerinin müdahalesini gerektirecek koşulların doğmadığı" saptaması ile, bölgede bir mülteci akını yaşanmaması ve Kürt peşmergelerin Kerkük - Musul kentlerine yönelik olarak "tek taraflı" bir girişimde bulunmamalarını kastettiği belirtiliyor. 
     Powell’ın Ankara’dan Irak savaşına yönelik olarak yeniden toprak ya da üs talebinde bulunması ise beklenmiyor. 
     
     


DÜNYA 













</TEXT>
</DOC>
