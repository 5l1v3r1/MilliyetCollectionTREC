<DOC>
<DOCNO> 119910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/yas05.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Manzara uğruna 32 ağaç katledildi 
</HEADLINE>
<TEXT>

Halis Tural, Bodrum’daki asırlık okaliptüsleri Otelimin manzarası kapanıyor’ diyerek kestirip attı... 
     YAŞAR ANTER Muğla DHA 

     Bodrum Gümbet’te Mister Hadi Caddesi’ndeki asırlık 32 okaliptüs ağacı, dün gece yarısı kesildi. Ağaçların kesilmesi talimatını veren Clup Turmen Oteli’nin sahibi Halis Tural’a, Bodrum Belediye Başkan Yardımcısı Nuran Yüksel tepki gösterdi. Tural’a yaptığının katliam, cinayeti ve insanlığa ihanet’ olduğunu söyleyen Yüksel, "Biz Gümbet’i yeşillendirmek için bir yılda 3 bin yeni fidan diktik. Hakkınızda suç duyurusunda bulunacağız. Maddi ve manevi tazminat davası açacağız" sözleriyle isyan etti. 
     
     Kestirdim, n’olmuş ’ 
     Ağaçların katli talimatı verdiğini kabul eden Tural’ın tepkisi ise "Kestirdiysem ben kestirdim, ne olmuş " oldu 
     Caddenin ağaçlar kesildikten sonra daha güzel olduğunu savunan Tural, kendisini, "Oraya asfalt yapacağım. Cadde böylece genişlemiş olur. Ağaçların yaprakları düşüp turistlere zarar veriyordu. Otelin manzarasını kapatıyordu. İsteyen mahkemeye versin" diyerek savundu. Bu arada pek çok sivil toplum örgütü bir araya gelerek, Tural’a karşı bin 500’ü aşkın imza topladı. 
     
     



 YAŞAM 




















</TEXT>
</DOC>
