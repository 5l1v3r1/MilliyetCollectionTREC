<DOC>
<DOCNO> 124488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur01.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Gül kararı nasıl değerlendirdi.. 
</HEADLINE>
<TEXT>

     Başbakan Abdullah Gül, AK Parti Genel Başkanı Recep Tayyip Erdoğan ve Dışişleri Bakanı Yaşar Yakış'ın yaptıkları toplantıda, AB Dönem Başkanı Danimarka Başbakanı Anders Fogh Rasmussen'in Türkiye ile ilgili açıklamalarına ilişkin olarak, ''Türkiye'nin AB'ye tam üyeliğiyle ilgili taslak paragraf, hükümetimizin AB'ye girme konusundaki siyasi irade ve kararlılığını algılamaktan yoksun bulunduğu'' değerlendirmesinin yapıldığı bildirildi. 
     Rasmussen'in açıklamalarından önce, söz konusu karar Dışişleri kanalıyla Türk tarafına iletildi. Kararın iletilmesinin ardından Başbakan Gül, AK Parti Genel Başkanı Erdoğan, Dışişleri Bakanı Yakış ile AK Partili kurmaylar, konaklanan Hilton Oteli'nde durum değerlendirmesi yapmak üzere toplandılar. 
     Toplantıda şu değerlendirmenin yapıldığı belirtildi 
     ''Türkiye'nin AB'ye tam üyeliğiyle ilgili taslak paragraf, hükümetimizin AB'ye girme konusundaki siyasi irade ve kararlılığını algılamaktan yoksun bulunduğu değerlendirilmiştir. Fakat hala zaman var. Bunun düzeltilmesi için ve bu görüşmeler son dakikaya kadar sürecektir.'' 
     
</TEXT>
</DOC>
