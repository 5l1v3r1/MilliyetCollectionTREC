<DOC>
<DOCNO> 145255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun52.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ağzından baklayı çıkardı "Irak'ın inşaasında yer almak.." 
</HEADLINE>
<TEXT>

     Fransa Ekonomi Bakanlığı ve ülkenin en büyük işverenler sendikası MEDEF'in, Fransız firmalarının Irak'ın yeniden inşasında dışlanmamaları için ortak çalışma grubu kurdukları bildirildi. 
     Fransız firmalarının, savaş sonrası Irak'ta açılacak ihalelere aktif biçimde katılmasını sağlamak amacıyla oluşturulan çalışma grubu 10 kişiden oluşuyor. 
     Ekonomi Bakanlığı'nın, savaşa karşı çıkan Paris'in Irak'ın yeniden inşasında Fransız firmalarının ABD ve İngiliz firmaları karşısında dezavantajlı duruma düşmemeleri için yoğun çaba sarf edeceği bildirildi. 
     BM'nin Irak'a uygulanan ambargoyu 1996 yılında kısmen kaldırmasından sonra Paris, Bağdat'ın en büyük ticaret ortağı haline gelmişti. 
     Fransa, 2001 yılında Irak'a 660 milyon euroluk ihracat yaptı. 
     Fransa Dışişleri Bakanlığı, geçen hafta yaptığı açıklamada, Irak'ın yeniden inşasının BM yetkisi altında yapılması gerektiğini bildirmişti. 
     




</TEXT>
</DOC>
