<DOC>
<DOCNO> 115772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun13.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Etna paniği 
</HEADLINE>
<TEXT>

     İtalya'nın güneyindeki Sicilya adasında aktif durumda bulunan Etna yanardağının güneyinde yeni kraterlerin açıldığı bildirildi. 
     Hızla ilerleyen lavların Etna'nın eteklerindeki çam ağaçlarını yakıp geçtiği ve Linguaglossa adlı yerleşim yerine 8 kilometre uzaklıkta bulunduğu belirtildi. 
     Yanardağın içindeki şiddetli patlamalar sürerken, yersarsıntıları da halkta panik yaratıyor. 
     Dün gece boyunca büyüklüğü 2,5 ila 3 olan 7 yersarsıntısının hissedildiği bölgede halkın uyumadığı bildirildi. 
     Ulusal Jeofizik ve Volkanoloji Enstitüsü son olarak öğlen saatlerinde Richter ölçeğine göre 4.4 büyüklüklüğünde bir depremin meydana geldiğini ve sarsıntının Katanya kentinde hissedildiğini açıkladı. 
     Etna'nın püskürttüğü lavlardan yayılan küllerden dolayı Katanya kenti ve çevre şehirlerde okullar halen kapalı tutulurken, motosiklet kullanımı ve açıkta yiyecek satmak da yasaklandı. 
     Katanya havaalanı Fontanarossa da Pazar sabahından bu yana kapalı tutuluyor. 
     





</TEXT>
</DOC>
