<DOC>
<DOCNO> 145427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yasam/yas08.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk gemisinde yeniden doğuş 
</HEADLINE>
<TEXT>

"Aşk Gemisi" gibi dev yolcu gemisinde, 9 günlük tatil... Ama bu tatilde alacağınız eğitimle motive edilecek, içinizdeki gücü ortaya çıkaracaksınız... 
     İSTANBUL Milliyet 

     Özel seminerle motive 
     AŞK Gemisi adlı diziyle 80’lerde hayatımıza giren dev yolcu gemileri, artık kişisel gelişim gezilerinde kullanılıyor. İlk olarak ABD’de gerçekleştirilen bu geziler, artık Türkiye’de de uygulanmaya başladı. Bireysel gelişim ve eğlence gezisi olarak tanımlanan gezilerde, kişilere motive edici, içindeki gücü ortaya çıkarıcı egzersizler öğretiliyor. 
     
     25 - 45 yaş arası herkese 
     "YAŞAM Cesurları Sever" adlı geziye gidecek Türkler, gemide kendileri için ayrılan seminer odasında eğitime tabi tutularak çeşitli NLP tekniklerini öğrenecek. Geziyi düzenleyen eğitim ve danışmanlık şirketinin sahibi, NLP uzmanı Nil Gün, "25 - 45 yaş arası insanların gittiği bir gemide, kişiler kendini geliştirme fırsatı bulacak" diyor. 
     
     Değerliyim duygusu 
     GÜN, şöyle devam ediyor "Yaş sınırlamamız yok. Hiç kimseye Bu yaştan sonra sen gelişemezsin’ diyemeyiz. Gelişimi ve tatil yapmayı seven, yaşam enerjisini yükseltmek isteyen, ruhları genç olan serüvenci insanları geziye bekliyoruz. Bu tatilin dönüşünde katılımcılar kesinlikle Ben değerliyim’ duygusunu yaşayacak." 
     
     


YAŞAM 



















</TEXT>
</DOC>
