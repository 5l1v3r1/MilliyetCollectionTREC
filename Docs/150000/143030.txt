<DOC>
<DOCNO> 143030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo07.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 1 - Göztepe 0 maç sonucu 
</HEADLINE>
<TEXT>

     Birinci Süper Lig'de Bursaspor, Göztepe'yi 1-0 yendi. 
     Karşılaşmanın ikinci yarısında da üstün oynayan taraf Bursaspor'du. Bu bölümde, hücum organizasyonlarında, daha isabetli paslar üreten yeşil-beyazlı takım, Mustafa Şahintürk, Junior ve Okan ile yakaladığı net gollük pozisyonları değerlendiremeyince farkı açamadı. Yeşil-beyazlılar, 65. dakikada Fatih'in kırmızı kartla oyun dışı kalmasına karşın, etkinliğini korumasını bildi. 
     Konuk Göztepe ise Bursaspor'un uyguladığı baskıyı kıramayınca, istediği gol pozisyonlarını üretemedi. 
     48. dakikada, ilk tehlikeli atak Bursaspor'dan geldi. Okan'ın pasıyla sağ kanattan ceza alanı içine giren Mustafa Er, topu penaltı noktası üzerine doğru gönderdi. Uygun pozisyonda bekleyen Junior, topu ayağının altından kaçırınca, takımı net bir golden etti. 
     55. dakikada, Bursaspor'un geliştirdiği atakta, Okan ile yaptığı verkaç pasıyla ceza alanı içine giren Mustafa Şahintürk'ün yerden sert şutunda top yandan az farkla auta çıktı. 
     63. dakikada, Göztepe'de Cumhur'un yerine Gökhan x oyuna girdi. 
     65. dakikada, Bursaspor'da Fatih, Cüneyt'e yaptığı faulün ardından kırmızı kart görerek oyun dışı kaldı. 
     67. dakikada, Bursaspor, net bir gol pozisyonundan daha yararlanamadı. Mirza'nın ceza alanı içine gönderdiği topu, Şenol ayağının altından kaçırdı. pozisyonu iyi takip eden Okan, uygun pozisyonda topa yakın mesafeden sert vurdu. Meşin yuvarlak üstten auta çıktı. 
     70. dakikada, Bursaspor'dan Glauber sarı kart gördü. 
     71. dakikada, Göztepe'de Cüneyt'in yerine Ercan x , 74. dadikada da Bursaspor'da Mustafa Şahintürk'ün yerine Ender x oyuna girdi. 
     76. dakikada, Bursaspor'da Serkan, 77. dakikada ise Göztepe'den Ercan sarı kart gördü. 
     80. dakikada, Göztepe'de Cem yerini Göksel'e , 84. dakikada da Bursaspor'da Okan yerini Bulat'a bıraktı. 
     89. dakikada, Bursaspor'da Serkan'ın yerine Egemen oyuna girdi. 
     Bursaspor, Göztepe karşısında maçı, 1-0 önde bitirdi. 
     





</TEXT>
</DOC>
