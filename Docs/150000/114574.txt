<DOC>
<DOCNO> 114574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/siyaset/siy15.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru 
</HEADLINE>
<TEXT>

Işıkara seçim sandığını yedi      ANAP İstanbul 3. Bölge milletvekili adayı Prof. Dr. Ahmet Mete Işıkara için Bakırköy İlçe Başkanlığı’nda sürpriz doğum günü partisi yapıldı. Seçim sandığı şeklinde hazırlanan doğum günü pastasındaki muma üfleyen Işıkara, 62 yaşına bastığını belirterek, "Bana verilecek en iyi doğum günü hediyesi 3 Kasım’da vatandaşların vereceği oylar olacaktır" dedi. 
     
Çiller İşsiz genç kalmayacak      DYP lideri Tansu Çiller, ülkede en büyük sorunun işsizlik olduğunu belirterek, "Tek bir gencimiz işsiz kalmayıncaya kadar, seferberlik var" dedi. Aydın’da halka seslenen Çiller, Kırat’ın yönetimde olmadığı 5 yıl boyunca, ülkede tek bir çivinin çakılmadığını ve ekonomik sıkıntıların büyüdüğünü söyledi. 
     
CHP’li Sözen Erdoğan’a çattı      Eski İstanbul Belediye Başkanı ve CHP Sivas 1. sıra milletvekili adayı Nurettin Sözen, Sivas’ta AKP lideri Erdoğan’a yüklendi. Belediye Başkanlığı döneminde birçok uluslararası projeye imza attığını belirten Sözen, kendisinden sonra göreve gelen Erdoğan’ın hiçbir uluslararası projeye imza atmadığı halde belediyede yaptıklarını referans göstermesini "büyük bir yanlış ve ayıp" olarak gördüğünü söyledi. 
     
DEHAP’ta evrak sahteciliği’ yok      Ankara Başsavcılığı, "evrakta sahtecilik" yaptıkları iddiasıyla haklarında soruşturma başlattığı 30 DEHAP’lıyla ilgili ilk incelemesinde partiye ait belgeler üzerinde tahribat yapıldığına yönelik bir delile rastlayamadı. Partililerin eylemlerinin, "listeleri sırasıyla bir araya getirmekten ibaret gibi" görüldüğünü belirten yetkililer, belgeleri bilirkişiye göndermeyeceklerini bildirdi. 
     
Bayar’a kızdılar CHP’ye geçtiler      DYP listesinden İzmir adayı olan eski DTP lideri M. Ali Bayar’a kızan Balçova DTP yönetimi, partilerinden istifa ederek CHP’ye geçti. İlçe merkez binası da DTP tabelası bile kaldırılmadan, bayraklarla süslenerek CHP seçim bürosu oldu. İlçe Başkanı Cumhur Angın, Bayar’ın DYP’den aday olurken bile kendilerine haber vermediğini söyledi. 
     
TKP, Hıdır’la devam edecek      TKP Genel Başkanı Aydemir Güler, Beyoğlu’ndaki N zım Hikmet Kültür Evi’nde yapılan toplantıda, iktidara geldiklerinde takdirde uygulamaya sokacakları 15 maddelik kararnameyi ve ayakkabı boyacısı "Hıdır" karakterinin yer aldığı seçim afişlerini tanıttı. Toplantı sırasında binanın önünde polis geniş güvenlik önlemleri aldı. 
     
     



 SİYASET 














</TEXT>
</DOC>
