<DOC>
<DOCNO> 128031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/yasam/yas02.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sayısal'ı tutturdum' şakası canından etti 
</HEADLINE>
<TEXT>

   Bilecik'te kazanmadığı halde "Loto'dan 1.6 trilyon kazandım, ama parayı almadım" diyen bir kişi, kuponu almak isteyen akrabalarınca öldürüldü. Dört kişi yakalandı 
      BİLECİK DHA 
   
   Arkadaşlarına şaka yaparak Sayısal Loto'nun 6 ay önceki çekilişinde 1.6 trilyon lira ikramiye çıktığını, ancak parayı almadığını belirten Erdoğan Tuzcu'yu kuponu ele geçirmek isteyen akrabaları öldürdü. Cesedi toprağa gömen sanıkları jandarma yakaladı. 
   Bilecik Aşağıköy'de oturan Tuzcu 37 , hafta sonu kahvede elindeki kuponu gösterdikten sonra önceki sabah Kızıldamar köyünde oturan babası Raif Tuzcu'yu görmek için evden ayrıldı. 
   
   Adliyeye sevk edildiler 
   Ayşe Tuzcu'nun eşinin eve dönmemesi üzerine durumu bildirdiği jandarma, şüphelendiği Tuzcu'nun akrabaları Orhan Varna 22 , Hakan Savcı 22 ve ağabeyi Erdoğan 34 ile Ergül Satır'ı 32 gözaltına aldı. Zanlılar, Tuzcu'yu Satır'ın evine davet ettikten sonra sinek ilacıyla bayıltıp boğazını iple ve telle sıkarak boğduklarını itiraf etti. Varna, "Kuponu almak için Satır plan yaptı, ancak ceplerinde kuponu bulamadık. Cesedi de Karatepe'ye götürüp gömdük" dedi. 
   Varna ise cinayeti Satır'ın planladığını öne sürdü. Karatepe mevkiinde gömülü olan cesedi morga kaldıran jandarma, sorgularının tamamlanmasının ardından zanlıları adliyeye sevk etti. 
   
   
</TEXT>
</DOC>
