<DOC>
<DOCNO> 105766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur13.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Meral'in CHP'ye katılmasına SP'den tepki... 
</HEADLINE>
<TEXT>

     SP Genel Başkan Yardımcısı Temel Karamollaoğlu, TÜRK-İŞ Başkanı Bayram Meral'in CHP'ye katılmasına "Ezilenlerin temsilcisi olduğunu zannettiğimiz Bayram Meral'in IMF temsilcisi Kemal Derviş ile CHP'de biraraya gelmesi bizi şaşırttı" diye tepki gösterdi. 
     Karamollaoğlu düzenlediği basın toplantısında, seçimlerin IMF programını benimsyen partilerle, bu programa karşı çıkan tek parti olan SP arasında geçeceğini söyledi. 
     Karamollaoğlu, "Bizi şaşırtan ezilenlerin sesi olduğunu zannettiğimiz Bayram Meral'in IMF temsilcisi Kemal Derviş ile CHP'de biraraya gelmesidir. CHP kazandığından çok kaybedecektir, çıkarları bu kadar birbirine zıt kesimlerin biraraya geldiği CHP seçimlerde istediğini bulamayacaktır" diye konuştu. 
     Bir soru üzerine Karamollaoğlu, gündemlerinde başka bir parti ile ittifak konusunun bulunmadığını, sEçime tek başına gireceklerini söyledi. Karamollaoğlu, seçimde isim yapmış adayları tercih etmeyeceklerini belirtirken de isim vermeden AKP'yi ima ederek, "Bizim daha önce dilimiz yandı. Onun için rüzgara kapılacak hele de IMF rüzgarlarına kapılacak, bu yolda kendi ideallerine terkedecek adaylara listemizde yer vermeyeceğiz" dedi. Karamollaoğlu, TBMM Başkanlığına verdikleri gensoru ile bir soruyu yanıtlarken de seçime bu hükümetle gidilmesini istemediklerini, ancak gensoruya destek olup olmama konusundaki kararlarını, oluşacak yeni hükümet yapısına bakarak karar vereceklerini bildirdi. 
     





</TEXT>
</DOC>
