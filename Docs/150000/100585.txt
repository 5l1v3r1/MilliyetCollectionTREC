<DOC>
<DOCNO> 100585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur01.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde 2 çocuk bulunan aracı çaldı 
</HEADLINE>
<TEXT>

     Kartal'da içinde 2 çocuğun bulunduğu aracı çalan oto hırsızı, daha sonra çocukları bir caminin önüne bıraktı. 
     Kartal Özel Süreyyapaşa Kalp ve Göğüs Hastalıkları Hastanesi'ne hasta ziyaretine giden Kemal Şeker, çocukları Hilal 5 ve Bilal Şeker'in 8 içinde bulunduğu 34 NK 756 plakalı aracını hastanenin önüne park etti. 
     Kemal Şeker'in hastaneye girmesinden sonra araca yaklaşan oto hırsızı, anahtarı üzerinde olan otomobili, içinde çocuklar olduğu halde çalıştırarak oradan uzaklaştı. 
     Hastane çıkışında aracını park ettiği yerde bulamayan Kemal Şeker'in, Maltepe Merkez Karakolu'na başvurması üzerine, polis ekipleri otomobilin peşine düştü. 
     Polis, oto hırsızının, Maltepe Zümrütevler Nil Caddesi üzerindeki Merkez Camii'nin önüne bıraktığı 2 çocuğu, olaydan yaklaşık yarım saat sonra buldu. 
     Oto hırsızının yakalanmasına çalışılıyor. 
     





</TEXT>
</DOC>
