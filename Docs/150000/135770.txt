<DOC>
<DOCNO> 135770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo34.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da dayanışma toplantısı... 
</HEADLINE>
<TEXT>

     Bursaspor Kulübü Başkanı Erdoğan Bilenser ve Bursa Emniyet Müdürü Reşat Altay, yeşil-beyazlı taraftarlarla biraraya geldi. 
     Tayyare Kültür Merkezi'nde yapılan toplantıda, kulüp başkanı Erdoğan Bilenser ve Bursa Emniyet Müdürü Reşat Altay, taraftarlarla Burssapor'un başarısı için görüş alışverişinde bulundu. 
     Başkan Bilenser, toplantıda yaptığı konuşmada, ''holiganizm''in şiddetin, ''fanatizm''in ise sevginin bir parçası olduğunu ifade ederek, ''Fanatizmde aşk ve sevgi vardır, ama karşılık olamaz. İnanıyorum ki Bursa'daki taraftarların tamamı fanatik Bursasporlu'dur. Bursaspor'u çok seven ve yaptıkları herşeyi fanatizm uğruna yapan insanlardır'' diye konuştu. 
     Ligin ilk yarısında tribünlerde bazı istenmeyen olayların yaşandığını hatırlatan Bilenser, ''Bu problemlerin hepsinde biz haklıyız demiyoruz. Bu problemlerin en aza indirilmesi için valilik ve emniyet müdürlüğü ile işbirliği içinde çalıştık ve bazı tedbirler aldık'' dedi. 
     Bursa Emniyet Müdürü Reşat Altay da, Bursaspor'un kent için çok önemli bir kurum olduğunu belirterek, ''Bu takımın başarısı için herkesin gayretlerini bir çatı altında, tek bir yürekle göstermesi lazım'' görüşünü dile getirdi. 
     Taraftarlar da yeşil-beyazlı takımın başarısı için ellerinden geleni yapacaklarını bildirdiler. 
     





</TEXT>
</DOC>
