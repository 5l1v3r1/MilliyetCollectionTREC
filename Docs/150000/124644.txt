<DOC>
<DOCNO> 124644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sonspo10.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de gol düellosu Altay4- İstanbulspor 3 
</HEADLINE>
<TEXT>

     Stat Atatürk . 
     Hakemler Ali Uluyol xxx, Hakan Yavuz xxx, Metin Kıtmır xxx . 
     Altay Ramazan xx, Ahmet xx, Çağdaş xx, İnanç x, Fatih xx, Haydar xx, Chameni xx, Murat Karakoç xx, Tahir x, Sinan xx, Ümit xxx . 
     İstanbulspor Haluk x, İlker x, Saffet xx, Uche xx, Musa x, Saidou x, Selçuk x, Güven x, Petkov xx, Cenk x, Fazlı xx Dk. 45 Mehmet Yozgatlı x . 
     Birinci Süper Futbol Ligi'nde yapılan maçta Altay, İstanbulspor'u 4-3 yendi. Altay, oyunun ilk bölümünde istediği futbolu sahaya yansıtamadı ancak Ümit'in fırsatçılığıyla skor avantajını yakaladıktan sonra rahatladı. 
     İstanbulspor ise maçın ilk dakikalarında yakaladığı net gol fırsatını kullanamazken, üst üste yediği gollerle oyun disiplininden uzaklaştı ve daha çok risk aldı. Ancak konuk ekip ilk yarıda sonuca gidemedi. 
     3. dakikada İstanbulspor, mutlak gol fırsatını kullanamadı. Altay savunmasındaki hatadan yararlanan Fazlı, topu kontrol ettikten sonra bir anda kaleciyle karşı karşıya kaldı. Bu futbolcu, uygun durumda olmasına karşın istediği vuruşu yapamayınca, meşin yuvarlak direğin yanından auta gitti. 
     25. dakikada Altay'ın golü geldi. Fatih'in çapraz pozisyondan attığı sert şutta kaleci Haluk'un tokatladığı topu izleyen Ümit, savunma oyuncularının arasından dokunarak meşin yuvarlağı ağlara yolladı 1-0. 
     27. dakikada Altay farkı 2'ye çıkardı. Degaj yapan kaleci Haluk'tan gelen topu kontrol eden Ümit, bekletmeden Sinan'ı gördü. Bu futbolcu, ceza alanının hemen dışından yaptığı mükemmel vuruşla fileleri havalandırdı 2-0. 
     39. dakikada Murat'ın kullandığı köşe atışında savunmadan ileri çıkan Ahmet kafayla şutladı ve meşin yuvarlak üstten auta gitti. 
     43. dakikada İstanbulspor gole yaklaştı. Selçuk'un ceza alanı dışından attığı sert şutta, iyi yer tutan kaleci Ramazan topu kornere tokatladı. 
     İlk yarı, Altay'ın 2-0 üstünlüğüyle sona erdi. 
     
     İKİNCİ YARI 

     İstanbulspor, ikinci yarıya İlker'in yerine Kona'yı xx alarak başladı. 
     50. dakikadaki İstanbulspor atağında Selçuk'un, kaleci Ramazan'ın üstünden aşırdığı topu çizgi üzerinde Ahmet kafayla kornere yolladı ve mutlak golü çıkardı. 
     54. dakikada Altay'ın 3. golü geldi. Tahir'in sol kanattan yaptığı mükemmel ortayı iyi izleyen Ümit, kafayla kendisinin 2., takımının 3. golü olarak meşin yuvarlağı filelere yolladı 3-0. 
     58. dakikada Altay'da Tahir çıktı, Özgür x oyuna girdi. 
     62. dakikada Altaylı Çağdaş sarı kart gördü. 
     71. dakikada Mehmet Yozgatlı'nın pasında topu iyi kontrol eden Kona, yakın mesafeden yaptığı vuruşla farkı 2'ye indirdi 3-1 
     72. dakikada Saidou'nun ortasında Cenk topu önce kontrol etti, sonra şutunu attı, meşin yuvarlak Ramazan'ın sağından ağlarla kucaklaştı 3-2 
     74. dakikadaki Altay kontraatağında Sinan'ın uzun pasında topla buluşan Haydar'ın vuruşunda, meşin yuvarlak direkten geri döndü. 
     79. dakikada İstanbulspor'da, Güven'in yerine Zeki x oyuna girdi. 
     82. dakikada Altay'ın 4. golü geldi. Rakip savunmayı az adamla yakalayan siyah-beyazlılarda, ceza alanı içinde topla buluşan Sinan, rakiplerinden sıyrılarak topu ağlara yolladı 4-2. 
     83. dakikada Altay'da, Haydar'ın yerine Aytekin oyuna dahil oldu. 
     86. dakikada Altay'dan Çağdaş önce 2. sarı kartı, sonra da kırmızı kartı görerek oyun dışında kaldı. 
     87. dakikada Altay'da, Ümit'in yerine Mehmet Zengin oyuna girdi. 
     90. dakikada Altay ceza alanı içinde Fatih Cenk'i düşürdü. Kazanılan penaltı atışını kullanan Cenk, Ramazan'ın sağından fileleri gördü 4-3. 
     Bu dakikada Altay kalecisi Ramazan sarı kart gördü. 
     Karşılaşma, Altay'ın 4-3 galibiyetiyle sona erdi. 
     





</TEXT>
</DOC>
