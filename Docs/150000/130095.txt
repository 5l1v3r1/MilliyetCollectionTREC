<DOC>
<DOCNO> 130095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko02.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
4 nefesten 3’ü devlete 
</HEADLINE>
<TEXT>

ÖTV artışıyla sigara fiyatının yüzde 74’ü vergi oldu. Vergi yükü en fazla olan ürünlerden biri de yüzde 64’le benzin. İlaç gibi hayati bir üründen bile yüzde 18 oranında KDV alınıyor 
     NEDİM ŞENER 

     Hükümetin sigara ve alkollü içkilerde Özel Tüketim Vergisi’ni ÖTV artırmasıyla fiyatı yüzde 20 yükselmesi beklenen sigaraya verilen her 100 liranın 74 lirası vergiye gidecek. 
     Yani sigara içenlerin çektigi her dört nefesten üçü devlete vergi olarak ödeniyor. Halen 2 milyon 500 bin liradan satılan ve yüzde 20 artışın yansıtılması halinde 3 milyona çıkacak olan uzun Marlboro’nun tanesi de böylece 150 bin lirayı bulacak. 150 bin liralık bir tek sigarada üzerindeki toplam vergi ve fonların tutarı ise 111 bin 16 lirayı bulacak. Hükümetin yaptığı artışla bir sigara içindeki 69 bin 125 bin lira tutarındaki ÖTV 82 bin 950 liraya çıkacak. 
     Sigara üreticisi firmalar hükümetin 1.2 katrilyon liralık ek kaynak beklediği ÖTV artışının, tüketimdeki azalmadan dolayı gerçekleşmeyeceğini iddia ediyorlar. Sigara fiyatının 3 milyon liraya ulaşmasının kaçakçılığı da özendireceğini belirtiyorlar. 
     
     Eczacı, depocu payı derken... 
     Aynı oran en fazla kullanılan tüketim mallarından akaryakıt için de geçerli. 1 milyon 719 bin lira olan bir litre süper benzinde vergilerin toplamı 1 milyon 175 bin lira düzeyinde. Benzin fiyatında verginin ağırlığı ise yüzde 68.5 seviyesinde. 
     Halkın sağlığını yakından ilgilendiren ilaçtan ise yüzde 18 KDV alınıyor. Yüzde 25 eczacı, yüzde 9 depocu payı da eklenince, ilacın fabrika çıkış fiyatıyla satış fiyatı arasında yüzde 38 oranında fark bulunuyor. İlaç satış fiyatı üzerindeki payı ise yüzde 15 oluyor. 
     
Sigaranın yüzde 74’ü vergi Sigaranın fabrikadan çıkış fiyatı 38.984 TL Gümrük Vergisi 1.337 TL Tütün Fonu 3.848 TL KDV 22.881 TL ÖTV 82.950 TL 1 adet sigara fiyatı 150.000 TL      
     ÖTV artışı sonucu 2.5 milyon liraya çıkması beklenen bir paket sigaraya göre hesaplandı. 
     
İlacın yüzde 15.2’si vergi Üreticinin satış fiyatı 621.987 TL Depocunun kazancı 9 55.978 TL Eczacının k rı 25 169.492 TL KDV yüzde 18 152.543 TL Tek ilacın fiyatı 1.000.000 TL      
Benzinin yüzde 68.4’ü vergi Rafineri çıkışı 384.481 TL ÖTV 913.500 TL Dağıtım ve bayi payı 148.778 TL Deniz nakliye 6.383 TL Kara nakliye 3.926 TL KDV 18 262.272 TL Toplam vergi 1.175772 TL 1 litre benzinin fiyatı 1.719.340 TL      
     1 litre süper benzin 



 EKONOMİ 























</TEXT>
</DOC>
