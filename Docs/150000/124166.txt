<DOC>
<DOCNO> 124166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko16.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıl sonu dolar kuru beklentisi 1 milyon 609 bin lira 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 31'e indi. 
     Kasım ayının ilk ve ikinci anketinde de yüzde 40 olarak belirlenen en yüksek yıl sonu tahmininde ise bir değişiklik olmadı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Aralık ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre Kasım ayının ikinci anketinde yüzde 29-40 aralığında seyreden yıl sonu TÜFE öngörüsü, Aralık ayının ilk anketinde yüzde 28-40 aralığına indi. Daha önce yüzde 32 olan yıl sonu uygun ortalama enflasyon beklentisi ise yüzde 31'e düştü. 
     Kasım ayının ikinci anketinde yüzde 3.0 olan cari ayın TÜFE'ye göre uygun ortalama enflasyon beklentisi, Aralık ayının ilk anketinde yüzde 2.5'e geriledi. 
     Kasım ayının ikinci anketinde yüzde 1.7-4.5 aralığında seyreden cari ayın TÜFE beklentisi, Aralık ayının ilk ankette yüzde 1.4-4.7 aralığında oluştu. 
     
     2 AY SONRASI İÇİN TÜFE BEKLENTİSİ 
     Aralık ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 1.1-3.0 olurken, uygun ortalama enflasyon oranı yüzde 2.1'e indi. 
     Kasım ayının ikinci anketinde de, iki ay sonrasının TÜFE beklenti aralığı yüzde 1.0-4.1 aralığında gerçekleşirken uygun ortalama yüzde 2.8 olmuştu. 
     Gelecek 12 aylık dönemin TÜFE beklentisi aralığı Aralık ayının ilk anketinde yüzde 20-30 olurken, bu oranlar ilk anketinde yüzde 20.9-30.0 olarak belirlenmişti. 
     Kasım ayının ikinci anketinde, yüzde 26.2 olarak belirlenen gelecek 12 aylık dönemin TÜFE uygun ortalaması da, yüzde 25.0'a geriledi. 
     
     FAİZ ORANLARI 
     Öte yandan Aralık ayının ilk anketinde, Kasım ayının ikinci anketine göre cari ayın bileşik faiz oranı beklentisinde düşüş yaşandı. 
     Buna göre, Kasım ayının ikinci anket sonuçlarına göre yüzde 45-64 aralığında seyretmesi öngörülen cari ayın bileşik faiz beklentisi, Aralık ayının ilk anketinde yüzde 42-60 aralığında gerçekleşirken, uygun ortalama da yüzde 48.0'den yüzde 46.8'e indi. 
     Yıl sonu bileşik faiz beklentisi, Aralık ayı ilk anket sonuçlarına göre yüzde 42-60 aralığında, uygun ortalamada yüzde 46.8 olarak gerçekleşti. 
     Bileşik faiz beklentisi, Kasım ayının ikinci anket sonuçlarında, yüzde 40-60 aralığında ve uygun ortalamanın da yüzde 46.6 olması öngörülmüştü. 
     Yıl sonu basit faiz oranı beklentisi ise Aralık ayının ilk anketinde yüzde 35-47 uygun ortalama ise yüzde 42.5 olarak hesaplandı. 
     Kasım ayının ikinci anketinde bu oranlar sırasıyla yüzde 30-47 ve yüzde 41.2 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Aralık ayının ilk anketinde cari ay sonu kur beklentisi aralığı 1,550,000-1,800,000 lira olurken, uygun ortalama 1,609.200 lira olarak belirlendi. 
     Kasım ayının ikinci anket sonuçlarında cari ay sonu kur beklentisi aralığı 1,550.000-1,750,000 olurken, uygun ortalama ise 1,616.800 bin lira olarak saptanmıştı. 
     Bu arada katılımcılar, Aralık ayının ikinci anketinde yıl sonu dolar kuru beklentisi 1,550,000-1,800,000 lira olurken, uygun ortalama 1,609,2 lira oldu. 
     Kasım ayının ikinci anketinde uygun ortalama 1,550,000-2,400,000 lira, uygun ortalama ise 1,687,800 lira olmuştu. 
     
     BÜYÜME BEKLENTİSİ ARTTI 
     Katılımcılar ayrıca Aralık ayının ilk anketinde, yıl sonu GSMH'sinin yüzde 3.0 ile yüzde 7.4 aralığında olacağı, uygun ortalamanın da yüzde 5.3 olacağını öngördüler. 
     Kasım ayının ikinci anketinde, yıl sonu GSMH 3-7.4 aralığında uygun ortalama ise 4.5 olarak belirlenmişti. 
     Aralık ayının ilk anketinde, yıl sonu cari işlemler dengesinin eksi 4 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Kasım ayının ikinci anketinde, cari işlemler dengesinin eksi 4 milyar dolar ile 4 milyar dolar arasında seyredeceği öngörülmüştü. 
     





</TEXT>
</DOC>
