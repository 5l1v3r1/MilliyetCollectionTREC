<DOC>
<DOCNO> 119557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sonspo07.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam çalışmalarını sürdürüyor... 
</HEADLINE>
<TEXT>

     33. Avrupa Erkekler Basketbol Şampiyonası Yarı Final Eleme Grubu'nda Bulgaristan ile karşılaşacak A Milli Takım, bu maçın hazırlıklarını sabah gerçekleştirdiği antrenmanla sürdürdü. 
     Abdi İpekçi Spor Salonu'nda gerçekleştirilen antrenmanda, başantrenör Aydın Örs, milli oyunculara savunma ağırlıklı bir çalışma yaptırdı. Milli takım antrenmanına, hastalığı süren Mirsad Türkcan katılmadı. 
     Bu arada, Yunanistan'ın Panathinaikos takımında forma giyen İbrahim Kutluay da bugün A Milli Takım kampına katıldı. 
     Milliler, Bulgaristan maçı hazırlıklarını bu akşam gerçekleştireceği idmanla sürdürecek. 
     Öte yandan, 17. Dünya Şampiyonası sonrası milli takımı bıraktığını açıklayan Ülkersporlu Harun Erdenay, A Milli Takım kampını ziyaret ederek, oyunculara Bulgaristan maçı öncesi moral verdi. 
     





</TEXT>
</DOC>
