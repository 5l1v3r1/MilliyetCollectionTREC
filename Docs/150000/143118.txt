<DOC>
<DOCNO> 143118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/spor/spo15.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Feofanova’dan rekor      İNGİLTERE’nin Birmingham kentindeki Dünya Salon Atletizm Şampiyonası, rekorla noktalandı. Rus atlet Svetlana Feofanova, bayanlar sırıkla yüksek atlamada 4.80 metreyle, ABD’li Stacy Dragila’nın iki hafta önce 4.78 ile kırdığı rekoru tarihe gömdü. Bayanlar 60 metre engellide 36’lık Gail Devers, 7.81’le ilk salon engelli şampiyonluğunu kazandı. Erkeklerde ise Allen Johnson 7.47 ile zafere ulaştı. 800 metrede Maria Mutola beşinci şampiyonluğuna ulaşırken, 3 bini Etiyopyalı Haile Gebrselassie, bayanlar 1500 metrede 39’luk ABD’li Regina Jacob kazandı. 
     
Eskrimde üç madalya      BALKAN Gençler ve Yıldızlar Eskrim Şampiyonası’nın ilk iki gününde Türkiye, 1 gümüş ve 1 bronz madalya kazandı. Romanya’nın başkenti Bükreş’te süren şampiyonada, yıldız bayanlar epe müsabakalarında Gökçe Günaç, finalde yenilerek gümüş madalya alırken, yıldız bayanlar kılıç kategorisinde ise Mine Ergüz, bronzda kaldı. 
     
Sutopu’nda üçüncü olduk      ULUSLARARASI Mithat Hantal Büyükler Sutopu Turnuvası’nda Türkiye üçüncü oldu. Ataköy Avni Akyol Olimpik Kapalı Yüzme Havuzu’nda düzenlenen turnuvanın son gününde Romanya’ya 6-3 yenilen Türkiye, 3 galibiyet, 2 yenilgiyle 3. sırayı elde etti. Romanya birinci olurken, Kanada turnuvayı ikinci bitirdi. 
     
Şahin ve Aycı 12’den vurdu      İSTİNYE Atış Poligonu’nda düzenlenen Bahar Kupası Trap - Skeet Atıcılık Turnuvası sona erdi. Dereceye giren sporcular şöyle Trap Büyükler 1. Murat Şahin, Gençler 1. Yavuz İlham, Bayan 1. Eylül Özüak, Skeet Büyükler 1. Şerif Aycı, Gençler 1. Ceyhun Şişman. 
     
Bayan futbolda Güneşspor galip      BAYANLAR Futbol Ligi’ne dün yapılan maçlarla devam edildi. A Grubu’nda Sakaryaspor Güneşspor, Adanaspor’u 2-1 yenerken, İskenderun Sanayispor da Adana İdmanyurdu’nu aynı sonuçla 2-1 mağlup etti. B Grubu’nda ise Mersin Adonisspor ile Samsungücü 2-2 berabere kalırken, Malatya İnönü Üniversitesi, İzmir Elit Çimenspor’u 9-1’la geçti. 
     
Hentbolda dün      Erkekler 
     Halk Bankası - Beşiktaş 29-36 
     P.Akademisi - ASKİ Spor 21-31 
     Taşköprü B. - İzmir B.B. 26-25 
     Bafra B. - Milli Piyango 28-32 
     Bayanlar 
     İstanbulspor - Üsküdar B. 36-45 
     Osmangazi Ü.-Karşıyaka 25-26 
     Anadolu Ü. - İzmir B.B. 40-27 
     



 SPOR 





























</TEXT>
</DOC>
