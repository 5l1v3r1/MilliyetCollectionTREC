<DOC>
<DOCNO> 104178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun01.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'a yılın adamı ödülü veriliyor... 
</HEADLINE>
<TEXT>

     ABD'nin eski Başkanı Bill Clinton'a ''yılın adamı'' ödülü verilecek. 
     ''Uluslararası Genç Diyabetliler Vakfı'' tarafından verilecek ödül, New York'taki Waldorf Astoria otelinde 12 Eylül'de düzenlenecek törenle sunulacak. 
     Clinton ödülünü, Oscar ve Tony ödülü sahibi aktör Kevin Kline'in elinden alacak. 
     Ödül törenine New York Valisi George Pataki, New York senatörleri Charles Schumer ve Hillary Clinton da katılacak. 
     Törene, ayrıca Miramax stüdyoları Başkanı Harvey Weinstein, Red Apple Grubu Başkanı John Catsimatidis ve Helmsley Spears otelleri Genel Direktörü Thomas Schwartz gibi tanınmış kişilerin katılması bekleniyor. 
     Vakıf yetkilileri Clinton'a ''yılın adamı'' ödülünün, diyabet araştırmaları konusundaki öncü davranışı ve diyabet hastası olan milyonlarca kişinin tedavisinin kolaylaştırılması doğrultusunda harcadığı çabalardan ötürü verileceğini ifade ettiler. 
     Clinton, başkanlığı döneminde diyabet araştırmaları için federal bütçeden 2.4 milyar dolar tahsis etmişti. 
     





</TEXT>
</DOC>
