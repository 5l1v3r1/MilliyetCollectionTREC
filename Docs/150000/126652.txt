<DOC>
<DOCNO> 126652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur35.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kızkardeş "büyücü" diye yengelerini öldürdü... 
</HEADLINE>
<TEXT>

     Amcalarının eşini ''büyücü'' olduğuna inanarak öldüren 3 kız kardeş gözaltına alındı. 
     Emniyet yetkililerinden alınan bilgiye göre, Yosma Ü. 31 adlı kadının geçen ay Batıkent'teki evinde öldürülmesi olayını araştırılırken katillerin Fatma Ü. 22 , Ayşe Ü. 21 ve Rukiye Ü. 18 olduğu tespit edildi. 
     Cinayet bürosu tarafından gözaltına alınan üç kız kardeş cinayeti işlediklerini itiraf ederek, olaydan önce Fatma Ü.'nün nişanının bozulduğunu, ailelerinde bazı istenmeyen olaylar yaşandığını söylediler. Bu olaylara Yosma Ü.'nün ''büyü'' yapmasının neden olduğuna inanan 3 kız kardeş, amcalarının eşini öldürdükten sonra olaya hırsızlık süsü verdiklerini kaydettiler. 
     Soruşturmanın devam ettiğini belirten yetkililer, yer göstermenin tamamlanmasının ardından zanlıların adliyeye sevkedileceğini bildirdiler. 
     





</TEXT>
</DOC>
