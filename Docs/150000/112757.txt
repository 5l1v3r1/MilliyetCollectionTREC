<DOC>
<DOCNO> 112757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur22.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet bakanı Doğan'ın kayınpederi toprağa verildi... 
</HEADLINE>
<TEXT>

     Tedavi gördüğü hastanede dün vefat eden Devlet Bakanı Ali Doğan'ın kayınpederi Müslüm Ayalp, toprağa verildi. 
     Ayalp için Ataköy Camii'nde tören düzenlendi. 
     Törene, Devlet Bakanı Ali Doğan, Ayalp'in eşi Rabia Ayalp ve yakınlarının yanı sıra aralarında Milli Eğitim Bakanı Necdet Tekin, Devlet Bakanı Yılmaz Karakoyunlu, İstanbul Valisi Erol Çakır, İstanbul İl Milli Eğitim Müdürü Ömer Balıbey ve Galatasaray Spor Kulübü eski yöneticisi Abdürrahim Albayrak'ın da aralarında bulunduğu çok sayıda kişi katıldı. 
     Müslüm Ayalp'in cenazesi, ikindi vakti kılınan cenaze namazının ardından Büyükçekmece Mezarlığı'na defnedildi. 
     Beyin damarlarındaki tıkanıklık nedeniyle Bakırköy Devlet Hastanesi'nde bir süredir tedavi gören Ayalp, dün saat 20.00 sıralarında yapılan tüm müdahalelere rağmen kurtarılamayarak vefat etmişti. 
     





</TEXT>
</DOC>
