<DOC>
<DOCNO> 118332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/ekonomi/eko06.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsorsiyum’dan Sabah’a teklif 
</HEADLINE>
<TEXT>

Doğan Medya Grubu’nun da içinde olduğu Konsorsiyum Sabah Grubu için BDDK’ya teklif sundu 
     Doğan Medya Grubu’nun içinde bulunduğu Konsorsiyum, Sabah Grubu için Bankacılık Düzenleme ve Denetleme Kurumu’na BDDK 500 milyon dolarlık teklif verdi. 
     Doğan Medya Grubu Başkanı Mehmet Ali Yalçındağ, Başkan Yardımcıları Ertuğrul Özkök, Soner Gedik ve Barbaros Çağa teklifi BDDK Başkanı Engin Akçakoca’ya sundu. Ertuğrul Özkök, verdikleri teklifle, Sabah Grubu’nun kamuya olan 1.1 milyar dolarlık borcun ödenmesine katkıda bulunmayı ve sektörde bir yayın organının çalışmasına devam etmesini sağlamayı amaçladıklarını söyledi. Teklifi veren konsorsiyum içinde Doğan Medya Grubu’nun yüzde 20’lik bir paya sahip bulunduğunu belirten Özkök, "Gerekirse bu yüzde 20’lik pay daha aşağıya çekilebilir. Hatta tamemen de kaldırılabilir" dedi. 
     Bu tür tekliflerin dünyanın her yerinde yapıldığına işaret eden Özkök, Fransa örneğini verdi. Özkök, dünyanın en büyük medya grubu Vivendi’nin 19 milyar dolarlık borcu nedeniyle yayın kuruluşlarını satışa çıkardığını, Hachette Grubu’nun sahibinin de teklif verdiğini anımsattı. 
     Bu arada Rekabet Kurulu da Konsorsiyum’un verdiği teklifin içeriği hakkında BDDK’ya başvurarak bilgi istedi. 
     
     



 EKONOMİ 


















</TEXT>
</DOC>
