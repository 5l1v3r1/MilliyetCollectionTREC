<DOC>
<DOCNO> 142197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun09.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basınında skandal, bilgi almak için polislere para verilmiş 
</HEADLINE>
<TEXT>

     İngiliz The Sun gazetesinin editörü Rebekah Wade, bilgi alabilmek için geçmişte polis memurlarının ''maaşa bağlandıklarını'' itiraf etti. 
     İngiltere'de basınla ilgili şikayetleri incelemekle görevli ''Basından Şikayet Komisyonu''nun yaptığı başvuru üzerine, parlamentonun ilgili komisyonu, Wade hakkında soruşturma açtı. 
     Komisyon üyelerinin sorularını yanıtlayan Wade, polis memurlarına para verildiğini kaydetti ve ''Geçmişte habere ulaşabilmek için, News of the World gazetesinde ve The Sun'da bunu çok yaptık'' dedi. 
     Wade'nin ifadesinin ardından, gazetenin bağlı bulunduğu ''News International'' grubu dün gece yaptığı yazılı açıklamada, ''polisleri maaşa bağlama'' olayını doğruladı, ancak bu uygulamanın devam etmediğini, ''habere ulaşabilmek için polise yapılan ödemelere son verildiğini'' bildirdi. 
     





</TEXT>
</DOC>
