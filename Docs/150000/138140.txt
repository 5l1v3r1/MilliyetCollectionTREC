<DOC>
<DOCNO> 138140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yazar/akyol.html </URL>
<DATE> 2003/02/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En büyük devrim 
</HEADLINE>
<TEXT>

     - 1953 yılında 1. Basın Kongresi yapıldığında ülke genelinde 243 gazete ve dergi yayımlanıyordu... Bugün ise Türkiye’de 4800 civarında gazete ve dergi, 1400’e yakın radyo ve televizyon, yüzlerce amatör ve profesyonel düzeyde haber portalından oluşan büyük bir iletişim sektörü vardır 
     Çağımızın en büyük hadisesi olan "iletişim devrimi"nin fotoğrafıdır bu... 
     Çağımızda demokrasinin gelişmesinin bir sebebi de bu Bu kadar çok sesli toplumlarda dikta rejimleri tutar mı Böyle bir çağda tek fikirli, tek değer sistemine bağlı toplumlar mümkün mü 
     Bu değişime paralel olarak da eski "basın özgürlüğü" kavramının yerine "iletişim özgürlüğü, bilgi edinme hakkı, gerçeği öğrenme hakkı, şeffaflık" gibi yeni kavramlar oluşuyor, yeni bir hukuk dalı gelişiyor. 
     
     GAZETELERLE, TV’lerle, internet siteleriyle medya büyük bir güç haline geliyor. Zaten sırf "basın" basın iken de "dördüncü kuvvet" değil miydi 
     Her gücün düzenlenmesi, belli kurallara bağlanması lazım. Kurallar sıkı olursa, boğar. Medyanın bağımsız olması iktisaden güçlü, zihnen hür olmasına bağlıdır. 
     Medya baskıya boyun eğemeyecek kadar güçlü, haksızlık yapamayacak kadar da hukukla kurallara bağlanmış olmalıdır. 
     Yeni düzenlemeler AB ülkeleri model alınarak yapılmalıdır. 
     Çünkü, çağımızın tipik değerlerinden biri, "iletişim özgürlüğü"dür. 
     Diktatoryal durgun toplumlarda gazeteler güdümlü, TV’ler kısıtlı, antenler yasaklı, internet kapalıdır. 
     İşte Irak... Dünyadan habersiz, Saddam’a şartlandırılmış bir toplum 
     Suriye’de internetin serbest bırakılması, Hafız Esad’dan Beşar Esad’a kuşak değişiminin ve liberalleşme niyetinin simgesi sayıldı. 
     İran’daki güçlü liberalleşme dinamiğinin en önemli etkenlerinden biri, medyadır uydu antenler, muhalif basın, internet kafeler... 
     Çağın en büyük devrimi iletişimdir ve onun aracı’ da medyadır. 
     
     ELBETTE medyanın da düzeni, hukuku olur, olmalı... Ş ra’nın amacı tartışmalarla bu hukukun ilkelerini belirlemekti. 
     Medyayı yani halkın iletişim özgürlüğünü hem otoriter müdahalelere karşı korumak, hem vatandaşları ve toplulukları medyanın haksız baskılarına karşı korumak için hukuk... Meslek ilkeleri... 
     Ve elbette tarafsız hakemlik yapacak yargı... 
     Basın Konseyi Başkanı Oktay Ekşi, yaptığı konuşmada "yargı bağımsızlığını" ve aynı zamanda yargı mekanizmamızın "kamu vicdanında adil şekilde yargılayan, adaletle karar veren bir kurum güvenini yaratması"nın önemini vurguladı. Bu son derece haklı uyarıyı kamuoyuna ve yargı mensuplarına iletmek için buraya aldım. 
     "İletişim çağı"nda insan özgürlüğü, insan duyarlıkları gelişiyor, serpilip çeşitleniyor. Aklın yolu artık bir değil Artık tek gerçek’ dayatması nafile, bu çağın zihninde herkesin gerçeği kendine’dir Toplumsal gelişme ancak böyle sağlanıyor. 
     Buna göre bir iletişim hukuku, buna göre kişilik hakları koruması... 
     
     







En büyük devrim 


Tavlada düşeş kimin, gele kimin 


Turizmde durum 


Ankara Barzani’den rahatsız... 


Her şey hesap kitap meselesi 


5 kara soru 


Gül’den Bush’a şik yet mektubu... 


YÖK’te dağ fare doğurdu 1 


Verilen yardımın anlamı 


Türkiye "evet" derse... 


Ver parayı çal düdüğü 


Taşeronluk 


Yeni süpergüç dünya kamuoyu 


Ne korkunç şey sevmek 


Yaşadık .. ABD bizi maaşa bağlıyor 


</TEXT>
</DOC>
