<DOC>
<DOCNO> 121713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/guncel/gun53.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Slogan için h kimden izin istedi... 
</HEADLINE>
<TEXT>
Kibar terörist 
     DHA 

     Bingöl’ün Genç ilçesinde yaralı yakalanan PKK’ nın sözde Diyarbakır 3. Bölge Sorumlusu Ferhan İşcan, Diyarbakır 4. No’lu DGM’de yedi sanıkla birlikte yargılandığı dünkü davada ömür boyu hapse çarptırılınca mahkeme başkanından izin istedikten sonra slogan attı. 
     İşcan ile Nusret Amutgan’ın örgüt kamplarında eğitim görüp bölge sorumluluğuna kadar yükseldiklerini ve çatışmaya girdiklerini belirten savcı, Muhlis Yıldırım ile Fettah Karataş’ın da kamplarda kaldıklarını kaydetti. Tevhide Yıldız, Kadri Kartal, Felemez Torun ve Seyfettin Torun’un ise örgüte yardım ve yataklık ettikleri vurgulandı. Mahkeme heyeti, İşcan, Amutgan ve Karataş ve Yıldırım’a ömür boyu hapis cezası verdi. Yıldırım’ın suç tarihinde 18 yaşından küçük olması nedeniyle cezası 20 yıla indirildi. Kartal’ın cezasının ertelenmesine, diğer sanıkların da beraatlerına karar verildi. 
     Cezayı duyan İşcan, mahkeme başkanı Şükrü Bozer’den slogan atmak için izin istedi. İşcan, "Şimdi bizim slogan atmamız gerekecek. Sloganımızı da atmak istiyoruz" dedi. Mahkeme başkanının "Duruşmada slogan atmak yasak" uyarısına rağmen, İşcan slogan attı. 
     



 GÜNCEL 




















</TEXT>
</DOC>
