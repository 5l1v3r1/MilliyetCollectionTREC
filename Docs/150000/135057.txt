<DOC>
<DOCNO> 135057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sonspo12.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da Beşiktaş maçı hazırlıkları... 
</HEADLINE>
<TEXT>

     Kocaelispor, hafta sonu kendi sahasında oynayacağı Beşiktaş maçının hazırlıklarını sürdürüyor. 
     Teknik Direktör Güvenç Kurtar, yaptığı açıklamada, zorlu bir maç oynayacaklarını belirterek, ''Maça iyi motive olup, liderden puan almak istiyoruz'' dedi. 
     Bu maçın kendileri açısından çok önemli olduğunu ifade eden Kurtar, ''Rakip lider, biz ise sonuncu sıradayız. Ama, sahaya yansıtacağımız oyun, bu görünümün tam tersi olacak. Gücümüzün üzerine çıkıp, en azından bir puan almak ve ikinci yarıya moralli başlamak istiyoruz'' diye konuştu. 
     Akşam saatlerinde basına kapalı bir antrenman yapacak Körfez ekibinde, uzun süren sakatlıktan kurtulan Cem Sinan'ın da maç kadrosunda yer alması bekleniyor. 
     Bu arada, sakatlıkları süren Uğur Yasan ve Con Blatsis'in, maç kadrosunda yer alamayacakları bildirildi. 

     
</TEXT>
</DOC>
