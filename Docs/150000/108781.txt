<DOC>
<DOCNO> 108781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/siyaset/siy01.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Seçim Kurulu, AKP Genel Başkanı’nın aday olamayacağına karar verdi... 
</HEADLINE>
<TEXT>
Erdoğan’ın sonu 
Yargıtay kararlarını gerekçe gösteren YSK, Erdoğan ile Erbakan’ın adaylığını 3’e karşı 4 oyla reddetti. Bozlak ve Birdal’ın adaylığını da oybirliğiyle geri çeviren YSK, bu 4 isme açık kapı bıraktı Haklarınız iade edilsin, onay verelim 
     GÖKÇER TAHİNCİOĞLU ABDULLAH KARAKUŞ Ankara 

     Yüksek Seçim Kurulu YSK , AKP Genel Başkanı Recep Tayyip Erdoğan ve eski RP Genel Başkanı Necmettin Erbakan’ın milletvekili adaylık başvurularını oyçokluğuyla reddetti. DEHAP’tan aday olan Murat Bozlak ile Akın Birdal’ın adaylıklarını da oybirliğiyle geri çeviren YSK, 4 isme de, siyasal yaşamlarını sürdürmeleri için açık kapı bıraktı. "Memnu haklarınız iade edilsin, onay verelim" diyen YSK’nın tüm gerekçelerine Yargıtay 8. Ceza Dairesi’nin verdiği kararlar dayanak oluşturdu. 
     
     KARARA KARŞI ÇIKANLAR 
     Borsanın kapanışından sonra kararını açıklayan YSK’nın 7 üyesinden 3’ü, Erdoğan ve Erbakan’ın lehinde oy kullandı. YSK kararına muhalif üyeler Şükrü Kaya Erol, Ziya Sağdur ve Selahattin Çelik, şu görüşleri savundu 
     "TCK 312’de yapılan değişiklik, Erdoğan ve Erbakan’ın işlediği suçu ortadan kaldırmıştır. Şimdi bu eylemi yapsalar suç sayılmaz. Doğal olarak bu suçu hiç işlememiş sayılırlar." 
     Bu görüş üzerine de bazı üyeler, değişikliğin eylemi suç olmaktan çıkardığına yönelik mahkeme kararı bulunmadığını, kendilerinin de mahkeme gibi yorum yapamayacağını belirterek, görüşe karşı çıktı. 
     Erdoğan ve Erbakan’ın adaylıklarına karşı çıkan YSK Başkanı Tufan Algan, Başkanvekili Ahmet Hamdi Ünlü, üyeler Kenan Atasoy ile Cengiz Erdoğan da, gerekçelerini Yargıtay 8. Ceza Dairesi’nin kararına dayanarak belirledi. Bu üyeler gerekçelerini şöyle sıraladı 

</TEXT>
</DOC>
