<DOC>
<DOCNO> 121605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/soneko33.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 15-22 Kasım 2002 tarihleri arasında 116 milyon dolar arttı. 
     Merkez Bankası'nın haftalık bültenine göre, 15 Kasım'da 25 milyar 985 milyon dolar olan bankanın döviz rezervleri, 22 Kasım'da 26 milyar 101 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri 48 milyon dolar gerileyerek, 8 Kasım itibariyle 11 milyar 647 milyon dolara düştü. Bankalar ve ÖFK'ların toplam döviz rezervi 1 Kasım'da 11 milyar 695 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 8 Kasım itibariyle bir haftalık süre içinde 91 milyon dolar azalarak, 38 milyar 301 milyon dolardan 38 milyar 210 milyon dolara geriledi. 
     





</TEXT>
</DOC>
