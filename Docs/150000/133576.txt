<DOC>
<DOCNO> 133576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yasam/yas02.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanghay’a düşenler Türk 
</HEADLINE>
<TEXT>

Paris - Çin seferini yapan uçağın kargosundan Şanghay’ın damlarına çakılan iki kişi, macera düşkünü iki Türk delikanlısı çıktı 
     AHMET ERTAN, HİLMİ DUYAR Balıkesir DHA 

     Gizlendikleri Paris - Sanghay seferini yapan Air France uçağında donarak ölen, uçağın iniş takımlarının açılmasıyla da yere çakılan iki Türkün, Balıkesirli Onur Özüyaman ile Ramazan Karaçoban olduğu belirlendi. 
     Edremit’in Akçay beldesi, Altınkum Mahallesi’nde babaannesi Sevim Hoşol, babası Melih Özüyaman’la oturan Onur Özüyaman, üç hafta önce mahalle muhtarlığına başvurup ikametg h alırken, Kıbrıs’a çalışmaya gideceğini söyledi. Annesiyle babası ayrı olduğu için sorunları bulunan Onur Özüyaman 19 ortadan kayboldu. 
     
     Arkadaştılar 
     Özüyaman’la Balıkesir’in İvrindi ilçesine bağlı Kocaoba köyünden olduğu belirtilen arkadaşı Ramazan Karaçoban 20 , kaçak yolcu olarak seyahat ettikleri uçakta geçen perşembe günü yaşama veda etti. 
     Özüyaman’ın daha önce de pasaportsuz olarak uçakla Almanya’ya gittiği, yakalanıp iade edildiği, otobüslerin bagajlarında seyahat etmesiyle tanındığı açıklandı. Maceraperest yapıya sahip Özüyaman’ın, sürekli yurt dışına çıkma isteğiyle yasadışı yollara başvurduğu kaydedildi. 
     Amcası Nesip Özüyaman, "Bu konuda bir şey bilmiyorum. Polis bize çocukların sadece Çin’de uçakta öldüklerini söyledi" dedi. 
     Ailesi köyde hayvancılıkla geçinen Karaçoban’ın da Akçay’da balıkçılık yaptığı, maceraperest olarak tanındığı ve köye fazla uğramadığı belirtildi. 
     
     12 yaşında kaçak 
     Cep telefonu satıcısı baba Melih Özüyaman, oğlunun 6 Ocak günü İtalya’ya gitmek üzere evden ayrıldığını, cebinde 250 dolarla gemiye kaçak yolcu olarak bindiğini söyledi. Onur’un uçaklara, bilgisayara düşkün olduğunu dile getiren baba Özüyaman, oğlunun ilk kez 12 yaşında kaçak yolculuk yaptığını belirterek şunları anlattı 
     "İstanbul’dan Almanya’ya gitmek için kaçak yolculuğa karar vermiş. Ancak Almanya yerine yanlışlıkla Adana uçağının bagaj bölümüne binip Adana’ya inmiş. Pilot, tesadüfen bagajın havalandırmasını açtığını, aksi halde oğlumun ölmüş olacağını söyledi." 
     



 YAŞAM 






















</TEXT>
</DOC>
