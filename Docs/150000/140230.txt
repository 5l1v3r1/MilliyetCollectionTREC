<DOC>
<DOCNO> 140230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yasam/ayas.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Matador oley’ çekti 
</HEADLINE>
<TEXT>

Antalya’da 167’nci kez ralli startı alan 41 yaşındaki Citroen pilotu Carlos Sainz zorlu parkurda zaferi gördü. Matador’ lakaplı pilot, 41 kere maşallah’ dedirtti 
     Fuat ERCAN-Murat AĞCA 

     Dünya Ralli Şampiyonası’nın Antalya’da büyük ilgiyle izlenen üçüncü ayağı Türkiye Rallisi’ni İspanyol Carlos Sainz kazandı. Rallinin başından itibaren topraktaki deneyimiyle zirveyi zorlayan ve 10’uncu etapta ilk sıraya yükselen "Matador" lakaplı usta sürücü, dünkü beş etap dahil, yarışın geri kalan 8 etabında da zirvedeki yerini koruyarak Kemer’deki finişe birinci sırada geldi. 
     Böylece Citroen’deki ilk, dünya şampiyonasındaki de 25’inci zaferine ulaşan Carlos Sainz, genel klasmanda da üçüncülüğe yükseldi. Yarışı 47.9 saniye geride ikinci sırada tamamlayan Peugeot’dan Richard Burns, genel klasman liderliğini ele geçirdi. Ford’dan François Duval ise 10’uncu etapta yakaladığı üçüncülüğü kimseye bırakmadı. 
     
     Geçer not aldık... 
     Kemer’de bini aşkın ralliseverin doldurduğu servis alanındaki görkemli finiş podyumunda zafer şampanyaları patladı. Kupaları, Sainz ve co pilotu Mark Marti’ye Antalya Valisi Alaaddin Yüksel ikinci Burns-Reid’e Antalya Belediye Başkanı Bekir Kumbul üçüncü Duval-Prevot’a da ATSO Başkanı Menderes Türel verdi. Markalar klasmanında birinci olan Citroen’e de ödülü, TOMSFED Başkanı Mümtaz Tahincioğlu tarafından takdim edildi. 
     Türkiye Otomobil ve Motorsporları Federasyonu TOMSFED Başkanı Mümtaz Tahincioğlu, Türkiye Rallisi’nin uluslararası federasyon FIA’dan olumlu not aldığını belirterek şöyle konuştu "Gelecek yıl bahar aylarında yapılmasını beklediğimiz Türkiye Rallisi, dünyaca ünlü pilotları ağırlamaya ve halkımıza sunmaya devam edecek." 
     
Tecrübenin adı Sainz      Ralli dünyasının en tecrübeli ismi İspanyol sürücü Carlos Sainz, 23 yıldır parkurların tozunu atıyor. 25’inci kez Dünya Şampiyonluğu’nda podyumun zirvesine çıkan Matador’, bu alanda rekoru elinde bulunduran Colin McRae’yi de yakalamış oldu. 
     
     Hukuk okuyordu... 
     Beş kıtada katıldığı her rallide büyük bir hayran kitlesine sahip olan 41 yaşındaki İspanyol pilot, son senesinde hayran listesine Antalya’da da binlerce isim ekledi. 
     Ralliye olan tutkunluğu nedeniyle hukuk fakültesindeki eğitimini yarım bırakarak 1980’de parkurlarda boy göstermeye başlayan Carlos Sainz, 1987 yılında Ford takımında ilk WRC aracının koltuğuna oturdu. 
     Kısa zamanda büyük başarılara imza atan Carlos Sainz, 1990 ve 1992 yıllarında 2 kez Dünya Şampiyonluğu’na ulaştı. Zaferlerinin ardı arkası kesilmeyen Matador’, toplam 167 kez start aldığı rallilerdeki büyük başarılarıyla Finli pilot Juha Kankkunen’den sonra tüm tarihin en iyi ikinci pilotu unvanını da eline geçirmiş oldu... 
     
Beş Türk finişi gördü      Dünya Ralli Şampiyonası’nın üçüncü ayağı olan Türkiye Rallisi’ni beş Türk pilot da tamamlamayı başardı. Şampiyonaya 16 takımla katılan Türk sürücüler, dört günlük mücadele sonunda 11 fire verdi. Genel klasmanda en iyi dereceyi, yarışı "Mitsubishi Lancer Evo 7ösiyle 20’inci sırada tamamlayan Emin Ali Sipahi elde ederken, Volkan Işık Fiat Palio Süper 1600’ ile 22’nci, Kuvvet Erim Citroen Saxo VTS’ ile 23’üncü, Vedat Diker "Mitsubishi Lancer Evo 7" ile 24’üncü, Mithat Diker ise Fiat Palio’ ile 25’inci sırada yer aldılar. Bu arada, son günün ikinci etabında aracında mekanik arıza yaşayan Nurkan Yurdakul yarış dışı kalan pilotlarımız arasına katıldı. 
     
Volkan’ın cesareti      Şampiyonanın üçüncü ayağına Türkiye’de üretilen ilk ralli aracı Fiat Palio 1600’ ile katılan ve şampiyona öncesi hedefini "Yarışı tamamlamak" olarak açıklayan Volkan Işık, finişe üç tekerlekle girdi. Son etabın ortalarına doğru sağ arka lastiği kopan Işık, şampiyona dışı kalmamak için büyük bir mücadele verdi ve hedefine ulaştı. Zaman kaybından dolayı etabı sonuncu sırada tamamlayan ve oldukça üzgün görünen Işık şunları söyledi "Bu tatsız kaza olmasa çok daha iyisini başarabilirdim. Önümüzdeki yıl daha iyi hazırlanacağım." 
     
TÜRKİYE RALLİSİ GENEL KLASMANI 1. Carlos SAINZ Citroen 4 32 14.1 2. Richard BURNS Peugeot 4 33 02.0 3. François DUVAL Ford 4 34 00.6 4. Colin McRAE Citroen 4 34 23.2 5. Gilles PANİZZİ Peugeot 4 34 55.7 6. Markko MARTİN Ford 4 35 39.0 7. Toni GARDEMEISTER Skoda 4 37 27.1 8. Tommi MAKINEN Subaru 4 39 32.7 9. Marcus GRONHOLM Peugeot 4 43 06.3 10. Freddy LOIX Hyundai 4 34 54.5      
PİLOTLAR KLASMANI 1. R. BURNS İngiltere 18 puan 2. C. McRAE İskoçya 17 puan 3. C. SAINZ İspanya 16 puan 4. M. Martin Estonya 13 puan 5. S. LOEB Fransa 12 puan 6. M. GRONHOLM Finlandiya 10 puan 7. T. MAKINEN Finlandiya 9 puan 8. F. DUVAL Belçika 8 puan 9. G. PANIZZI Fransa 4 puan 10.T. GARDEMEISTER Almanya 3 puan      
MARKALAR KLASMANI 1. Citroen 39 puan 2. Peugeot 31 puan 3. Ford 25 puan 4. Subaru 13 puan 5. Skoda 6 puan 6. Hyundai 3 puan      



 YAŞAM 























</TEXT>
</DOC>
