<DOC>
<DOCNO> 132604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yazar/yilmaz.html </URL>
<DATE> 2003/01/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TOKİ Başkanı da kaynağı soruyor 
</HEADLINE>
<TEXT>

     Son iki yazımda Emlak Konut’un elindeki projelerde ortaya çıkan sorunları ve yönetim zaaflarını yazdım. 
     Defter değeri 387 trilyon lira olarak kayıtlara geçen KEY hesaplarını TOKİ Başkanı Erdoğan Bayraktar’a sordum... 
     "Çocukluğumdan beri konut işindeyim" diye telefonu açan Bayraktar, bir aylık görevinde kucağında bulduğu sorunların büyüklüğü ile yüzleşiyor. 
     
     Çalışana KEY vurgunu 
     Sayısı 1.5 ile 6 milyon arasında teleffuz edilen çalışanlar adına, işverenden kesilen KEY hesapları, hak sahipleri adına tescil ettirilemedi. EGYO’nun da Yönetim Kurulu Başkanlığı’nı üstlenen ve İstanbul Büyükşehir Belediyesi inşaat şirketi KİPTAŞ eski Genel Müdürü olan Bayraktar, KEY hesaplarındaki işlemlerin zorluğuna değinerek, "Doğru nemalandırılsaydı hak sahiplerinin belki katrilyon liralık tasarrufu ortaya çıkacaktı. Kimlerin adına konut edindirme yardımı yatırıldığı belli değil. Bu durumda hükümet karar verirse, KEY hesapları Hazine’ye devredilebilir. Bu devir karşılığında bir hizmet getirmek gerekir" diyor. 
     KEY hesapları Emlak Konut’a devredildiğinde, aynı görüşü dile getirmiş ve "Hazine’ye devretmeye hazırım" demiştim. 
     Demesen ne olacak 
     Zaten ortada paranın yalnızca adı var, kendi kalmamış. KEY karşılığı gayrimenkul hissesinin hak sahibine devri gerekiyor ancak hak sahibi belirlenemiyor kimi ölmüş, kim göçmüş KEY hesaplarından çalışan başına düşecek 130 - 150 milyon lira da kimsenin derdine derman olamayacak. 
     Emlakbank o günlerde KEY hesaplarına, 6 aylık vadeli mevduata uygulanan yüzde 30 faizi veriyor 3 aylık mevduata ise yüzde 60 faiz uyguluyordu. 
     Bunun peşine düşülmemiş de, şimdi boş kasadan para mı isteyeceğiz 
     
     Özal’ın gelinine site 
     Bayraktar ile söze devam ediyoruz. 
     "Elvankent’i biliyorsunuzdur..." 
     Bilmez olur muyum 
     Fon’a devredilen Bank Kapital’in sahibi ve Emlakbank müteahhitlerinden Ceylanlar’ın işi... 
     Emlakbank, adı Turgut Özal’ın oğlu Ahmet Özal’ın taze eşi Elvan’dan geldiği söylenen sitedeki işyerlerinin eksiğini gediğini hesaplamadan "kesin kabul" yapmış ve müteahhide parasını ödemişti. Ancak iş merkezi bitmediği için buradan işyeri alanlar da mağdur olmuşlardı, oluyorlar... 
     Bayraktar, "Emlakbank, defter değeri 1.3 katrilyon lira karşılığında gayrimenkulü TOKİ’ye devretti. Kimi 49 yıllığına kiralanmış, kimi çöküyor, kiminin işlemlerinde pürüz var. 1 katrilyon veren alsın, 300 trilyon da k rları olsun ama alan yok. Milyarlarca aidat ödüyoruz" diye yakınıyor... 
     Hükümetin acil eylem planı içinde yer alan dar gelirliye konut edindirme projesinin patronu da TOKİ olurken, Bayraktar "Para nerede " diye soruyor. 
     IMF dahil herkes kaynak soruyor ama kimse yolsuzluklara dokunamıyor. Ekonomik krizi bahane edip öyle yasalar çıkardılar ki bürokratları siyasileri ertelediler, paraları ötelediler 
     
     







Hükümet, asker ve savaş 


İç politikayla dış politika lahmacun oldu 


Halk uyursa.. 


Adım adım karar 


Fransız, Alman... Türk, Yunan... 


"Keşke, helale de uçkur çözmeseydiniz " 


Çözdükçe karışıyor 2 


Bağdaş kuramayan bu adam kim 


Vergi affı ne demektir 


28 yıl önceki bir Kuzey Irak turu 


Bölgesel girişim başarılı olur mu 


Paltodan pardösüye... 


AKP’de yönetim kaosu 


Türkiye’nin Davos’taki marka değeri 


İyimserlik riski büyütüyor 


TOKİ Başkanı da kaynağı soruyor 


</TEXT>
</DOC>
