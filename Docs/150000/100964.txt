<DOC>
<DOCNO> 100964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun28.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da lokantada patlama... Ölü yaralı yok... 
</HEADLINE>
<TEXT>

     İspanya'nın güneydoğusundaki Torrevieja'da bir lokantada bomba patladı. 
     Polis kaynakları, ülkenin kuzeyindeki Bask bölgesinin bağımsızlığı için mücadele eden ayrılıkçı ETA örgütü adına telefon eden bir kişinin yaptığı ihbarın ardından patlamanın meydana geldiğini açıkladı. 
     Aynı kaynaklar, ihbar üzerine lokanta binasının boşaltıldığını, bu yüzden ölen ya da yaralanan olmadığını belirtti. 
     İhbarı yapan kişinin Santa Pola plajına da bir bomba konulduğunu belirttiğini açıklayan polis kaynakları, plajın güvenlik güçlerince boşaltıldığını kaydetti. 
     Santa Pola plajında geçen pazar günü de bir patlama meydana gelmiş, biri 6 yaşındaki bir kız çocuğu olmak üzere 2 kişi ölmüş, 40 kadar kişi de yaralanmıştı. 
     





</TEXT>
</DOC>
