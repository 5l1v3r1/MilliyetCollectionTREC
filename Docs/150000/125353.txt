<DOC>
<DOCNO> 125353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/bila.html </URL>
<DATE> 2002/12/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Erdoğan’ın Kıbrıs’a bakışı 
</HEADLINE>
<TEXT>

     Başbakan Gül’ün Kıbrıs konusuna bakışını dün aktarmıştık. Bugün de AKP lideri Tayyip Erdoğan’ın yaklaşımını aktaralım. 
     AKP lideri Erdoğan da Kopenhag zirvesi sırasında Kıbrıs’la ilgili olarak kamuoyunda yaratılan havanın gerçeği tam yansıtmadığı düşüncesinde. Başbakan Gül gibi AKP lideri Erdoğan da "ver - kurtul" anlayışına karşı bir duruş sergiliyor. 
     Erdoğan, dünkü görüşmemizde, Kıbrıs sorununa bakışını şöyle özetledi 
     1- Çözümsüzlük çözüm değildir, 
     2- Ver - kurtul olmaz. 
     AKP lideri, Milliyet’in sorularını yanıtlarken bu bakışını şöyle açtı 
     "Kopenhag’dan sonra durum değerlendiriliyor. Biz, çözümsüzlüğün bir çözüm olduğuna inanmıyoruz. Biz iyi niyetle bu sorunu çözmek istiyoruz. Masaya oturma yaklaşımımız bu. Tabii, bizim iyi niyet taşımamız yetmiyor. Karşı tarafın da iyi niyet taşıması ve çözümü gerçekten istemesi de gerekiyor. Bu çözüm mutlaka adil olmalı ve Türk tarafının da çıkarlarını ve güvenliğini gözetmelidir." 
     Erdoğan, Annan belgelerini değerlendirirken de "ver - kurtulöcu bir yaklaşımı benimsemelerinin mümkün olmadığını şöyle anlatıyor 
     "Öyle, Türkiye’de KKTC’de bazı kesimlerde yaratılan ver - kurtulcu havayı, yaklaşımı kabul etmemiz söz konusu değil. Nereyi veriyorsun Neyi veriyorsun Öyle şey olmaz. Ben bunu da açık açık söyledim. Örneğin, Annan belgelerindeki haritalar. Annan’ın kendisine de söylerim. Karpaz Burnun’da Rum kantonu öngörüyorlar. Bu olacak iş değil. Bir kere Karpaz’ın güneyle ne ilgisi var Öte yandan, Kuzey Kıbrıs Türkiye ve Türkiye’nin güvenliği için de çok önemli, stratejik değer taşıyor. Karpaz Burnu’nun hem güneyle ilgisi yok hem de Türkiye’nin güvenliği için değeri var. Bu bakımdan ben bu haritalar olmaz diye açık biçimde söyledim. Nitekim, bu yaklaşım karşısında, De Soto, bizim Dışişlerine 6 - 7 alternatif içeren haritalar sunmuş. Haklı gerekçeler ortaya konulunca önerilerde değişiklik yapılması mümkün. Nitekim yeni öneriler de geliştirildi, geliştiriliyor." 
     Erdoğan’ın da Kıbrıs konusuna yaklaşımı, Başbakan Gül gibi, Kopenhag yorumcularına göre daha gerçekçi. AB’den bir tarih almak uğruna, önerilen her planı gözü kapalı kabul edecek bir yaklaşım içinde değil. Kıbrıs’a ulusal güvenlik ve stratejik açıdan bakıyor. 
     AKP lideri, Kıbrıs için bir uzlaşma zemini bulunabileceği görüşünde. 
     Rum tarafının da iyi niyet taşıması ve çözüm için istekli olması halinde, 28 Şubat’a kadar bir yol bulunabileceğini söylüyor. 
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
