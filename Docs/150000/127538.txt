<DOC>
<DOCNO> 127538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/spor/spo04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜŞÜNME, GEL 
</HEADLINE>
<TEXT>

Trabzonspor’un her konuda anlaşmaya vardığı Riberio Caio’yu, Aurelio’nun ikna ettiği bildirildi. Sambacı’nın, vatandaşına, "Fırsatı kaçırma. Burada çok mutlu olacaksın" dediği öğrenildi 
     Brezilya randevusu 
     YABANCI transferinde Brezilyalı Caio ile prensip anlaşmasına varan Trabzonspor’da yüzler gülüyor. Yardımcı anternör Ulvi Güveneroğlu’nun izleyip beğendiği Brezilyalı futbolcuyu, Aurelio’nun ikna ettiği öğrenildi. Devre arası tatili için ülkesine giden Aurelio’nun, vatandaşıyla bir araya geldiği ve "Trabzon’a gel, çok sevecek ve mutlu olacaksın" dediği iddia edildi. 
     
     Övgüyle anlattı 
     MARCO Aurelio’nun, Caio’ya özellikle Trabzonsporlu taraftarları ve halkın futbola olan ilgisini anlattığı öğrenildi. Brezilyalı futbolcunun, "Trabzonspor’un muhteşem bir taraftarı var. Büyük bir şampiyonluk özlemi bulunuyor. Kadromuz da, yönetimimiz de mükemmel. Şehir küçük ve sevimli. Avrupa kapılarını burada aralayabilirsin" ifadelerini kullandığı açıklandı. 
     
Axel Smeets beklemede      TRABZONSPOR’UN transfer listesinde yer alan Belçikalı Axel Smeets’in Bordo - Mavili yöneticilerden haber beklediği öğrenildi. Lierse takımında forma giyen tecrübeli oyuncu için pazarlıkların sürdüğü bildirildi. Yöneticiler, bu transferde yetkiyi Menajer Adnan Demir’e verdi. Lierse’nin Sommers - Smeets takası konusunda net bir cevap vermediği iddia edildi. 
     
Sümer’den barış mesajı      Çağrı yaptı 
     TRABZONSPOR’DA kongrenin ardından yönetim içinde yaşanan istifaların gelişmeleri büyük bir hızla devam ediyor. Başkan Özkan Sümer, kendileriyle çalışmak istemeyen yöneticilerin geri dönüşlerine sıcak bakacaklarını açıkladı. Sümer, Ahmet Ağaoğlu, Mehmet Öksüzoğlu, Volkan Canalioğlu, Ömer Eyüboğlu, Engin Hacisalihoğlu ve İbrahim Şahin’e son kez çağrı yaptı. 
     
     Askıya aldı 
     SÜMER, Ağaoğlu ve ekibinin istifa dilekçelerinin ellerine ulaştığını açıkladı. Trabzonspor Başkanı, "Bunları hemen yürürlüğe koymak bize yakışmaz. Doğru da olmazdı. Bu nedenle beklemedeyiz. Bu arkadaşlarımızın istifadan vazgeçmeleri durumunda, kendileriyle çalışabiliriz. Hiç bir önyargıya da sahip değiliz. Bu konudaki kararlarına saygılı oluruz" diye konuştu. 
     



 SPOR 




























</TEXT>
</DOC>
