<DOC>
<DOCNO> 119875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy01.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, AB yolunda ödün vermeyecektir’ 
</HEADLINE>
<TEXT>

NATO Asamblesi Genel Kurulu’na katılan Gül, Kopenhag’da Türkiye’nin üyeliğiyle ilgili somut adım atılması için destek istedi 
     ŞÜKRAN PAKKAN 

     Abdullah Gül’ün "Başbakan" sıfatıyla katıldığı ilk uluslararası toplantı, 48. NATO Asamblesi Genel Kurulu oldu. Gül, Lütfi Kırdar Kongre ve Sarayı’nda beş gün önce başlayan toplantının açılışına üye olarak katılmıştı. NATO Parlamenterler Asamblesi Başkanı Rafael Estralla tarafından karşılanan Gül, ayakta alkışlandı. Prag’da düzenlenecek NATO zirvesine katılacak ülkelerden Türkiye için destek isteyen Gül, "Kopenhag Zirvesi’nde Türkiye’nin AB’ye giriş müzakerelerinin başlatılmasıyla ilgili somut adımlar atılmasını bekliyoruz" dedi. 
     
     ASKERİ ROLÜMÜZ ÖNEMLİ 
     Türkiye’nin terörizmden çok çektiğini ve edinilen tecrübelerin NATO için önem taşıması gerektiğini söyleyen Gül, "NATO, strateji odağını Türkiye’ye kaydırmalıdır. Askeri anlamda oynayacağımız rol büyüktür" diye konuştu. Türkiye’nin laik-müslüman bir ülke olduğunu vurgulayan Gül, üye ülkelere hükümetin yeni hedeflerini anlattığı konuşmasında şunları söyledi "Türkiye çağdaş, demokratik bir ülkedir. Amacımız standartları yükseltmek ve Türkiye’yi Avrupa seviyesine getirmek." 
     
Uğurlama töreni istemedi      ATA uçağıyla İstanbul’a gelen Gül, uğurlama heyeti uygulamasına son verip kimsenin havaalanına gelmemesini istedi. Gül, İstanbul’a indikten sonra da tıpkı Sezer gibi tüm kırmızı ışıklarda durmayı ihmal etmedi. 
     



 SİYASET 




















</TEXT>
</DOC>
