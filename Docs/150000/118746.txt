<DOC>
<DOCNO> 118746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/guncel/gun09.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir cep telefonu daha infilak etti 
</HEADLINE>
<TEXT>

4 yaşındaki Zafer’in oynadığı babasının cep telefonu patladı. Zafer’e şans eseri bir şey olmadı ama evdeki koltuk yandı. Bataryayı satan mağaza sorumluluk almadı... 
     Konya Selçuklu’da oturan Yusuf Bayraktar, eşiyle birlikte salonda oturdukları sırada, oğulları Zafer Bayraktar’ın cep telefonuyla oynuyordu. Bir süre sonra telefonun ısındığını fark eden Zafer’in, "Telefon çok sıcak oldu baba" demesi üzerine "Isındıysa bırak" karşılığını verdiklerini belirten baba Bayraktar olayı şöyle anlattı 
     "Oğlum telefonu bıraktıktan 3 - 4 saniye sonra, büyük bir gürültüyle patladı. Her yer bir anda duman doldu. Koltuğumuzun yandığına üzülsek de oğlumuza bir şey olmadığı için sevinçliyiz. Oğlum telefonu bırakmasa eli kopabilirdi." 
     
     MAĞAZAYA GİTTİ 
     Telefonun patlayan bataryasını bir ay önce Adalhan İş Hanı’nda bulunan bir mağazadan aldığını belirten Yusuf Bayraktar şunları söyledi "Onlara telefonu götürdüğümde, Yapacak bir şey yok. Bataryaları toptan aldığımız yerin sorunu’ dediler." 
     Çorum’un Sarışeyh Köyü’nde de yaz aylarında, cep telefonunun patlaması sonucu, 18 yaşındaki Selami Kömbeci’nin 3 parmağı kopmuştu. 
     



 GÜNCEL 















</TEXT>
</DOC>
