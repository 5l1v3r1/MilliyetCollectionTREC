<DOC>
<DOCNO> 123238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/gun08a.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karpuzun da örtüsü var 
</HEADLINE>
<TEXT>

Diyanet İşleri Başkan Yardımcısı Altunkaya yazdığı kitapta, Karpuz, kavun ve portakalın da örtüsü var’ dedi 
     EZELHAN ÜSTÜNKAYA Ankara 

     Diyanet İşleri Başkan Yardımcısı Mehmet Altunkaya’nın, İzmir müftüsüyken kaleme aldığı "Müminlere vaaz ve irşad" adlı kitabında, kadınların örtünmesi savunulurken, türban için "Kavun, karpuzun da örtüsü var" deniliyor. Altunkaya’nın, kitabıyla ilgili tepkilere, "Gençken yazdım, emekli olduktan sonra değiştireceğim" dediği belirtiliyor. Altunkaya’nın, kitabında yer verdiği konular ve bazı görüşleri şöyle 
     ÖRTÜNME Yiyecek maddelerinin hemen hepsinin üstü örtülüdür. Karpuz, kavun, portakal, limon, nar, ceviz, fındık. Bunların etrafını zırh gibi kuşatan örtüleri vardır. Bunların üzerindeki örtüyü kaldırdığınız zaman değişirler. Kimisi kurur, kimisi solar, kimisi buruşur. Kadın da kıymetli bir varlıktır. Ama örtüsüne büründüğü zaman kadının açık seçik gezmesi, renginin, tadının bozulmasına neden olur. Bütün kıymetli şeyler kapalı tutulur. Müslüman kadınlar kılıfsız, zarfsız, örtüsüz, kabuksuz olmaz. 
     KADININ ÇALIŞMASI Birbirine yabancı olan erkek ve kadınların karışık olarak bir arada çalışmaları, bir kadının yabancı erkeklerle çalışması mahzurludur. 
     



 GÜNCEL 





















</TEXT>
</DOC>
