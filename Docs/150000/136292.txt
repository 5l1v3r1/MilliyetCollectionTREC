<DOC>
<DOCNO> 136292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/yture.html </URL>
<DATE> 2003/02/11/ </DATE>
<TIME>  </TIME>
<AUTHOR> GÖKHAN TÜRE  </AUTHOR>
<HEADLINE>
Bitsin bu rezalet 
</HEADLINE>
<TEXT>

Galatasaray - Fenerbahçe derbisindeki azgın fanatiklerin verdiği zarara kim dur diyecek 
     Pazar akşamı, üç büyüklerin "azgın fanatikleri" arasında en ılımlısı olarak bilinen Galatasaraylılar’ın "ultrezaletini" dehşetle izledim. 
     İnsan olmaktan çıkmış toplulukların rakip takıma, hatta kendi takımlarına dahi çektirdiği eziyetten artık bıktık, usandık. Düşünün Galatasaray ikinci yarıya fırtına gibi başlamış, 12 sayılık farkı dörde indirmiş, Fener’i köşeye sıkıştırmış, saldırıyor. Ama o da ne. Galatasaray tribünlerinden atılan bir torpil, hızını almış giden Galatasaray’a bir fren etkisi yapıyor, maç duruyor, seyirci boşaltılıyor. Şimdi kalkıp da bu seyircinin takımına verdiği "pozitif" elektrikten söz etmek, hangi akla, mantığa sığacaktır Yöneticiler ne zaman tribün terörüne "biletle çanak" tutmaya son verecekler Polis olmasa "adam öldürmeye hazır", kin ve nefret dışında yüzlerinde başka bir ifadeye rastlanması mümkün olmayan bu garip insan müsvettelerinin basketbolu stres attığı bir "kum torbasına" çevirmesine kim dur diyecek 
     
     



 SPOR 


























</TEXT>
</DOC>
