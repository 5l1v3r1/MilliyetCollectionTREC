<DOC>
<DOCNO> 143746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/dunya/tur.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Tarık Aziz heyecanı      Irak Başbakan Yardımcısı Tarık Aziz’in Bağdat’tan kaçarak Kuzey Irak’taki Kürt yetkililere sığındığı iddia edildi. Ancak ABD ve İngiliz yetkililer iddiayı doğrulamadı. Irak Kürdistan Demokratik Partisi Süleymaniye Temsilci Yardımcısı Nabez Raşid Ahmed, Aziz’in Erbil’de olduğunu açıkladı. Ancak, Aziz, Irak televizyonunun canlı yayınına çıkarak, saf değiştirdiği yolundaki iddiaları yalanladı. 
     
Talabani Aziz’i asardık      Ankara’da yapılan Irak muhalifleri toplantısına katılan Kürt liderlerden KYB Başkanı Celal Talabani, Saddam yöneticilerini yakalamaları durumunda asacaklarını açıkladı. Irak Başbakan Birinci Yardımcısı Tarık Aziz’in Kuzey Irak’a kaçtığı yönündeki haberleri değerlendiren Talabani, "Bunun doğru olduğunu sanmıyorum. Olsaydı da söylemezdik. Çünkü asılmış olurdu" dedi. 
     



 DÜNYA 












</TEXT>
</DOC>
