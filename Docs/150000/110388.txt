<DOC>
<DOCNO> 110388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo32.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Amaral FK Sarajevo maçında yok 
</HEADLINE>
<TEXT>

     Beşiktaş'ın Brezilyalı futbolcusu Amaral'ın, dizindeki ödem nedeniyle Bosna Hersek'in FK Sarajevo takımı ile oynanacak UEFA Kupası 1. tur rövanş maçında forma giyemeyeceği bildirildi. 
     Beşiktaş Kulübü Doktoru Yalçın Yavuzer, Amaral ve Sergen'in dizlerindeki ağrılar nedeniyle bugün MR'larının çekildiğini belirterek, ''İki futbolcumuzun da dizlerinde ödem tespit ettik. Amaral'ın durumu daha ciddi. Brezilyalı futbolcuyu hafta sonuna kadar dinlendireceğiz'' dedi. 
     Sergen'in sakatlığının çok önemli olmadığını ifade eden Yavuzer, ''Eğer ağrısı olmazsa Sergen UEFA Kupası maçında oynayabilir. Sergen'in oynayıp oynamayacağı maç günü açıklık kazanır'' diye konuştu. 
     Yavuzer, sağ ayak bileğinden röntgen filmi çekilen Ali Eren'in ise önemli bir sakatlığının bulunmadığını ve FT Sarajevo maçında forma giyebileceğini söyledi. 
     





</TEXT>
</DOC>
