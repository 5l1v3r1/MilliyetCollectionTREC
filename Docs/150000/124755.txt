<DOC>
<DOCNO> 124755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/temelkuran.html </URL>
<DATE> 2002/12/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Büyük kadın korkusu ayini 
</HEADLINE>
<TEXT>

Yarışmaları terbiyeli, küçük hanımefendiler kazanır. Çünkü eğer "kadınlar" kazanırsa, bu işin cinsellikle hiçbir ilgisi olmadığı, "tertemiz" bir yarışma olduğu yalanı büsbütün suya düşecek, büyük cinsellikten arındırma operasyonu çok fena çuvallayacaktır 
     Kadınlar küme küme sıralanmış, ilk elemeyi bekliyorlar. Gitgide aynılaşan, hiç değişmeden durdukça dudakları kenarlardan kulaklarına tutturulmuş gibi görünmeye başlayan gülümsemeleri yanak kaslarını ağrıtmış olmalı şimdiden. Birazdan birileri "kaybetmeyecekmiş" gibi yapmaya çalışıyor hepsi. Kadınlar, kadın değilmiş de, küçük, cinsiyetsiz, sevimli kız çocuklarıymış gibi yapmaya çabalıyorlar Birbirini çok seven, her fırsatta kucaklaşan, akıllarından hiç "tuhaf" şeyler geçmeyen, beyinleri de ciltleri kadar pırıl pırıl bir hijyene sahip, cinselliğin hiçbir şeyiyle ilgili olmayan, doğumdan bu yana cam fanuslarda saklanmış gibi durmaya çalışıyorlar. Onlar yeni çağ prensesleri temiz, pamuk, "pürüzsüz", cinsellik nedir bilmeyen "kız çocukları". Sanki bir bilinçaltları yokmuş gibi duruyor gözleri cam gibi. Her dem neşeli erkek sunucu büyük cinsiyetsizleştirme operasyonunun "Joker"i Prenslerin eş seçme törenindeki eğlendirici gibi neşelendiriyor sahneyi... 
     
Cinsiyetsizleştirmeye katılım      Erkek sunucu bütün güzellik yarışmalarında gayretkeş biçimde sürdürülmeye çabalanan yalan dolanı sıralıyor bir yandan 
     "Yarışmada kızlarımızın güzelliği kadar bilgi, eğitim ve kişilikleri de önemli bir..." 
     "Hepsi çok çalıştılar. Hepsi çok şahane. Ama tabii aralarından biri bu gece..." 
     "Kimse kaybetmiş sayılmaz. Çünkü buradaki bütün kızlar..." 
     Dikkat edilirse kimse "kadın" demiyor onlara. Onlar kız Cinsiyetsiz yaratıklar. Küçük çocuklar. Bu yüzden jüri üyeleri de o tasarlanmış yüzleriyle bakıyorlar onlara. Ciddi yüzler, ölçüp biçen gözler... Bir sanayi makinesinin güvenlik testlerini yapan mühendisler gibi görünmeye çalışmalarının tek nedeni var Onlar da katılıyorlar bu cinsiyetsizleştirme operasyonuna. Kadınlara bakmıyorlar saf bir güzelliğin standartlara uygunluk kontrolünü yapıyorlar 
     
Dünya barışının "güzelliği"      "Kızların" verdiği mesajlar da bu operasyonun kenar süsü 
     "Juliet dünya barışı istiyor ve ileride çocuklar için bir şeyler yapmak için çalışıyor." 
     "Sarah, Amazon ormanlarının korunması için çalışmak istediğini söylüyor ve ana okulu öğretmeni olmak istiyor." 
     Söylenen şeyler sizce neden bu kadar çok 23 Nisan mesajlarına benziyor 
     Çünkü hepsi, çocuk masallarındaki "pürüzsüz" prenses karakterine sığışmaya çalışıyor. Pamuklar içinde büyütülmüş, çiçekten böceğe, böcekten şatoya, kral babasının kolları arasına koşmuş, böyle kristalimsi bir dünyada yaşayıp gitmiş gibi yapmak için ellerinden geleni yapıyorlar. 
     Ve dikkat edilirse görülecektir, bu yarışmalarda ilk üçe girenlerin hiçbiri "kadınsı" değildir. Hepsinin ölçülü bir güzelliği, kraliyet ailesinde temrin edilmiş bir zarafeti, hayatında trafikte bile kalmamış bir yüz ifadesi mevcuttur. Yarışmaları terbiyeli, küçük hanımefendiler kazanır. Çünkü eğer "kadınlar" kazanırsa, bu işin cinsellikle hiçbir ilgisi olmadığı, 
     "pir-ü pak" bir yarışma olduğu yalanı büsbütün suya düşecek, büyük cinsellikten arındırma operasyonu çok fena çuvallayacaktır. 
     Kötü olan hiçbir şeye "bir anlam veremeyen", dehşet verici olan şeylere "şaşırıp kalan", kadınlık bilgisinden arınmış küçük hanımefendiler... Onlar prenslere layık olanlardır. Çünkü prensler, sevişmeyi kendinden önce öğrenmiş kadınlardan korkarlar Bu yüzden işte güzellik yarışmaları en güzel kadınları gösterip sanki onlar kadın değilmiş gibi yapan büyük bir "kadın korkusu" ayinidir. 
     
Güzelliğin ırkı vardır      Tabii ki Nijerya’dan gelen "kızımızın", Hawaii’den gelen "kızımızın", Çin’den gelen "kızımızın" çoğu zaman hiçbir şansı yoktur bu yarışmada. Irklarının temel özelliklerini taşımaları yüzünden ilk üçe filan girecek değillerdir. Ama herhalde jüri üyeleri de hasbelkader "ırkçılıkla suçlanma tehlikesinden" haberdardır. Bu sebepten mutlaka bu "değişik" olanlardan birer tane son elemeye kalır. Dikkat edilirse bu zarif, ırkçılık karşıtı jest, "Bütün ırklar eşit olmalı" cümlesinin altını görünmez biçimde çizen bu "lütuf", onlara ilk elemeyi geçirterek icra edilir. 
     
Nijerya’daki "görünmez" kan      Nijerya’da insanların bu yarışmayı vesile ederek birbirini boğazlaması ve 200 kişinin ölmesinden dolayı yarışma Londra’ya taşınmasına rağmen kimsenin bu olaydan bahsetmemesi, böyle bir şey olmamış gibi yapılması elbette bir tesadüf değildir. Küçük hanımefendilerin eteklerine bulaşan kana rağmen zarif gülümsemelerini korumaları tam da prenseslerin vakarına uygun bir davranıştır. Ve sarayda yapılan eş seçme töreninde ayak takımının dertlerinden bahsedilecek değildir. 
     Veee favorilerimiz... Sizin de beğenileriniz daha ziyade Rita Hayworth, Sophia Loren, Nastassja Kinski gibi kadınlara yönelik ise bu yarışmalarda gerçekten büyüleneceğiniz bir "kız" bulmanız mümkün değildir. Çünkü bu oyun, "ev kızları" ve "ev kızları gibi yapanlar" arasında oynanan "güvenli", "temiz" bir oyundur n 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
