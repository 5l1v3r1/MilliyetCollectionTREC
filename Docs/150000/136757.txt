<DOC>
<DOCNO> 136757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun53.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Blix 400'den fazla denetim yapıldı... 
</HEADLINE>
<TEXT>

     BM Güvenlik Konseyi'nde Irak'taki denetimleriyle ilgili raporlarını sunan BM silah denetçileri şefi Hans Blix, ABD'nin Irak'ta kitle imha silahı bulunduğuna dair kanıt olarak sunduğu uydu fotoğraflarına kuşkuyla yaklaştığını söyledi. 
     Blix, ABD Dışişleri Bakanı Colin Powell'ın 5 Şubat'ta BM Güvenlik Konseyi'ne Irak'taki bir silah tesisindeki faaliyetle ilgili kanıt olarak sunduğu fotoğraflarda görüntülenenin, ''yasaklanmış silah faaliyetleri değil, olağan faaliyetler olabileceğini'' belirtti. 
     Hans Blix, şöyle konuştu 
     ''Irak'a gelişimizden bu yana 300'den fazla tesiste 400'den fazla denetim yaptık. Yaptığımız bütün denetimler, önceden haber verilmeden gerçekleştirildi ve tesislere girişimize hızla izin verildi. 
     Irak 1991'de 687 sayılı karar uyarınca istenen şekilde işbirliği yapsaydı, silahsızlanma süreci daha kısa sürebilir ve 10 yıldır süren ambargo daha kısa sürede sona erebilirdi.'' Silah denetçilerinin başkanı, Irak'ın acilen koşulsuz ve etkin şekilde işbirliği yapması halinde, kısa bir süre içinde silahsızlandırılmasının mümkün olduğunu söyledi. 
     Blix, 3 Iraklı bilim adamıyla özel görüşme yaptıklarını, 8-9 Şubat'ta Bağdat'ta yapılan görüşmelerden bu yana başka görüşmeler olmadığını belirtti. 
     





</TEXT>
</DOC>
