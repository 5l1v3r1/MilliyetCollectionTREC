<DOC>
<DOCNO> 103143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/soneko06.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu devi Cingular 3.000 kişiyi işten çıkaracak 
</HEADLINE>
<TEXT>

     ABD'nin ikinci büyük cep telefonu şirketi Cingular, personel sayısını 3 bin kişi azaltacağını açıkladı. 
     Yeni adı ''T-Mobile'' olan VoiceStream ile birleşme pazarlığı yapan Cingular, bu firmayı satın aldığı takdirde, abone sayısı açısından, Amerika'nın bir numaralı cep telefonu şirketi Verizon'un kapasitesine ulaşacak. 
     Azaltılacak 3 bin kişinin Cingular'ın toplam iş gücünün yüzde 7.5'unu oluşturduğu bildirildi. 
     Şirket sözcüsü, ''çalışan sayısında indirimin, maliyeti düşürmek ve verimliliği artırmak için planlandığını'' söyledi. 
     Cingular, yetkilileri de öncelikle emekliliği gelmiş ya da geçici görevlerde çalışanların çıkarılacağını kaydettiler. 
     Çıkarılacak işçilere toplam 70 milyon dolar ödeneceği belirtiliyor. Cingular'ın 40 bin kişiye ulaşan işgücünün yaklaşık 4 bin kadarını geçici işçiler oluşturuyor. 
     Çıkarılacak işçilerin özellikle satış, pazarlama, şebeke, mali işler ve insan kaynakları bölümlerinde çalıştıkları bildiriliyor. 
     





</TEXT>
</DOC>
