<DOC>
<DOCNO> 135277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sonspo12.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da, Trabzonspor maçının hazırlıkları sürüyor... 
</HEADLINE>
<TEXT>

     Elazığspor Teknik Direktör Erol Tok, deplasmanda yapacakları Trabzonspor maçının hazırlıklarını sürdürdüklerini belirterek, ilk yarıdaki Trabzonspor ile ikinci yarıdaki Trabzonspor arasında çok fark olduğunu söyledi. 
     Erol Tok, sezonun ilk yarısında kendi sahalarında rakiplerini2-0 yendiklerini hatırlatarak, ikinci yarıda Trabzonspor'un daha güçlü bir kadro kurduğunu bildirdi. 
     Trabzonspor maçının hazırlıklarına önceki gün başladıklarını ifade eden Tok, günde çift antrenmanla Trabzonspor maçına hazırlıklarındıklarını kaydetti. 
     Tok, Trabzonspor deplasmanından iyi futbol, iyi mücadele ve iyi bir skorla dönmeyi hedeflediklerini ifade ederek, şöyle konuştu 
     ''İlk yarıdaki Trabzonspor ile ikinci yarıdaki Trabzonspor arasında çok fark var. Çalışmalarımızda sabah taktik ve dayanıklılık, öğleden sonra ise taktik ağırlıklı ve çabukluk antrenmanı yapıyoruz. Takımda kaleci Kingston, Cem Yanık ve Hacı Arif'in sakatlıkları sürüyor, fakat bu oyuncuları Trabzonspor maçına yetiştirmeye çalışıyoruz. Ayrıca Cem Beceren, Göztepe maçında gördüğü kırmızı kart nedeniyle Trabzonspor maçında forma giyemeyecek.'' Tok, Trabzonspor karşısında ilk yarıdaki iyi futbolu ve mücadeleyi ikinci yarıda da sergileyerek, istedikleri puanı alacaklarına inandıklarını sözlerine ekledi. 
     





</TEXT>
</DOC>
