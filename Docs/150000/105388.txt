<DOC>
<DOCNO> 105388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/guncel/gun02.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafızalarını kaybedip hayata küstüler, Sezer el uzatıncaya kadar... 
</HEADLINE>
<TEXT>
Geçmişi unuttular ama Sezer’i asla... 
Cumhurbaşkanı Ahmet Necdet Sezer, Anayasa’nın 104. maddesine dayanarak 34 wernicke korsakoff hastası hükümlünün cezasını affetti. Kimi konuşamıyor, kimi yürüyemiyordu. Geçmişleri uçup gitmişti. Afla önce iyi bir tedaviye, sonra sevdiklerine kavuştular... 
     SEMRA KARDEŞOĞLU İstanbul 

     Cumhurbaşkanı Ahmet Necdet Sezer, iki yılı aşan görev süresince 70 hükümlünün cezasını affetti. Bunların 34’ü, ölüm orucunda "wernicke korsakoff" hastası olan hükümlüler. Sezer af yetkisini, Adli Tıp Kurumu’nun raporlarına dayanarak Anayasa’nın 104. maddesinde yer alan, "Sürekli hastalık, sakatlık ve kocama sebebi ile kişilerin cezalarını hafifletmek ya da kaldırmak" maddesi gereği kullandı. Daha önceki yıllarda hiçbir cumhurbaşkanı bu maddeyi, ölüm orucu sonucu sakat kalan hükümlüler için kullanmamıştı. 
     
     ELLERİNDEN ÖPERİM’ DEDİM 
     Sezer’in affıyla özgürlüğüne kavuşanlardan biri de "wernicke korsakoff" hastası 36 yaşındaki Madımak Özen. Özen, henüz tek başına sokağa çıkamasa da annesi Gülden Özen kızına kavuştuğu için çok mutlu. Özen, Sezer’e kendisi başvurmuş. Anne Özen kızına kavuşma sürecini şöyle anlatıyor "Kızım ölüm orucunda sakatlanınca Adli Tıp’tan rapor aldık. Sonra Cumhurbaşkanı’na bir mektup yazdım. Kızımın durumunu anlattım. Mektubun sonuna da Ellerinizden öperim’ yazdım. Benden yaşça büyük mü, küçük mü bilmiyorum ama önemi de yok. Geçtiğimiz ay savcılıktan müjdeli haber geldi. Kızıma bu durumda cezaevinde kim bakardı bilmiyorum. Şimdi resmi evrakın gelmesini bekliyoruz. O geldiğinde kızımı alıp kaplıcalara götüreceğim. Yürümesine belki faydası olur. K ğıt gelmeden yolda tekrar alırlar diye korkuyorum. Benim sevincimi dilerim daha çok anne yaşar." 
     
     SAKATLIĞIM AĞIRLAŞACAKTI’ 
     Örgüt üyeliği suçundan 12.5 yıl hapis cezası alan 32 yaşındaki doktor Metin Günay da cezası Sezer tarafından kaldırılan hükümlülerden. "Wernicke korsakoff" hastası olan Günay, halen yürüme güçlüğü ve hafıza kaybı sorunu yaşıyor. Tıp Fakültesi’nden mezun olduktan sonra sağlık ocağında görev yapan Günay, "Dosyam Adalet Bakanlığı’ndan Cumhurbaşkanı’na gönderilmiş ve cezam kaldırılmış. Ailem büyük sevinç yaşadı. Çünkü biz 6 ay sonra tekrar cezaevine gönderilmek üzere çıkarıldık. Tedaviye başladık. Yarım kalsa, sakatlığım ağırlaşarak sürecekti. En kötüsü tıbbi bilgilerimi unuttum. Artık bana şans verseler bile ben bir hastanın hayatını riske atmaktan korktuğum için hekimlik yapamam" diyor. 
     
     CAFER ŞANSLI DEĞİLDİ’ 
     Günay, 1996’daki ölüm orucuna katılan ev arkadaşı Cafer Gürbüz’ün kendisi kadar şanslı olmadığını da belirterek, sözlerini şöyle sürdürüyor "Cafer ölüm orucunda sakat kalmasına rağmen tedavi için geçici de olsa serbest bırakılmadı. İki yıl boyunca bu şekilde cezaevinde kaldı. Şimdi istense de ona yardım etmek mümkün değil. Benim kadar şanslı değildi. Şu an bizim durumumuzda olan ancak hükümlü değil tutuklu olduğu için tedavi imk nı bulunmayan çok sayıda kişi var." 
     



 GÜNCEL 




















</TEXT>
</DOC>
