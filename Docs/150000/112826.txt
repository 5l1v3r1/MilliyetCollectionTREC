<DOC>
<DOCNO> 112826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/spo15.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Radcliffe’den en iyi derece      İNGİLİZ atlet Paula Radcliffe, Uluslararası Chicago Maratonu’nda 2.17.18.00 ile dünyanın en iyi derecesini koştu. Geçen yıl 2.18.47.00’la aynı başarıyı gösteren Kenyalı Catherine Ndereba dün 2.19.29.00 ile ikincilikte kaldı. Erkeklerde ise Fas asıllı ABD’li Khalid Khannouchi, 2.05.56.00 ile birinci oldu. Maratonda her kentte parkur farklılıkları bulunduğu için dereceler rekor olarak kabul edilmiyor. 
     
İran şampiyon      GÜNEY Kore’de düzenlenen Asya Oyunları’nda Japonya’yı 2 - 1 mağlup eden İran futbolda şampiyonluğa ulaştı. İran, böylece oyunlar tarihinde 1974, 1990 ve 1998’den sonra dördüncü kez zirveye çıktı. Üçüncülüğü ise Tayland’ı 3 - 0 yenen evsahibi Güney Kore elde etti. 
     
UEFA’dan soruşturma      UEFA, Slovakya ile İngiltere arasında Bratislava’da oynanan Avrupa Şampiyonası grup eleme maçında, ev sahibi taraftarların ırkçı davranışları ve statta meydana gelen olaylar üzerine soruşturma başlattı. İngiliz takım kaptanı David Beckham da siyahi oyunculara karşı gösterilen ırkçı tutumu kınadı. 
     
Çizme karıştı      İTALYA’NIN Avrupa Şampiyonası Grup Elemeleri’nde Yugoslovya ile 1 - 1 berabere kalması tepki çekti. İtalyan basınının, Futbol Federasyonu’na Trapottoni’nin yerine Dino Zoff’u getirmesi için baskı yaptığı bildirildi. 
     
Bravo TMO      HENTBOL EHF Kupası ikinci tur rövanş maçında TMO, Sloven I.Bori’yi deplasmanda 39 - 33 yenerek tur atladı. TMO ilk maçı da 39 - 21 kazanmıştı. Bayanlar EHF Kupası’ndaki temsilcimiz Üsküdar Belediyesi ise ilk maçta 36 - 26 yenildiği R.Bükreş’e rövanşta 32 - 30’luk skorla boyun eğerek elendi. 
     
Rogerio 8 ay sonra      ANKARAGÜCÜ’NÜN geçen sezonun 25. haftasında Bursaspor ile oynadığı maçta dizinden sakatlanan Rogerio’nun 8 aylık hasreti bitiyor. Yan bağları kopan ve ameliyat olan tecrübeli oyuncunun bu hafta Bursa maçında oynayacağı açıklandı. 
     
Erzik ve Bermek Taraftaria’da      UEFA Asbaşkanı Şenes Erzik ile Milli Takımlar eski Sorumlusu Ayhan Bermek, bugün saat 20.30’da CNN Türk’te İhsan Topaloğlu’nun hazırladığı Taraftaria’ya konuk oluyor. Topaloğlu ve konukları, Milli Takım’ın Makedonya karşılaşması ve Liechtenstein sınavını yorumlayacak. 
     
Bol bol futbol      RADYO D’DE yayınlanan ve yazarımız Halil Özer tarafından hazırlanan Bol Bol Futbol programı yine haftanın önemli olaylarını masaya yatıracak. Bugün saat 17.00’de başlayacak olan programda Milli Takım’ın son durumu tartışılacak. 
     
Hentbolda dün      Erkekler 
     Halk Bankası - İzmir B.Ş. Bld 21 - 21 
     Bafra Bld. - Taşköprü Bld. 36 - 30 
     İzmit B.Ş.Bld. - Milli Piyango Ertelendi 
     Bayanlar 
     Karşıyaka - Anadolu Üni. 24 - 28 
     Zonguldak Telekom - Kastamonu G 22 - 42 
     İstanbulspor - İzmir B.Ş.Bld. 18 - 19 
     



 SPOR 






























</TEXT>
</DOC>
