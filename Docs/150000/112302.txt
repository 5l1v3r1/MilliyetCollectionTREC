<DOC>
<DOCNO> 112302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko03.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklentiler iyimser 
</HEADLINE>
<TEXT>

Merkez Bankası’nın beklenti anketinde eylül ayında yüzde 49 olan enflasyon tahmini bu ayın ilk anketinde yüzde 48 olarak açıklandı 
     EKONOMİ SERVİSİ 

     Merkez Bankası Beklenti Anketi’ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 34.3’den yüzde 33.5’e indi. En yüksek tahminler, eylül ayının ikinci anketine göre 1 puan azalarak yüzde 49’dan yüzde 48’e geriledi. 
     Öte yandan ekim ayının ilk anketinde, geçen ayın ikinci anketine göre cari ayın bileşik faiz oranı beklentisinde de düşüş yaşandı. Bileşik faiz beklentisi uygun ortalamada yüzde 60’dan yüzde 59’a indi. Bileşik faiz beklentisi, eylül ayının ikinci anket sonuçlarında, yüzde 35-72 aralığında ve uygun ortalamanın da yüzde 53.4 olması öngörülmüştü. 
     Yıl sonu dolar kuru beklentisi ise 1,822.800 liraya geriledi. Geçen ayın ikinci anketinde yıl sonu beklentisi 1.832.100 lira olmuştu. 
     
     Büyüme tahmini arttı 
     Katılımcılar, ekimin ilk anketinde, yıl sonu GSMH’sinin yüzde 1.5 ile yüzde 5.2 aralığında artacağını, uygun ortalamanın da yüzde 3.7 olacağını öngördüler. Eylülün ikinci anketinde, yıl sonu GSMH eksi 1-5.7 aralığında uygun ortalama ise 3.5 olarak belirlenmişti. 
     Ekimin ilk anketinde, yıl sonu cari işlemler dengesinin eksi 5 milyar dolar ile 5 milyar dolar arasında seyredeceği öngörülürken, verilerin dağılımının düzensizliği nedeniyle ortalama hesaplanamadı. Eylülün ikinci anketinde cari işlemler dengesinin eksi 4 milyar dolar ile 2 milyar dolar arasında seyredeceği öngörülmüştü. 
     
TÜFE'de en yüksek beklenti 48  Eylül yılsonu tahmini Ekim İlk anket yılsonu tahmini TÜFE Yüzde 34.3 Yüzde 33.5 Faiz Yüzde 60 Yüzde 59 Dolar kuru 1.832.1 TL 1.822.8 TL Büyüme Yüzde 3.5 Yüzde 3.7      
     



 EKONOMİ 
























</TEXT>
</DOC>
