<DOC>
<DOCNO> 144208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun56.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan ABD'ye ret... Irak'ın Berlin Büyükelçiliği kapatılmıyor 
</HEADLINE>
<TEXT>

     Almanya, ABD'nin isteğini geri çevirerek, Irak'ın Berlin büyükelçiliğini kapatmayacağını bildirdi. 
     Almanya Dışişleri Bakanlığı sözcüsü, ABD'nin kendilerinden, Irak'ın Berlin büyükelçiliğini kapatmalarını istediğini, ancak bu arzuyu yerine getirmeyeceklerini söyledi. 
     Almanya, çarşamba günü yaptığı açıklamada, Iraklı 4 diplomatın sınır dışı edildiğini bildirmişti. 
     Öte yandan, Cezayir de, ABD'nin isteğini geri çevirerek, bu ülkede görevli Iraklı diplomatları sınır dışı etmeyeceğini açıkladı. 
     Dışişleri bakanı Abdülaziz Belkadem, diplomatik ilişkilerde kararları kendilerinin alacağını söyledi ve söz konusu isteğin Amerikalı yetkililer tarafından kendilerine henüz resmen iletilmediğini belirtti. 
     





</TEXT>
</DOC>
