<DOC>
<DOCNO> 110775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/soneko31.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD şirket skandalları... Enron'un eski mali yöneticisi teslim oldu 
</HEADLINE>
<TEXT>

     Mali skandallar yüzünden iflas eden ABD'li enerji devi Enron'ın eski baş mali yetkilisi Andrew Fastow, polise teslim olduktan sonra mahkemeye çıkarıldı. 
     Amerikan Federal Soruşturma Bürosu FBI görevlileri tarafından yolsuzluk ve sahtecilik suçlarından yargılanacağı mahkemeye elleri kelepçeli olarak getirilen Fastow'ın zayıflamış ve solgun göründüğü dikkat çekti. 
     Fastow'ın ilk duruşmada savcılığın iddianamesini okuyarak kendisine yönelik suçlamaları bildirmesinden sonra kefaletle serbest bırakılması bekleniyor. 
     Enron skandalının açığa çıkmasından sonra, aşağı yukarı bir yıl önce görevinden kovulan Fastow'ın yöneticiliği sırasında, kurduğu gizli ilişkiler ve ortaklıklarla gayri meşru yollardan 30 milyon dolarlık bir kişisel servet yaptığı ortaya çıkmıştı. 
     Fastow'ın tutuklama emrini çıkaran savcıların, Festow ile kendisi gibi Enron'un üst düzey yöneticilerinden olan karısı Lea ve suç ortaklarının bu tür faaliyetlerden elde ettiği 23 milyon dolarlık servete el koymanın hukuki yollarını aradığı belirtiliyor. 
     Fastow'ın kendiliğinden teslim olarak, polis tarafından evinden alınıp daha fazla teşhir olmamayı sağladığı belirtiliyor. 
     ABD'de son zamanlarda salgın haline gelen şirket skandallarına karışan başka bir çok üst düzey üst düzey şirket yetkilisi böyle kolayca teslim olmadıklarından polis marifetiyle evlerinden alınarak mahkemeye çıkarılmaları bir medya şenliği haline almıştı. 
     





</TEXT>
</DOC>
