<DOC>
<DOCNO> 145639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yasam/yas06.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya yakında Teksas’a dönecek 
</HEADLINE>
<TEXT>

Sıra dışı tatil yapmak isteyenler için Antalya’nın Aksaz köyü yakınlarına bir kovboy kasabası’ kuruluyor... 
     TUĞRUL SARITAŞ, AHMET AY Antalya DHA 

     Antalya Manavgat’a 10 kilometre uzaklıktaki Aksaz köyü yakınlarında, sıra dışı tatil yapmak isteyenler için kovboy kasabası kuruluyor. West Virgine Cowboy City’ adlı kasabaya gelenler kendilerini Vahşi Batı’nın ortasında hissedecek. 
     Beate Deniz ve Mustafa Deniz çiftiyle Yeşim Kayacan’ın kurduğu kasabada tatilciler, banka soygunları, salon kavgaları ve kızılderili baskınlarını izleyecek. Ziyaretçiler, isterlerse bu sahnelerde rol alabilecek. 
     Tesisin mayısta hizmete gireceğini belirten Beate Deniz, "Aksesuarlar Teksas’tan getirilecek. Amacımız Antalya’da gerçek bir kovboy kasabası kurmak" dedi. 
     
     Mayısta açılıyor 
     Kasabada 25 at, 5 kızılderili çadırı, banka, şerif ofisi, dükk nlar, barlar, tatilciler için iki kişilik odalar yer alacak. Kasabaya gelenler, şafak vaktinde atla vahşi doğada gezinti yapıp ava çıkabilecek. Büyükler rodeo, kan kan’ kızlar, western müziği gibi kovboy tarzı eğlenceleri yaşarken, çocuklar doğal hayatın keyfini sürecek. Çocuklar için macera oyun bahçesi, hayvanat bahçesi, kamp ateşi ve turlar düzenlenecek. 
     


YAŞAM 























</TEXT>
</DOC>
