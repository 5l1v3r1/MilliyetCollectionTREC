<DOC>
<DOCNO> 140108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo01.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demirspor Antalyaspor galibiyetiyle kendimize geldik... 
</HEADLINE>
<TEXT>

     İkinci Futbol Ligi A Kategorisi'nde sahasında Antalyaspor'u 1-0 yenmeyi başaran Adana Demirspor, haftalar sonra kazanılan 3 puana sevindi. 
     Adana Demirspor Teknik Direktörü Behzat Çınar, maç kazanamadıkları için kendilerinin, yönetici ve sporcuların gergin olduklarını, bu galibiyetle ise rahatladıklarını söyledi. 
     Antalyaspor'un son haftalarda sürekli kazanan iyi bir ekip olduğunu hatırlatan Çınar, şunları kaydetti 
     ''Bize bir galibiyet gerekiyordu. Grubumuzun Birinci Lig deneyimi olan güçlü ekiplerinden Antalyaspor'u yenerek anlamlı bir galibiyet aldık. Bundan sonra da seri galibiyetler almamız lazım. Şimdi hazırlığımızı hafta sonunda yapacağımız Şekerspor maçına göre yapıyoruz. Ligde kalmamız için öncelikle sahamızdaki tüm maçları kazanmamız, sonra da deplasmandan puan getirmemiz şart. Antalyaspor galibiyetiyle moral bulan sporcularımızın bunu başaracağına inanıyorum. Ayrıca bizi destekleyen taraftarlarımıza da şükran borçluyuz.'' Çınar, Antalyaspor karşılaşmasında 4. sarı kartını gören Remzi'nin Şekerspor ile deplasmanda yapılacak maçta forma giyemeyeceğini sözlerine ekledi. 
     





</TEXT>
</DOC>
