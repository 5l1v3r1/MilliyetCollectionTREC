<DOC>
<DOCNO> 129084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko22.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt Petrol Bakanı Fiyatlardaki artış sürerse üretimi artırırız 
</HEADLINE>
<TEXT>

     Kuveyt Petrol Bakanı Şeyh Ahmed Fahd el Ahmed el Sabah, petrol fiyatlarındaki yükselmenin devamlılığı durumunda, Petrol İhraç Eden Ülkeler Örgütü'nün OPEC harekete geçerek üretimini artıracağını söyledi. 
     Şeyh Ahmed, ülkesini ziyaret eden Rusya Petrol Bakanı İgor Yusufov ile görüşmesinin ardından yaptığı açıklamada, petrolün varil fiyatının üst üste 20 işgünü boyunca 28 doların üzerinde kalması durumunda, OPEC'in duruma müdahale edeceğini bildirdi. 
     Şeyh Ahmed, OPEC üyesi diğer ülkelerin petrol bakanlarıyla piyasayı takip ettiklerini ve sürekli temas halinde bulunduklarını da ifade etti. 
     OPEC üyesi 7 ülkenin petrolünden oluşan ''OPEC sepeti''nin varil fiyatı, 12 gündür 28 dolar sınırının üzerinde seyrediyor. 
     





</TEXT>
</DOC>
