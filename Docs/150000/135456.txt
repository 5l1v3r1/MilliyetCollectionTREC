<DOC>
<DOCNO> 135456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun19.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hergün traş olun kalbinizi koruyun 
</HEADLINE>
<TEXT>

     Her gün düzenli olarak traş olan erkeklerde kalp krizi, beyin kanaması ve felç geçirme riski azalıyor. 
     Bristol Üniversitesi'nde 2 bin 438 erkek üzerinde yapılan ve 20 yıl süren bir araştırmada, kişilerin sakal durumuyla kalp hastalıkları ve beyin kanamaları arasındaki ilişki incelendi. Her gün traş olmayan grupta sigara içenlerin oranının yüksek olduğu, daha az evlilik yapıldığı ve büyük oranda "kol işçiliği" gerektiren alanlarda çalışıldığı ortaya çıktı. 
     Araştırmacılar, bu etkenlerin büyük bölümünün ortadan kaldırılması halinde bile, traş olmayan erkeklerin yüzde 70 oranında daha fazla beyin kanaması ve felç geçirdiklerini ve yüzde 30'unun da diğer gruba oranla daha erken öldüklerini belirtti. 
     





</TEXT>
</DOC>
