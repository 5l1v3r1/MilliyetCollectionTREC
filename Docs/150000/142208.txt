<DOC>
<DOCNO> 142208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun20.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina, Verheugen'in açıklamalarından memnun... 
</HEADLINE>
<TEXT>

     Atina, AB Komisyonu'nun genişlemeden sorumlu üyesi Günter Verheugen'in Kıbrıs konusundaki açıklamalarının tatmin edici olduğunu açıkladı. 
     Yunanistan Hükümet Sözcüsü Hristos Protopapas, Verheugen'in gerek yaptığı açıklamaların gerekse bir Alman gazetesine verdiği demeçte yer alan ''Kıbrıs Rum hükümeti uluslararası hukuk çerçevesinde tüm adayı temsil etmektedir'' ifadesinin tatmin edici olduğunu söyledi. 
     Protopapas, basın toplantısında, ''AB Türkiye'ye Avrupa yolunun Kıbrıs'ta çözümden geçtiğini hatırlatmak istemektedir. Biz, uluslararası ve özellikle Avrupa'nın baskısı altında Türkiye'nin tutumunu değiştireceğine inanmak istiyoruz'' dedi. 
     Gazetecilerin ''Bu beklentinin ne kadar gerçekçi olduğuna'' ilişkin sorularını da yanıtlayan Protopapas, ''Eğer size birkaç yıl önce Kıbrıs'ın Rum Kesimi şartsız bir biçimde AB üyesi olacağını söyleseydim, sizden bunun gerçekleşmesi olanaksız bir beklenti olduğu yanıtını alırdım. Yunanistan ile Kıbrıs'ın Rum bu büyük zaferiyle Türkiye, Kıbrıs'ın Rum AB üyeliği konusunda diplomatik bir yenilgiye uğramıştır'' dedi. 
     





</TEXT>
</DOC>
