<DOC>
<DOCNO> 109970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/ekonomi/eko07.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank’a 450 milyon dolar kredi 
</HEADLINE>
<TEXT>

Akbank, ihracatın finansmanında kullanmak üzere bir yıl vadeli 450 milyon dolarlık sendikasyon kredisi sağladı 
     NEVSAL ELEVLİ Londra 

     Akbank, uluslararası 53 bankanın oluşturduğu sendikasyondan sağladığı 450 milyon dolar tutarındaki krediyle ilgili anlaşmayı Londra’nın tarihi oteli Claridges’te imzaladı. 
     ING gibi büyük bankaların başını çektiği sendikasyon, bir yıl vade ve 0.75 baz puan faizle alındı. Piyasadan gelen yüksek talep üzerine 300 milyon yerine alınan 450 milyon dolarlık kredi, ihracat finansmanında kullanılacak. 
     Kredinin imza töreninde konuşan Akbank Genel Müdürü Zafer Kurtul, Akbank’ın dünya finans piyasalarında çok güvenilir bir banka olduğunu söyleyerek, Türkiye’nin son iki yılda aldığı en düşük faizli ve en yüksek kredi olduğunu belirtti. 
     
     Güvenden gurur duyuyoruz’ 
     Sendikasyona katılanların Akbank’a duydukları güvenle gurur duyduklarını söyleyen Kurtul, Türk ekonomisindeki toparlanmaya da dikkat çekti. Kurtul, 53 banka temsilciliğiyle çalışmaktan memnunluk duyduklarını kaydederek, Akbank personeline de yaptıkları çalışmalardan ötürü teşekkür etti. 
     Akbank Genel Müdür Yardımcısı Eyüp Engin de "Bu, krizden sonra sağlanan en geniş kapsamlı ve en ucuz sendikasyon kredisidir" dedi. 
     



 EKONOMİ 



















</TEXT>
</DOC>
