<DOC>
<DOCNO> 133617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sondun14.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Matematik sınavından kurtulmak için sınıfa zehirli gaz.. 
</HEADLINE>
<TEXT>

     Portekiz'de bir öğrenci, matematik sınavından kurtulmak için sınıfa zehirli gaz yayınca gözaltına alındı. 
     Polis yetkililerinin verdiği bilgiye göre, 16 yaşındaki öğrenci sınavdan kurtuldu ama öğretmen ile 6 öğrenci de hastaneye kaldırıldı. 
     Santa Maria da Feria'daki polis yetkilileri öğrencinin yaptığının sonuçlarının ne olacağını tahayyül edemediğini, böyle bir olayla ilk kez karşılaştıklarını söylediler. 
     Yetkililer, sınıfa verilen gazın türünün ne olduğunu açıklamadılar. Basında çıkan haberlerde ise bunun yalnızca güvenlik güçlerinin kullanımına verilen ve başkalarınca kullanılmasının 8 yıla kadar hapis cezasını gerektirdiği bir gaz olduğu belirtildi. 
     





</TEXT>
</DOC>
