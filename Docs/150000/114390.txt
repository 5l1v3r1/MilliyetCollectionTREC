<DOC>
<DOCNO> 114390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yazar/yilmaz.html </URL>
<DATE> 2002/10/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Atını atladı ve gitti 
</HEADLINE>
<TEXT>

     GSM operatörü Aria ve ona teknik destek sağlayan Ericsson’un bize benzeyen İtalyan yöneticileri ile Bodrum’un balık lokantası Gümüşlük’te-yiz. Denizle ten arasındaki çalınmış buluşmalara denk düşen Terazi burcunun son gününü demlendiriyoruz. 
     Keyifli saatlere mi ayarlanmıştır acılı haberler 
     
Yanında köpeği vardı      Telefonum çaldı ve arayan BZ Halkla İlişkiler’in sahibi arkadaşım Bengü Bilik’ti, henüz 15 dakika önce yaşadığı şoku paylaştı, küt diye Kaya Baban öldü 
     İnanmak güç, sahiden çok güç... 
     Masanın havasını kaçırmak istemiyorum, iki arkadaşımızın doğum günü, elimde değil içim bulanıyor. 
     Sevgisini esirgemediği atlarıyla ölüme gitmiş, yanında köpeği varmış, Levent Hastanesi’ne kaldırdıklarında iş işten geçmişmiş. Babası gibi erkenden... 
     
Babasından kalan      Baban’ı bundan 10 - 15 yıl önce yine Bengü tanıştırmıştı bana. O sıralarda işadamı demek için bile yaşı çok gençti. 45’inde ilk krizi atlattığı kalbine, 53’ünde yenik düşmüş babası Fahir Bey’den geriye kalandı. 
     Paris’teki yüksek lisans öğreniminin ardından Türkiye’ye gelip işlerin başına geçmişti. 
     Akaryakıt sektöründe kısa zamanda saygın bir yere gelip TABGİS Başkanı oluyordu ve bu gelişmeyi kamuoyuna duyurmak da bana düşüyordu. 
     Erenköy’deki Shell akaryakıt istasyonunu işletiyordu o sıralar ve gözüm ofisindeki at üzerindeki resmine takılıyordu. 
     Kaç tane akaryakıt bayisinin at binme gibi bir hobisi olabilirdi, ilgimi çekiyordu. 
     Daha sonraki yıllarda Baban’ın, her geçen gün sepetine olgunluk bahçesinden yeni demetler attığına tanık olduk. 
     
Sessizlikte seyretti      Geçtiğimiz yaz, medya düşkünü tatilcilerin göçüp gittiği bir eylül gününde, yine Bodrum’da ABD eski Başkanı Bill Clinton’un Danışmanı Sahir Erozan’ın işlettiği Maça Kızı’nda karşılaşmıştık. Yeni evlenmişti, yanında eşi Yasemin vardı. Ayaküstü sohbet ettik... Bilmiyorum ama hissediyordum Kaya Baban için tatil özeldi ve seçkin aralığa ayaküstü dalınmazdı. 
     O yaz başında bir telefon konuşmamız olmuştu, doğanın kucağına sığınmış küçük otelleri soruyorduk birbirimize... Ona Hisarönü’ndeki bir oteli önermiştim, gittiğini beğendiğini anlatıyordu. 
     Ölüm haberini aldığımda hemen aklıma bu anı geldi, dünyanın en güzel küçük otellerinden The Marmara’da kalıyorduk ve eminim burayı da çok sevirdi veya sevmiştir ama bugün değil, yarın hiç değil. 
     Hakkında çok az şey bilinirdi, ünlü romancı Yaşar Kemal’in eşi Semiha Baban ile yiğendi, kardeşi İzzet Öz ile evliydi. Kandilli’de komşum da olurdu. 
     
Siyasete uygun düşmedi      Baban’ı en iyi tanıyanlardan biri Turcas Yönetim Kurulu Başkanı Erdal Aksoy’du. Aksoy, bundan 7 - 8 yıl önce ANAP İstanbul İl Başkanı’yken Baban’ı siyasete girme fikrinden vazgeçirmiş "Sana göre değil, girdiğin gibi çıkarsın" demişti. Aksoy, Baban’a siyasette kapattığı yolu, iş dünyasında sonuna kadar açmıştı. 
     Turcas’ın Yönetim Kurulu Başkan Yardımcısı olmuştu Baban, bu arada akaryakıt dağıtım şirketlerinin kurduğu Pet Der’in de Başkanı. Yeni tesisler kazandırdığı Atlı Spor Kulübü başkanlığını ise yoğun işleri nedeniyle bırakmıştı. 
     Turcas’ın eski adı Türkpetrol 66. yıl kutlamaları için program yapıyordu bugünlerde. 
     Gümüşlük’e gelmeden, son iki yıldır Ericsson’un sponsor olduğu okul niteliğindeki "Yelkenli Talim Gemisi - STS" ni gezmiş, misafir talimatında yazan "Güverteye konulan eşya denizindir" maddesini okumuştum. 
     Bir dalga paniğinde elinin altında bildiğin eşya güverteden uçup denize düşermiş. O nedenle eğitim gemisinde eşyalar boşta bırakılmazmış. 
     Allah da insanları güverteye koymuş sanki, bir boşluk anında kaybediyoruz. 
     Teselli sözü bulunur ya, ben edemedim bu kez. Annesine, kardeşine, eşine ve tüm sevenlerine sabır diliyorum. 
     
     







İsmail Cem ve sol 


I love you hakem 


Ecevit’ten Bush’a Artık karar ver 


Tayyip’in oyunuyla AKP’nin mektubu... 


Irak kavşağında 


Çok acele ucuz kana ihtiyaç var 


Öğretmen atamaları kafa karıştırdı 


Amcaya mesaj... 


Açıklamayan namerttir 


AKP, "Truva atı"mı 


Yeni yoksulluk ve değişen sosyal politika 


Halkımız çantacılar’ı seçmeye mahkum 


Atını atladı ve gitti 


</TEXT>
</DOC>
