<DOC>
<DOCNO> 124207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo06.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons, Hawks'ı 91-80 yendi... 
</HEADLINE>
<TEXT>

     ABD Profesyonel Basketbol Ligi NBA'de, Doğu Konferansı Merkez Grubu üçüncüsü Detroit Pistons, aynı grupta 4. sırada bulunan Atlanta Hawks'ı evinde 91-80 yendi. 
     Auburn Hills'deki karşılaşmada, oyuna sonradan giren Mehmet Okur, toplam 3 dakika oynadı. Okur, bu süre içinde 1 kez 2 sayılık şut denemesinde bulundu ve bunda başarılı olamadı. Mehmet Okur, bu süre içinde yalnızca 1 blok yaptı. 
     Geçen pazar Atlanta'da rakibine 2 sayı farkla yenilen Pistons'da Richard Hamilton 32 sayı atarak, bu sezon en skorlu maçını oynadı. Yine bu sezon en iyi maçlarından birini çıkaran Clifford Robinson da skora 21 sayı ekledi. 
     Deplasmanda üstüste 5. yenilgisine uğrayan Hawks'da Şerif Abdürrahim, 21 sayıyla takımın sayı liderliğini elde ederken, 15 sayı da Jason Terry'den geldi. Atlanta Hawks'ın bu sezon deplasmanda yaptığı 11 maçta yalnızca 2 galibiyeti bulunuyor. 
     Batı Konferansı Pasifik Grubu ikincisi Seattle Supersonics, Doğu Konferansı Atlantik Grubu ikincisi Philadelphia 76ers'ı deplasmanda 92-88 yenerek, rakibine bu sezon evinde ilk yenilgiyi tattırdı. 
     Supersonics'de, Gary Payton ve Rashard Lewis 20'şer sayı kaydetti. 
     Evinde 10 maç süren yenilmezlezlik unvanını Supersonics karşısında yitiren 76ers'de ise Allen Iverson 26, Keith Van Horn 25 sayı attı. 
Sonuçlar şöyle 
Philadelphia 76ers-Seattle Supersonics 88-92 
Phoenix Suns-Boston Celtics 103-94 
Cleveland Cavaliers-Toronto Raptors 96-83 
Detroit Pistons-Atlanta Hawks 91-80 
New Jersey Nets-Portland Trail Blazers 105-104 
Milwaukee Bucks-Indiana Pacers 119-126 uzatmada 
Memphis Grizzlies-Denver Nuggets 96-93 
San Antonio Spurs-Dallas Mavericks 111-104 

     





</TEXT>
</DOC>
