<DOC>
<DOCNO> 120087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/siyaset/siy09.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP teşkilatı isterse Ağar aday olacak.. 
</HEADLINE>
<TEXT>

DYP’ye yeniden üye olacak Mehmet Ağar’ın gözü genel başkanlıkta. Ağar, "Talep olursa adaylığımı koyacağım" dedi 
     AYDIN HASAN Ankara 

Çiller Ağar prim yapmasın      DYP Kongresi’nde aday olmayacağını açıklayan Tansu Çiller’in, ayrılanların yeniden DYP’ye dönüşünü sağlayacak af kararı’yla ilgili olarak yaptığı değerlendirme ve benzetme dikkat çekti. Çiller, şöyle konuştu "Yasaklarla, bir yere varılamadığı görüldü. Tayyip Erdoğan’ın mağdur olmasından dolayı bizim ağzımız yandı. Yasaklayarak, DYP üyesi yapmayarak, yeni bir mağdur yaratmayalım. Yarış demokrasi içinde olsun. Mağduriyet yoluyla Ağar’ın prim yapmasını istemem." 
     
     Elazığ Bağımsız Milletvekili Mehmet Ağar, DYP’ye yeniden üye kaydedilmesi için bugün başvuruda bulunacak. Ağar, genel başkanlığa adaylığı konusunda ise DYP örgütünün nabzını tuttuktan sonra karar verecek. DYP Genel İdare Kurulu’nun GİK önceki gün aldığı "Partiden hangi nedenle olursa olsun ayrılanlar geri dönebilir" kararının ardından ilk harekete geçen isim Ağar ile partinin eski genel sekreteri Tevfik Diker oldu. Diker, dün başvuruda bulunurken Ağar, bugün saat 10.30’da geleceği DYP Genel Merkezi’nde, üyelik dilekçesini Genel Başkan Yardımcısı Hasan Ekinci’ye verecek. Ağar, gelişmelerle ilgili şunları kaydetti "Kongre süreci başladı. Süratle vilayetlere gidip teşkilat üyelerimiz ile yüz yüze görüşmeler yapacağım. Teşkilattan talep olduğunu görürsem adaylığımı koyacağım. Kararımı tabanın eğilimine göre şekillendireceğim. Partimle kucaklaşmak, yeni bir hamle başlatmak için geri dönüyorum." 
     Mehmet Ağar’ın DYP’ye geçmesiyle birlikte, TBMM’de üç parti temsil edilecek. DYP kongresi ise 14 - 15 Aralık’ta yapılacak. 
     



 SİYASET 






















</TEXT>
</DOC>
