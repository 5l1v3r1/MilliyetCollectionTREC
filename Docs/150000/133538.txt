<DOC>
<DOCNO> 133538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun08.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Elçilerin emeklilik yaşı indirilmeli mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Hükümetin bazı kamu görevlilerini 61 yaşında zorunlu olarak emekliye ayıran yasa tasarısı değiştirilmeden kabul edilirse, bazı büyükelçiler emekli olacak. Bu rakamın 80 dolayında olacağı belirtiliyor. Askerler, istihbaratçılar, emniyet görevlileri, üniversite hocaları ile h kim ve savcılar ise uygulamanın dışında tutulacak. Bu durum, Irak’a yönelik bir ABD operasyonunun gündemde olduğu dönemde Dışişleri Bakanlığı’nın deneyimli kadrolarını emekli etmenin doğru olup olmadığı sorusunu gündeme getirdi. 
     
Hikmet Çetin Eski Dışişleri Bakanı Son derece sakıncalı      Bu son derece sakıncalı olan tasarının Türk dış politasına yönelik özel amaçlı bir uygulama olduğu anlaşılıyor. Normal olarak bir kişi 50 yaş civarında büyükelçi olabiliyor. Bu demektir ki bu durumda aşağı yukarı birçok büyükelçi bir kez yurtdışına gidip gelip emekli olacak. Dolayısıyla bu emekliliğin daha da aşağı çekilmesi son derece sakıncalı ve yanlıştır. Hükümetin kararıyla bir yıl uzatılması da yarar getirmez. Onun için ben bu yanlıştan geri dönülmesi gerektiğine inanıyorum. Dışişleri’ne kurumsal istisna getirilmesi lazım. 
     
Mehmet Dülger Dışişleri Komisyonu Bşk. Dışişleri istisna olsun      Ben bu konuda hazırlanan tasarıyı henüz görmedim. Sadece şunu söyleyebilirim istisnalar içerisine temsil görevi yapanların da ilave edilmesi isabetli olur. Çünkü temsil ettikleri yerde onların sağlam bir temel üzerine dayanmaları gerekir. Bir başka ülke, her sene yenilenecek bir elçiyi dikkate alır mı Konuşur mu Konuşmaz. Astsubayına, doçentine, emniyetçisine tanıdığın istisnayı neden büyükelçiye tanımayalım. Bu tasarı sevk edilmeden birkez daha ele alınması, değişmesi gereken hususlar için çözüm yolunu arayacağız. 
     
Prof. Ümit Özdağ Strateji Uzmanı Karar ideolojik      AKP hükümetinin, kendi Dışişleri Bakanı’nı da çiğneyerek böyle bir eylemi gerçekleştirmesi bürokratik rasyaneliteyle değil, ancak ideolojik rasyanoliteyle izah edilebilir. Nasıl ki Kıbrıs’taki anlaşmayı imzalaması gereken Erdoğan ise, bu soruya yanıt vermesi gereken de Erdoğan’dır. Dışişleri Bakanlığı zaten personel sıkıntısı çeken bir bakanlık. Dolayısıyla ulusal güç unsurlarının birçoğunun kırıldığı bir dönemde Türkiye’nin ihtiyaç duyduğu bu birime yönelik bu hareketi çok yersiz buluyorum. 
     
Nüzhet Kandemir DYP Emekli Büyükelçi Gençlere şans tanınsın      Devlet hizmetinde hiç kimse vazgeçilmez değildir. Ancak bu vazgeçilmezlik içerisinde uzun yılların deneyimine sahip kişilerin hiç kuşkusuz devlet tarafından özel muameleye tabi tutulması ve onların bu deneyimlerinden devletin istifade etmesi de son derece önemlidir. Ayrıca bakanlıktan 80 kişinin derhal emekliye sevk edileceği yönündeki haberler kanaatimce doğru değil. Bu karara göre beş altı yıla yayılan, yılda en fazla on büyükelçinin emekli edilmesi söz konusu olabilir. Zira Dışişleri Bakanlığı’nda yılda maksimum on kişiden fazla büyükelçi emekliliğe gitmemiştir. O bakımdan 80 kişilik bir tasfiye olmayacaktır. Ayrıca çok değerli bir genç kuşak yetişmiştir. Tabii ki bu genç kuşağa da olanak sağlamak doğaldır. Sorun genç kuşağa bu imk nı verirken uzun yılların birikim ve tecrübesine sahip kişilere de sahip çıkmak, onların bu birikiminden yararlanmaktır. Çok istisnai durumlarda da tabii ki Bakanlar Kurulu kararı ile dört yıla kadar bir uzatma bahis konusu olabilir. Buna Dışişleri Bakanlığı’nın dahil edilmesi de şarttır. 
     
Telat Karapınar Milli Savunma Komisyonu Gereğini yaparız      Tasarıda dikkatlerden kaçan bir husus var o da devlet tarafından uygun görüldüğü takdirde dört yıl için diplomatların görevlerinin uzatılabileceği. Dolayısıyla bazı büyükelçiler 61 yaşını doldurur doldurmaz emekli olacak diye bir şey yok. Ayrıca gerekli görülmesi halinde bu uzatılabilir. Bu tasarıya ilişkin, ülke menfaatleri neyi gerektiriyorsa onu yapıyoruz ve yapacağız. Bu nedenle ülke menfaatlerini tehlikeye düşürecek herhangi bir adım atmamız söz konusu olamaz. Kritik bir savaş döneminde biz de elbette büyükelçilerimizi değiştirmek istemeyiz ama zaten tasarı da henüz Meclis’e gelmedi. Geldiği zaman bakarız. 
     



 GÜNCEL 






















</TEXT>
</DOC>
