<DOC>
<DOCNO> 127309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur12.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Irak pazarlığı 
</HEADLINE>
<TEXT>

     Irak savaşının Türkiye ekonomisine maliyetiyle ve bu maliyetin nasıl karşılanacağına ilişkin görüşmeler yapmak üzere dün gece geç saatlerde Türkiye'ye gelen ABD Hazine Müsteşarı John Taylor ile Dışişleri Bakan Yardımcısı Marc Grossman çalışmalarına Hazine Müsteşarlığı'nda başladılar. 
     Taylor ve Grossman, sabah saatlerinde kalabalık bir heyetle Hazine Müsteşarlığı'na gelerek Devlet Bakanı Ali Babacan'n başkanlığındaki Türk heyeti ile görüşmelere başladılar. ABD'nin Türkiye'ye sağlayacağı ekonomik destek paketinin ele alındığı görüşmeleri yürüten Türk heyetinde, Hazine Müsteşarı Faik Özkrak, Merkez Bankası Başkanı Süreyya Serdengeçti ile Dışişleri ve Maliye gibi bakanlıklardan üst düzey yöneticiler yer alıyor. 
     Grossman ve Taylor, öğleden sonra da Başbakanlık, Dışişleri Bakanlığı ve Maliye Bakanlığı'nda görüşmeler yapacak. 
     
</TEXT>
</DOC>
