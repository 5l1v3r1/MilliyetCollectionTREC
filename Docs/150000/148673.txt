<DOC>
<DOCNO> 148673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/astro/index.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnat zarar getirebilir 
</HEADLINE>
<TEXT>

     Ay bu sabah 21 52'ye kadar boşlukta kalırken şartları zorlamak ve duygusal bir inat içinde olmak beklenileni vermeyecek. Gün içinde esnek bir tutum yararlı olacak. Koç'lar sabahtan itibaren sürprizlere açık olmalılar. Ev ve güvenliğe ilişkin konularda sabırlı davranmak gerekiyor. Boğa'lar süregelen işlerini tamamlamalılar. Yapılacak kısa yolculuklar istenileni vermeyebilir ama yine de denemeye değer. Akşam ev ve yakın çevre ile ilgili olaylar öne çıkabilir. İkizler parasal konularda dikkatsizlikten ötürü zararlarla karşılaşabilir. Beklentilerini gerçekçi temeller üzerine kurmalılar. Yengeç'ler ilginç bir gündeler. Attıkları adımları iyi takip etmeleri gerekiyor. Sabah yüksek gerginlik söz konusu. Aslan'lar beklemede kalmalılar ama akşam rahat hareket edecekler. Duygusal alanda yanlış anlamalar ya da doğru dürüst ifade edememe bir sorun çıkarabilir. Başak'lar ortaklaşa konular ve grup çalışmalarında istekli olsalar da hedeflerine varmakta güçlük çekebilirler. Sabırlı olmak ve başkalarından fikir almak faydalı olacak. 
     Terazi'nin rahatlaması için akşamı beklemek gerekiyor. Gün içinde mesleki konular, kariyer ve kritik kararlarda sürprizler ya da yeni gelişmeler mümkün. Akrep'ler bugün de sezgilerinden yararlanabilirler. Bununla birlikte herkesin söylediğine inanmamak ve şüpheci olmak gerekiyor. Dikkat dağınıklığı da maddi riskler getirebilir. Yay'lar biraz sabrederek hareket etmeliler. Akşam onlara aradıkları enerji ve iyimserliği getirecek ama gün içinde duygusal alanda huzursuzluk mümkün. Oğlak'lar son birkaç gündür kendilerini baskı altında hissediyorlar ve bu durum akşama kadar devam ediyor. Parasal alanda daha tutarlı ve gerçekçi olmalılar. Kova'nın beklentileri hemen gerçekleşmeyebilir ya da yeterince akılcı davranmayabilirler. Sağlık açısından daha özenli olmaları gereken bir gündeler. Balık'lar rahat olmakla birlikte önlemci davranmazlarsa büyük riske girmiş olurlar. Akşam ortaklaşa konular yeni sorumluluklar getirebilir. 
     
     


            Faks 287 74 37 
      




</TEXT>
</DOC>
