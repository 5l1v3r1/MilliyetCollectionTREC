<DOC>
<DOCNO> 113179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/siy06.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller O’nun da hakkını ben ararım 
</HEADLINE>
<TEXT>

     AYDIN HASAN Sinop 

     DYP Genel Başkanı Tansu Çiller, Sinop’ta halka yağmur altında seslenirken, koruması da kendisine şemsiye tuttu. Tuğrul Türkeş ile birlikte geldiği Sinop’ta Kemal Derviş’e yönelik eleştirilerini dün de sürdüren Çiller, "Ecevit’ten kurtulup onun iki bakanı Baykal ve Derviş’e mi tutunacaksınız" dedi. CHP Genel Başkanı Deniz Baykal ile AKP Genel Başkanı Tayyip Erdoğan’ın televizyonda açık oturumda kendisi ile tartışmaktan kaçtıklarını savunan Çiller, çağrısını yineledi. Çiller, AKP’yi macera olarak nitelendirerek, "Kızdın, oyunu inadına verdin. Ama o yasaklı. Başbakan olamaz. O yasaklının hakkını, senin hakkını da ben ararım, bana güç ver" diye konuştu. 
     Bu arada Çiller’in helikopteri, İstanbul’dan Sinop’a giderken Bartın’a zorunlu iniş yaptı. Programa göre saat 12.30’da Sinop’a inmesi gereken helikopter, yakıtının az olduğu farkedilince ikmal için Bartın’a zorunlu iniş yaptı. 



 SİYASET 
















</TEXT>
</DOC>
