<DOC>
<DOCNO> 129420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/spo01.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜREKLERE SU SERPTİ 
</HEADLINE>
<TEXT>

Asbaşkan Yıldırım Demirören, Cordoba konusunda sorun çıkmayacağı garantisini verirken, Kolombiyalı file bekçisi ise, "Kalmam istenirse tercihim Beşiktaş’tan yana olur" diye konuştu 
     HÜSEYİN YAVUZ 

     Burada mutluyum’ 
     KALECİ Cordoba’nın dün İstanbul’a gelişinde yaptığı açıklama, Beşiktaşlılar’ı rahatlattı. Boca Juniors’un geri istediğini doğrulayan Kolombiyalı file bekçisi, "Bianchi beni takımında görmek isteyebilir. Ancak ben Beşiktaş’ta futbol oynuyorum. Takımımdan memnunum. Başkan Serdar Bilgili ve Lucescu’nun beni istemesi yeter, benim tercihim Beşiktaş’tan yana olur" dedi. 
     
     İmzaya hazır’ 
     ASBAŞKAN Yıldırım Demirören ise Cordoba’nın Beşiktaş’ta mutlu olduğunu ve hemen imza atmaya hazır olduğunu ifade etti. Demirören, "Arjantin kulübü ile de presip anlaşmamız var. Ancak bu karar bağlayıcı değil. Biz bu oyuncunun kulübü ile temaslarımızı yapıyoruz. Bize gelen bir değişiklik yok. Biz de gelişmeleri basından öğreniyoruz. Sorun çıkmayacak" diye konuştu. 
     
Testlere göre idman programı      SİYAH - Beyazlılar bugün kan testi yaptıracak. Testin sonuçlarına göre, hangi oyuncunun performansının ne düzeyde olduğu, kas yapıları, yorgunluk, çalışma seviyesi ve eksik olan tüm yönleri belirlenecek. Bu sonuçlara göre her oyuncuya farklı bir çalışma programı uygulanacağını açıklayan Sağlık Kurulu Başkanı yönetici Mete Düren, "Böylece kimin ne durumda olduğunu göreceğiz" dedi. 
     
İlhan’a şut atmak yasak      FUTBOLCULARIN üzerine adeta bir baba şefkatiyle titreyen Beşiktaş Teknik Direktörü Lucescu, dünkü çalışmada İlhan’ın şut atmasını yasakladı Daha ilk günden oyuncusunun adalesinde bir sorun yaşamamasını isteyen Rumen çalıştırıcı, idman sonrasında şut atmaya başlayan İlhan Mansız’ı uyardı. Bunun üzerine Kartal’ın golcüsü tesislere girdi. 
     
Kartal’dan işbaşı      ORHAN YILDIRIM 

     18 kişilik çalışma 
     İKİNCİ yarı için dün işbaşı yapan Beşiktaş ilk gün çalışmasına eksik başladı. Yabancıların yanısıra ameliyat olan Bayram ve kaleci Göksel’in katılmadığı sabah idmanında, 26 kişiden sadece 18 futbolcunun bulunması dikkatlerden kaçmadı. Cordoba, Zago, Amaral, Ronaldo ve Pancu dün akşam İstanbul’a gelirken, Nouma’nın yarın İstanbul’da olacağı belirtildi. Ronaldo ile Pancu akşam idmanına çıktı. 
     
     Luce zor dayandı 
     GÜNÜ çift idman yaparak geçiren Kartal, cumartesi başlayacak olan Antalya kampına kadar aynı tempoyu sürdürecek. Sabah kros ağırlıklı bir idman yapan Siyah - Beyazlılar, çalışmanın son bölümünde de topla uzun pas çalışması yaptı. Grip olan Lucescu ise güçlükle idmanı bitirdi. Öte yandan Rumen hoca dün erken saatlerde sağlık kontrolünden geçti. 
     
Engin’den taşlama      YENİ sezon çalışmalarına dün başlayan Beşiktaş’ta menajer Sinan Engin de futbolcularla yakından ilgileniyor. Sergen’in üzerine titreyen ve en iyi olabilmesi için çaba gösteren Engin, tatilden dönen süper solağın yanına giderek, "Sergen’in beli benim kadar olmuş. Bunu nasıl incelteceğiz" diyerek laf atması dikkatlerden kaçmadı. 
     



 SPOR 


























</TEXT>
</DOC>
