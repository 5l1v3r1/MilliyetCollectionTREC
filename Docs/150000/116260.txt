<DOC>
<DOCNO> 116260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko09.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
R.J. Reynolds’a kara para davası 
</HEADLINE>
<TEXT>

     Avrupa Birliği AB , dünyanın ikinci büyük sigara üreticisi ABD merkezli R.J. Reynolds’a kara para aklama suçlamasıyla dava açtı. AB makamları, ABD’li sigara şirketlerinin Doğu Avrupa ülkelerine iç tüketimleri için gerekenden fazla sigara ihraç ederek, bu ülkelerden AB üyesi ülkelere sigara kaçakçılığı yapılmasına göz yumduklarını ileri sürüyor. AB, daha öncede R.J. Reynolds ile dünyanın en büyük sigara üreticisi Philip Morris aleyhine kaçakçılık davası açmıştı. Bu dava temyiz aşamasında. 
     Avrupa Konseyi’nin 2000 yılı tahminlerine göre, Avrupa’da en büyük kaçakçılık sigarada yapılıyor. Bu kaçakçılığın yıllık boyutu 90 milyar euroya ulaşıyor. 
     



 EKONOMİ 





















</TEXT>
</DOC>
