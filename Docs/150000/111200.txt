<DOC>
<DOCNO> 111200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur09.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de eğitimciler kaygılı... 
</HEADLINE>
<TEXT>

     Eğitimcilerin ''eğitimden kaygılı'' oldukları belirlendi. 
     Eğitim ve Bilim Emekçileri Sendikası Eğitim-Sen tarafından, ''5 Ekim Dünya Öğretmenler Günü'' nedeniyle 15 ilde 954 eğitimci ile yüz yüze görüşme yöntemiyle yapılan ankete göre, ''ekonomi ve hayat pahalılığını bir kenara bırakırsak, ülkemizin en önemli sorunu nedir '' sorusuna eğitimcilerin yüzde 42.2'si ''eğitim'', yüzde 28'i ''işsizlik'' yanıtını verdi. Bunu yüzde 9 ile ''sağlık'', yüzde 8.3 ile ''trafik'', yüzde 12.5 ile de diğer sorunlar izledi. 
     ''Devletin en kötü çalışan, yetersiz olan kurumu hangisi '' sorusuna ise eğitimcilerin yüzde 26.6'sı ''mahkemeler'', yüzde 26'sı ''hastaneler'', yüzde 9.2'si ''okullar'', 6.7'si ''belediyeler'', 4.8'i ''karakollar'', 3.4'ü ''nüfus idareleri'', yüzde 3'ü ''tapu müdürlükleri'', yüzde 20.3'ü ''çeşitli kurumlar'' cevabını verdi. 
     ''Eğitimin bugünkü haline bakarak Türkiye'nin geleceği hakkındaki düşünceniz nedir '' sorusuna eğitimcilerin yüzde 48.9'u ''geleceğimiz karanlık'' derken, ''geleceğimiz aydınlık'' diyenlerin oranı ise yüzde 8.8'de kaldı. Katılımcıların yüzde 30.2'si ise ''değişen bir şey olmayacak'' yanıtı verirken, yüzde 12.1'i görüş belirtmedi. 
     Eğitimcilerin yüzde 58'i ''eğitim kurumlarındaki en önemli sorun nedir '' sorusuna ''eğitimin kötü yönetilmesi'' yanıtını verirken, yüzde 17.4'ü ''kalabalık sınıflar'', yüzde 16.6'sı ''kaynak yetersizliği'', yüzde 4.9'u ''öğretmen kalitesi'', yüzde 3.1'i de diğer nedenleri sıraladı. 
     Eğitimcilerin yüzde 73'ü ''eğitimde fırsat eşitliği olmadığını'' belirtirken, ''meslek değiştirme imkanınız olsa öğretmenlikte kalır mısınız '' sorusuna ise yüzde 33.3'ü ''kalmam'', yüzde 52.7'si ''kalırım'' yanıtını verdi. 
     ''Mesleğinizi yaparken en çok neden şikayetçisiniz '' sorusu üzerine eğitimcilerin yüzde .2'si ''maddi imkanların yetersizliğini'', yüzde 18.2'si ''öğretmenliğin toplumda itibar görmemesini'', yüzde 14.9'u ''sınıfların kalabalık olmasını'', yüzde 13.7'si de ''velilerin ilgisizliğini'' gösterdi. 
     
     KAYIRMA VE TORPİL...- 
     Ayrıca eğitimcilerin yüzde 47.9'u ''öğretmenliğin cazip hale getirilmesi için ne yapılmalı '' sorusunu ''insanca yaşayacak bir ücret verilmesi'' diye yanıtlarken, ''öğretmenlik mesleğine atanma, tayin ve yükselmelerde kayırma, torpil oluyor mu '' sorusuna ''evet'' yanıtı verenlerin oranı yüzde 86 oldu. 
     Eğitimcilerin yüzde 54'ü ''okul yönetimlerinin tarafsız davrandığına inanmadığını'' belirtirken, yüzde 69'u ise ''Türkiye'nin eğitim sisteminin toplumda barış, hoşgörü ve diyalogun sağlanmasında katkısı olmadığı'' görüşünde. 
     ''Öğrenim gördüğünüz süre içinde aldığınız eğitimin, öğretmenlik yaptığınız dönemde size yeterli olduğunu düşünüyor musunuz '' sorusuna da öğretmenlerin yüzde 44.9'u ''yeterince değil'', yüzde 36.5'u ''hayır'', yüzde 15'i ''evet'' yanıtı verdi. Eğitimcilerin yüzde 47.7'si ise ''bu eksikliğin giderilmesi için tüm branşlarda hizmetiçi eğitim verilmesi gerektiğini'' kaydetti. 
     





</TEXT>
</DOC>
