<DOC>
<DOCNO> 124184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko34.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası, tahminlerini aşağıya çekti 
</HEADLINE>
<TEXT>

     Avrupa Merkez Bankası AMB euro kuşağının bu ve gelecek yılki ekonomik büyümesine ilişkin tahminlerini aşağıya çekti. 
     AMB'den yapılan açıklamada, Avrupa mali ve parasal birliğine euro kuşağı üye 12 ülkenin 2003 yılının tamamı için daha önce yapılan yüzde 2.1 ile yüzde 3.1 aralığındaki ekonomik büyüme tahmininin yüzde 1.1 ile yüzde 2.1 aralığına çekildiği bildirildi. 
     AMB, euro kuşağının bu yılki ekonomik büyümesinin ise daha önce tahmin edildiği gibi yüzde 0.9 ile yüzde 1.5 arasında değil, yüzde 0.6 ile yüzde 1 arasında gerçekleşeceğini açıkladı. 
     Euro kuşağı, 2001 yılında yüzde 1.5'luk ekonomik büyüme gerçekleştirmişti. 
     Açıklamada, euro kuşağındaki ekonomik büyümenin beklenenin altında kalmasının gerekçesi olarak mali piyasalardaki dalgalanmalar ve Ortadoğu'da petrol fiyatlarının geleceği hakkında endişe yaratan gerginlikler gösterildi. 
     





</TEXT>
</DOC>
