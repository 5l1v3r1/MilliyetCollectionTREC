<DOC>
<DOCNO> 115496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur23.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan Ülkeyi soyanları affeden zihniyetllerle biklekte olamayız 
</HEADLINE>
<TEXT>

     Yurt Partisi YP Genel Başkanı Sadettin Tantan, ''ülkeyi soyanları ve soydurtanları affeden zihniyetlerle birlikte olamayacaklarını'' söyledi. 
     Tantan, partisinin Balgat'ta bulunan Ankara İl Başkanlığı binasının açılışında yaptığı konuşmada, halkın manevi enerjisinin tüketildiğini, manevi enerjisi tükenen toplumların ise üretim yapamayacağını belirtti. Tantan, üretemeyen toplumların ise teslimiyete mahkum olacağını ifade etti. 
     Vatandaşların, kendisine, ''Yurt Partisi'ne ne gerek vardı '' diye sorduğunu kaydeden Tantan, ''Ülkeyi soyanları ve soydurtanları affeden zihniyetlerle birlikte olamayız'' dedi. 
     Konuşmasının ardından il binasını açan Tantan, burada da gazetecilerin sorularını yanıtladı. 
     Tantan, ''halkın manevi enerjisinin tüketildiğini, kültür ve tabiat varlıklarının yok edildiğini görmenin acı verdiğini'' söyledi. 
     Siyasal oluşumların halktan kopuk olmasının, ülke için bir tehlikeyi beraberinde getirdiğini belirten Tantan, ''medyanın iki siyasi aktörü sunduğunu, geçmiş yıllardaki siyasi aktörlerin halkın vicdanında mahkum olduğunu, halkın, bu yeni siyasi aktörlerden de rahatsızlık duyduğunu'' savundu. 
     Moskova'da Çeçen teröristlere karşı düzenlenen operasyonu başarılı bulup bulmadığına ilişkin bir soru üzerine de Tantan, ''Türkiye'de, halkla bütünleşerek, güvenlik politikaları oluşturulabiliniyor mu, buna bakmak lazım. Olayı yerinde görmeden, ahkam kesmek kolay gibi görünüyor. Operasyonda, 21. yüzyılın imkanları çok daha iyi kullanılarak, daha az zayiat olabilirdi. Ama Rusya İçişleri Bakanlığı'nın kendisine göre bir görüşü vardır'' diye konuştu. 
     





</TEXT>
</DOC>
