<DOC>
<DOCNO> 113741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur18.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da "İmamlar Birliği " operasyonu 5 kişi yakalandı 
</HEADLINE>
<TEXT>

     Bursa'da, yasadışı Beyiat El İmam İmamlar Birliği örgütü üyesi 5 kişi yakalandı. 
     İstanbul Emniyet Müdürlüğü ile koordineli olarak yürütülen operasyonda, yasadışı "İmamlar Birliği"' örgütü üyesi oldukları belirlenen Mustafa Ş, Salim Ö, Erhan U, Necdet Sinan K. ve Adem D'nin gözaltına alındığı belirtildi. 
     Bu kişilerin sorgulamalarında, örgütün yurt dışındaki kamplarında askeri ve siyasal eğitim aldıkları, Bursa'da örgüt adına kurban derisi, maddi yardım ve "infak nafaka " adı altında para topladıkları ve örgüt mensuplarına sahte kimlik düzenlediklerinin saptandığı kaydedildi. 
     Örgüt üyelerinin ev ve işyerlerinde yapılan aramalarda, toplatılmasına karar verilen örgütsel yayınlar, bildiriler, sahte nüfus cüzdanı, cep telefonları, bilgisayar cd'leri ve örgüt faaliyetlerinde kullanılmak üzere toplanan paraların ele geçirildiği bildirildi. 
     





</TEXT>
</DOC>
