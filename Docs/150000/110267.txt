<DOC>
<DOCNO> 110267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yasam/yas05.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabayı ehliyet sürmüyor ki 
</HEADLINE>
<TEXT>

Yaptığı kazada ölümden dönmüş ve ehliyetine bir yıl süreyle el konulmuştu. Ama Barış Yaman, yine direksiyon başındaydı 
     DENİZ ALTUNTAŞ 

     Adı Barış Yaman. Yaklaşık bir yıldır Türk n Şoray’ın kızı Yağmur Ünal ile birlikte. İki sevgili daha birkaç ay önce Etiler’de Yaman’ın kullandığı Corvette marka spor otomobille kaza yapmıştı. O kazada ikisi de ölümden dönmüşlerdi. 
     Kazanın ardından yapılan kontrollerde, Barış Yaman’ın daha önce de alkollü araç kullanıp trafik kazası yaptığı anlaşılınca ehliyetine bir yıl süreyle el konulmuştu. 
     O kazanın üzerinden sadece birkaç ay geçti. Önceki gece Barış Yaman ve Yağmur Ünal, yine eğlenmek için gece birlikte çıktılar. 
     
     Peki ehliyet nerede 
     Etiler’deki Friends Trends isimli bara giden iki genç gecenin sonunda evlerine dönmek için bardan çıktıklarında kapıda onları Barış Yaman’ın kırmızı Corvette’i bekliyordu. Barış otomobilin direksiyonuna geçti, kontağı çevirip gaza bastı. Ancak bir sorun vardı son kazasında ehliyetine bir yıl el konulduğu için Barış Yaman Corvette’ini ehliyetsiz kullanıyordu. 
     



 YAŞAM 




















</TEXT>
</DOC>
