<DOC>
<DOCNO> 122147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sonspo11.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakatların durumu... 
</HEADLINE>
<TEXT>

     Konyaspor ile yapacağı Türkiye Kupası maçına hazırlanan Fenerbahçe'de sakat futbolcuların tedavisi sürüyor. 
     Kulüp doktoru İsmail Başöz, İstanbulspor maçında sol ayağına darbe alan Serhat'ın Konyaspor maçında oynayıp, oynayamayacağının daha sonra yapacakları kontrollerden sonra belli olacağını söyledi. 
     Aynı maçta sağ dizinin içine darbe alan Ogün'ün ağrılarının şiddetlendiğini belirten Başöz, bu oyuncunun durumunun da daha sonra kesinlik kazanacağını ifade etti. 
     Dr. Başöz, İstanbulspor maçında ayağına dikiş atılan Tuncay'ın durumunun daha iyi olduğunu ve genç futbolcuyu bugünkü antrenmana çıkardıklarını kaydetti. 
     Uzun bir süredir sakatlığı bulunan Mirkoviç'in saha çalışmalarına başladığı, İsmail'in de tempolu bir şekilde tek başına çalışmalara devam ettiği bildirildi. 
     





</TEXT>
</DOC>
