<DOC>
<DOCNO> 120863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/spor/spo15.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Podyumda kaybolduk      15. Dünya Halter Şampiyonası’nda dün de dereceye giremedik. Bayanların son gününde 75 kiloda Derya Açıkgöz, koparmada ilk iki hakkında kaldıramadığı 100 kiloyu son hakkında kaldırarak 12. sırayı aldı. Açıkgöz silkmede 140 kilo ile 7., toplamda ise 240 kilo 11. oldu. Erkekler 94 kiloda Talat Bayam koparmada 172.5 kiloyla 5., silkmede 200 kilo ile 10., toplamda 372.5 kilo ile 7. sırayı aldı. Şampiyonada bugün 110 kiloda geçen yılın Dünya Şampiyonu Bünyamin Sudaş 18.00’de podyuma çıkacak. 
     
İzmir’de Dünya rekoru      İZMİR Büyükşehir Belediyesi Tekerlekli Sandalye Basketbol Takımı, ABD Milli Takımı’nda bulunan 58 maçlık "üst üste kazanma rekorunu" kırdı. Türkiye Ligi’nde İzmir Rehabilitasyon Spor Kulübü ile karşılaşan rekortmen ekip, 59. maçını 77 - 32 kazandı. 
     
Yıldızlara alkış      ANTALYA’DA düzenlenen 6. Yıldızlar Dünya Kupası Judo Şampiyonası’nda, Milli Takımımız toplam 7 altın, 9 gümüş, 9 da bronz madalya kazandı. Dünkü müsabakalar sonunda, bayanlar 32 kiloda Ayşe Gökçe Morto, 36 kiloda Bahar Buker, erkekler 34 kiloda Yunus Şaştım, 42 kiloda Samet Sak zirveye çıktı. Ay - Yıldızlı ekip takım halinde de ilk sırayı elde etti. 
     
Korkhina şoku      DÜNYA Artistik Cimnastik Şampiyonası’nda Svetlana Korkhina şoku yaşandı. Macaristan’da sona eren şampiyonada, olimpiyat şampiyonu Rus Korkhina, 1994’den bu yana hiçbir önemli müsabakada geçilmediği asimetrik paralelde iki kez düşerek, ancak yedinciliği elde edebildi. 
     
Bayan torpido      ABD’Lİ genç yüzücü Natalie Coughlin, FINA Kısa Kulvar Dünya Kupası’nda rekor üzerine rekor kırdı. Önce 100 metre kelebekte 56.34 ile rekora imza atan 20 yaşındaki Coughlin, 100 sırtüstünde 57.08 ile kendisine ait rekoru 56.71’e çekerken, sadece 25 dakika sonra bu kez 100 karışıkta vatandaşı Jenny Thompson’un 59.30’luk rekorunu 58.80 ile yeniledi. 
     
Heybeli sürprizi      BÜYÜK Erkekler Deplasmanlı Sutopu Ligi’nin 2. haftası dün sona erdi. İstanbul Ataköy Avni Akyol Olimpik Kapalı Yüzme Havuzu’ndaki maçlarda Heybeliada Galatasaray’ı 11 - 10, ASSK ENKA’yı 11 - 7, İYİK de Kınalıada’yı 11 - 3’lük yendi. 
     
Bayanlardan duble      16. Dünya Bayanlar Hentbol Şampiyonası Eleme Grubu’ndaki ikinci maçında A Milli Takım, deplasmanda Azerbaycan’ı 33-27 yenerek, ikinci galibiyetini aldı. Bakü’deki sınav sonunda Ay-Yıldızlı ekip maç fazlasıyla lider oldu. 
     
Hocaların hocası      TÜRKİYE’DE son beş yılın Windsörf Şampiyonu İzmirli Bora Kozanoğlu’na, Dünya Windsörf Okulları Cemiyeti tarafından Dünya’da 10 kişinin sahip olduğu "Hocaların Hocası" unvanı verildi. 22 yaşındaki Kozanoğlu’nun, ulusal ve uluslararası yarışmalarda aldığı dereceler, yetiştirdiği öğrenciler nedeniyle bu unvana layık görüldüğü bildirildi. 
     
Karatede iki bronz      İSPANYA’NIN başkenti Madrid’de sona eren 16. Dünya Büyükler Karate Şampiyonası’nda, erkekler 75 kiloda İsmail Şentürk ve 80 kiloda Zeynel Çelik, bronz madalya aldı. Tatamide yarı finalde İranlı, Çelik ise Fransız’a mağlup oldu. 
     
     Hentbolda dün 
     Halk Bank. - Trabzon Bld. 30 - 32 
     Polis Akademisi - İzmir B.Bld. 31 - 25 
     A.Jandarmagücü - Beşiktaş 21 - 37 
     Bafra Bld. - Çankaya Bld. 26 - 35 
     Taşköprü Bld. - Milli Piyango 26 - 27 
     



 SPOR 


























</TEXT>
</DOC>
