<DOC>
<DOCNO> 111373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/dunya/dun02.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Birlikte çocuk yapmaya karar verdik 
</HEADLINE>
<TEXT>

KKTC lideri, Rum Kesimi’yle yapacakları çocuğun gayri meşru olmamasına çalışacaklarını’ söyledi 
     NEW YORK Milliyet 

     KKTC Cumhurbaşkanı Rauf Denktaş, Kıbrıs’la ilgili olarak 3 ve 4 Ekim günlerinde New York’ta yapılan görüşmeleri değerlendirirken, "Ortak çocuk yapmaya karar verdik ama kız mı, oğlan mı olacak belli değil. Ancak gayri meşru olmaması önemli" dedi. 
     Denktaş’ın atıfta bulunduğu "ortak çocuk", BM Genel Sekreteri Kofi Annan’ın görüşmelerin bitiminde yaptığı yazılı açıklamada yer almıştı. Annan açıklamada, "ortak devletöten söz etmişti. 
     
     Teknik komiteler kurulacak 
     Denktaş’ın "ortak kuruluş" olarak adlandırdığı bu yapı, anlaşma sağlandığı takdirde Avrupa Birliği’nde AB iki tarafı ortak olarak temsil edecek. 
     Taraflar bu çerçevede komiteler oluşturacak. Buna göre, komitelerden biri, iki tarafın yeni ortak kuruluş ortaya çıkana kadar başka ülkelerle yaptıkları anlaşma ve protokolleri gözden geçirecek, bunların hangilerinin ortak kuruluşa devredileceğine, hangilerinin kurucu devletlerin yetkisinde kalacağına ve hangilerinin ortadan kalkacağına karar verecek. 
     İkinci komite ise, anlaşma olur olmaz, ortak kuruluşun faaliyete geçebilmesi için hangi yasalara ihtiyaç varsa o konuyu inceleyecek. 
     Bu arada henüz kesin yer ve tarih belirtilmemekle birlikte bundan sonraki Annan - Denktaş - Klerides üçlü görüşmesinin büyük olasılıkla kasım sonunda yapılması bekleniyor. 
     



 DÜNYA 













</TEXT>
</DOC>
