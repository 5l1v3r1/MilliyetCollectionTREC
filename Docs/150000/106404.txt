<DOC>
<DOCNO> 106404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/son/sontur02.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KPDS'ye başvurular yarın başlıyor... 
</HEADLINE>
<TEXT>

     Kamu Personeli Yabancı Dil Bilgisi Seviye Tespit Sınavı'na KPDS başvurular, yarın başlıyor. 
     Sınav, yabancı dil tazminatı almak isteyen kamu personeli ile yatırım hizmetlerinde çalışmaları nedeniyle maktu yabancı dil tazminatından yararlanmak isteyen teknik personelin yabancı dil bilgisi seviyesini belirlemek amacıyla Öğrenci Seçme ve Yerleştirme Merkezi'nce ÖSYM yapılacak. 
     KPDS'ye yabancı dil tazminatından yaralanmak isteyen 657 sayılı Devlet Memurları Kanunu aylıklarını bu kanunun ek geçici maddelerine göre alanlar dahil , Türk Silahlı Kuvvetleri Personel Kanunu, Hakim ve Savcılar Kanunu, Yükseköğretim Personel Kanunu ve Uzman Jandarma Kanunu'na göre çalışanlar, kadrolar karşılık gösterilmek suretiyle sözleşmeli olarak çalışan personel ile 399 sayılı Kanun Hükmünde Kararnameye tabi sözleşmeli personel başvurabilecek. 
     Araştırma görevlisi seçme ve atama işlemlerinde yabancı dil yeterlik sınavı yerine KPDS sonuçları kullanılabileceğinden, lisans programlarının son sınıfında veya son sınıfından bir önceki sınıfta okuyan öğrenciler de bu sınava girebilecekler. 
     Herhangi bir kurumda çalışmamakla birlikte yabancı dil bilgisi seviyesini tespit ettirmek isteyen fakülte veya yüksekokul mezunları ile üniversitelerce kendilerinden KPDS puanı istenen öğrenciler de bu sınava katılabilecek. 
     
     BAŞVURU YERLERİ 
     Adaylar, önce, valiliklerce il ve ilçelerde kurulacak bürolar veya üniversite rektörlüklerinden ''Başvurma Koşullarına İlişkin Bazı Açıklamalar'' metnini alacaklar. Daha sonra bankaya 27 milyon lira sınav ücretini, TC kimlik numaralarını, ad ve soyadlarını vererek yatıracaklar ve yatırdıklarını gösterir banka dekontu ile başvurma belgesi ve kılavuz alabilecekler. 
     Adayların başvurma belgelerine son 6 ay içinde çekilmiş, başı açık bir fotoğraf yapıştırmaları ve başvuru belgesini kılavuzda belirtilen kurallara göre doldurmaları gerekiyor. Başvuru belgesini, halen bir kurumda çalışmakta olanlar, kurumun en üst amirine veya onun görevlendireceği diğer yetkililere, üniversite öğrencileri de rektörlüklere imzalatacaklar. Adaylar, onaylattıkları belgelerini, aldıkları yerlere teslim edecekler. 
     
     BAŞVURULAR İÇİN SON GÜN 20 EYLÜL 
     Başvuru süresi, 20 Eylül 2002 Cuma günü mesai saati bitiminde sona erecek. 
     KKTC'den başvuracak adaylar, işlemlerini ''Bedrettin Demirel Caddesi, No 101 Lefkoşa'' adresindeki ÖSYM temsilciliğinden yürütebilecekler. 
     Postayla yapılacak başvurular kabul edilmeyecek. 
     Sınav, Almanca, Arapça, Bulgarca, Çince, Danca Danish dili , Farsça, Fransızca, Hollandaca Dutch dili , İngilizce, İrlandaca, İspanyolca, İtalyanca, Lehçe, Macarca, Portekizce, Rumence, Rusça, Sırpça ve Yunanca'dan 9 Kasım 2002 tarihinde, Ankara ve Lefkoşa'da yapılacak. Başvuru sayısının fazla olması halinde, uygun görülen diğer büyük şehirlerde de sınav gerçekleştirilebilecek. 
     





</TEXT>
</DOC>
