<DOC>
<DOCNO> 139387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sondun09.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Banderas'tan eşine estetik ameliyat yasağı... 
</HEADLINE>
<TEXT>

     Ünlü aktör Antonio Banderas, defalarca estetik ameliyatı olan eşi Melanie Griffith'in bundan sonra bıçak altına yatmasını yasakladı. 
     Internetteki ''peoplenews'' ve ''mail'' sitelerinde yer alan haberlere göre, sürekli estetik operasyonlar geçiren Griffith'in bu çılgınlığının önüne eşi Banderas geçti. 
     Herkesin gözleri önünde her operasyonun ardından yüzünün ifadesi giderek kaybolan, gülümsemesi garipleşen ve gençleşmenin aksine ''yaşlı bir görünüm'' kazanan Griffith, Banderas'ı sonunda çileden çıkardı. Eşine estetik operasyonu olmasını yasaklayan Banderas, Griffith'in kendisinden gizli ameliyat olmaması için de güzel yıldızı göz hapsine aldı. 
     Griffith'in yakın bir arkadaşı da, yıldızın sonunun Michael Jackson'a benzemesinden çekindiklerini dile getirerek, ''Bu ameliyatlar onu gençleştireceğine resmen yaşlandırdı. Neyse ki eşi bunun önüne geçti. Artık Melanie'ye estetik ameliyatı yasak'' açıklamasında bulundu. 
     
</TEXT>
</DOC>
