<DOC>
<DOCNO> 103913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/guncel/agun.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya Turizm Müdürü sonunda isyan etti 
</HEADLINE>
<TEXT>
Konya’ya bar disko lazım 
Turist sayısının düşük olmasından yakınan Tekbaş Konya’da bar, disko yok. Böyle turizm olmaz’ diyor 
     YALÇIN İREŞ Konya DHA 

     İl Turizm Müdürü İbrahim Tekbaş, Konya’nın tarihi eserler açısından Türkiye’nin en zengin kenti olduğunu vurgulayarak, turistin zorunlu ihtiyaçlarını karşılayacak alanların olmamasından yakındı. Tekbaş, "Böyle turizm olmaz" derken turistin yararlanacağı bar ve disko gibi tesislerin kurulmasını istedi. 
     
     Turist sayısı yetersiz 
     Büyük Türk düşünürü Mevl n ’nın müze haline getirilmiş mezarıyla, dünyada Hıristiyanlığın yayılma merkezi Gilistra gibi birçok tarihi yerin, kent ve bölge için büyük bir olanak olduğunu kaydeden Tekbaş şunları söyledi 
     "İnanç turizminin en önemli merkezlerinden Konya’da maalesef pek çok alan değerlendirilemiyor. Birçok medeniyetin buluşma noktası Konya Ovası’nda sayısız şaheserler var ama turist sayısına bakıldığında olması gereken rakamlara ulaşılamamış, sonuç hep hüsran olmuş. Sadece inanç turizmiyle bu iş olmaz." 
     
     Yol bile yapılmamış 
     Turistin Konya’da konaklamadığına da dikkati çeken Tekbaş şöyle devam etti "Tarihi ve doğal alanların çoğu bakımsız. Bunlar öncelikli olarak restore edilmeli, yakınlarına turistin rahat ve güvenli konaklayıp yemek yiyebileceği mekanlar açılmalı. Çoğunun h l yolu yok. Karapınar’daki Meke Krater Gölü kenarında, bırakın konaklamayı, bir tuvalet bile yok. Konya’ya turistin eğlenebileceği barlar, diskolar, eğlence merkezleri yapılmalı." 
     



 GÜNCEL 

















</TEXT>
</DOC>
