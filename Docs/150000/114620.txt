<DOC>
<DOCNO> 114620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun01.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide yeniden örgütleniyor 
</HEADLINE>
<TEXT>

     ABD Savunma Bakanı Donald Rumsfeld, El Kaide örgütünün, terörle mücadele kampanyasına uyum sağladığını ve yeniden örgütlendiğini söyledi. 
     Rumsfeld, Pentagon'daki basın toplantısında, El Kaide'nin, uygulanan mali ve askeri baskıya uyum sağlamayı öğrenerek, ABD'de saldırılar düzenleyebilme yetisini sürdürdüğünü bildirdi. 
     ABD ve müttefiklerinin de, teröristlerin nerede ve nasıl faaliyet gösterdiklerine ilişkin çok şey öğrendiklerini belirten Rumsfeld, El Kaide'nin işaretler göndermediği ya da saldırılar düzenlemediği anlamına gelen, sürecin yeterli ölçüde ilerlediği yönündeki inancın kesinlikle hatalı olacağını söyledi. 
     Rumsfeld, El Kaide'nin lideri Usame Bin Ladin ile yardımcılarının ne durumda olduklarını bilmediklerini kaydederek "El Kaide, kararlı bir şekilde yeniden örgütleniyor ve duruma ayak uyduruyor. Baskı yapıp, kapıyı kapadığımızda, iterek başka bir yerde yeni bir kapı açıyorlar. Bu bir yılı aşkındır böyle sürüp gidiyor. Korkarım, bir ya da iki yıl daha da böyle devam edecek. Yapmak zorunda olduğumuz, onlara hayatı zehir etmek" dedi. 
     





</TEXT>
</DOC>
