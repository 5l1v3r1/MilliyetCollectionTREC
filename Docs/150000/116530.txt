<DOC>
<DOCNO> 116530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/guclu.html </URL>
<DATE> 2002/11/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrencilerin demokrasi sınavı 
</HEADLINE>
<TEXT>

     Seçim nedeniyle olsa gerek sokaklarda olduğu gibi okullarda da müthiş bir şekilde demokrasi rüzg rı esiyor. Öğrenci temsilciliği için yapılan seçimler, her geçen gün renkleniyor. Başkan adayları, vaat yarışında politikacılardan hiç de geri kalmıyorlar. Henüz okulları hepten kapatıp, herkese diploma noktasına gelmediler ama bu gidişle gelmeleri yakın... 
     Öğrenci temsilcilerinin seçimi önce üniversitelerde başladı. Ardından diğer öğretim kurumlarında yaygınlaşmaya başladı. Birkaç ay önce yapılan bir düzenlemeyle de resmi bir statü kazandı. Geçen hafta Başbakan Ecevit ile görüşürken öğrenciler bu konuyu da gündeme getirdiler ve üniversite senatolarına katıldıkları halde neden kendilerine oy hakkı verilmediğini sordular. Ecevit, bu istediği çok makul buldu ve Milli Eğitim Bakanı Necdet Tekin’den gerekeni yapmasını istedi. Umarız devamı gelir... 
     Demokrasinin oturabilmesi için okullarda gerçekleşen seçimler aslında çok önemli bir sınav. Öğrenciler aslında okullarda demokrasinin, seçimin, boş vaatlerin ne demek olduğunu anlayabilseler, 18 yaşına gelip oy verdiklerinde çok daha sağlıklı karar verebilirler. Bu açıdan bakıldığında, üniversitelerde olduğu gibi tüm ilk ve orta dereceli okullarda öğrenci konseylerinin oluşturulması çok yerinde olur. Umarız yeni gelen bakan bu konuya da el atar... 
     Söz bakandan açılmışken iktidara aday olan partilerin bünyelerinde bu işi çok iyi yapabilecek isimlerin olduğunu hatırlatmakta yarar var. Ancak yeni başbakanımız bu isimleri mi atar yoksa eski başbakanların yaptığı gibi önce kel alaka isimleri getirip yıllarca zaman kaybettikten sonra mı doğru isimleri bulur Bilemiyoruz. En iyisi bekleyip görmek... 
     
     İşte vaatler 
     Son günlerde öğrenci başkanlığı seçimi yapılan okullardan birisi de Kültür Koleji. Bine yakın öğrencinin katıldığı dünkü seçimde 6 aday yarıştı. 8. sınıf öğrencisi Levent Kazancı en fazla oyu alarak başkan oldu. 
     Seçimde birbirinden ilginç vaatlerde bulunuldu. İşte bunlardan bazıları 

</TEXT>
</DOC>
