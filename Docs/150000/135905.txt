<DOC>
<DOCNO> 135905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/guclu.html </URL>
<DATE> 2003/02/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mumcu Atatürk mü ki fotoğrafı asılsın 
</HEADLINE>
<TEXT>

     Asılmasını isteyenlerin gerekçesi şu Hastanelere Sağlık Bakanı’nın, karakollara İçişleri Bakanı’nın, diğer kurumlara ilgili bakanların fotoğrafı asılıyor da Milli Eğitim Bakanı’nınki okullara neden asılmasın 
     Bir diğer gerekçe ise Yurttaşlık Bilgisi dersinin bir gereği olarak öğrencilerin kendilerini yönetenleri tanımaları gerekiyor. Bu nedenle Cumhurbaşkanı ve Başbakan ile birlikte Milli Eğitim Bakanı’nın fotoğrafının okullara asılması müfredat programının bir gereği... 
     Karşı çıkanların görüşleri ise çok daha farklı. Onlara göre böyle bir uygulama bugüne kadar ne görüldü ne de uygulandı. İşte görüşler 
     Yönetmelikler gereği okullara sadece Atatürk’ün fotoğrafı asılır. Onun dışındakiler yanlış olur. Kaldı ki Milli Eğitim Bakanı bugüne kadar ne yaptı ki ilk iş olarak okullara fotoğrafını astırıyor. Derhal bu uygulamadan vazgeçmesi gerekir. 
     Bir diğer görüş ise eğer illa da Türkiye’yi, kenti ya da ilçeyi yönetenler öğrencilere tanıtılmak isteniyorsa, bu ilgili dersin, ilgili konusu geldiğinde bir bütün olarak ele alınmalı ve tüm yöneticiler tanıtılmalı yönünde. 
     Anlaşılan o ki bu tartışma daha da alevleneceğe benziyor. Fotoğraf asılma işini bizzat bakanın kendisine sorduk. Şimdi bu da nereden çıktı Tartışma konusu sanki azdı, bir yenisi daha eklendi. İddia edildiği gibi bu yönde bir genelge var mı dedik. 
     İşte cevabı 
     Benim bilgimin dışında gelişmiş. Okullara fotoğraf gönderiliyormuş. Daha doğrusu istenmiş. Ben de masraf olmasın diye Milli Eğitim Bakanlığı’nın internet sitesinden alınmasını ya da CD ile gönderilmesini istedim. Yani bir zorlama ya da ille de asın diye bir genelge söz konusu değil. 
     Mumcu, böylesine kesin konuşunca biz de olayın fazla üzerine gitmedik. Her dönemde olduğu gibi şimdi de etrafta fazlasıyla yağcı var, onların işidir deyip geçtik. Bu konuda neden yazmıyorsun diyenlere de bakanın sözlerini ilettik. 
     Ama, bakanlık tarafından önce il ve ilçe milli eğitim müdürlüklerine, ardından da okullara gönderilen bir internet mesajının elimize ulaşması fazla gecikmedi. 
     Yazı aynen şöyle. Okuyun ve kararı siz verin 
     İl Milli Eğitim Müdürlüğü’ne 
     Milli Eğitim Bakanı Sayın Erkan Mumcu’nun bir fotoğrafı, okullara asılmak üzere önce posta yoluyla gönderilmişti. 
     Sayın Bakanın aynı amaçla çekilen yeni fotoğrafı önümüzdeki günlerde CD halinde yeniden gönderilecektir. Daha önce gönderilen fotoğraf çoğaltılarak okullara gönderilmiş ise, yeni gelecek fotoğraf ile değiştirilmesi sağlanacaktır. Önceki fotoğraf çoğaltılmamış ise okullara gönderilmek üzere yeni fotoğraf beklenecektir. Bilginize sunulur. 
     
Bilgi notuymuş      Bakan’ın yakın çevresi söz konusu yazının bir genelge olmadığı, Bakan’ın haberinin bulunmadığı ve sadece bir bilgi notu olduğu görüşünde. Kaldı ki daha önce başka bakanların da fotoğrafları okullara gönderilmiş. Bunun fazla abartılmaması gerekir... 
     Sorduk soruşturduk. Münferit birkaç okul dışında böylesine genel bir uygulama söz konusu olmamış. Kaldı ki Atatürk dışında okullara fotoğraf asılması da yasal olarak mümkün değilmiş. Önceki bakanlar da olaya sadece gülüp geçtiler... 
     Özetin özeti Mumcu’nun her konuda çok daha dikkatli olması gerekiyor. 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
