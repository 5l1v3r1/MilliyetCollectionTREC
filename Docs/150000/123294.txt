<DOC>
<DOCNO> 123294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yazar/temelkuran.html </URL>
<DATE> 2002/12/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sokak çocukları üzerine asabi sorular 
</HEADLINE>
<TEXT>
İç burkulmasında adres yanlışlığı 
Sokak görmüş çocuklar ne kadar çocukturlar Onlar herhalde bir masalı dinlerken hep sonunun kötü biteceğini henüz kötü bir şey olmamışsa masalın bitmediğini sanırlar... Herhalde 
     Saat altı olmuş, yine yenilmiş insanlar. Bir vapura binip geri çekilmişler, yarın yapılacak yeni bir nafile saldırı için evlerine gidip uyuyacaklar. Kadıköy vapur iskelesinde, 15 yaşında evden kaçamamış, bu hatayı da bir türlü telafi edememiş, babalarının istediği işlere girmiş, biriyle evlenip üremiş, gün aşırı rakı içmiş, televizyona bakmış, bakıp bakıp bakakalmış insanlar dökülüyor. Dökül dökül bitmiyorlar... Demir kapılardan geçiyor insanlar, hangi dolmuşa nasıl bineceklerini düşünmeye başlarken deniz havasını demirlere takıp bırakıyorlar. Tam o demir kapılarda işte, bu kendinden başka bir şey görmeyen paldır küldür arasında, ayaklarının diplerinde insanların, sesler, etler ve eller bitiveriyor... Yerlerde çocuklar, ayakları betonun soğuğundan mor, darbuka çalıp şarkı söylüyorlar öldürülmekte olan bir kurbağa gibi çıkıyor sesleri 
     "Ya-şaa Fenerbahçe " 
     İnsanlar koşuşturduğu için kısa zamana uzun şarkıları hızlı hızlı söyleyip sığdırmaya çalışıyorlar 
     "İlle de roman os’sun İster çamurdan os’sun O da Allah kuludur..." 
     Sanki derileri yok sanırsın, öyle şişiyor gırtlaklarında damarlar. Gözleri, vapurun kustuğu insanların gözlerini yakalamaya çalışıyor. İnsanlar gözlerini onlara kaptırmadan geçmeye çalışıyor. Yürüyüşleri hızlanıyor, şarkı hızlanıyor, gözlerini kaptırmadan geçiyor insanlar... Gözlerini bir değdirseler çocuklar gözleri alıp kaçacak sanırsın, gözlerini öyle sakınıyor insanlar... 
     
Konuşalım bakalım      Sokak çocuklarıyla ilgili bir reklam var. Bir jeton buluyor çocuk, koşup köpeğini alıyor bir mezbeleden, örtmeye hali kalmamış yorganını. Gidip bir telefon kulübesine, köpeği de yanında, masal hattından bir masal dinleyerek uyumaya başlıyor... 
     Sokak görmüş çocuklar ne kadar çocukturlar Onlar herhalde bir masalı dinlerken hep sonunun kötü biteceğini henüz kötü bir şey olmamışsa masalın bitmediğini sanırlar... Herhalde. 
     Reklam, kısaca yolda para vermekle hem kendinizi kandırıyorsunuz, hem onları gibi bir şeyler söylüyor. "Bizi arayın" diyor. "Konuşalım." 
     Hakikaten konuşmak da lazım. 183 Çocuk Hattı’nı aramalı yani. Gözlerinizi kaçırmamak için... Bu meseleye doğru bakış nedir onu anlamak için... "Çok üzülüyorum" yetmiyor yani, gerçek dünyaya yetmiyor... 
     
Silahlar ve çocuklar      Ama insanın başka şeyler de konuşası geliyor. Uygun telefon numarası hangisidir, yoksa rasgele bir telefon numarası çevirip mi söylemelidir O telefon numarasını bulunca konuşası gelir insanın. Ben de konuşmak istiyorum. 
     Telefonu açıp, silahlanmaya ayrılan paradan acaba ne kadarını açlıktan ölen çocuklara ayırabiliriz, onu konuşmak istiyorum. 
     Şu kadar paradan fazlası olanlardan kaç tanesinin mallarını kamulaştırsak bu sorunu çözeriz, onu da konuşmak istiyorum. 
     Bu çocukları yolda belde düzen, sonra son derece düzgün adamlarmış gibi kahveye gidip maç konuşan adamların kaçını "sallandırsak" bir daha bu çocuklara tecavüz edilmez, onu da sorasım var. 
     Uyuşturucu kullanıyorlar diye "rehabilitasyon" amaçlı pataklanan çocuklar için, "saygın" uyuşturucu kaçakçılarını, "büyüklerimizle" yan yana çektirdikleri fotoğraflardan kazıyıp bu çocukları görünce kahrolanların önüne atsak, atabilir miyiz, onu da konuşmak isterim. 
     Bu çocukların biraz ilerisinde duran, onları çalıştıran adamlar neden hiç görünmüyor 
     O çocuklara atılan tekmelerden birkaçı neden o adamlara atılmıyor 
     Bu çocukların ellerindeki mendiller nereden alınıyor Bu mendilleri kim üretiyor Kim çocuklara verilmek üzere satıyor 
     Bütün bu acıklı şeyler, bu tür şeylere duyarlı kalplere gidiyor hep, onu konuşmak istiyorum. Bu adres yanlışlığını nasıl gideririz, onu sormak istiyorum. 
     Bir savaş uçağı ile kaç çocuk kurtulur Böyle tamamen matematiksel sorular sorasım var benim... Bunları soracağımız telefon numarasını bilen var mı 
     
     







Yuttum, yuttun, yuttu, yuttuk, yuttunuz, yuttular 


Satranç değil briç 


Günümüzde sekreter olmak zor iş 


Türk erkeği olmanın dayanılmaz hafifliği 


Kıssadan hisse... 


Avrupa’da Türkler 


İlköğretimde kantin mafyası ne işe yarar 


İç burkulmasında adres yanlışlığı 


Ortaklık mecburi değildir 


IMF ile ilişkilerde sürprizler olabilir mi 


Maksim eski Maksim olamaz 


Saunada Türkiye paneli 


</TEXT>
</DOC>
