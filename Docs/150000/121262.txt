<DOC>
<DOCNO> 121262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/bnba.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MAJESTE GERGİN 
</HEADLINE>
<TEXT>

NBA’in gelmiş geçmiş en büyük oyuncularından biri olan Michael Jordan’ın, ilişkiye girdiği ve söz verdiği halde beş milyon dolar ödemediği eski şarkıcıyla başı dertte 
     NBA’ye yakın plan METE AKTAŞ 

     14 yıllık NBA kariyeri boyunca Michael Jordan’ı ne geçmişteki rakipleri Magic Johnson, Larry Bird, ne de günümüzdeki rakipleri Allen Iverson, Kobe Bryant korkutmayı başarabildi. Bu yıldızların, Jordan’a yapamadığını ise bugün Karla Knafeld adlı bir bayan gerçekleştiriyor. 
     Eski bir şarkıcı olan Knafeld, Michael Jordan ile 1989 - 1991 arasında gizli bir aşk ilişkisi yaşadığını ve 1991’de bir çocuk dünyaya getirdiğini iddia ediyor. Knafeld, Jordan’ın kendisine, babalık davası açmamak ve bu ilişkiyi saklamak kaydıyla, basketbolu bıraktığı zaman 5 milyon ’lık sus payı vermeyi taahhüt ettiğini, ancak parayı alamadığını söyledi. 
     
     İnanılmaz suçlamalar 
     Jordan, Knafeld ile bundan 10 yıl önce bir ilişki yaşadığını kabul ediyor ve 250.000 ödediğini söylüyordu. Efsane oyuncu, davayı açmasının nedenini ise Knafel’in avukatları aracılığıyla kendisinden "ekstra para sızdırmaya çalışması" olarak gösteriyordu. İşte Jordan’ın açtığı bu davadan 1 ay sonra bu kez Karla Knafeld, Jordan aleyhine karşı bir dava açtı. Knafel’in avukatı Hannafan’ın hazırladığı 13 sayfalık iddianamede Michael Jordan’a karşı inanılmaz suçlamalar bulunuyor. 
     İddialara göre Knafeld, Jordan ile 1989 baharında NBA hakemi Eddie Rush aracılığıyla Indianapolis’de tanışmış. Jordan ilk görüşte beğendiği Knafeld’den kendisiyle ilişkiye girmesini istemiş, ancak Knafeld, Jordan’ın evli olmasından dolayı kabul etmemiş. Michael Jordan ise eşi Juanita ile yaptığı evliliğin bir "iş anlaşması" olduğunu, sadece toplum içindeki imajını korumak amacını taşıdığını söylemiş. Jordan’ın ısrarlarına dayanamayan Knafeld, 1991’e kadar sürecek bir ilişki yaşamaya başlamış. İddianamede, Karla Knafeld’in 2 yıl boyunca birçok defa Chicago Bulls’un deplasmanlarına gidip, Jordan’la aynı odada kaldığı belirtilirken, yıldız oyuncunun bir keresinde odada takım arkadaşları Horace Grant ve Scottie Pippen’ın da bulunmasına rağmen Knafeld ile "yakın temasta" bulunduğu ifade ediliyor. 
     
     Emekli olmadı 
     1990 sonbaharında hamile olduğunu anlayan Knafeld, Jordan’ın ısrarlarına rağmen kürtaj olmamış ve Jordan’ın ilk NBA şampiyonluğuna ulaşmasından 1 ay sonra, Temmuz 1991’de çocuğunu dünyaya getirmiş. Birkaç ay sonra da, Jordan, Knafeld’e 250.000 öderken, sessiz kalması kaydıyla da basketbolu bıraktığı zaman kendisine 5 milyon dolar ödemeyi teklif etmiş. Knafeld, Ekim 1993’de Jordan’ın basketbolu bırakmasıyla, parayı alabileceğini düşündüyse de, Jordan’ın 1995’de basketbola geri dönmesiyle emekli olacağı günü beklemeye başlamış. Jordan’ın 1998’de Bulls’u art arda 3. kez NBA şampiyonu yapmasının ardından ortaya atılan "Jordan basketbolu bırakacak" söylentileri Knafeld’in harekete geçmesine neden olmuş ve Eylül 1998’de Jordan ile Las Vegas’da bir otelde görüşmeyi başararak parasını talep etmiş. Jordan, Knafeld’e avukatını bu işle görevlendireceğini söylese de, bu para 4 yıldır ödenmemiş. 
     Hedefteki adam Michael Jordan her zaman olduğu gibi hakkında öne sürülen iddialara kulaklarını tıkayarak hünerlerini konuşturmaya devam ediyor. 
     
     SAYILARLA GEÇEN HAFTA 
     9890 Utah Jazz'ın veteran guardı Mark "Action" Jackson, takımının Phoenix'i 99 - 76 yendiği maçta 15 yıllık NBA kariyerinin 9890. asistini yaptı ve efsane guard "Big O" Oscar Robertson'ı geride bırakarak NBA tarihinde en çok asist yapan oyuncular sıralamasında 3.lüğe yükseldi. 
     162 L.A. Lakers pivotu Shaquille O'Neal, 162 gün sonra, takımının geçtiğimiz perşembe akşamı Chicago Bulls'u 86 - 73 yendiği maçta forma giydi. 
     134 Sixers'ın ele avuca sığmaz guardı Allen Iverson, 134 maçtır çift haneli sayılara ulaşarak maçları tamamlıyor. "The Answer" bu kategoride aktif oyuncular arasında 1. sırada. 
     26 Dallas Mavericks, L.A. Lakers'ı 26 sayı farkla, 98 - 72 yenerek kulüp tarihinde Lakers karşısında alınan en farklı galibiyete imza attı. 
     21 San Antonio, Memphis'i 95 - 86 yenerek, bu takım üstünde kurduğu galibiyet serisini 21'e çıkardı. Bugüne kadar NBA tarihinde bir takım üzerinde böylesi uzun bir galibiyet serisi yakalayabilen sadece 4 takım var. 
     14 Utah Jazz, 8 yıl formasını giyen ve 1997 ve 1998'de NBA finaline kalmasında büyük rol oynayan Jeff Hornacek'in 14 numaralı formasını emekliye ayırdı. "Horny", basketbol yaşamını 2000 yılında Utah'da noktalamıştı. 
     7 Orlando Magic'in All - Star guardı Tracy Mc Grady, Portland'a 98 - 84 yenildikleri maçta 33 sayı atınca, 7 maç arka arkaya 30 sayının üzerine çıkmış oldu. 
     3 NBA'de 4. hafta da geride kalırken kadrosunda 20 sayı ortalamasının üzerinde iki oyuncu bulunduran sadece üç takım var. Atlanta Hawks Shareef Abdur-Rahim, Glenn Robinson , Boston Celtics Paul Pierce, Antoine Walker ve bu iki takıma yeni eklenen L.A. Lakers Kobe Bryant, Shaquille O'Neal . 
     2 Geçen hafta Denver Nuggets'ın bitiş düdüğüyle kazandığı maç sayısı. Nuggets son saniye basketleriyle önce Clippers'ı 72-70, ardından da Phoenix'i deplasmanda 80-79 yenmeyi bildi. 
     1 Ve Memphis Grizzlies tam 13 maç sonra, evinde Washington Wizards'ı 85 - 74 yenerek, bu sezonki ilk galibiyetini kazandı. Coach Hubie Brown'da 16 yıl aradan sonra ilk zaferine ulaşmış oldu. 
     
     HAFTANIN OLAYI 
     Savulun Mavericksliler, korkun Sacramentolular, tırsın New Jerseyliler. Kupaların dostu, pivotların düşmanı Shaquille O'Neal sahalara geri döndü. Şaka bir yana, gerçekten de son 3 yılın şampiyonu Lakers'ın 2.16 boyunda ve 148 kg ağırlığındaki dev pivotu Shaquille O'Neal'ın sakatlığının geçerek, sahalara geri dönmesiyle 2002 - 03 sezonu aslında yeni başladı. O'Neal'ın yokluğunda 12 maçta sadece 3 galibiyet çıkartabilen Lakers, 34 numaranın dönüşü ile üst üste oynadığı iki maçtan da galip ayrıldı. 
     
     HAFTANIN TAKIMI 
     DALLAS MAVERICKS 
     Bu fırtına dineceğe benzemiyor. Dallas Mavericks, geçtiğimiz hafta L.A.Lakers, Houston Rockets ve Seattle Supersonics'e karşı aldığı 3 galibiyetle bu sezon 13 maçta 13 galibiyete ulaşarak yeni başarıya imza attı. Mavericks, böylece NBA tarihinde sezonun ilk 13 maçını kazanmayı başaran 4. takım oldu. Dallas, bu gece deplasmanda Detroit Pistons'ı yenerse, 1957 - 58 sezonunda sezona 14 - 0 başlayan Boston'ın derecesini egale etmiş olacak. Mavericks, Pistons dışında bu hafta Indiana ve Chicago ile oynayacağı maçları kazandığı takdirde de, 1948 - 49 sezonunda Washington ve 1993 - 94 sezonunda Houston tarafından elde edilen ve NBA rekoru olan 15-0'lık sezon başlangıcını geride bırakacak. 
     
     HAFTANIN OYUNCUSU 
     BEN WALLACE DETROIT PISTONS 
     Belki ismini Kobe Bryant, Allen Iverson gibi sık duymuyorsunuz. Belki Vince Carter veya Tracy McGrady gibi insanın nefesini kesen hava harekatları da yapamıyor. Ama, Detroit Pistons'ın 2.06'lık dev afrolu forveti Ben Wallace, NBA'deki tüm oyunculardan daha iyi savunma yapıyor. Kritik hücum ribaunduna mı ihtiyacınız var Ben Wallace size o ribaundu ne yapar, eder alır. Rakibin en skorer isminin durdurulması mı gerekiyor Ben Wallace, prangayı rakibinin ayaklarına vurur ve etkisiz hale getirir. Ribaund krallığında 1., blok krallığında ise 2. sırada bulunan "Big Ben" geçtiğimiz hafta Pistons'ın kazandığı 3 maçta 6.6 sayı 18.3 ribaund eve 4.25 blok ortalamalarıyla oynayarak kazanılan bu zaferlerindeki en büyük payın sahibi oldu. 
     
     HAFTANIN ÇAYLAĞI 
     YAO MING HOUSTON ROCKETS 
     Lakers'a attığı 20 sayıyla varlığını sonunda hissettirmeyi başaran, Houston'ın 2.26'lık çaylak pivotu Yao Ming geçtiğimiz hafta, birkaç yıl içinde NBA'in büyük yıldızlarından biri olabileceğini kanıtladı. Ming, takımının Mavericks'e yenildiği maçta 30 sayı 16 ribaundluk müthiş performans ortaya koyarken, Wizards karşısında alınan 93-86'lık galibiyette de 18 sayı üretti ve başta Michael Jordan olmak üzere bir çok NBA yıldızından övgüler gördü. 
     
     NE DEDiN, NE DEDiN 
     "Kaç tane dört dörtlük insan tanıyorsun İşte karşında bir tane duruyor bebeğim " Dallas Mavericks coachu Don Nelson, takımının sezona 13'de 13 galibiyet alarak başlamasından dolayı büyük bir gurur yaşıyor. 
     
     BU MAÇ KAÇMAZ 
     28 KASIM PERŞEMBE INDIANA PACERS - DALLAS MAVERICKS 
     Ligin en iyi galibiyet yüzdesine sahip iki takımı olan Ortabatı Grubu lideri Dallas Mavericks ile Merkez Grubu lideri Indiana Pacers, perşembe gecesi Indianapolis'de karşı karşıya geliyorlar. 
     
İSTATiSTiKLER 26 KASIM 2002 iTiBARiYLE SAYI Oyuncu Takımı Ort. 1 - Tracy McGrady Orlando Magic 31.8 2 - Allen Iverson Philadelphia 76'ers 29.2 3 - Kobe Bryant L.A. Lakers 27.8      
     
RiBAUND Oyuncu Takımı Ort. 1 - Ben Wallace Detroit Pistons 14.7 2 - Kevin Garnett Minnesota T.Wolves 13.5 3 - Elton Brand L.A. Clippers 12.1      
     
ASiST Oyuncu Takımı Ort. 1 - Gary Payton Seattle S.Sonics 10.4 2 - Stephon Marbury Phoenix Suns 8.9 3 - Jason Kidd New Jersey Nets 8.8      
     
BLOK Oyuncu Takımı Ort. 1 - Theo Ratliff Atlanta Hawks 3.46 2 - Ben Wallace Detroit Pistons 3.14 2 - Elton Brand L.A. Clippers 3.14      
     
TOP ÇALMA Oyuncu Takımı Ort. 1 - Allen Iverson Philadelphia 76'ers 2.73 2 - Kobe Bryant L.A. Lakers 2.50 3 - Doug Christie Sacramento Kings 2.46      
     
SIRALAMALAR 26 KASIM 2002 iTiBARiYLE BATI KONFERANSI Ortabatı Grubu Takım G M G. Dallas 13 0 100 San Antonio 9 5 64.3 Houston 7 5 58.3 Minnesota 8 7 53.3 Utah 7 7 50.0 Denver 4 9 30.8 Memphis 1 13 0.71      
     
Pasifik Grubu Takım G M G. Sacramento 11 4 73.3 Seattle 9 5 64.3 Phoenix 6 6 50.0 Portland 6 7 46.2 L.A. Lakers 5 9 35.7 L.A. Clippers 5 9 35.7 Golden State 4 10 28.6      
     
Doğu Konferansı Atlantik Grubu Takım G M G. Philadelphia 11 4 73.3 New Jersey 10 4 71.4 Boston 9 4 69.2 Orlando 8 7 53.3 Washington 6 7 46.2 Miami 2 10 16.7 New York 2 10 16.7      
     
Merkez Grubu Takım G M G. Indiana 10 2 83.3 Detroit 11 3 78.6 New Orleans 10 4 71.4 Milwaukee 6 6 50.0 Atlanta 6 7 46.2 Toronto 4 9 30.8 Chicago 4 10 28.6 Cleveland 2 12 14.3      
     



 SPOR 
























</TEXT>
</DOC>
