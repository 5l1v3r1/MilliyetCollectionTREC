<DOC>
<DOCNO> 127290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo25.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 yılında spordaki başarılara ödül yağdı... 
</HEADLINE>
<TEXT>

     Gençlik ve Spor Genel Müdürlüğü GSGM , 2002 yılında sporda uluslararası yarışmalarda derece alan sporcular ile bunların antrenör, kulüp, masör ve doktorlarına büyük miktarlarda ödül dağıttı. 
     GSGM'den verilen bilgiye göre, 2002 yılı içinde yapılan 5 ödül töreninde, toplam 39 bin 741 Cumhuriyet Altını karşılığı, 4 trilyon 219 milyar 285 milyon lira ödül verildi. 
     Geride bırakılan yılda toplam 227 sporcu, 162 antrenör, 103 kulüp, 2 doktor ve 19 masörün ödül aldığı bildirildi. 
     Galatasaray'ın, 2001 yılında Avrupa Şampiyonlar Ligi'nde çeyrek finale yükselmesiyle elde ettiği ödül farkı da toplam 8 bin 60 Cumhuriyet Altını karşılığı 905 milyar 782 milyon lira bu yıl içinde 2 Ekim tarihinde ödenirken, Galatasaray'ın ödülüyle birlikte en büyük miktarda ödül, 17. Dünya Kupası'nda 3. olan A Milli Futbol Takımı'na verildi. 
     9 Ekim'deki törende milli takımın 23 sporcusu 6 bin 900, 2 antrenör 150'şer, 1 teknik direktör de 600 Cumhuriyet Altını ödül alırken, toplam 7 bin 800 Cumhuriyet Altını karşılığı 861 milyar 900 milyon lira dağıtıldı. 
     Yıl içindeki diğer ödül törenlerinde dağıtılan miktarlar ise şöyle. 
20 Mayıs 
7 federasyon bilardo, boks, güreş, karate, halter, işitme engelliler, tekvando 
36 sporcu 8 bin 421 Cumhuriyet Altını 
31 antrenör 220 Cumhuriyet Altını 
19 kulüp 362.5 Cumhuriyet Altını 
5 masör 20 Cumhuriyet Altını 
Toplam 9 bin 24 Cumhuriyet Altını karşılığı 823 milyar 388 milyon 250 bin lira 
26 Ağustos 
12 federasyon yelken, boks, okçuluk, halter, beyzbol, bilek güreşi, vücut geliştirme, spor faaliyetleri, yüzme, atıcılık, güreş, judo, atletizm, hentbol 
69 sporcu 4 bin 477.5 Cumhuriyet Altını 
51 antrenör 292.5 Cumhuriyet Altını 
32 kulüp 570 Cumhuriyet Altını 
6 masör 12 Cumhuriyet Altını 
2 doktor 3 Cumhuriyet Altını 
Toplam 5 bin 350 Cumhuriyet Altını karşılığı 592 milyar 885 milyon lira 
12 Ağustos 
Süreyya Ayhan'ın atletizmde elde ettiği Avrupa şampiyonluğu için kendisine 450 ve antrenörüne 30 olmak üzere toplam 480 Cumhuriyet Altını karşılığı 51 milyar 998 milyon lira 
2 Aralık 
8 Federasyon atletizm, boks, güreş, halter, judo, tekvando, üniversiteler spor, karate 
98 sporcu 7 bin 872 Cumhuriyet Altını 
77 antrenör 517.5 Cumhuriyet Altını 
51 kulüp 612.5 Cumhuriyet Altını 
8 masör 25 Cumhuriyet Altını 
Toplam 9 bin 27 Cumhuriyet Altını karşılığı 983 milyar 351 milyon lira. 

     





</TEXT>
</DOC>
