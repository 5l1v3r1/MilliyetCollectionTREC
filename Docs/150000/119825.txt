<DOC>
<DOCNO> 119825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur31.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın ay tutulacak... 
</HEADLINE>
<TEXT>

     Türkiye'den de izlenebilecek Ay tutulması yarın gerçekleşecek. Ay tutulması 4 saat 29 dakika sürecek. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nün internet sitesinde yer alan bilgilere göre, Ay, saat 01.32'de yarıgölge konisine girecek ve 03.46'de tutulma ortası gerçekleşecek. Ay, 06.01'de ise yarıgölge konisinden ayrılacak. Ay tutulmasının izlenebileceği yerler şöyle 
     ''Avrupa, Grönland, batı bölgesi hariç Kuzey Amerika, Kuzey Kutbu bölgesi, Amerika'nın merkezi, Güneydeki burun hariç Güney Amerika, Asya'nın geniş bölgeleri, Atlas Okyanusu, Hint Okyanusu'nun batısı, Avrupa, Rusya'nın kuzeyi ve batısı, Orta Doğu'nun batısı, Antartika Yarımadası, Pasifik Okyanusu'nun doğusu.'' 4 saat 29 dakika sürecek olan Ay tutulmasının tamamı Türkiye'den de izlenebilecek. Ay tutulması sırasında, Ay Dünya'nın yarı gölgesinden geçeceği için biraz daha sönük görünecek. 
     
     AY TUTULMASI NEDİR 

     Dünya’nın gölge konisinde veya yarı gölge konisinde bulunursa Dünya’dan Ay’ın tamamı ya da bir kısmı görülmez, bu olay ay tutulması olarak adlandırılır. 
     Dünya ile Güneş ve Dünya ile Ay arasındaki uzaklıklara göre Ay’ın tamamı veya bir kısmı Dünya’nın gölge konisinde bulunabilir. Bunun sonucunda farklı şekillerde ay tutulmaları görülür Ay’ın tamamı Dünya’nın gölge konisi içerisinde yer alırsa tam ay tutulması, bir kısmı yer alırsa parçalı ay tutulması gerçekleşir. Ay Dünya’nın yarı gölge konisi içerisinde yer alırsa Ay’ın bütün yüzeyi Güneş’in ancak bir kısmından ışık alacağı için Ay’ın soluk bir görünüşü olur ki buna sönük ay denir. 
     





</TEXT>
</DOC>
