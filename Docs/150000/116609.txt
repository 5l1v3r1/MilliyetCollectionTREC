<DOC>
<DOCNO> 116609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur27.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Siyasi yasağımı kaldırmayan Yılmaz 
</HEADLINE>
<TEXT>

     AKP Genel Başkanı Recep Tayyip Erdoğan, siyaset yasağının kalkmamasını ANAP Genel Başkanı Mesut Yılmaz'ın sağladığını savunarak, "Avrupa Birliği'nin AB yolu, AKP'nin Rize'de 3-0 kazanmasından geçiyor" dedi. 
     Rize Cumhuriyet Meydanı'nda halka seslenen Erdoğan, mitingi i"anlamlı, coşku dolu bir final" olarak nitelendirdi. Konuşmasında Yılmaz'ı hedef alan Erdoğan şunları söyledi 
     "Dün gene gelmiş burada, çaktırmadan bana sataşıyor. Bana niye çatıyorsun, bu ülkede 20 yıldır bakanlık, başbakanlık yaptın, şimdi de Başbakan yardımcısısın. Rahmetli Özal olmasa tutunacak hiçbir yanın yok. Sen ne yaptın " Geçen seçimlerde ANAP'ın seçim bildirgesinden bazı bölümler okuyan ve bunların gerçekleşip gerçekleşmediğini soran Erdoğan, bu maddelerden birinde "şeffaf, saygılı, özgürlükçü devlet yönetimi" vaat ettiklerini belirterek, "İşte özgürlüğü elinden alınan eser karşınızda" dedi. Erdoğan, sözlerini şöyle sürdürdü 
     "Benim siyaset yasağımı sağlayan Sayın Yılmaz'dır. Ben, bugüne kadar konuşmadım, ama şimdi konuşuyorum. 312. maddeyle ilgili teklif vardı o dönemde ve Ertuğrul Yalçınbayır, Anayasa Komisyonu Başkanıydı. Maalesef Yılmaz, 312. madde değişikliğini getirmedi. Nasıl getirmedi O zamanın Yargıtay Cumhuriyet Başsavcısı Vural Savaş kendisine geldi, 'bu değişiklik yapılırsa Tayyip Erdoğan'ın önü açılır' dedi." 
     
     "BU, TAYYİP'İN HİKAYESİ DEĞİL" 
     Son AB'ye uyum yasası paketinde de 312. maddenin değişikliğine gidilmediğini ifade eden Erdoğan, "Ama artık önemsemiyorum. Çünkü bu, Tayyip'in hikayesi değil, milletin hikayesi olmuştur"' diye konuştu. 
     Alandakilere, "Sizin seçilme hakkınız engelleniyor" diyen Erdoğan, "Ama yine değiştiremeyecekler, çünkü yarın ANAP, artık tarihe karışıyor, sandığa gömülüyor" dedi. 
     Ben, bunu söylüyorum. Bunu bile dün burada çarpıtmışlar'' dedi. 
     Yılmaz'ın, "AB'nin yolu önce Diyarbakır'dan, sonra Üsküdar İmam Hatip Lisesi'nden, daha sonra da Rize'den geçer" sözlerini anımsatan Erdoğan, "O imam hatiplilerin ellerine kelepçe vurulurken iktidarda kim vardı İçişleri Bakanı kimdi O kızların analarına yarasa diyen Sayın Yılmaz değil miydi" diye sordu. 
     
     "RİZE'DEN 3-0 İSTİYORUM" 
     Yılmaz'ın, "AKP gelirse 28 Şubat'ı geri getirirler" sözlerini de eleştiren Erdoğan, şöyle konuştu 
     "Ayıptır, ayıp... Çünkü 28 Şubat sonrası çok hoş geldi. Niye Başbakan olmuştu ya 28 Şubat'tan sonra... Ama Yılmaz, artık o fırsat doğmayacak, bulamayacaksın. Çünkü 28 Şubat'tan sonraki dönem, artık inşallah bu ülkede bir daha olmayacak. Neden, çünkü Türkiye'de artık demokrasi egemen olacak, hak ve özgürlükler egemen olacak." Sözlerini, "3-0 istiyorum Rize'den, AB'nin yolu Rize'de AK Parti'nin 3-0 kazanmasından geçer" diyerek sürdüren Erdoğan, vatandaşlardan baraj altında kalan partilere oy vermemelerini, oylarını AKP'de birleştirmelerini istedi. 
     





</TEXT>
</DOC>
