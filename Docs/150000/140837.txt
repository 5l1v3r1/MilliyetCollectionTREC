<DOC>
<DOCNO> 140837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo31.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 3 - Gençlerbirliği 4 
</HEADLINE>
<TEXT>

p    Futbolda, Türkiye Kupası çeyrek final maçında Gençlerbirliği, Beşiktaş'ı uzatma dakikalarında 4-3 yenerek yarıfinale çıktı. 
     
     İlk yarı 

     22. dakikada Yasin'in pasıyla Ahmet Dursun kaleciyle karşı karşıya kaldı. Kaleci Gökhan, Ahmet Dursun'dan önce müdahale ederek topu taca attı. 
     25. dakikada Pancu'nun sağdan ortaladığı topa, ceza alanı içinden İlhan sert vurdu. Kaleci Gökhan topu kornere çeldi. 
     26. dakikada ceza alanının hemen önünde Veysel'in pasında topu önünde bulan Ahmet Hassan, düzgün bir vuruşla meşin yuvarlağı Beşiktaş filelerine gönderdi 0-1 
     28. dakikada Philip'in uzak mesafeden sert şutunda, meşin yuvarlak yandan auta gitti. 
     35. dakikada Philip'in kullandığı korner atışından gelen topu Deniz kafayla arkaya aşırttı. Arka direk dibindeki El Saka rahat bir vuruşla topu boş kaleye gönderdi 0-2 
     Gençlerbirliği maçın ilk yarısını 2-0 önde tamamladı. 
     
     İkinci yarı 

     Beşiktaş ikinci yarıya Maldarasanu'nun yerine Kaan Dobra'yı alarak başladı. 
     46. dakikada Pancu topuk pasıyla topu İlhan'ın önüne bıraktı. Sağ çaprazda kaleci Gökhan ile karşı karşıya kalan İlhan, düzgün bir vuruşla topu filelere gönderdi 1-2 
     50. dakikada İlhan'ın pasında topla ceza alanına giren Serdar'ın sert şutunda, meşin yuvarlak yandan auta gitti. 
     54. dakikada Kaan Dobra'nın pasında topla buluşan Ahmet Dursun sert vurdu. Top, kaleci Gökhan'da kaldı. 
     56. dakikada Thomas'ın soldan kullandığı korner atışında, savunmanın müdahale edemediği topu önünde bulan Ahmet Hassan, kötü bir vuruşla meşin yuvarlağı auta attı. 
     57. dakikada Beşiktaş'tan Serdar sarı kart gördü. 
     58. dakikada Beşiktaş'ta Ahmet Dursun'un yerine Nouma oyuna girdi. 
     60. dakikada İlhan'ın kafa pasıyla Nouma, kaleci Gökhan ile bir anda karşı karşıya kaldı. Topla birlikte ceza alanına giren Nouma, aşırtma bir vuruş yaptı. Önce kaleci Gökhan topa müdahale etti, ardından savunma tehlikeyi uzaklaştırdı. 
     62. dakikada Pancu'nun ortasında topla buluşan Nouma'nın kafa vuruşunda, meşin yuvarlak az farkla yandan auta gitti. 
     Gençlerbirliği'nden 70. dakikada Serkan, 73. dakikada da kaleci Gökhan sarı kart gördü. 
     79. dakikada sol kanatta El Saka'dan topu kapan İlhan, ceza alanına kadar indikten sonra çaprazdan sert bir vuruşla meşin yuvarlağı kaleci Gökhan'ın yanından ağlarla buluşturdu 2-2 
     80. dakikada Filip'in soldan ortaladığı topla ceza alanında buluşan Ahmet Hassan, pasını Veysel'e aktardı. Veysel yakın mesafeden yaptığı yerden bir vuruşla meşin yuvarlağı filelere gönderdi ve takımını yeniden öne geçirdi 2-3 
     81. dakikada Gençlerbirliği'nden Thomas sarı kart gördü. 
     82. dakikada Beşiktaş'tan Ahmet Yıldırım ikinci sarı kartını görerek kırmızı kartla oyun dışında kaldı. 
     86. dakikada bir faul pozisyonu sonrası iki takım oyuncuları arasında gerginlik yaşandı. Maçın hakemi İsmet Arzuman, Gençlerbirliği'nden Thomas'a ikinci sarı kartını gösterdi ve Thomas kırmızı kartla oyun dışında kaldı. Arzuman, Beşiktaşlı Nouma'yı da doğrudan kırmızı kartla oyun dışında bıraktı. 
     90. dakikada Gençlerbirliği'nde Youla'nın yerine Nihat oyuna dahil oldu. 
     Maçın uzatma dakikaları oynanırken, Kaan Dobra'nın pasında ceza alanı önünde topla buluşan İlhan, güzel bir vuruşla meşin yuvarlağı bir kez daha Gençlerbirliği filelerine göndererek beraberliği sağladı 3-3 Bu golle normal süre berabere sonuçlanınca, maçta altın golün uygulanacağı uzatma bölümüne geçildi. 
     
     UZATMA DEVRESİ 

     95. dakikada Gençlerbirliği'nde Okan'ın yerine Mbayo oyuna girdi. 
     98. dakikada Ümit'in şutunda, savunmadan seken topu önünde bulan Veysel'in çaprazdan vuruşunda, meşin yuvarlak yandan auta gitti. 
     101. dakikada Kaan Dobra'nın pasında kaleciyle karşı karşıya kalan İlhan, kötü bir vuruşla meşin yuvarlağı auta attı. 
     103. dakikada topla ceza alanına giren Youla'nın vuruşunda, top kaleci Cordoba'da kaldı. 
     104. dakikada Gençlerbirliği'nde Deniz'in yerine Mustafa oyuna girdi. 
     İlk uzatma devresinde gol olmadı. 
     İkinci uzatma devresinin başında, altın golü bulan takım Gençlerbirliği oldu. 106. dakikada Mbayo'nun sağdan ortasında, altıpasta Veysel kafayla topu filelere göndererek takımını 4-3 öne geçirdi. 
     Gençlerbirliği, bu altın golle Beşiktaş'ı kupanın dışına itti ve yarı finale yükseldi. 
     





</TEXT>
</DOC>
