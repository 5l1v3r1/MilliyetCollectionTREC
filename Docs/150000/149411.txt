<DOC>
<DOCNO> 149411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur15.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğul cinayeti 15 yıl sonra aydınlandı... 
</HEADLINE>
<TEXT>

     Aydın'ın Söke İlçesi'nde bir cinayet, 15 yıl sonra aydınlandı. 
     Alınan bilgiye göre, Bağarası Beldesi'nde meydana gelen olayda, Kubrettin Aslan, 15 yıl önce ortadan kayboldu. Eşi Rahime Aslan da çevresine ''Kocam Libya'ya çalışmaya gitti. Biz de haber alamıyoruz'' dedi. 
     Ancak yıllar sonra Güzelçamlı Beldesi'nde Rahime Aslan'ın ikinci kez evlenmek istemesi üzerine bir akrabasının ihbarı üzerine konuyu araştıran ve durumdan şüphelenen jandarma, Aslan'ı gözaltına aldı. 
     yaşında 5 çocuk annesi olan Aslan, ifadesinde, eşinin kendisini sürekli dövdüğünü, 15 yıl önce bir akşam yine kendisini döven kocasını, 14 yaşındaki oğlu Süreyya Aslan'ın başına çapayla vurup öldürdüğünü anlattı. 
     Ölen eşini, oğluyla birlikte kömürlüğe gömdüklerini belirten Rahime Aslan, cinayeti işleyen ve sara hastası olan oğlu Süreyya Aslan'ın 3 yıl önce öldüğünü bildirdi. 
     Rahime Aslan, çıkarıldığı mahkemece tutuklandı. 
     





</TEXT>
</DOC>
