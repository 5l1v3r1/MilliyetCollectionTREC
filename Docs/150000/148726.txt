<DOC>
<DOCNO> 148726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/spo02.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çık çıkabilirsen 
</HEADLINE>
<TEXT>

Fenerbahçe’de başkanlık için aday adayları ortaya çıkma çabası içine girerken Aziz Yıldırım’ın teminat, okul, stat ve sosyal tesis şartları koltuğu imkansız hale getiriyor 
     Teminatın ağırlığı 
     MUHALEFET, Yıldırım gitsin diye bastırıp, Davut Dişli’nin kendi deyimiyle zamanından önce açıklanan aday adaylığı camiada temkinli bir bekleyişle karşılanırken, Aziz Yıldırım’ın koltuk şartları her adayı sarsacak. Başkan’ın ilk şartı Ortega’nın transferi sırasında verilen 40 milyon dolarlık teminat mektubunun karşılanmasının garanti altına alınması. Ancak Yıldırım’ın bırakma şartları bununla da bitmiyor. 
     
     Üç okul yapılacak 
     OLAĞAN kongreye kadar daha 9 aylarının olduğunu belirten Aziz Yıldırım, daha önceden söz verdiği stadın modernizasyonu çerçevesinde, Saracoğlu’nun yanındaki Kenan Evren Lisesi’nin alındığını, ancak bunun yerine yapılacak üç okulun bitirilmesini ikinci şart olarak öne sürüyor. Kısa zamanda bir kongre olmazsa, başkanın yeni adayın önüne koyduğu üçüncü bombası Ocak ayında yıkmayı planladığı numaralı tribünün tamamlanması olacak. 
     
     Tesisler bitecek 
     VE son şart... Yapımına devam edilen Fenerbahçe Burnu’ndaki Sosyal Tesisler’in inşaasının tamamlanması. Yeni başkan adayının, en rahat aşabileceği bu son şart, başkanlığın bonusu gibi. Evet, Sarı - Lacivertliler’in Başkanı Aziz Yıldırım "Bir aday çıksın bırakırım" diyor ama, bu şartlar altında Fenerbahçe’ye başkanlık için yeni bir adayın çıkması ise oldukça uzak bir ihtimal gibi görünüyor. Bu arada başkan adaylığı için zemin arayan Davut Dişli, dün Ali Şen ile yemek yiyerek destek istedi. 
     
Son sayfa açıldı      SON dokuz lig maçında Fenerbahçe’yi çalıştıracak olan Tamer Güney Samandıra’da start aldı. Eşofman giymeyi tercih etmeyen Güney, antrenmanı kenardan izlerken, saha içi çalışmalarını yardımcıları yaptırdı. Güney çalışma sonrasında da futbolcularıyla görüşerek, kalan maçların önemini hatırlattı. 
     
Siz de suçlusunuz      Çetin, Samandıra’da 
     GÖREVİNDEN ayrılan Teknik Direktör Oğuz Çetin, dün Samandıra’ya gelerek futbolcularla vedalaştı. Çetin’in son konuşmasında duygusallıktan çok sitem dolu sözler kullandığı iddia edildi. Çetin’in, "Herşeyi yaptığıma inanıyorum, ama başarı gelmedi. Ben ne kadar suçluysam, siz de o kadar suçlusunuz. Tamer Güney’e sahip çıkın" dediği vurgulandı. 
     
     Bireysel eleştiri 
     BU tür kritik dönemlerde hep hocaların gittiğini de dile getiren genç teknik adamın, futbolcularını tek tek eleştirdiği de ifade edildi. Çetin’in şunları söylediği öğrenildi "Ceyhun artık söz dinlemen lazım. Kaptan olduğunu sakın unutma. Kemal, sen de biraz cesur olmalısın. Ve Fatih Akyel, daha az hata yapmalısın. Taraftarlara ise kızmayın." 
     
K bus gibi sezon oldu’      SEZONA şampiyonluk parolasıyla başladıklarını söyleyen Ümit Özat, beklentilerinin hayal kırıklıklarıyla sona erdiğini dile getirdi. Ümit, haftalardır kazanamadıkları için büyük baskı altında kaldıklarını vurgulayıp, "Çok zor günler yaşıyoruz. Büyük camiaların sarsıntısı fazla olur. Tüm Fenerbahçeliler için kabus gibi bir sezon yaşıyoruz" diye konuştu. 
     
Yıldız’dan istifa      FENERBAHÇE’DE yardımcı antröner Nurettin Yıldız dün Samandıra Tesisleri’ne gelerek istifa etti. Yıldız’ın yerine altyapı antrenörü Yavuz Şimşek göreve getirildi. Öte yandan Asbaşkan Mithat Yenigün’ün ağabeyi Dr.Rıfat Yenigün vefat etti. Başkan Aziz Yıldırım, Asbaşkan Nihat Özdemir ve Sadettin Saran’ın cenaze için bugün Ankara’ya gideceği açıklandı. 
     


SPOR 






























</TEXT>
</DOC>
