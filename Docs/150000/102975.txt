<DOC>
<DOCNO> 102975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo21.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da açığa çıkan 30 kombine bilet satışa sunuldu... 
</HEADLINE>
<TEXT>

     Galatasaray'da, taraftarların oldukça yoğun ilgi gösterdikleri kombine biletlerinden bulamayanlara yeni bir fırsat doğduğu bildirildi. 
     Galatasaray Kulübü'nden yapılan açıklamada, Ali Sami Yen Stadı'nda numaralı tribün koltuk yenilenmesi sonucu 30 adet koltuğun açığa çıktığı belirtildi. Açıklamada, VIP bölümündeki bu koltukların bugünden itibaren satışa çıktığı da kaydedildi. 
     
     TARAFTARLARIN ŞAMPİYONLUĞA İNANCI YÜKSEK 
     Galatasaraylı taraftarların, bu sezon takımlarının şampiyon olacağına inançları yüksek. 
     Sarı-kırmızılı taraftarlar, kulübün resmi internet sitesi ''www.galatasaray.org''da yapılan ankette, ''Mücadele edilen kupalarda şampiyonluk şansı nedir '' sorusunu yanıtladılar. 
     Ankete katılan 3 bin 66 taraftarın yüzde 93.82'si Birinci Süper Lig'de, yüzde 68.39'u Avrupa Şampiyonlar Ligi'nde ve yüzde 88.93'ü de Türkiye Kupası'nda Galatasaray'ın şampiyon olacağına inanıyor. 
     





</TEXT>
</DOC>
