<DOC>
<DOCNO> 133746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/dunya/dun02.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye örtülü tehdit 
</HEADLINE>
<TEXT>

Irak Başbakan Birinci Yardımcısı Aziz, Amerikan askerlerinin Irak’a girmek için topraklarını kullandığı ülkelere saldıracaklarını söyledi 
     DIŞ HABERLER SERVİSİ 

     Silah denetçilerinin, Birleşmiş Milletler BM Güvenlik Konseyi’ne önceki gün sunduğu raporda yeterince işbirliği yapmamakla suçlanan Bağdat yönetimi, bir yandan işbirliğini artıracağı sözünü verirken, diğer yandan da ABD’ye meydan okumayı sürdürüyor. CBC adlı Kanada televizyonuna konuşan Irak Başbakan Birinci Yardımcısı Tarık Aziz, ABD’nin olası bir Irak harek tında üs olarak kullanacağı ülkelere misilleme yapabileceklerini söyledi. Aziz, konuşmasında özellikle Güney Cephesi olarak bilinen Kuveyt’in adını verdi, ancak açıklamadaki "saldırı nereden başlarsa başlasın" ifadesi, ABD’nin Kuzey Cephesi olarak gördüğü Türkiye’ye de örtülü bir tehdit olarak algılandı. 
     Amerikan askerleri Kuveyt üzerinden Irak’a geçtiği takdirde Kuveyt’i vurabileceklerini belirten Aziz, "Kuveyt savaş alanı ve Amerikan askerleri Kuveyt’te, Irak’a saldırıya hazırlanıyorlar. Kuveyt’ten bir saldırı olursa, karşılık vermeyeceğimizi söyleyemem. Amerikan askerlerinin saldırıyı başlattıkları yer neresi olursa olsun, elbette ki karşılık vereceğiz. Bu yasaldır" dedi. 
     
     İşbirliği artacak’ 
     Önceki gün açıklanan raporu da değerlendiren Aziz, gelecekte daha çok işbirliği yapacakları sözünü verdi. Irak ile BM denetçileri arasında yalnızca Irak üzerinde uçması planlanan U - 2 casus uçakları ve Iraklı bilim adamlarının özel olarak sorgulanması konularında anlaşmazlık olduğunu vurgulayan Aziz, "Diğer konularda her türlü işbirliğini gösteriyoruz" diye konuştu. 
     



 DÜNYA 















</TEXT>
</DOC>
