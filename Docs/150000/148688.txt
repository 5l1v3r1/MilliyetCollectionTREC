<DOC>
<DOCNO> 148688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/gun01.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
El Duri Oyun bitti... 
</HEADLINE>
<TEXT>

Irak’ın Daimi Büyükelçisi Muhammed El Duri, son gelişmelerden sonra gazetecilere yaptığı açıklamada, Şimdi işim barış, oyun bitti’ dedi 
     Irak’ın BM Daimi Büyükelçisi Muhammed El Duri, Irak’taki son gelişmelerle ilgili olarak, "the game is over" oyun bitti dedi. ABD askerlerinin Bağdat’a girişinin ardından New York’ta gazetecilerin ısrarlı soruları üzerine açıklama yapan ilk Iraklı yetkili olan El Duri, "Şimdi işim barış. Oyun bitti. Umarım barış kazanır. Umarım, Irak halkı mutlu bir hayata sahip olur" diye konuştu. El Duri, ayrıca savaş nedeniyle uzun süredir Irak ile bağlantı kuramadığını da belirtti. Bağdat’tan yayımlanan görüntülerle ilgili olarak ne düşündüğü sorusun üzerine El Duri, gerçeği bilmediğini, herkes gibi televizyondan izlediğini söyledi. 
     
     Acİl yanıt 
     ABD Savunma Bakanı Donald Rumsfeld, El Duri’ye hemen yanıt verdi "Bu bir oyun değildi." Rumsfeld, gazetecilerin, El Duri’nin sözleri ile ilgili yorumunu sormaları üzerine, "Bu bir oyun değildi. Ancak Saddam, Başkan George W. Bush’un BM silahsızlanma kararlarına uyması talebini reddettiğinde her şey bitmişti" dedi. Rumsfeld, Irak’ta hala yapmaları gereken güç, tehlikeli birçok işleri olduğunu vurguladı. 
     


GÜNCEL 

























</TEXT>
</DOC>
