<DOC>
<DOCNO> 111978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/okur.html </URL>
<DATE> 2002/10/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Altın kelime verimlilik" 
</HEADLINE>
<TEXT>

     Kral çıplak Şaşırmayın, Nasrettin Hoca’dan bir fıkrayla durumu özetleyelim "Nasrettin Hoca, akıllı mı akıllı. Hep cinlik peşinde. Masrafları kısma derdinde. Eşeğine her gün yem veriyor ya şu yem işini halletmeliyim der. Ve eşeğin yemi olan arpayı keser. Bir gün, iki gün derken aradan kısa bir süre geçer. Hoca keyifli. Ama bir gün eşek, pat diye düşer, ölür. Hoca, kafa sallar. Allah Allah Tam da alışmaya başlamıştı." Aynen Türkiye’nin durumu. 
     Tam krizden çıkıyoruz derken seçimle baş başayız. Seçime 26 gün kala, işler durmuş vaziyette. Anadolu’da yaprak kıpırdamıyor. Türkiye, ağustos ayında sanayi üretimini bir önceki yılın aynı ayına göre yüzde 7.2 artırıyor. Borsa, dolar, faiz, bir yandan Irak sendromuyla yaşarken, bir yandan da seçim hesabıyla beklentilerini seçim sonrası oluşacak siyasi yapıya bırakıyor. Yabancıların bizleri çoktan terk ettiği bugünleri, kendi yağımızla kavrularak atlatmaya, yolumuzu çizmeye çalışıyoruz. 
     
     Doğru hesap 
     Ve topyekün bir değişim içinde piyasalardan "kral çıplak" mesajını alıyoruz. Rotamızı, büyük sancı yaşayan "organize perakende" dediğimiz tüketim zincirine çeviriyoruz. İşte bir haber, Oyak, Oyak Pazarlama’nın faaliyetini durduruyor. Açıklaması, "Kar edemiyoruz. 21 mağaza zinciriyle bu işi götürmemiz mümkün değil" biçiminde geliyor. Organize perakende dediğimiz sektör, ilginç. Türkiye, 1990 yılında yabancı dev mağaza zincirlerinin gözdesi olmuş. Peş peşe buraya akın etmişler. Kimi kendi başına, kimi Türk ortaklarıyla. Bu pazara giren yabancılar, düşük kar marjı yanında, klasik bürokrasi ve en önemlisi daralan taleple birlikte çözüm arayışlarını sürdürmeye devam ediyorlar. 
     1990’dan itibaren Türk pazarına giren market zincirleri bakmışlar ki olacak gibi değil yavaş yavaş gitmeye başlamışlar. Kimi ortağıyla anlaşamamış, kimi kar edememiş. Örnek mi İşte Spar, Prisni, Booker, Götzen, Bricolage... Daha devam edelim mi Bize göre etmeye gerek yok. Biliyoruz ki, önümüzdeki günlerde daralan talep nedeniyle bu sektörde çok değişiklik olacak. Karşımıza kısa bir süre sonra şöyle bir tablo çıkacak Çok büyükler zaten ayakta, bekliyor, yabancılar pusuya yatmış, Türkiye’yi izliyor. Çok küçükler, esnek yapıları nedeniyle bu işten zarar görmeyecekler. Ama orta boy diye nitelediğimiz market, süpermarket zincirlerinde tasfiye, el değiştirme ve birleşmeleri göreceğiz. 
     Şimdi diyeceksiniz ki, "müneccim misiniz " 
     Hayır, bir gerçeğin altını çizelim. Dün DPT, kayıt dışı ekonominin gücünü açıkladı. Uluslararası enflasyon muhasebesi gerçeğinden bihaber, çılgın yatırımlarla, hesapsız kitapsız yaşamaya alışmış bu kesimde de artık herkes şapkayı önüne koymuş durumda. Üretimden, ticaretten kar etmek yerine finansmandan elde ettikleri karla var olanlar için tek bir yol var. O da "optimal karlılık". Ya da diğer bir ifadeyle altın kelime, verimlilik. 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
