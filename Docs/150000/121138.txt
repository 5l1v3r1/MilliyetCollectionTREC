<DOC>
<DOCNO> 121138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/soneko29.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da 20 bin kişi FİAT işçileri için yürüdü... 
</HEADLINE>
<TEXT>

     İtalyan otomotiv şirketi Fiat Oto içinde bulunduğu ekonomik krizden çıkmak için çözüm yolları aramaya devam ederken, Fiat işçileri de grevlerini sürdürüyor. 
     Fiat işçilerinin bağlı olduğu sendikaların geçtiğimiz hafta aldığı kararla tüm ülkedeki Fiat fabrikalarında bugün greve gidildi. 
     Bundan önceki grevlerde de olduğu gibi katılımın konusunda farklı açıklamalar yapılırken, işçi sendikaları greve katılımın yüzde 90'larda, Fiat ise yüzde 27'de olduğunu duyurdu. 
     Bu arada Fiat işçileri bugün başkent Roma'da toplanarak, gösteri düzenledi. 
     Verilen rakamlarda yaklaşık 20 bin kişinin yürüyüşe katıldığı, sol görüşlü parlamenterlerin de Fiat işçilerine destek verdiği bildirildi. 
     Roma'nın ünlü Navona meydanında toplanan işçilere konuşan sendika liderleri, asla aralarında bölünmenin olmayacağını ve Fiat'ın işçi çıkarma planına karşı sonuna kadar mücadele edeceklerini söyledi. 
     





</TEXT>
</DOC>
