<DOC>
<DOCNO> 100702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/zbirand.html </URL>
<DATE> 2002/08/08/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ecevit ile iki saat... 
</HEADLINE>
<TEXT>

     Birkaç hafta önce, erken seçimin Türkiye’ye yarar sağlayacağı inancı içindeydik. Gerekçeleri de açıkça ortadaydı. 
     Başbakan hastalanmıştı ve görevini aktif şekilde yürütmesinin imkansız olduğu izlenimi son derece yaygındı. Hastaneye kaldırılmış ve hastalıklarının kolay kolay geçemeyeceği, iyileşmesinin söz konusu olamayacağı konuşuluyordu. Kamuoyuna yansıyan izlenim, Başbakan’ın bundan sonra koalisyonu götüremeyeceği ve üç ortak arasındaki görüş ayrılıklarını giderici rolünü sürdüremeyeceği şeklindeydi. Bırakın 2004’ü hükümetin Nisan 2002’ye kadar dahi başsız kalacağı, böyle bir olasılıkta da MHP’nin Başbakanlığı isteyeceği senaryoları tartışılıyordu. 
     Bu ortamın, zaten pamut ipliğine bağlı ekonomiyi yerle bir edeceği, faizlein artıp doların yükseleceği ve yeni bir krizin içine düşüleceği korkusunu yaygınlaştırıverdi. Tüm çaba ve özveriler boşa gidecek ve şubat 2001 krizini mumla aratacak bir duruma düşüleceği paniği yaygınlaştı. 
     Asıl kaygı, Avrupa Birliği trenine yetişebilmek için gereken uyum yasalarının özellikle idam ve Kürtçe çıkarılamama olasılığı ile arttı. MHP, tutumunu giderek sertleştirmeye başlamış, ANAP ile sürtüşmesini yoğunlaştırmıştı. Yasaların zamanında yetişmesi güç görülüyordu. Tek ümit, en erken sürede seçime gidilmesi, özellikle AB ve ekonomik reformların devamı için, halktan yetki alacak bir hükümetin oluşturulmasıydı. 
     İşte böylesine bir durumda, MHP ipi çekti ve erken seçim bayrağını açtı. 
     Onu hemen ANAP izledi. Zamanlama bekleyen Yeni Oluşumcular da 
     DSP’den kopunca, ipin ucu kaçtı. 
     
Bir de bugüne bakalım...      Bu köşe’yi izleyenler bizim de, yukarıda yazdığım gerekçeleri sıralayıp, erken seçimi desteklediğimizi hatırlayacaklardır. 
     Bir de bugüne bakalım... 

</TEXT>
</DOC>
