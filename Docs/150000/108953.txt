<DOC>
<DOCNO> 108953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yasam/yas01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Servislerde artık pop müzik çalacak 
</HEADLINE>
<TEXT>

Başkentteki ilköğretim servislerinde çocuk şarkıları, ortaöğretim servislerinde pop müzik çalınacak. Amaç, yaşama sevinci aşılamak... 
     ANKARA Milliyet 

     ANKARA İl Milli Eğitim Müdürlüğü’nce başlatılacak okul servis şoförlerine yönelik hizmet içi eğitimde, trafik kurallarından, araçta çalınacak müziğe kadar servis taşımacılığıyla ilgili her unsur ele alınacak. İl Milli Eğitim Müdür Vekili Onur Kaya, eğitimin hafta sonu başlatılacağını belirterek, "Rehber öğretmenler, trafik polisleri ve okul müfettişleri 2’şer saatlik sürelerde, alanlarıyla ilgili bilinmesi gerekenleri anlatacaklar" dedi. 
     
     Miniklere çocuk şarkıları 
     ARAÇLARDA arabesk müzik çalınmasına müdahale edeceklerini bildiren Kaya, ilköğretim servislerinde çocuk şarkıları, ortaöğretim servislerinde de sevilen pop müzik şarkılarının çalınmasını sağlayacaklarını belirtti. Kaya şöyle dedi 
     "ORTAÖĞRETİM çağındaki öğrenciler ergenlik dönemi nedeniyle duygusal sorunlar yaşıyorlar. Servis şoförü tutup arabesk müzik çalınca, çocukların iyice duygusallaşmasına, yaşama sevincini yitirmesine neden oluyor." 
     



 YAŞAM 

















</TEXT>
</DOC>
