<DOC>
<DOCNO> 130159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/spor/ydilmen.html </URL>
<DATE> 2003/01/11/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
Golcü şart 
</HEADLINE>
<TEXT>

     Galatasaray ilk hazırlık maçında çok önemli bir takımla oynadı. Ergün hariç ideale yakın bir kadroyla mücadele etti. 4-2-3-1 düzeni ile sahaya çıktı. Arkada dörtlü savunma önlerinde iki canlı ön libero Ayhan ve Cihan, bu ikilinin önünde de solda Hasan, ortada Berkant, sağda Pinto, forvette Arif. Fatih hoca oyunun büyük bölümünde değişiklik yapmayarak maç kondisyonlarını artırmak istedi. Hoş, zaten çok ara verilmediği için futbolcu fizik olarak düşmez. Düşmediği de gözüktü. Oyunun ilk 20 dakikalık bölümünde Bayern Münih de, Galatasaray da defansif anlayışta konsantrasyon eksikliği çektiği için kalelerinde pozisyon gördüler. Özellikle Bayern ilk 20 dakikada üç dört net pozisyon buldu. Ama oyunun tamamında iki takım da birbirlerine net bir üstünlük sağlayamadı. Galatasaray ligin ilk yarısında olduğu gibi defans oyuncularının hücuma çıkarken kaptırdığı toplar yüzünden sıkıntı çekti. Ancak takımın iyi bir hazırlık dönemi geçirdiği belli. Ve lige ağırlığını koyacağını hissettiriyor. İyi bir golcü ile hiçbir problem yaşamazlar. Çünkü ceza sahasına kadar kolay geliyorlar. Sadece topu kaleye sokacak adam eksik. 
     
     
     



 SPOR 


























</TEXT>
</DOC>
