<DOC>
<DOCNO> 126630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur13.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, Türk Silahlı Kuvvetleri'ne "hazır ol" direktifi veriyor.. 
</HEADLINE>
<TEXT>

     Irak operasyonu ile ilgili gelişmeler bugün hız kazandı. Hükümet, Irak operasyonuna hazırlanması için Türk Silahlı Kuvvetleri'ne "hazırlık yapılması" için siyasi direktif veriyor. 
     Bugün yapılacak Bakanlar Kurulu toplantısı'ndan sonra direktifin Genelkurmay'a iletileceği belirtiliyor. 
     CNN Türk'ün haberine göre, uzun bir aradan sonra Genelkurmay Başkanlığı'na bir hükümet tarafından kriz için hazırlık yapılması konusunda talimat verilyor. 
     Direktifin ulaşmasından sonra Genelkurmay hızlı bir çalışma içine girecek. Irak operasyonu için yapması gereken hazırlıklara başlanacak. 
     Personel ve malzeme eksiklikleri giderilecek. Bir savaş için gerekli olan tüm hazırlıklar da yerine getirilmeye başlanacak. 
     Siyasi direktif verilmesi, Irak operasyonunda bütün insiyatifin Türk Silahlı Kuvvetleri'ne verilmesi anlamına da geliyor. 
     Türk Silahlı Kuvvetleri kendi hazırlıklarını yerine getirilmeye başlanacak. 
     Bakanlar Kurulu toplantısında son bir kere daha gündeme gelecek. 
     





</TEXT>
</DOC>
