<DOC>
<DOCNO> 133874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/soneko14.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu, açtığı davadan feragat etti.. 
</HEADLINE>
<TEXT>

     Çukurova Grubu, Pamukbank'ın Tasarruf Mevduatı Sigorta Fonu'na TMSF devrine ilişkin Bankacılık Düzenleme ve Denetleme Kurulu BDDK kararının iptali istemiyle açtığı davadan feragat etti. 
     A.A muhabirinin aldığı bilgiye göre, Çukurova Grubu'nun davadan feragat ettiklerine ilişkin dilekçesi, Danıştay 10. Dairesi'ne verildi. 10. Daire, önümüzdeki günlerde dilekçeyi değerlendirmeye alacak. 
     Söz konusu BDDK kararının iptali ve yürütmenin durdurulması istemiyle açılan davada Danıştay 10. Dairesi, yürütmenin durdurulması istemini oybirliği ile reddetmişti. Bu karara Çukurova Grubu itiraz etmiş, itirazı görüşen Danıştay İdari Dava Daireleri Genel Kurulu, 10. Daire'nin kararını kaldırmış ve Pamukbank'ın Fon'a devrine ilişkin BDDK kararının yürütmesini durdurmuştu. 
     Bu kararın ardından BDDK, Pamukbank'ı önce sahiplerine iade etmiş, ardından da BDDK ile Çukurova Grubu arasında imzalanan protokol doğrultusunda Pamukbank yeniden Fon'a devredilmişti. 
     





</TEXT>
</DOC>
