<DOC>
<DOCNO> 116876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/okur.html </URL>
<DATE> 2002/11/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kurmaylar demeci değerlendirdi 
</HEADLINE>
<TEXT>
Stratejiyi biz belirleriz, özerk kurullar uygular’ 
     AK Parti Ankara Milletvekili ve partinin 40 kişiden oluşan ekonomi kurulunun Ekonomik İşler Koordinatörlüğü başında olan Ali Babacan, "Kimse sürpriz beklemesin. Programımızın gerçekçi olduğuna inanıyoruz" dedi. IMF programı yürütülen her ülkede iş başına gelen hükümetlerin IMF ile yeniden masaya oturarak programı gözden geçirdiğini belirten Babacan, Genel Başkan R. Tayyip Erdoğan’ın, IMF ile yeniden pazarlık edeceğiz’ şeklindeki açıklamasının son derece normal’ olduğunu belirtti. 
     
     Kurul özerkliği sürecek 
     Babacan, IMF ile yürütülen programın devam edeceğini, bu konuda bir sorun olmayacağını ifade ederek, "Merkez Bankası özerkliği devam edecek. Dalgalı kur aynen uygulanacak. Bağımsız kurullarda stratejiyi biz belirleyeceğiz. Onlar mikro politikaları uygulayacaklar" dedi. 
     Seçim öncesi üzerinde en çok durulan faiz dışı fazla konusunda ise "Aynen yola devam edeceğiz ama IMF ile görüşmelerde bu konuyu yeniden görüşebiliriz" diyen Babacan, tek parti iktidarı dolayısıyla özelleştirmenin de hızlanacağını belirtti. 
     
     Tarımı konuşacağız 
     AK Parti’nin seçim beyannamesinde de yer aldığı gibi, bazı sektörlerde sosyal projelerin devreye girmesinin kaçınılmaz olduğunu söyleyen Ali Babacan, özellikle tarım politikasının sosyal ayağının eksik olduğuna dikkat çekti. Babacan, IMF ile görüşecekleri konuların arasında tarım politikasının da olduğunu söyledi. 
     
     Üretim politikası olacak 
     Uygulanan programın reel sektör ayağının da yeniden gözden geçirilmesi gerektiğini söyleyen Babacan, bu konuda IMF ile aralarında bir sorun çıkmayacağını belirtti. 
     Durma noktasına gelen yeni yatırımları hızlandıracaklarını kaydeden Babacan, yatırım seferberliği için ortamı hazırlayacaklarını söyledi. 
     
Üç yıllık bütçemiz hazır’      AK Parti Genel Başkan Yardımcısı, İstanbul Milletvekili Ali Coşkun, "Üç yıllık analitik bütçemiz hazır" dedi. Türkiye’nin üç temel sorunu olduğunu ifade eden Coşkun, bunları işsizlik, hayat pahalılığı ve gelir dağılımı adaletsizliği olarak sıraladı. IMF programının başarısız olmasının nedenini sağlıklı siyasi otorite olmamasına bağlayan Coşkun, "IMF talepleri doğrultusunda para politikaları öne çıktı, ekonomide faiz, döviz ve borsa üçgeni arasına sıkıştık" dedi. 
     
     Programda revizyon 
     Erdoğan’ın seçim sonuçlarının belli olmasından sonra Reuters’a yaptığı açıklamayı değerlendiren Coşkun, "IMF ile bir sorunumuz yok. Yalnız mevcut programın eksik yönleri var. Sosyal boyut eksik. Programın bazı yönlerini revize edebiliriz" dedi. 
     
     Faiz dışı fazla 6.5 
     "İzlenen para programının yanına, uyumlu ve sağlıklı bir maliye politikası ile birlikte sosyal boyutu da ekleyeceğiz" diyen Coşkun, yüzde 5 - 7’lik bir büyüme sağlayacaklarını belirtti. Faiz dışı fazla ile ilgili olarak da "Faiz dışı fazlanın yüzde 6.5 olmasını istiyorlar. Biz bunu yerine getiririz ama ekonominin yönetiminden hükümet sorumlu olacak" dedi. 
     
     Bakanlık sayısı 25 
     Önceliklerinin başında yerel yönetimler reformu geldiğini söyleyen Coşkun, ikinci etapta 36 olan bakanlık sayısının 25’e indirileceğini, Yüksek Askeri Şura gibi birkaçı dışında, Başbakanlığa bağlı 64 birimin tamamının ilgili bakanlıklara bağlanacağını söyledi. 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
