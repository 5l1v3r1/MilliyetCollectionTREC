<DOC>
<DOCNO> 107958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur21.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "Tayyip Erdoğan'ın sicili yeniden işlenir" 
</HEADLINE>
<TEXT>

     Adalet Bakanı Aysel Çelikel, AK Parti Genel Başkanı Recep Tayyip Erdoğan'ın adli sicil kaydının silinme isteminin reddine ilişkin kararın onanmasıyla ilgili olarak, ''Şimdi Diyarbakır Başsavcılığı'ndan bize yeniden bir yazı gelecek sanıyorum ve ona göre sicili tekrar işlenir'' dedi. 
     Çelikel, Zafer Çarşısı Sergi Salonu'nda, ''Kütahya E-Tipi Cezaevi El Sanatları Sergisi''ni açtı. 
     Gazetecilerin, AK Parti Genel Başkanı Erdoğan'ın adli sicil kaydının silinme isteminin reddine ilişkin kararın onanmasıyla ilgili sorusunu yanıtlayan Çelikel, şunları söyledi 
     ''Tarafsız bakan olarak, bu kararı değerlendirme yetkim yok. Şimdi ben şunu söylüyorum Biz, kesinleşmiş yargı kararı olduğu için sayın Erdoğan'ın adli sicil kaydını sildik ve silerken de şöyle bir kayıt düştük YSK'ya gönderdik bu kararı ve dedik ki, Sayın Cumhuriyet Başsavcısı kararı temyiz etmiştir ve bunun sonucuna göre yeniden değerlendirmek üzere sicil kaydı silinmiştir. Silme kaydını verdik ve bu şerhi de beraberinde verdik. Biz bakanlık olarak, önümüze kesinleşmiş karar gelirse bu kararı uygularız. Bizim görevimiz budur. Ama bunun arkasında yürüyen bir yargı süreci varsa onu da bekleriz. Neden sildik, çünkü aday listesinin son günüydü. Ondan sonra verilemeyecekti. Bekledik kararı, karar böyle geldi. Şimdi Diyarbakır Başsavcılığı'ndan bize yeniden bir yazı gelecek sanıyorum ve ona göre sicili tekrar işlenir.'' Bir gazetecinin, ''Milletvekili olmasının önünde bir engel var mı Bir hukukçu olarak yorumlar mısınız '' sorusu üzerine Çelikel, şimdiki sıfatıyla bu konuda beyanat veremeyeceğini söyledi. Çelikel, ''Onu herkes veriyor zaten. Ben Adalet Bakanı olarak tarafsızım'' dedi. 
     Çelikel, ''Hukuksal çelişki ortaya çakmadı mı '' sorusuna da ''Hukuku çok zorlamayalım. Biraz doğal haline bırakalım'' karşılığını verdi. 
     Çelikel, bir başka soru üzerine ise Erdoğan ile ilgili kendilerine gelen yazıya göre gereken işlem yapacaklarını söyledi. 
     





</TEXT>
</DOC>
