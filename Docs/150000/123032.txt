<DOC>
<DOCNO> 123032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sontur17.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda tarla tartışması kanlı bitti... 
</HEADLINE>
<TEXT>

     Osmaniye'de tarla anlaşmazlığı yüzünden çıkan kavgada dayısının baltalı saldırısına uğradığı belirtilen gencin kopan kulağı, ameliyatla dikildi. 
     Kadirli Devlet Hastanesi'ndeki ilk müdahalenin ardından Adana Numune Hastanesi'ne sevk edilen Atilla Tuncer 35 , dayısı Muhittin D.'den şikayetçi olduğunu söyledi. 
     Sumbas İlçesi'ne bağlı Reşadiye Köyü'ndeki olayı anlatırken gözyaşlarını tutamayan Atilla Tuncer, 4 kardeş olduklarını ve annesinin ölümünden sonra kendilerine 29 dönüm tarla kaldığını ifade ederek, şöyle konuştu 
     ''Tarla anneme babasından kaldığı için tapularımız, dayımlarla ortak görünüyor. Bu yüzden sınır tespitinde anlaşmazlığa düşüyoruz. Dayım bizi sürekli tehdit ediyordu. Sabah buğday ekili tarlada çalışmaya başladığımda, yanıma gelen dayım Yine sınırı geçmişsin diyerek bana baltayla saldırdı. Önce kolumdan yaraladı, daha sonra da kulağımı keserek kopardı.'' Hastane görevlileri, yaralının hayati tehlikesinin bulunmadığını ve birkaç gün içinde taburcu olabileceğini söylediler. 
     Bu arada, Muhittin D.'nin gözaltına alındığı, olayla ilgili soruşturmanın sürdürüldüğü bildirildi. 
     





</TEXT>
</DOC>
