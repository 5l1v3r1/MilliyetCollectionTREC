<DOC>
<DOCNO> 117838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sontur03.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in koruma müdürü, milletvekili seçilemeyince görevine döndü 
</HEADLINE>
<TEXT>

     Başbakan Bülent Ecevit'in koruma müdürü olarak görev yaparken istifa ederek DSP'den milletvekili adayı olan ancak seçilemeyen Emniyet Müdürü Recai Birgün, eski görevine iade edildi. 
     Emniyet Müdürü Birgün, 3 Kasım'da yapılan seçimlerde DSP'nin barajı aşamaması, dolayısıyla milletvekili seçilememesi üzerine Yüksek Seçim Kurulu'na müracaat ederek milletvekili seçilemediğine dair belge aldı. 
     Bu belge ile Emniyet Genel Müdürlüğü'ne müracaat ederek mesleğine tekrar dönme talebinde bulunan Birgün, istifa etmeden önceki görevi olan Başbakanlık Koruma Müdür Yardımcılığı görevine iade edildi. 
     Emniyet Müdürü Birgün, yarından itibaren fiili görevine başlayacak. 
     Birgün, Ecevit'in Başbakanlık görevinden ayrılmasından sonra da bu görevini sürdürecek. Ecevit'in korunması amacıyla başbakanlığı sonrasında 10-20 civarında polisin görevlendirileceği öğrenildi. 
     Emniyet Müdürü Birgün, 3 Kasım milletvekili erken genel seçimleri öncesinde görevinden istifa ederek DSP'den milletvekili adayı olmuştu. Birgün, İstanbul 3. Bölge 4. sıradan aday gösterilmişti. 
     Birgün, yaklaşık 2 yıldır Ecevit'in koruma müdürlüğü görevini sürdürüyor. 
     





</TEXT>
</DOC>
