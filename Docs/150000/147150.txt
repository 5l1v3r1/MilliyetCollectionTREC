<DOC>
<DOCNO> 147150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/siyaset/siy03.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Belgrad’da Türk Yunan zirvesi 
</HEADLINE>
<TEXT>

     YORGO KIRBAKİ Atina 

     Başbakan Recep Tayyip Erdoğan ile Yunan muadili Kostas Simitis’in 8 - 9 Nisan tarihlerinde Belgrad’da düzelenecek Güneydoğu Avrupa Ülkeleri Zirvesi’nde bir araya gelecek olmaları, Atina’da hem 10 Mart’ta Lahey’de başarısızlıkla sonuçlanan zirve, hem de Irak savaşı nedeniyle ikinci plana düşen Kıbrıs tartışmalarına ivme kazandırdı. Atina, iki başbakanın yanı sıra dışişleri bakanları Gül ve Papandreu’nun da katılacağı Türk - Yunan Zirvesi’ne olumlu yanıt verdi. Erdoğan bu görüşmede sadece Kıbrıs’ın ele alınmasını isterken, Simitis, bu sorunun uluslararası bir sorun olduğu ve müzakereleri Kıbrıs’ta iki tarafın yaptığı izlenimini vermek amacıyla, diğer Türk - Yunan anlaşmazlıklarının da ele alınması şartıyla kabul etti. Buna karşı Yunan hükümeti, Erdoğan’ın Kıbrıs için garantör güçler, Türkiye, Yunanistan ve İngiltere ile Kıbrıs Rum Yönetimi ve KKTC’nin katılımı ile "beşli zirve" düzenlenmesi önerisine, "Kıbrıs ikili değil uluslararası bir sorundur" diyerek sıcak bakmadı. 
     


SİYASET 























</TEXT>
</DOC>
