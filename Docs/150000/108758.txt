<DOC>
<DOCNO> 108758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/ekonomi/eko04.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB değil, üyelik alamayanlar suçlu 
</HEADLINE>
<TEXT>

Eczacıbaşı, AB’ye üyelik hakkı alamayanlara nedenini sormamız lazım. Vermeyenleri suçlamak çözüm değil’ dedi 
     EKONOMİ SERVİSİ 

     Eczacıbaşı Holding Yönetim Kurulu Başkanı Bülent Eczacıbaşı, Türkiye’nin güçlü ekonomiye geçiş programının başarıya ulaştırılması ve Avrupa Birliği AB ile ilgili gelişmeler konusunda önemli bir dönemden geçtiğini söyledi. Eczacıbaşı, "Bu konularda kararlı adımlar atacak ve sorunlara gerçekçi çözümler getirecek hükümet mutlaka başarıya ulaşacaktır" dedi. 
     Eczacıbaşı Karo Seramik’in Tuzla’daki yeni tesisinin açılışında gazetecilerin sorularını yanıtlayan Eczacıbaşı, şunları söyledi "Türkiye AB’nin zaten bir parçası konumundadır. AB ilkeleri Türkiye’nin adaylığını onaylamıştır ve üye olmak için önümüzde hiçbir engel kalmamıştır. Bu bizim hakkımızdır ve bu hakkı alamayanlara niçin alamadınız diye sormamız gerekiyor. Vermeyenleri suçlamakla bunu çözemeyiz." 
     
     Seçimden istikrar çıkmalı’ 
     Seçimden sonra istikrarlı bir dönemin yaşanmasını beklediklerini vurgulayan Eczacıbaşı, ekonomik istikrarın siyasi istikrara bağlı olduğunu kaydetti. "Ekonomimizin son derece daraldığı iki yıla yakın sürecin ardından bugün her türlü yatırıma büyük ihtiyacımız var" diyen Eczacıbaşı, yeni mozaik karo tesisinin üretiminin yüzde 80’inini ihraç edileceğine de dikkat çekti. 
     Eczacıbaşı, mimarlar için de işlevsel ve dekorotif olanak sağlayacak olan ürünün, Türkiye’de ilk kez kendileri tarafından üretileceğini vurguladı. 
     
2.5 x 2.5 santimetrelik karo için 5 milyon dolarlık yatırım      Eczacıbaşı Topluluğu kuruluşlarından Eczacıbaşı Karo Seramik, Türkiye’de ilk defa 2.5 x 2.5 santimetre boyutlarında mozaik karo üretecek. 
     Tuzla’da bulunan ve Vitra markasıyla üretim yapan Eczacıbaşı Karo Seramik Tesisleri bünyesinde açılan ve yaklaşık 5 milyon dolarlık yatırımla gerçekleştirilen ek tesiste yılda 175 bin metrekare mozaik karo üretilecek. 
     Konut içi ve dışı gibi her türlü mek nda kullanılabilecek olan mozaik karolar ev, otel, havaalanı, metro istasyonu gibi alanlar ile dış cephe kaplamalarında ve yüzme havuzlarında kullanılabiliyor. Karolar, uluslararası renk sisteminde üretiliyor. 
     



 EKONOMİ 



















</TEXT>
</DOC>
