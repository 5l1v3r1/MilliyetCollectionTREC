<DOC>
<DOCNO> 112917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo07.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür, transferinin bu hafta belli olacağını söyledi 
</HEADLINE>
<TEXT>

     Milli futbolcu Hakan Şükür, Avrupa'dan bazı takımlarla görüştüğünü ve transferinin hafta sonuna kadar kesinlik kazanacağını söyledi. 
     Hakan Şükür, eşi Beyda'ya otomobil almak üzere geldiği İzmit'te, gazetecilerin transferine ilişkin soruları da yanıtladı. 
     Türkiye'den hiçbir takımla görüşmediğini ifade eden Hakan Şükür, Avrupa'dan bazı takımlarla görüştüğünü belirtti. Hakan, görüştüğü takımın İngiliz takımı olup olmadığının sorulması üzerine, ''Şu anda isim veremem, ancak hafta sonuna kadar kesinlik kazanacak ve açıklama yapacağım'' dedi. 
     Milli futbolcu, Honda İzmit Yetkili Bayii Uzuner Otomotiv'den 63 milyar 750 milyon lira değerinde Honda CR-V marka cip aldı. İtalya'dan getirdiği yabancı plakalı BMW marka otomobili geri vereceğini belirten Hakan Şükür, aldığı cipi eşine hediye ettiğini kaydetti. 
     





</TEXT>
</DOC>
