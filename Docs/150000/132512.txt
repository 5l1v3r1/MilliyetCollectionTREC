<DOC>
<DOCNO> 132512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/dunya/dun03.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransalmanya’ya doğru... 
</HEADLINE>
<TEXT>

Fransa ve Almanya, dün aralarındaki ezeli düşmanlığı sona erdiren Elysee Anlaşması’nın 40. yıldönümünü kutlarken, federatif yapıda hızlı bir bütünleşme yolunda önemli adımlar attı 
     MİNE G. KIRIKKANAT Paris 

     Fransa ve Almanya, yüzlerce yıllık düşmanlıklarını sona erdiren ve aralarındaki güçlü ittifakın tohumlarını atan Elysee Anlaşması’nın dün kutlamaya başladıkları 40’ıncı yıldönümünde dünyaya, gelecekteki işbirliklerini iki ülkenin bütünleşmesi doğrultusunda sürdürecekleri mesajını verdiler. Fransa Cumhurbaşkanı Jacques Chirac ve Almanya Başbakanı Gerhard Schröder, Paris yakınlarındaki Versailles Sarayı’nda yaptıkları ortak açıklamada, iki ülkenin kaderlerinin ortak olduğunu vurgulayarak, "Ortak geleceğimiz genişleyen ve bütünleşen bir Avrupa Birliği’nden AB ayrı tutulamaz. Bu yüzden ortaklarımıza yarının Avrupası’nın vizyonunu sunuyoruz" dedi. 
     İki ülke arasındaki dostluğun 40’ıncı yıldönümü kutlamaları çerçevesinde dün tüm Almanya Parlamentosu Bundestag üyeleri Paris’teki Fransız Ulusal Meclisi’nde toplandı. Bugün ise tüm Fransız milletvekilleri, Berlin’deki Bundestag’da olacak. Binin üzerinde milletvekilinin ortak oturum düzenlemesinin yanı sıra dün her iki ülkenin bakanlar kurulu da Paris’te bir araya geldi. Chirac ve Schröder ortak oturumda, Paris ve Berlin arasında yeni bir sayfa açan kararları da açıkladı. 
     Paris ve Berlin’in daha da kenetlenmesini sağlayacak olan yeni adımlar, entegrasyon ve kimlik arayışı içinde olan AB için de önemli bir model oluşturuyor. Elysee Anlaşması’na kadar ezeli düşman olarak bilinen Fransa ile Almanya’nın bu "aşırı" yakınlaşması, AB’nin itici gücü olarak nitelendirilen bir çekirdek çevresinde, ileriye dönük federatif bir yapının temelini atıyor. 
     AB’ye bir anlamda ilham kaynağı olan Elysee Anlaşması İkinci Dünya Savaşı’ndan 18 yıl sonra, yüzyıllardır birbirine düşman olan iki toplumun kindar kamuoylarının tepkilerini hiçe sayarak bir araya gelen dönemin Fransa Cumhurbaşkanı Charles De Gaulle ve Almanya Şansölyesi Conrad Adenauer tarafından imzalanmıştı. 
     
Bütünleşme için radikal adımlar      Chirac ve Schröder’in dünkü törenler sırasında açıkladığı, Fransız - Alman ittifakını pekiştiren yeni kararların ana hatları şöyle 

</TEXT>
</DOC>
