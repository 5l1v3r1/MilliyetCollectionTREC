<DOC>
<DOCNO> 109777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sontur29.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi de var.. Şans oyunu oynayan kocasını dövdü.. 
</HEADLINE>
<TEXT>

     Zonguldak'ta bir kişi, şans oyunları oynadığı için kendisini döven karısından şikayetçi oldu. 
     Alınan bilgiye göre, merkez ilçeye bağlı Baştarla Mahallesi'nde oturan Elveda Yağcı 28 , Türkiye Taşkömürü Kurumu'nda TTK çalışan eşi Ali Yağcı'nın 31 , sürekli şans oyunları oynamasına sinirlenerek tartışmaya başladı. Kavgaya dönüşen tartışmada hırsını alamayan Elveda Yağcı, eşinin yüzüne vurduğu yumruk darbeleri ile Ali Yağcı'nın yaralanmasına yol açtı. 
     Bunun üzerine karakola giden Ali Yağcı, eşinin kendisini sürekli dövdüğünü, ancak bu sefer aşırıya kaçtığını belirterek, eşinden şikayetçi oldu. 
     Bu arada, eşine yumruk vurması sonucu parmağı kırılan Elveda Yağcı'nın, SSK Zonguldak Bölge Hastanesi'nde tedavi edildiği öğrenildi. Hastanede, düştüm parmağım kırıldı diyerek parmağını tedavi ettiren Yağcı, daha sonra polis tarafından gözaltına alındı. 
     





</TEXT>
</DOC>
