<DOC>
<DOCNO> 137925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun24.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray ''Türkiye'ye son teklifimiz, bu blöf değil'' 
</HEADLINE>
<TEXT>

     Beyaz Saray sözcüsü Ari Fleischer, Türkiye'ye ''son teklif'' vermeyeceğini belirterek, ''bu blöf değil'' dedi. 
     Fleischer, ABD Başkanı George Bush ile Atlanta'ya uçarken gazetecilere açıklamasında, ''realitelere bakmalıyız ve biz de öyle yapacağız. Son teklifimiz yok. Bu blöf değil'' diye konuştu. 
     ABD'nin, Amerikan askerlerinin Türkiye'de konuşlandırılması konusunda kararın bir an önce verilmemesi veya olumsuz karar çıkması durumunda, Akdeniz'de Türk kıyılarına yakın bekleyen gemilerini Basra Körfezi'ne yönlendirme ihtimali üzerinde de çalışıyor. 
     Amerikan basınında, Pentagon'un Türkiye'ye karar için 48 saat süre tanıdığı yolunda haberler bulunuyor. 
     ABD Dışişleri Bakanı Colin Powell ise NATO Genel Sekreteri George Robertson'ı kabulünün ardından gazetecilere, Türk yetkililerden bugünün sonunda bir cevap almayı umduğunu söyledi. 
     Buna karşılık Dışişleri Bakanı Yaşar Yakış, ABD Dışişleri Bakanı Colin Powell'ın Türkiye'den bugün yanıt bekledikleri şeklindeki açıklamasıyla ilgili olarak, ''süre bitiminden haberi olmadığını'' söyledi. 
     Yakış, Dışişleri Bakanlığı'ndan çıkışı sırasında basın mensuplarının Powell'ın son açıklamasını hatırlatması üzerine, ''Ben duymadım, benim böyle bir süre bitiminden haberim yok'' diye konuştu. 
     
</TEXT>
</DOC>
