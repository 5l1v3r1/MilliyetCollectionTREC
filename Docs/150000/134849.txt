<DOC>
<DOCNO> 134849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo22.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Denizlispor maçı hazırlıkları... 
</HEADLINE>
<TEXT>

     Galatasaray, 7 Şubat Cuma günü Denizlispor ile oynayacağı lig maçının hazırlıklarını, 1 günlük izinin ardından yaptığı antrenmanla sürdürdü. 
     Teknik Direktör Fatih Terim, yaklaşık 1,5 saat süren idmanın 15 dakikalık ilk bölümünün ardından çalışmayı medyaya kapattı. Sarı-kırmızılı futbolcuların soğuk hava şartlarında gerçekleştirilen idmanda, çabukluk çalışması yaptıkları öğrenildi. 
     Sarı-kırmızılı ekipte, sakatlıkları süren Hakan, Batista ve Ümit Karan çalışmaya katılmazken, Fabio Pinto ile Suat ise idmanı yarıda bıraktı. 
     Galatasaray, Denizlispor karşılaşmasının hazırlıklarını akşam yapacağı idmanla sürdürecek. 
     Bu arada, İngiltere'den gelen bir televizyon ekibi, Galatasaray Kulübü hakkında haber yapmak amacıyla, A Takım ve altyapıda çekimler yaptı. 

     
</TEXT>
</DOC>
