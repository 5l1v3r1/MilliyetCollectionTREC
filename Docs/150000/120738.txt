<DOC>
<DOCNO> 120738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/bila.html </URL>
<DATE> 2002/11/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yeniden yargılama 
</HEADLINE>
<TEXT>

     AKP lideri Tayyip Erdoğan, takvim sıkıştırması nedeniyle, sandıktan çıkar çıkmaz Avrupa’da mekik dokumaya başladı. 
     12 Aralık’ta yapılacak Kopenhag zirvesini AB konusunu, yeni iktidarın gündeminde ilk sıraya taşıdı. 
     Başbakan Abdullah Gül ve hükümetin ilgili bakanlarının gündeminde de AB ilk sırada. 
     Hükümet 12 Aralık’a kadar neler yapabileceğini düşünüyor. Türkiye’ye müzakere tarihi verilmesini kolaylaştıracak adımları saptamaya başlıyor. 
     Bu amaçla Başbakan Yardımcısı Ertuğrul Yalçınbayır, Adalet Bakanı Cemil Çiçek ve İçişleri Bakanı Abdülkadir Aksu birlikte bir çalışma başlattılar. İlk toplantılarını da dün gerçekleştirdiler. Üç bakan önce hukuk alanında yapılabilecekleri belirleyecekler, yargılama ve cezaevi sorunlarını ele alacaklar. 
     AKP liderinin Avrupa temaslarından yansıdığına göre AB ülkeleri, cezaevindeki DEP’lilerin yeniden yargılanmasını istiyorlar. Ölüm oruçlarına çözüm bulunmasını talep ediyorlar. Gözaltı süresinin düşürülmesini gündeme getiriyorlar. DGM’lere itiraz ediyorlar. 
     Adalet Bakanı Cemil Çiçek’le dün konuştuk. 
     Çiçek’in değerlendirmesi şu oldu 
     "Üç bakan olarak bu konuları ele alıyoruz. Şimdilik bu çalışmaya bir fikirler dizisi diyebiliriz. 12 Aralık’a kadar neler yapılabilir, onları belirlemeye çalışıyoruz. Bunu yaparken Başbakanlık Avrupa Birliği Genel Sekreterliği’nin neler talep ettiğini dikkate alacağız." 
     Hükümet, Leyla Zana ve diğer DEP’lilerin yeniden yargılanmasını sağlayacak bir düzenleme yapacak mı Benzeri hükümlüler için af veya af sonucu doğuracak kararlar alacak mı 
     Adalet Bakanı Çiçek bu sorularımıza da şu yanıtı verdi 
     "Dediğim gibi konuları henüz inceleme fırsatı bulacağız. Bir kararlar dizisinden çok bir fikirler dizisi söz konusu. Konuşulup tartışılacak. Ancak, şu andaki usul hukukumuz AİHM’nin kararlarını yeniden yargılama nedeni saymıyor. Sadece tazminata hükmedebilirler. AİHM’nin kararlarının yeniden yargılama nedeni sayılabilmesi için hem usul hukukumuzun değiştirilmesi, hem de Anayasa’da ilgili düzenlemelerin yapılması gerekir." 
     Çiçek’le yaptığımız bu görüşmeden sonra Başbakan Yardımcısı Ertuğrul Yalçınbayır yeniden yargılama konusunda açıklamalarda bulundu. Avrupa İnsan Hakları Mahkemesi’nin yeniden yargılama kararlarını uygulamak istediklerini, bu amaçla CMUK’un ilgili maddesini değiştireceklerini de ifade etti. Yalçınbayır, bu değişiklik sonrasında 300 dosyanın yeniden yargılanabileceğini belirtti. Bu dosyalara Leyla Zana ve diğer DEP’liler de giriyor. Böyle bir değişiklik halinde Öcalan’ın da yeniden yargılanıp yargılanmayacağı da gündeme gelebilir. AİHM’nin Öcalan dosyası hakkındaki kararı açıklandığında yeniden yargılama talebi olursa bu dosya da aynı kapsama girebilir. 
     Adalet Bakanı Çiçek’in gündemindeki bir diğer konu da F tipi cezaevleri ve ölüm oruçları... 
     Çiçek, bu konuda da şu değerlendirmeyi yaptı 
     "Hocam Sayın Aysel Çelikel’den görevi devralırken bu konuda da bilgi aldım. Ayrıca Sayın Hikmet Sami Türk de ziyaret edip aynı konularda bilgi verdi. F tipi cezaevlerinde iyileştirici kararlar da alınmış. Ölüm oruçları da çok önemli. 100 civarında ölüm olmuş. Bu konuya hemen eğileceğim. Aldığımız bilgiye göre 14’ü tedaviyi kabul etmiş, 9’u etmemiş. Tedaviye ikna etmeye çalışacağız." 
     Yalçınbayır, Çiçek ve Aksu’dan kurulu çalışma grubunun alacağı kararlar hükümete götürülecek. Eğer yasa gerektiren konular varsa Meclis komisyonlarının kurulmasından sonra tasarılar sevk edilecek ve 12 Aralık’a kadar bazı düzenlemeler yetiştirilmeye çalışacak. 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
