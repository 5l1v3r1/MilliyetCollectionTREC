<DOC>
<DOCNO> 127099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur19.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulanstan babasının cesedi indirildi.. 
</HEADLINE>
<TEXT>

     Çorum Devlet Hastanesi'nde Başhemşire Yardımcısı olarak görev yapan Elçin Öztekin, hastaneye, elektrik faturası yatırmak isterken geçirdiği kalp krizi sonucu ölen babasının cesedi getirilince şok geçirdi. 
     Alınan bilgiye göre, Hasan Öztekin 61 , elektrik faturasını yatırmak için TEDAŞ Çorum Müdürlüğü'ne gitti. Sıranın kendisine gelmesini bekleyen Öztekin, bir süre sonra fenalaşarak yere yığıldı. 
     Vatandaşların ihbarı üzerine olay yerine gelen 112 Acil Servis ekiplerince Çorum Devlet Hastanesi'ne kaldırılan Öztekin'in kalp krizi geçirdiği ve yolda yaşamını kaybettiği anlaşıldı. 
     Bu arada, Acil Servis aracından babasının cesedi çıkan ve Devlet Hastanesi Başhemşire Yardımcısı Elçin Öztekin şoka girdi. Öztekin, arkadaşları ve doktorlar tarafından güçlükle sakinleştirildi. 

     
</TEXT>
</DOC>
