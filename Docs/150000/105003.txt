<DOC>
<DOCNO> 105003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur05.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek, saçından belli olur... 
</HEADLINE>
<TEXT>

     Erkeğin saç şekli kişiliğini ele verdiği belirtiliyor. Saçını briyantinleyen erkeğin güvenilir olmayan, kararsız, yüzsüz bir kişilik yapısı sergilediği bu nedenle uzak durulması gerektiği ifade ediliyor. 
     Özellikle erkekleri tanımakta zorlanan kadınların erkeğin saçına bakarak kişiliği konusunda bilgi sahibi olabileceği belirtiliyor. müneccim.com.tr'de yer alan saç analizleri şöyle 
     
     "KISA SAÇ 
     Saçlarını iyice kısa kesen bir erkek nefsinden emin ve kudretlidir. Sanattan yüzeysel zevk alır. 
     Hafif eserleri dinleyip dansetmesini çok sever. Ancak herhangi bir müzik aletini çalışmasını öğrenmek aklından bile geçmez. Zaman zaman inatçı olur. İnsanları sevmez, insanların iyi olabileceğine inanmaz. 
     
     UZUN SAÇ 
     Sanat müptelası olurlar. Herhangi bir sanata düşkündürler ve birebir ilgilenirler. Nazik ve hassas olurlar. Sevdikleri işi ciddiye alır, sadakat gösterirler. 
     
     YAPIŞIK SAÇ 
     Saçları kabarık olmadığı halde briyantini fazla kullanan erkekler kararsız kişiliğe sahiptir. 
     Kesinlikle bunlara güvenmeye gelmez. Saçlarını ayna gibi parlatıp kafasına yapıştıran bir erkek başkalarına pek fazla güvenir ve kendi tatlı canını sıkıntıya sokmaktan çekinir. 
     Samimi arkadaşları azdır. Hayatta sadece zevk ve safa arar. 
     Oldukça yüzsüzdür. Hakaretlere gülerek tahammül ederek karşısındakinin sabrını tüketir. 
     
     YANDAN AYRILAN SAÇ 
     Temkinli, kendi halinde, kudretli ve durgun bir adamdır. Macerasız, dalgasız, fırtınasız, sakin bir hayat sürer. Hayatı kendi çizdiği dar çerçeve ve muhitten ibaret görür iyi huylu ve sevecen olduğu için sabırlıdır ve bütün tanıdıkları tarafından çok sevilir. 
     
     ORTADAN AYRILAN SAÇ 
     Pervasız bir tabiatın işaretçisidir. Saçını ortadan ayıran insan sırf yenilik olsun diye görülmedik şeyler yapar. Bu sebepten başı çoğu zaman beladadır. Ama o buna aldırmaz, zaman zaman acı konuşur, hazır cevaptır. 
     
     AYRILMAMIŞ SAÇLAR 
     Saçlarını hiç ayırmadan arkaya doğru tarayan erkek çok meşgul ve faal olduğu halde görünüşe pek aldırış etmez. Kuvvetli bir şahsiyete sahiptir. Başkalarının tesiri altında kalmaz. Pratik işlerden hoşlanmaz. Kitap okumak ve sanatla meşgul olmak onun yaradılışına daha uygundur. Kendi düşünceleriyle o kadar doludur ki başkalarıyla meşgul olacak vakti yoktur, onun için çok az dost edinir." 
     





</TEXT>
</DOC>
