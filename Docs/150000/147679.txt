<DOC>
<DOCNO> 147679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yasam/ayas.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözüme baksalar öldürmeyecektim’ 
</HEADLINE>
<TEXT>

Baktimur cinayeti anlattı "İlişkileri olduğundan şüpheleniyordum. Yüzleştirecektim. Ancak gözümün içi yerine birbirlerine baktılar" 
     PINAR AKTAŞ, ELVAN EZBER, HALUK ATALAY, ASLI ÖKTENER, SEMRA PELEK, TAHSİN AKSU, M. AKİF ERDEM, GÜRKAN AKGÜNEŞ 

     Maslak’taki Balkaner Plaza’yı basarak eski eşi sekreter Birgül Özmen ile Yurtbank’ın eski sahibi Ali Avni Balkaner’in oğlu Hakan Balkaner’i öldüren Tuncay Baktimur, "İlişkileri olduğunu düşünüyordum. Üçünü yüzleştirecektim" dedi. Baktimur, polisteki sorgusunun ardından dün Şişli Adliyesi’ne sevk edildi. 
     
     Erkekliğime laf etti’ 
     Pişman olduğunu söyleyen ve birkaç gün önce eşinin arabasına taş attığını kabul eden Baktimur, şöyle konuştu "Birgül, bana camdan el kol hareketi yapıp Ben sana neler yapacağım, göreceksin’ dedi. Ciddi olduğumu göstermek için silahla gittim. Çünkü eşim de beni tehdit ediyordu. Erkekliğime laf ediyordu." 
     
     "Hakan’ı bırak" dedi 
     Güvenlik şefini rehin aldığını kaydeden Baktimur, şöyle devam etti 
     "Onun kartı, yukarıdaki kapıyı açmadı. Bir el ateş ettim. Kapıyı açtılar. Hakan oradaydı. Daha sonra Birgül de geldi. Sonra Ali Balkaner’i aradık, yüzleştirmek istiyordum. O da Şişli’de olduğunu, gelmesinin yarım saat, 45 dakika sürebileceğini söyledi. Birgül, Senin işin benimle. Hakan ve Ali Bey’i karıştırma’ dedi. Sonra Hakan’la Birgül birbirine baktı ve Hakan kapıya yöneldi. Gözümün içine baksalardı öldürmezdim. Ama bana değil birbirlerine baktılar. Karımı vurmadan önce kelime-i şahadet getirmesi için bir süre bekledim. Bana bu sırada hakaret etti. Sonra onu da vurdum." Baktimur, çıkarıldığı Şişli Nöbetçi Sulh Ceza Mahkemesi’nce tutuklanarak, Bayrampaşa Cezaevi’ne konuldu. 
     
     Fazla ödedi, aldı 
     Baktimur polise, olayda kullandığı pompalı tüfeği nasıl aldığını da şöyle anlattı "Üsküdar’da bir kahvede av malzemeleri satan M. Fatih Uludağ’la tanıştım. Pompalı tüfek 120 milyon lira dedi. Senin silah almaya yetkin yok’ dedi. Babam emekli polis, av tezkeresi var’ dememe rağmen, Alamazsın, dedi. 250 milyona ikna oldu. Bir gün önce tüfeği aldım." 
     
     Tedavi görüyordu 
     Özmen’in boşanma karşılığı Baktimur’a 1.5 yıl önce 15 bin dolara sattığı evin parası verdiği öğrenildi. Baktimur’un işsiz kaldıktan sonra Balkaner ailesine "50 bin dolar verirseniz Birgül’ü bir daha rahatsız etmeyeceğim" dediği öne sürüldü. Baktimur’un askerlik dönüşü psikolojisinin bozulduğu ve tedavi gördüğü bilgisine ulaşıldı. 
     
Katilini telkin etmeye çalıştı      Cenaze töreninde son derece üzgün görünen Ali Balkaner, cinayeti telefondan duyduğunu belirterek, oğlunun kendisine Baba, gelip beni esir aldı’ dediğini, yapma’ diyerek Baktimur’u durdurmaya çalıştığını ve o sırada silah sesini duyduğunu anlattı. Baktimur’un "Balkaner ailesi sahip çıkmasaydı birlikte olacaktık" şeklindeki açıklamalarının hatırlatılması üzerine Balkaner, şöyle konuştu "Öyle bir şey olamaz. Biz barıştırmaya çaba gösterdik. Daha önce de evini yaktı, saldırı gibi olayları oldu. Bunlar bizim dışımızda işler. " 
     Balkaner sözlerini şöyle sürdürdü "Tuncay Baktimur, bundan önceki telkinlere uyuyordu. Zaten oğlum da onun kurbanı oldu bence. Durdurabileceğini zannetti. Bırakın’ demiş. Yoksa onların yanına girmezdi." 
     
Gözyaşlarıyla uğurlandılar      Hakan Balkaner için ilk tören kongre üyesi olduğu Beşiktaş Spor Kulübü’nde düzenlendi. Evlilik hazırlığı yaptığı sevgilisi Feyza Taşan, elinde tuttuğu Balkaner’in fotoğrafıyla tabuta sarılarak ağlarken, plazanın girişinde üzerinde siyah - beyaz "Seni çok seviyorum, Feyza" yazılı pankart vardı. 
     Teşvikiye Camii’ndeki cenaze töreninde de sevgilisinin tabutuna sarılarak ağlayan Feyza Taşan, burada baygınlık geçirdi. Balkaner’in tabutunun üzerinde sevgilisinin ve kızı Pelin’in "Babacığım seni unutmayacağız" yazılı iki ayrı çiçeği yer aldı. Anne Pelin Balkaner ise tabuta pembe gül demeti bıraktı. 
     
     Kocası onu dövüyordu 
     Balkaner Plaza’daki ikinci kurban Birgül Özmen ise Kilyos Camii’nde kılınan cenaze namazının ardından Ağlamış Dede Mezarlığı’na defnedildi. Ağabey Şevki Özmen, tehditlerden haberi olmadığını belirterek, "Olsaydı böyle mi olurdu Müdahaale ederdik" dedi. Özmen’in arkadaşı Rengin Çağrı da, "Evliliği sırasında eşi tarafından sürekli hırpalanıyor, kıskançlık nedeniyle çıkan tartışmalarda şiddete maruz kalıyordu. Dayanamayıp boşandı. Baktimur peşini bırakmadı. Ailesi üzülmesin diye onlara söylememiş" diye konuştu. 
     
Bu onun ilk baskını değil      Tuncay Baktimur hakkında daha önce de "tehdit" ve "etkili eyleme teşebbüs" suçundan 1 yıla kadar hapis istemiyle dava açıldığı ortaya çıktı. Şişli 1. Sulh Ceza Mahkemesi’nde halen süren davanın iddianamesinde, Birgül Özmen 10 Ağustos 2001’de verdiği ifadesinde olayı şöyle anlattı "Baktimur, olay günü plazaya geldi. Güvenlik görevlilerine benimle konuşmak istediğini söylemiş. İçeri alınmayan Baktimur’la görüşmek üzere dışarı çıktım. Saçlarımdan tutarak yerde sürükledi, elinde kezzap vardı. Yüzüme atmak istedi ancak güvenlik görevlileri tarafından yakalandı. Olayı güvenlik kameraları da görüntüledi." 
     
Namus’ indirimi yok      TCK’nın 462. maddesine göre, eşini zina halinde yakalayıp cinayet işleyen kocaya indirim uygulanıyor. Ancak bu eski eşler için geçerli değil. Yani Birgül Özmen’i öldürüp Namusumu temizledim’ diyen Tuncay Baktimur, eski eşini zinada yakalasa bile indirimden yararlanamayacaktı. Baktimur’un, Birden fazla kişiyi tasarlayarak öldürmek’ iddiasıyla müebbet hapis istemiyle yargılanması bekleniyor. 
     
     Güvenlikçi suçlu’ olurdu 
     Ceza Hukukçusu Prof. Dr. Erdener Yurtcan, Balkaner Plaza güvenliğinin, binaya pompalı tüfekle giren saldırganı vurması halinde adam öldürmek ya da yaralamak suçundan yargılanacağını söyledi. Yurtcan, meşru müdafaa’ durumunun sadece saldırganın pompalı tüfeği güvenlik görevlilerini vurmak kastıyla doğrultması durumunda oluşacağını belirtti. 
     
     İkili güvenlik kapısı olmalı’ 
     Güvenlik Sistemleri Organizasyonu Derneği Başkanı Oryal Ünver de, Balkaner Plaza’daki cinayeti şöyle değerlendirdi "Bu tür plazalarda ikili kapı sistemi olmalı. İlk kapı kapanmadan ikincisi açılmaz. İki kapı arası boşlukta silah tespit edilirse, ikinci kapı açılmaz ve boşluğa bayıltıcı gaz sıkılır. Sistem aynı zamanda suç işleyip dışarı kaçmak isteyen kişi için de etkili olur." 
     


YAŞAM 



















</TEXT>
</DOC>
