<DOC>
<DOCNO> 135676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sondun04.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da bir CİA görevlisi tatbikat sırasında öldü 
</HEADLINE>
<TEXT>

     Afganistan'ın doğusunda yapılan askeri tatbikatta meydana gelen kazada, 1 CIA yetkilisinin öldüğü, 2'sinin de yaralandığı bildirildi. 
     Amerikan Merkezi Haberalma Teşkilatı CIA tarafından yapılan açıklamada, CIA yetkilisi 32 yaşındaki Helge Boes'in gerçek silahlarla yapılan tatbikat sırasında bir el bombasının erken patlaması sonucu öldüğü belirtildi. 
     Açıklamada, adları belirtilmeyen diğer iki yetkiliden birinin durumunun ciddi olmasına rağmen hayati tehlikeyi atlattığı kaydedildi. 
     CIA Direktörü George Tenet de açıklamasında, Boes'in cesaret ve fedakarlığa adanmış bir hayatı olduğunu belirtti. Tenet, ''Boes, Afganistan ve bu ülkenin tehlikelerinden habersiz değildi. En çok sevdiği şeyi yaparken hayatını kaybetti'' dedi. 
     CIA'nin Terörizmle Mücadele şubesinde çalışan Boes, Afganistan'da görev başında ölen ikinci CIA yetkilisi oldu. Afganistan'ın kuzeyinde 25 Kasım 2001'de Taliban ve El Kaide'ye mensup mahkumların kaldığı hapishanede başlattığı ayaklanmada ölen milis subayı Johnny Micheal Spann, Afganistan'da görev başında hayatını kaybeden ilk CIA yetkilisi olmuştu. 
     AP-KRC-İO 07 40 07 02 03 
     





</TEXT>
</DOC>
