<DOC>
<DOCNO> 139552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/ekonomi/eko01.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatı 40 dolardan döndü 
</HEADLINE>
<TEXT>

Dün, Körfez savaşından bu yana en yüksek düzeye çıkarak 40 doları gören petrol fiyatı, ABD’nin terör alarmını düşürmesi ve k r realizasyonuyla 37.20 dolara geriledi 
     EVRİM ERGİN 

     Irak’ın 1990’da Kuveyt’i işgalinden bu yana en üst seviyesine çıkan ABD Nymex petrol fiyatları terör alarmının turunucudan sarıya çevrilmesiyle birlikte geriledi. Fiyatlar Körfez savaşında varil başına 41.15 dolara kadar tırmanmıştı. 
     Dün, ABD’nin petrol rezervlerinin düşük açıklanması, soğuk hava koşulları ve savaş gerilimi gibi nedenlerle varil başına 2 dolar artarak 40 doların üzerine çıkan fiyatlar, daha sonra ABD’deki terör riskinin bir basamak düştüğünün açıklanmasıyla 37.20 dolara geriledi. Turuncudan sarıya indirilen terör alarmı, ülkede yapılması muhtemel terör eylemlerine ilişkin istihbaratlarda azalma olmasına bağlandı. Bu açıklama ile birlikte petrol fiyatında k r realizasyonu da yaşandı. Terör alarmının sarıya indirilmesiyle 355 dolar olan bir ons altın ortalama 9 dolar değer yitirerek 346 dolara düştü. 
     Türkiye’nin kabul ettiği Londra Borsası’ndaki Brent petrolün fiyatı da 33.80 dolara tırmandı ve sonra 33.10 dolara düştü. 
     OPEC tarafından yapılan "Irak savaşı nedeniyle oluşacak petrol açığının kartele üye ülkeler tarafından karşılanacağı" yönündeki açıklama piyasalarda olumlu yankı buldu 
     
Dolar 1 milyon 600 bin lirayı gördü      Yetki tezkeresinin cumartesi günü Meclis’te onaylanması ve ardından ABD’den yardım geleceği beklentisi, dolarda hızlı satışlara neden oldu. Dün bankalararası piyasada sabah saatlerinde 1 milyon 615 bin lira düzeyinde bulnan dolar kotasyonları, akşam saatlerinde alışta 1 milyon 600 bin liranın da altına geriledi. Dolar, en son 18 Aralık 2002’de 1 milyon 600 bin liranın altını görmüştü. Dolar serbest piyasada da 9 bin lira gerileyerek 1 milyon 612 bin liraya indi. Bono faizleri 1.5 puanlık düşüşle yüzde 54.92’ye geriledi. 
     
     



 EKONOMİ 





















</TEXT>
</DOC>
