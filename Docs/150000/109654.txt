<DOC>
<DOCNO> 109654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yazar/cetiner.html </URL>
<DATE> 2002/09/26/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Zoraki nik h gibi bir seçim .. 
</HEADLINE>
<TEXT>

     MHP lideri nasıl olduysa, dolduruluşa geldi, rakip partileri dağınık gördü zamanda seçim istedi. 
     Ehh Kemal Derviş de "Türkiye ekonomisi böyle erken seçimin yükünü kaldırabilir" demez mi... Ecevit de tereddüt ve şaşkınlık içinde böyle bir resti görmekten başka çare bulamadı Aslında Ecevit’in hiç mi hiç sürpriz bir erken seçime niyeti yoktu, aklının kenarından geçmiyordu böyle bir olasılık 
     Ortağı Mesut Yılmaz da düşünmüyordu erken seçimi. Evet, seçimi "ister görünmeye mecbur" muhalefet lideri Tansu Çiller ile partisi ikiye bölünmüş Recai Kutan için seçime talip olmak ne mümkün 
     Ama "Hodri meydan. Her zaman her koşulda seçime hazırız" şarkısını söyleye söyleye koro oldular o da başka İktidarı ile muhalefetiyle siyasi partilerimiz birbirlerinin gözlerinin içine baka baka, istemeye istemeye kapıldılar bu seçim seline Halbuki kaç seçimden bu yana, siyasi partiler yasasını değiştirmek, milletvekillerinin dokunulmazlık ayrıcalığını kaldırmak, parti içi lider sultasını yok etmek sözünü vermemişler miydi 
     Bunların hepsini ıskalayıp, 3 Kasım’da erken seçim kararını alıverdiler. Daha bu laf ortaya atıldığında kabus başlamıştı ama dedik ya sel sularına kapıldılar 
     
     Yiğitliğe... 
     MHP’nin aklı evvelleri yalnız yüzde 10 barajını değil haşa iktidarı bile çantada keklik görüyordu Vardır siyasi partilerin içinde bütün hesapları kendine yontan yorumcular 
     DYP fırsat bu fırsat deyip, rakiplerimizi nasıl olsa iktidardan erittik, ANAP’ı da böylece siler sağın oylarını toplarız diyordu... 
     ANAP şaşkındı, suların akıntısına kapılmıştı ve asıl önemlisi yiğitliğe bir şeyler süremiyordu 
     Saadetçiler de öyle DSP ise erken bir seçime işin başında hayır demişti ama içeriden yemişti hançeri Bülent Ecevit "Seçim düşünmüyoruz, seçim yasal zamanı geldiğinde yapılacak, daha iki yıl var" deyip ekonomik ortamın uygun olmadığını ileriye sürdüğü sırada Derviş, şöyle konuşmuştu 
     - Erken bir seçim ekonomiyi etkilemez, yapılabilir 
     O zaman bile kimse anlayamamıştı işin arkasında Derviş’in CHP hasreti, nostaljisi olduğunu Doğrusu ya Baykal da gayet güzel oynadı 
     CHP’ye kendisini bildi bileli gönülden bağlı ama gerektiğinde Cem Boyner’in partisine, icabı halde Aydın Menderes’in partisine fikir veren Kemal Derviş. Önce İsmail Cem ve 60 milletvekilini yeni bir parti kurmaya sürükledi, sonra onları "pardon erken karar vermişim" diye bırakıp CHP’ye döndü 
     Lider Baykal’ın TV’de o ilk günkü sözlerini unutmak ne mümkün 
     - Cem’in kucağından zor kurtardım 
     İşte 3 Kasım seçimleri aslında bir zoraki nik h gibi ilan edildi, şimdi zorlanıyor Haydi hayırlısı 
     
Dokunulmazlık zırhı yetmiyor      Adam Türkiye’den tüymüş Hakkında tevkif kararları var Binlerce kişiyi dolandırdığı iddiası ile bir o kadar dava açılmış, hatta kırmızı bültenle Interpol arıyor Jet Fadıl’ı. Şimdi bir de Siirt’ten milletvekili adayı olarak karşımıza çıkmaz mı İnsan kahroluyor 
     Anlaşılan adaletten kaçmak, suç işleyip ceza görmemek için en kestirme yol milletvekili seçilip, dokunulmazlık zırhını kuşanmak oldu 
     Böylece görülüyor ki, sadece milletvekili dokunulmazlığını kaldırmak bile yetmiyor Yüksek Seçim Kurulu’nun artık milyonlarla kişinin ne olduğunu, kim olduğunu bildiği insanları veto edebilmesi için yasalarda hiçbir açık kapı bırakmamak gerek 
     







Seçimleri ertelemek 


Maç fiyaskosu, Irak, Kıbrıs, deprem v.s... 


Neyin fiyakası.. 


Birinci sıra küskünleri 


Kritik seçime giderken CHP... 


Zoraki nik h gibi bir seçim .. 


400 ve 4 dönemeci 


Cadı kazanı 


Krizin gerçek nedeni siyasal 


Erken’ savaş işareti mi 


Tepkilerinin esiri olmuş bir seçmen 


Savaş ve seçim’ 


TBMM’de canlı bomba 


Güvercin kırık kanatla uçamaz 


Uzay’da ipek yolu Türksat’ın 


</TEXT>
</DOC>
