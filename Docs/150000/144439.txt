<DOC>
<DOCNO> 144439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/spo01.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetimden jest 
</HEADLINE>
<TEXT>

Siyah - Beyazlılar, UEFA’da çeyrek finale kadar yükselen futbolculara sahip çıktı. Lazio mağlubiyetine karşın prim dağıtılması kararlaştırıldı 
     Teşekkür ödemesi 
     100. yılında Avrupa’da çeyrek finale kadar yükselerek beklentilerin üzerinde bir başarı sergileyen Beşiktaş, Avrupa defterini kapattı. Lazio maçı için 750 bin dolar prim belirleyen yönetim, yenilgiye karşın futbolculara jest yapma kararı aldı. Siyah - Beyazlılar’ın oyunculara ve teknik heyete performanslarıyla teşekkür etmek için prim ödeyeceği bildirildi. 
     
     Durmak yasak 
     LAZİO maçının ardından Beşiktaş dinlenmeden Gaziantepspor sınavının hazırlıklarına başladı. Ümraniye Tesisleri’nde yapılan antrenmana tedavi olan Tolga ile Niyazi katılmadı. Teknik Direktör Lucescu, moralleri bozuk olan futbolcularını motive edebilmek için birebir konuşmalar yaptı. Siyah - Beyazlılar bu sabah saat 11.00’de Gaziantep maçı için son çalışmasını yapacak. 
     
Cordoba Tuzağa düştükKolombiyalı file bekçisi, Lazio’nun basit taktik oyunlarına akıllı karşılık veremediklerini söyledi 
     Boş alan bıraktık’ 
     LAZİO karşısında ilk 9 dakikada yenen gollerin motivasyonlarını alt üst ettiğini söyleyen kaleci Cordoba, taraftarlardan özür diledi. Kolombiyalı kaleci, İtalyan ekibinin tuzağına düştüklerini dile getirip, "Onlara rahat oynayabilecekleri boş alanlar bıraktık. Bunlara müdahale edemeyince goller geldi. Böyle oynayacaklarını biliyorduk, ama yine de tuzağa düştük" dedi. 
     
     Çok acele ettik’ 
     PANCU oyunun başında savunma güvenliğini bırakmalarının büyük hata olduğunu belirtti. Rumen futbolcu, "Son dakikalarda yapmamız gerekenleri oyunun başında denedik. Bir korner için hepimiz çıkmamalıydık" diye konuştu. Sergen Yalçın ise şunları söyledi "Kendi elimizle yarı final biletini hediye ettik. Tur için fazla motive olduk herhalde. Hepimiz üzgünüz." 
     



 SPOR 





























</TEXT>
</DOC>
