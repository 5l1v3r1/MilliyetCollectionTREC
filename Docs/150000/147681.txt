<DOC>
<DOCNO> 147681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yasam/yas02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS alarmı alandan döndü 
</HEADLINE>
<TEXT>

Karaçi’den gelen THY uçağında SARS virüsü alarmı yaşandı. Şüphelenilen dört Pakistanlı yolcu alandan hemen hastaneye alındı, temiz’ çıkınca bırakıldı... 
     SİNAN TOROS, AYŞEGÜL AYDOĞAN 

     THY’nin Karaçi’den İstanbul’a gelen uçağındaki yabancı dört yolcu, gizemli zatürree SARS virüsü taşıdığı şüphesiyle bir süre gözetim altında tutuldu. 
     Atatürk Havalimanı’na inen uçağın pilotu kuşkulu yolcular olduğunu bildirdi. Sağlık Bakanlığı Hudut ve Sahiller Sağlık Genel Müdürlüğü görevlileri, halsiz ve bitkin oldukları gözlenen yolcuları, SARS virüsü taşıyabilecekleri şüphesiyle kontrol altına aldı. Pakistanlı Ashig Ali Sinnah, ABD’li Hamida ve Sana Suleman ile İngiliz Gaffar Abdul’un kan örneklerinde SARS virüsüne rastlanmadı. 
     
     Birisi burada kaldı 
     Yetkililerden Dr. Pınar Turan, SARS virüsü teşhisi için tüm dünyada yaygın olan tetkikleri uyguladıklarını belirterek, "Yüksek ateş, öksürük, nefes darlığı, solunum güçlüğü ve ishal gibi şik yetlerin olup olmadığını araştırıyoruz. Kan tahlilleri sonuçlarına göre hastalık konusunda fikir sahibi oluyoruz" dedi. 
     Durumları sakıncalı görülmeyen Hamida ve Sana Suleman Chicago’ya, Ashig Ali Sinnah Bakü’ye gönderildi. Diyabet ve kalp hastası Gaffar Abdul ise Med Line Klinik Merkezi’nde serum ve insülin tedavisi yapıldıktan sonra Haseki Hastanesi’ne sevk edildi. 
     
Virüs en çok altı saat yaşıyor      Sağlık Bakanlığı Hudut ve Sahiller Sağlık Genel Müdürlüğü, SARS tehdidini azaltmak amacıyla uçak hijyeni ve dezenfeksiyonu için yeni bir uyarı yazısı hazırladı. Uyarıda, riskli bölgelere sefer yapan uçaklarda izole oturma alanı, dezenfektanlar, yüz maskesi ve yeterli eldiven bulunması gerektiği kaydedildi. Şu an bilindiği kadarıyla SARS virüsünün kapalı ortamda 3 - 6 saat yaşayabildiğini, açık havada etkinliğini kaybettiğinin ileri sürüldüğünü belirten yetkililer, virüsün bulaştığı eşyalara dokunmayla geçebileceğini, bu nedenle ellerin yıkanması, yüze, göze sürülmemesi gerektiğini kaydettiler. Dışişleri Bakanlığı da açıklamasında, Türk vatandaşlarının zorunlu olmadıkça Uzakdoğu ülkelerine seyehat etmemeleri önerisinde bulundu. 
     
Uçaklarda SARS’a karşı ne yapılmalı      Dünya Sağlık Örgütü’nün kılavuzuna göre, SARS şüpheli yolcu taşıyan uçaklarda yapılması gerekenler şöyle 

</TEXT>
</DOC>
