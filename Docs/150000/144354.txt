<DOC>
<DOCNO> 144354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur23.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, güneydoğu'da kiraladığı yerleri tel örgüyle çeviriyor... 
</HEADLINE>
<TEXT>

     ABD'nin Irak'a müdahalesiyle birlikte ABD'nin Güneydoğu'da kiraladığı yerlerde önlemler de artırıldı. 
     ABD'nin Irak'a yönelik harekatı sürerken, ABD'nin lojistik destek merkezleri oluşturduğu Mardin ile Batman havaalanındaki güvenlik önlemleri artırıldı. 
     Mardin-Kızıltepe arasında yer alan Organize Sanayi Bölgesi'nde ABD'liler tarafından kiralanan üç fabrikada çalışmalar sürüyor. Fabrikalardaki çalışmalarla birlikte kiraladıkları arazilerin çevresini tel örgülerle çevirmek amacıyla kazan ABD'liler, fabrikaların etrafındaki nöbetçi sayısını da artırdı. ABD'lilerin, kiraladıkları arazilerde de iş makineleriyle zemin sıkıştırma çalışmalarını sürdürdükleri gözlendi. 
     Tren Garı'na gelen araçların karayoluna ulaştırılmasında zorluk çekilmesi nedeniyle köprü yapımına da başlandı. Tren Garı'ndan çıkan araçların karayoluna ulaşmak amacıyla dereyi aşmakta güçlük çektiği ve ulaşımın daha rahat sağlanması amacıyla ABD'liler tarafından köprü yapımı için çalışmalara başlandığı bildirildi. 
     Trenle getirilen araçlar, yaklaşık 3 kilometrelik bir yolu katederek, Organize Sanayi Bölgesi'ne gidiyor. 
     Bu arada, ABD ve Hollandalılar'ın bulunduğu Batman Havaalanı'nda da güvenlik önlemleri artırıldı. Harekat öncesi zaman zaman Batman kent merkezine inerek alışveriş yapan ABD ve Hollandalı askerlerin harekatla birlikte kent merkezine çıkışları durdu. 
     





</TEXT>
</DOC>
