<DOC>
<DOCNO> 149319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun25.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'da Türk gazetecilere saldırı... 
</HEADLINE>
<TEXT>

     Musul'da görev yapan Türk gazetecilere ateş açıldı, iki Türk gazeteci yaralandı. 
     Kuzey Irak'ta Musul'da sabah saatlerinde bir hastaneye gitmeye çalışan Türk gazeteciler çevrede silahlı gruplarla karşılaştı. 
     Gazetecileri taşıyan otomobillerin hastaneye gelmesi ile silahlı kişiler ateş açtı. Açılan ateşte SKY-Türk muhabiri Kemal Batur elinden, kameraman Mesut Gengeç ise kafasından yaralandı. Kemal Batur'un parmaklarının parçalandığı bildiriliyor. 
     Olay yerindeki Türk gazeteciler, sabah saatlerinde kendilerine hastanede çok sayıda ölü olduğunun söylendiği ve bu nedenle iki araçla hastaneye gittiklerini söyleyerek, "Çevrede yağmaya karşı önlem aldıklarını sandıklarımız Arap gruplar vardı. Bir gün önce hastane Kürt gruplar tarafından yağmalanmış, ambulanslar bile götürülmüş. Bize de bu gruplar ateş açtı" dediler. 
     
     GAZETECİLER TÜRKİYE'YE GETİRİLİYOR 

     Yaralandıkları bildirilen SKY Türk Muhabiri Kemal Batur ve Kameraman Mesut Gengeç'in Türkiye'ye getirileceği öğrenildi. 
     Kemal Batur ve Mesut Gengeç'in, Şırnak'ın Silopi İlçesi yakınlarındaki Habur Sınır Kapısı'ndan Türkiye'ye getirilerek tedavi edilecekleri belirtildi. 
     Gazetecilerin ne zaman Türkiye'ye getirecekleri hakkında bilgi alınamadı. 
     





</TEXT>
</DOC>
