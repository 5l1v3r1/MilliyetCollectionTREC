<DOC>
<DOCNO> 140819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo13.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Malatyaspor'u yenmenin hesapları yapıyor... 
</HEADLINE>
<TEXT>

     Elazığspor, Malatyaspor'u yenmenin hesaplarını yaparken, teknik direktör Erol Tok, Malatyaspor'u yenecek güçte olduklarını belirterek, Malatya'dan 3 puan alarak Elazığ'a döneceklerini söyledi. 
     Erol Tok, Malatyaspor maçının hazırlıklarını günde tek antrenmanla sürdürdüklerini ve bugün tam kadro çalıştıklarını ifade ederek, futbolda 3 sonucun bulunduğunu bildirdi. 
     Tok, ligin 2. haftasında deplasmanda Trabzonspor'dan 1 puan aldıklarını hatırlatarak, geçen hafta kötü oynadıkları için Denizlispor'a 3 puanı kaptırdıklarını söyledi. 
     Tok, şöyle konuştu 
     ''Malatyaspor'u yenecek güçteyiz ve Malatya'dan 3 puan alarak Elazığ'a döneceğiz. Geçen hafta kaptırdığımız 3 puanı Malatyaspor'dan alacağımıza inanıyorum. Takımda Bülent ve Kingston'un dışında sakat oyuncumuz yok. Malatyaspor maçında, cezalı durumda bulunan Cem Beceren, Hacı Arif ve Ze Roberto forma giyecek. Malatyaspor Kulübü yönetiminin Elazığspor taraftarlarının maça gelmemesi yönünde talepte bulunmasına üzüldük. Çünkü bizim tek gücümüz taraftardır. Futbolda kazanmak, kaybetmek ve berabere kalmak durumundasınız. Her karşılaşmayı kazanacaksınız diye bir kural yok. Malatyaspor'un Türkiye Kupası'nda Galatasaray'ı yenmesi bizi hiç ilgilendirmiyor. Biz maça çıkıp 3 puanı almak için çaba sarfedeceğiz.'' Tok, çalışmalarını günde çift antrenmandan tek antrenmana düşürdüklerini bbelirterek, sabah kendi tesislerinde taktik ve dinamik ağırlıklı antrenman yaptıklarını sözlerine ekledi. 
     





</TEXT>
</DOC>
