<DOC>
<DOCNO> 112499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/agun.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyirci polislere jet soruşturma 
</HEADLINE>
<TEXT>

Adana’da sokak ortasında imam nik hlı eşini 52 kere bıçaklayan Aydın Kara’ya müdahale etmeyip olaya seyirci kalan polis memurları hakkında soruşturma açıldı 
     HABER MERKEZİ 

     Adana’da nik hsız eşi Ayşegül Porsuk’u 27 sokak ortasında yere yatırarak bıçaklayan Aydın Kara’yı 32 seyirci gibi izleyen Komiser Yardımcısı Cafer Gün ve diğer polisler hakkında soruşturma başlatıldı. Polislerin tavrı tartışma konusu olurken, Emniyet Genel Müdürü Kemal Önal, polisin silah konusunda zafiyete uğradığını söyledi. Emniyet Genel Müdürlüğü sözcüsü Feyzullah Arslan da, olayın önlenmesini sağlayacak plastik mermi uygulamasının yasalara göre mümkün olmadığını vurguladı. Adana Emniyet Müdürü Hüseyin Çapkın ise göz yanılması olabileceğini belirtti. 
     
     BENİ SIK SIK DÖVERDİ’ 
     Kafasından dizlerine kadar olan bölgeye 52 bıçak darbesi alan Ayşegül Porsuk, eşiyle anlaşmazlığının nedeninin, kayınvalidesi Güngör Kara olduğunu söyledi. Evlendiğinde yaşı küçük olduğu için resmi nik h yaptıramadıklarını ve 40 günlük evliyken eşinin kendisini dövdüğünü belirten Porsuk, kocasının ailesi tarafından sürekli baskı altında tutulduğunu ifade etti. 
     
     İNSAN EŞİNİ KESER Mİ’ 
     Aydın Kara ise, ilk sorgusunda, eşinin kendisinden habersiz gezmeye gitmesine sinirlendiğini söyledi ve "Eşimi çok seviyor ve kıskanıyorum, ona acil şifalar diliyorum" dedi. Kara "Polis müdahale etse ne yapacaktın " sorusunu, "İnsan karısını keser mi " diye yanıtladı. Ağabey Ayhan Kara ise "Karısı sık sık evden kaçıyordu. Annesi Tülay’a söyledik. O da, bacağına bıçak saplamamızı söyledi. Zaten bir sevgilisi de varmış" diye konuştu. 
     
Müdahale edilmeliydi’      BELMA AKÇURA 

     Olayın ardından polisin bu tür müdahaleler için yeterli olup olmadığı da gündeme geldi. Uzmanların görüşleri şöyle 
     Recai Birgün Eski Başbakanlık Koruma Müdürü Özel Harek t Daire Başkanlığı’nda görevliyken rehineli operasyonlara müdahale ekibi kurmak için dönemin bakanına proje götürdük ama pahalı geldi. Sağdan soldan toplama insanlarla bu yapılırsa Adana’da yaşanan olayı görürsünüz. 
     Murat Başesgioğlu Eski İçişleri Bakanı Orada cereyan eden bir olaya müdahale etmek için özel bir eğitime ve özel bir birime gerek yok. Bu olaya müdahale etmenin özel timle bir ilgisi olamaz. 
     Tuncay Yılmaz Polis Akademisi Rektörü Cesaret noksanlığından mı bilgisizlikten mi müdahale edilmedi bilemiyoruz. Ama bir suç işleniyorsa, polis suçun devamına izin vermemeliydi. Neticede cana kast var. 
     
SHÇEK, Porsuk’a sahip çıktı      Sosyal Hizmetler ve Çocuk Esirgeme Kurumu SHÇEK Adana İl Müdürü Gülizar Gürol, Ayşegül Porsuk ve iki çocuğu için gereken her şeyin yapılacağını söyledi. Gürol, "Porsuk, sığınma evi isterse Antalya’da bakanlığımızın imk nları var, bu imk nı sağlarız" dedi. 
     Öte yandan babasının annesini bıçaklamasına tanık olan ve sık sık "Baba yapma. Annemi öldürme" diyerek engel olmaya çalışan küçük Ayhan ise Adana Küçükleri Koruma Şubesi’nde psikiyatrların gözetimi altına alındı. Olay sırasında evde olan 8 yaşındaki Damla’yı da amcaları sahiplendi. 
     



 GÜNCEL 























</TEXT>
</DOC>
