<DOC>
<DOCNO> 105971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/ekonomi/eko05.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FIATA Dünya Kongresi başlıyor 
</HEADLINE>
<TEXT>

     Uluslararası Lojistik Şirketleri Derneği Fiata’nın düzenlediği FIATA Dünya Kongresi 2002, 8 - 12 Eylül günleri arasında İstanbul’da yapılacak. Açılışın Devlet Bakanı Mehmet Keçeciler’in yapacağı kongreye çoğunluğu yabancı yaklaşık 1000 kişinin katılması bekleniyor. FIATA Başkanı Aldo Da Ros’un konuşması ile başlayacak kongreye ABD Gümrük Birlikleri Dairesi Başkan Yardımcısı Douglas M. Browning ve AB Vergi ve Gümrük Genel Müdürlüğü Danışmanı Alfred Komaz da katılacak. 
     
     Türk gecesi yapılacak 
     Kongre süresince çeşitli etkinlikler de düzenlenecek. Türkiye’yi tanıtmak için pazartesi yapılacak "Hoş geldiniz" resepsiyonunda taşımacılığın tarihi, kervanlar ve İpek Yolu gösterileriyle anlatılacak. Çarşamba günü düzenlenecek Türk gecesinde Türklere özgü yemekler, sanat türleri ve müziklerle harmanlanmış bir eğlence tertiplenecek. Perşembe günü de gala gecesinde İstanbul Bilişim Orkestrası eşliğinde Fatih Erkoç konser verecek. 
     



 EKONOMİ 













</TEXT>
</DOC>
