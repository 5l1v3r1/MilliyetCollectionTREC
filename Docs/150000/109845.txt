<DOC>
<DOCNO> 109845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yasam/yas01.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüferi şimdi al buzlukta sakla 
</HEADLINE>
<TEXT>

Lüfer bu yıl bol. Fiyatı 1 milyon 750 bin liraya kadar düştü. Yani alıp derin dondurucuya atma zamanı Balığı saklama teknikleri bizden, yemesi sizden 
     ASLI ÖKTENER İstanbul 

     GEÇEN yıllarda nadir olarak avlanan, bu yüzden tanesi 10 milyon liraya kadar çıkan lüferin fiyatı, 1 milyon 750 bin liraya kadar düştü. Yani tam lüfer yemenin zamanı. Ama insanın aklı da kalmıyor değil. Keşke bu fiyattayken bol bol alsak da saklayabilsek diye... Sizin için, İ.Ü. Su Ürünleri Fakültesi’nden Yrd. Doç. Dr. Taçnur Baygar’a sorduk. İşte lüferi saklama koşulları... 
     
     İçi iyice temizlenmeli 
     "ÖNCE iç organları ve solungaçları çıkartılarak suyla iyice temizlenmelidir. İçindeki suyu çekeceğinden, balığı tuzla yıkama veya saklamaktan kaçınmalı. Buzluğa konan balık bir kere çözündürülmeli. Balık buzdolabında 4 derecede, 3 - 7 gün saklanabilir. Derin dondurucuda -18 derecede 2 - 3 ay, -25 derecede 5 ay, -30 derecede 1 yıla kadar bekletilebilir." 
     
Ava uyulunca çoğaldı      MARMARA Bölgesi Su Ürünleri Kooperatifleri Birliği Genel Müdürü Emin Yurtseven, lüferin artmasının nedenini, balıkçıların av yasağına tam uymasına bağlıyor. Kumkapı’daki Erzincanlı Kardeşler Balıkçısı Yunus Sarıyaprak, "Lüfer 15 günden bu yana çoğaldı. Geçen yıl günde 4 - 5 tane satarken bu yıl günde 50 kasa kadar satış yapıyoruz" diyor. 
     
Şefin ızgara lüfer tavsiyesi      AŞÇI Raşit Erdoğan’ın lüfer ızgara tarifi şöyle "Balık temizlendikten sonra, içinin de iyi pişmesi için iki tarafından, kemiklerine inene kadar derin şekilde çizikler atılır ve tuzlanır. Çiziklerden içeri doğru ayçiçek yağı döküldükten sonra, ızgaraya verilir. İyice kızarınca servis yapılır." 
     



 YAŞAM 













</TEXT>
</DOC>
