<DOC>
<DOCNO> 137298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko16.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk sebze fiyatlarını vurdu... 
</HEADLINE>
<TEXT>

     Soğuk hava, sebze fiyatlarını vurmaya devam ediyor. Ürünün az olması nedeniyle sivri biber, geçen haftaya göre fiyatı 1 milyon 400 bin lira artarak, 4 milyon liradan işlem gördü. Taze fasulye ise haftaya 4 milyon liradan giriş yaptı. 
     Antalya Büyükşehir Belediyesi Toptancı Hal Şube Müdürü Hüseyin Kara, soğuk nedeniyle toptancı haline sivri biber girişinde azalma olduğunu, ihracatın düşük olması nedeniyle ise domates fiyatlarında düşüş yaşandığını söyledi. 
     Antalya Toptancı Hali'nde birinci kalite sivri biber, geçen haftaya göre fiyatı 1 milyon 400 bin lira artarak, 4 milyon liradan işlem gördü. Dolmalık biber, geçen haftaki değerini koruyarak 2 milyon liradan satıldı. 
     Muhacir biber 1 milyon lira artışla 2 milyon 800 bin, Kaliforniya biberi 1 milyon lira artışla 4 milyon, kapya biberi de yine 1 milyon lira artarak 2 milyon 800 bin liradan işlem gördü. Macar biberin fiyatı 800 bin lira yükselerek, 2 milyon 800 bin liradan alıcı buldu. 
     
     DOMATES FİYATLARINDA DÜŞÜŞ 
     Birinci kalite domates, fiyatı 300 bin lira düşerek, 1 milyon liradan satışa sunuldu. Kereviz 100 bin lira düşüşle 1 milyon 100 bin liradan, salatalık ise 450 bin lira düşüşle 1 milyon 350 bin liradan alıcı buldu. 
     Taze fasulye haftaya 1 milyon lira artışla girdi ve 4 milyon liradan satıldı. 
     Ispanak, fiyatı 100 bin lira artışla 900 bin liradan, karnabahar 200 bin lira artışla 1 milyon 100 bin liradan, patlıcan 400-800 bin lira artışla 1 milyon 400 bin ile 1 milyon 800 bin liradan işlem gördü. 
     Sarmısak ise geçen haftaki değerini koruyarak, 5 milyon liradan satıldı. 
     





</TEXT>
</DOC>
