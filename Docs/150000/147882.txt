<DOC>
<DOCNO> 147882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun15.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li yetkililer "Bağdat saldırılarında 2-3 bin Iraklı asker öldü" 
</HEADLINE>
<TEXT>

     Amerikalı askeri yetkililer, askerlerinin Irak'ın başkenti Bağdat'a girmeye yönelik saldırılarında 2 bin ila 3 bin arasında Irak askerini öldürdüklerini ileri sürdüler. 
     Amerikan Merkez Komutanlığı'nın Katar'daki merkezinde açıklama yapan askeri sözcü Jim Wilkonson, Amerikan piyadelerinin güneyden Bağdat'a girme operasyonlarında 2 bin ila 3 bin arasında Irak askerinin öldürüldüğünü söyledi. 
     Wilkonson, bazı Iraklı sivillerin Amerikan askerlerini görmekten memnun olduklarını, aralarında Cumhuriyet Muhafızları ve diğer düzensiz kuvvetler olmak üzere bazılarının ise savaştıklarını belirterek, ''çatışmalar olmakla beraber, yoğun çatışmaların olduğunu söylemenin zor olduğunu'' kaydetti. 
     Askeri sözcü, Amerikan güçlerinin Saddam Havaalanı'nın kontrolünü elinde bulundurduğunu, Amerikan askerlerinin her yönden ilerleyişini sürdüreceğini belirtti. Wilkonson, ''Onlar kuzey, güney, doğu ve batı bölgede başka Iraklı asker olmadığından emin oluncaya kadar ilerleyecekler'' dedi. 
     





</TEXT>
</DOC>
