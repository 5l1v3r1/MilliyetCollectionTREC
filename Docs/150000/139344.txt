<DOC>
<DOCNO> 139344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/yguven.html </URL>
<DATE> 2003/02/27/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Futbol lüks tüketim mi 
</HEADLINE>
<TEXT>

     Sanki yaşam mücadelesindeki başarısızlığımızı, çocuğun mahalle maçında zengin akranlarına "geçici" eşitliği ile örtebileceğiz. 
     Hele bir de iyi oynarsa değmeyin keyfimize... Gerekirse evdeki eşyaları satar oğlumuzu prim zengini ederiz. 
     -İşin var mı .. 
     -Yok. 
     -Paran, güvencen .. 
     -Hayır. 
     -Bakımsızlıktan ölen çocuğun 
     -Çok .. Ama nasıl oynuyor benim oğlum .. 
     
     Beni, Slavia Prag teknik direktörü Miroslav Beranek tetikledi... 
     "Küçük hesapların adamı" bu zat, Türk Ulusu’nun gerekirse yelkenleri atlastan donanmalar yaratacağını bilemeden, Konya vilayeti kadar küçücük ülkesi ile Akdeniz’e bir kısrak başı gibi uzanan Türkiye’yi kıyaslamak gafletinde bulunmuş ve Beşiktaşımız için gözden çıkardığımız kelle başı 30 bin dolar primi çok bulmuştu 
     "Biz 300 bin dolarlık bütçe ile mücadele ediyoruz. Galibiyet primimiz bin dolar. Beşiktaş’ın yedeği Giunti, Slavia Prag’ın tamamı kadar"... 
     Ha şunu bileydin be Miroslav... 
     Bizdeki işsizler bile senin 10,5 milyonluk nüfusun kadar... 
     
     Aslında bu bir tabu... 
     Futbolun bunca popüler, futbolcuların parlamenterlerden daha kapsamlı dokunulmazlıklara sahip, futbola harcanan paranın örtülü ödenek kadar vergi dışı olduğu bir ülkede, en bıçkın eleştirmenler bile lafa, "aldıkları parada gözümüz yok" diye başlarken, cami duvarını kirletmekle özdeş bir konu... 
     Lakin, Miroslav Beranek’in azmettirmesi ile artık tartışılmalıdır derim. 
     Neden, kalite - fiyat orantısı ile en pahalı futbolcular Türkiye’dedir ve aynı durumdaki yabancı futbolcular Türkiye’yi mesken edinmektedir. 
     Çoğu ihraç ürünlerimizde olduğu gibi yetiştirdiğimiz nadir yıldız futbolcular neden Avrupa’ya üç otuz paraya satılmakta, yarı becerideki futbolcular üç misli fiyatla alınmaktadır. 
     Nüfusunun yarısı kadar gazete satılan Çek Cumhuriyeti’nde, elit bir takımın hocasının ağzını açık bırakan paralar, Türkiye’nin lüks tüketime ayırabileceği rakamlar mıdır .. 
     Çocuk ölüm oranımız Çek Cumhuriyeti’nden 4 kat fazladır. Demiryollarımız, 10 kat büyük 6 kat kalabalık olduğumuz Çek Cumhuriyeti kadardır. Dış basında çöplükten beslenen Çek vatandaşları haberlerine de raslanmamaktadır. 
     Konu futbol olduğunda, zenginliğine hayret edilen Türkiye olmaktadır. 
     Mutfak parasından kesip "Nike" ayakkabı aldığımız futbolcu evlatlarımıza Avrupa’da bile gıpta ile bakılmaktadır, ancak bu fedakarlığımızın farkında olduklarını ortaya koyan bir ipucu yoktur. 
     Tartışılmalıdır... 
     
Toroğlu mantığı      Malatyaspor’a atılan her golden sonra tribünler Beşiktaş’a küfür ediyordu Ali Sami Yen Stadı’nda... 
     Hakemden önce stat yetkilileri mikrofona sarılıp Galatasaraylılar’ı uyardı. 
     Evet... Küfür bizim genlerimizde vardı ama, ümit verici bir "özdenetim" başlamıştı futbolda. 
     Bu arada, Sayın Erman Toroğlu olayı kendi adalet terazisinde tarttı ve "Haksızlık oluyor, bir takım ceza alıyor diğeri paçayı kurtarıyor. Kaldıralım bu küfür yönetmeliğini" deyiverdi. 
     Sayın Toroğlu, o anda ne kadar büyük bir kalabalığın salonunda konuk olduğunu unutmuş olmalı. 
     Bu mantıkla, hakem müessesesini lağvetmekten başlar, vergi adaletsizliğini de vergiyi kaldırarak çözüme ulaştırmaya kadar gidebilirsiniz. Tabii haksızlık eden programları da yok etmelisiniz. 
     Sayın Toroğlu, adalette hata görüp kaosta eşitlik istiyordu. 
     Bu, reyting adına büyük, ancak futbol adına geri bir adımı... 
     
DEDİLER Kİ...Sayın Aziz Yıldırım, "bu yıl kaçırsak bile, gelecek sezon şampiyon oluruz" demiş. 
     Galiba "büyük savaş"a var gücünü koymak için "küçük" cepheleri terk ediyor. 
     
Sayın Özhan Canaydın, tribünden gelen yönetici tipi gibi davranamayacaklarını söylemiş. 
     Doğrudur tribünden gelen adam yönetici olup bu kadar büyük borcun altına girer mi 
     
Sayın Serdar Bilgili "liberal demokratölığını kanıtladı 
     "Nihat’ı sattık kurtulduk". 
     Bu halk "neo - liberalizm" ile açlığı tattı Hani Beşiktaş "halkın takımı"ydı 
     
Cevaplar derbide      Galatasaray’ın ikinci yarıya "muhteşem" bir başlangıç yaptığı Bursa’dan "önce dereyi görelim" mesajı gönderenlerden biri de bendim. 
     İstanbul’daki o karlı gecede, Malatyaspor’u zor güç geçince, "marjinalölikten kurtulup "fikirdaşlar" edindim. 
     Ne olmuştu Revivo’ya .. "Hagi adaylığı" ağır mı gelmişti .. 
     Suat, kanat savunmasında gerçekten "usta" mıydı 
     Lukunku soğuktan mı verimsizdi 
     Hayır .. Onlar sadece yeniydi ve bu dalgalanmalar doğaldı. Ama, yeni transferlerin düşük kapasitelerinde bile "iki" ayrı yarar vardı 
     Takımın gediklileri ideal yerlerine dönebilmiş, ekmek aslanın ağzında diye canlarını dişlerine takmışlardı. Ergün, Hakan, Batista, hatta Bülent ve de Ümit Davala’nın performansları transferin getirileriydi. 
     Zikzakların düz bir çizgi olup, Galatasaray’ın eski çıtası seviyesinde seyretmesi için daha birçok soru ve zamana gereksinme var. İnanın bu soruların yanıtları bu hafta da bulunamayacak. Telefonları bile kesik lig sonuncusu Kocaelispor, Galatasaraylılar’ın moraline moral katsa bile yarısı yenilenen Galatasaray için gerçek bir terazi olamayacak. 
     Bilmecenin çözümü Fenerbahçe derbisinde. 
     
SİYAH... BEYAZ...      Normal olan, bu gece Beşiktaş’ın zaferini kutlamamız. 
     Tur vizesi İlhan Mansız... 
     İkinci kehanet 
     "Sergen sahadaki süper yıldız" 
     "Neden", "niçin" diye sormayın... Belge, mantık aramayın Bana "malum olanlar" doğru çıkarsa, "aptallığı" bile göze alırım. 
     Bugün "taraf"ız. 
     
Bravo Şaş’a      Hasan Şaş’ı kutluyorum. 
     İşveren ile yaşanan parasal sorunların performansı ne denli etkilediğini bilen bir insan olarak, hala antrenmanlara çıkmasına hayret ediyorum. 
     "Ya hakkını ver, ya gönder" ile "Ya buna razı ol, ya git" kutupları arasında soldan aldığın topla üç kişiyi geçip ceza sahasına yaklaşmak ve gol asisti yapmak kolay olmasa gerek. 
     Bir an önce bitse de kurtulsak. 
     
     



 SPOR 

























</TEXT>
</DOC>
