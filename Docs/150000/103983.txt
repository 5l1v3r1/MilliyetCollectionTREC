<DOC>
<DOCNO> 103983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun09.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bush yönetimi Sonbaharda Saddam üzerinde baskıyı artıracak" 
</HEADLINE>
<TEXT>

     Los Angeles Times gazetesi, ABD Başkanı George Bush yönetiminin sonbaharda, Irak lideri Saddam Hüseyin üzerindeki baskıyı artıracağını yazdı. 
     Gazetenin haberinde, ''ABD yönetimin, Iraklı muhalifleri bir araya getirmeye çalıştığı hatırlatıldı. 
     Gazeteye açıklamada bulunan bir Dışişleri Bakanlığı yetkilisi, ''Muhalifleri, duygusal ve mantıksal yönden kamuoyunun desteğini kazanmaları için seferber edeceğiz. Böylece Amerikalılar Irak'ta rejim değişikliğinin gerekli olduğunu anlayacak ve bunu desteklemeye başlayacaklar'' diye konuştu. Kimliği açıklanmayan yetkili, aynı şeyin Irak halkı açısından da söz konusu olduğunu söyledi. 
     Bush yönetiminin, rejim değişikliğinin esas itibarıyla Iraklılara düştüğünü giderek daha fazla dikkate aldığını yazan gazete, ABD desteğiyle Arapça yayın yapan ''Radio Sawa''ya açıklama yapan Dışişleri Bakanlığı savunma politikasından sorumlu Bakan Yardımcısı Douglas Feith'in, ''Iraklıların sonuçta istibdada başkaldırarak kendilerini Saddam'dan kurtaracaklarına inanıyoruz'' yönündeki sözlerini aktardı. 
     ABD'de yaklaşık 300 bin Irak kökenlinin yaşadığı bildiriliyor. 
     





</TEXT>
</DOC>
