<DOC>
<DOCNO> 116502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/spor/spo03.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DOĞUM SANCILARI 
</HEADLINE>
<TEXT>

Galatasaray Teknik Direktörü Fatih Terim, kulübün resmi dergisine çarpıcı açıklamalar yaptı, "Camiada kimse endişelenmesin. Usta kaptan, dalgalı denizde belli olur" dedi 
     Umutsuz olmayın’ 
     SEZON başından bu yana beklenen patlamayı yapamayan Galatasaray’da kritik dönemi Teknik Direktör Fatih Terim yorumladı. Kulübün resmi dergisinde çarpıcı açıklamalar yapan tecrübeli teknik adam, Sarı-Kırmızılı taraftarları sakin olmaya davet etti. Terim, "Kimse umutsuzluğa kapılmasın. Başarıya güvenle ulaşılabilir. Usta kaptan, dalgalı denizde belli olur" diye konuştu. 
     
     Arayışa devam 
     FATİH Terim, en verimli kadroya ulaşana kadar arayışlarının süreceğini de iddia etti. Krizi doğum sancısına benzeten başarılı hoca şunları söyledi "Bu sancıları unutturacak en iyi ilaç, amacınıza ulaştıktan sonra ortaya çıkan tablo olacaktır. Ne futbolculuğumda, ne de teknik adamlığımda mazeretlere sığınmadım. Kendi iç dünyamda bile mazeretleri kabul etmem. Bu böyle devam edecek." 
     
     Sistem kalıcı’ 
     UYGULATTIĞI oyun sisteminin geçmiş yıllarda sonuç verdiğini söyleyen Galatasaray Teknik Direktörü, "Kimse benden ve ekibimden sistem değişikliği beklemesin" diye konuştu. Terim, "Daha önce de başarılara ulaşmak için böyle bir dönemden geçmiştik. Ancak bu kez çok beklemeyeceğiz. Benim sistemim görev yaptığım diğer takımda başarılı sonuçları getirmiştir" yorumunu yaptı. 
     
Göbekte değişim      GALATASARAY Teknik Direktörü Fatih Terim, Göztepe sınavına yine farklı bir kadro ile çıkmaya hazırlanıyor. Tecrübeli hoca, Lokomotiv Moskova sınavında yedek kulübesinde oturttuğu ve ikinci yarıda oyuna soktuğu Batista ile Ayhan’ı bugün ilk on birde oynatmayı planlıyor. Terim, iki yıldızı bu maça özel olarak hazırladı. 
     TEKNİK Direktör Fatih Terim, Göztepe karşılaşması öncesinde Fenerbahçe ve Barcelona maçlarının konuşulmasını da yasakladı. Bu arada yönetim, bugün Florya Tesisleri’ne giderek, oyunculara moral verecek. Sarı - Kırmızılı takım dün basına kapalı yaptığı tek çalışmayla hazırlıklarını tamamladı. Sakat olan Sarr, Göztepe maçında da yok. 
     
Ali Dürüst’ten garanti      Etkilenmedik’ 
     GALATASARAY İkinci Başkanı Ali Dürüst, Lokomotiv Moskova yenilgisinin kendilerini olumsuz yönde etkilemediğini dile getirdi. Dürüst, "Oyuncularım yıllardır iki kulvarda yarışıyor. Bu yüzden farkı ayırabilecek kapasiteye sahipler. Yenilgiyi unuttuk ve önümüze bakıyoruz" diye konuştu. 
     
     Kupalar önemli’ 
     DÜRÜST, iç sahada kazanma rekorundan çok, sezon sonunda kazanılan kupa rekorunun önemli olduğunu açıkladı. Şampiyonluk istediklerini de dile getiren Ali Dürüst sözlerini şöyle noktaladı "Bunun için de iç sahadaki tüm maçlarımızı kazanmak istiyoruz. Başarı ancak kupalarla ölçülür." 
     
Galatasaray’ın hedefi egale      CİM-BOM, bugün oynayacağı Göztepe maçında, Fenerbahçe’ye ait olan kendi evinde üst üste 24 maçlık galibiyet rekoruna ortak olmayı hedefliyor. 2000 - 2001 sezonunun son haftasında kendi sahasında Trabzonspor karşısında alınan 4 - 0’lık galibiyetin ardından Sarı - Kırmızılılar Ali Sami Yen’de oynadığı 23 maçı da kazandı. Aslan, Göztepe’yi geçip, Trabzon maçında rekoru ele geçirmek istiyor. 
     
Devler Ligi’nde saat değişikliği      ŞAMPİYONLAR Ligi’nde Galatasaray’ın yer aldığı H Grubu’nun son karşılaşmalarının saatleri 19.45 olarak açıklandı. Lokomotiv’in maçlarını Moskova’daki soğukhava şartları nedeniyle erken oynatan UEFA, gruptaki çekişme nedeniyle Barcelona - Galatasaray sınavını da erkene aldı. Öte yandan bugün Göztepe maçının saatinin İzmir ekibinin uçağa yetişmesi için değiştirildiği bildirildi. 
     
Hagi iddiası      BÜNYAMİN OSMAN 

     Teklifleri geri çevirdi 
     ROMANYA’NIN önde gelen spor gazetelerinden Prosport, unutulmaz yıldız Gheorghe Hagi’nin teknik adam olarak Galatasaray’a gidebileceğini iddia etti. Hagi’nin Sarı - Kırmızılı yönetim ile flört içinde bulunduğu ileri sürülen haberde, ünlü yıldızın bir süredir bekleyişte olduğu ve tüm teklifleri geri çevirerek Galatasaray’ı beklediği yazıldı. 
     
     Yönetimle temasta 
     PROSPORT, Hagi’nin yöneticilerle gizli temasta bulunduğunu dikkati çekti ve UEFA toplantısı için İsviçre’de bulunan Rumen yıldızın menajerinin de acil olarak yanına gittiğini, ifade etti. Gazetede, Hagi’nin olumlu ya da olumsuz bir cevap vermediği belirtilirken, yardımcı antrenör mü, yoksa teknik direktör mü olacağının öğrenilemediği yazıldı. 
     



 SPOR 



























</TEXT>
</DOC>
