<DOC>
<DOCNO> 145146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun99.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

Kayınvalidesini zehirlerken yakalandı      Bursa Adaköy’de eşi geçen yıl intihar eden Ayten Aydın, sattıkları tarlalardan kendisine para vermemesi üzerine aynı evde oturduğu üvey kayınvalidesi Aysel Aydın’ı, ilaç kapsülünün içine fare zehiri koyarak öldürmeye kalkıştığı iddiasıyla yakalandı. İddiayı reddeden Ayten Aydın "Öldürmeye teşebbüs" suçundan tutuksuz yargılanmak üzere serbest bırakıldı. 
     
İbrahim Tatlıses’ten "tehdit" ifadesi      Çıkar amaçlı suç örgütü lideri olduğu öne sürülen Abdullah Uçmak’ın tehditlerine hedef olduğu öne sürülen sanatçı İbrahim Tatlıses, "tehdit" suçu kapsamında İstanbul 2. Sulh Ceza Mahkemesi’nde açılan davada ifade verdi. Tatlıses, tanımadığını öne sürdüğü Uçmak’ın bir duruşma çıkışı kendisini tehdit eden sözler kullandığını söyledi. Uçmak’ın Tatlıses’e yönelik "Seni şişeye oturtacağım" dediği öne sürülüyor. 
     
Sanatçı Fuat Saka 22 yıldır aranıyormuş      Karadeniz türkülerini yorumlayan sanatçı Fuat Saka’nın, Trabzon’da vereceği konser öncesi yapılan güvenlik araştırmasında 22 yıldır arandığı ortaya çıktı. Eski Nevşehir Sıkıyönetim Mahkemesi’nce verilen karar doğrultusunda 1981’den bu yana arandığı belirlenen Saka, "Bu konu zamanaşımına uğradı. Yargılandığım 141. madde bile yürürlükten kaldırıldı. Halen arandığıma inanamıyorum" dedi. 
     
Tecavüz davasına yeni sanıklar eklendi      Mardin’de 12 yaşındaki N.Ç.’nin, Türkan Temel ve Emine Akyol adlı kadınlarca altı ay boyunca, aralarında kamu çalışanları-nın da bulunduğu çok sayıda erkeğe pazarlandığı iddiasıyla Mardin 1. Ağır Ceza Mahkemesi’nde açılan davada tecavüzle suç-lananlara Ankara’da görevli Astsubay Azad Aydın ve Dicle Üniversitesi öğrencisi Osman Çakır da eklendi. Sanık sayısı 31’e çıktı. 
     
Emniyet müdürüne mektup soruşturması      İçişleri Bakanı Abdülkadir Aksu, görevden alındıktan sonra beraber çalıştığı arkadaşlarına yazdığı veda mektubunda "yönetimi ağır dille eleştiren" Kaçakçılık ve Organize Suçlarla Mücadele eski Şube Müdürü Adil Serdar Saçan hakkında soruşturma açtırdı. Foto Film Şube Müdür-lüğü’ne atanan Saçan’la ilgili soruşturmayı yürütmek için iki müfettiş görevlendirildi. 
     


GÜNCEL 

























</TEXT>
</DOC>
