<DOC>
<DOCNO> 147163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/spor/spo02.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ROBSON MEST OLDU 
</HEADLINE>
<TEXT>

Newcastle United’ın ünlü menajeri, Tuncay’ın İngiltere karşısında ortaya koyduğu futbola hayran kaldı. Fenerbahçe yöneticisi Hakan Bilal Kutlualp’den genç yıldız hakkında bilgi aldı 
     YUSUF KOBAL 

     Göz kamaştırdı 
     ÜMİT Milli Takımı’nın İngiltere ile 1-1 berabere kaldığı maçta çok iyi bir oyun ortaya koyan ve Ay - Yıldızlı ekibin golünü atan Tuncay’a, İngilizler’in ünlü teknik adamı Bobby Robson hayran kaldı. Newcastle United’i çalıştıran Robson, İngiltere’de bulunan Fenerbahçeli yöneticilerden genç oyuncu hakkında bilgi topladı. 
     
     Takip edilecek 
     ROBSON, Tuncay’ı transfer listesine koyarken, Newcastle yöneticilerinden genç yıldızın sezon sonuna kadar takip edilmesini istedi. Yönetici Hakan Bilal Kutlualp, Robson’ın Tuncay’ı çok beğendiğini doğrularken, "Umarım Tuncay ve diğer oyuncularımız milli takımdaki başarılarını Fenerbahçe’ye de yansıtırlar" dedi. 
     
Herşey yasak      YÖNETİM tarafından kadro dışı bırakılan Yusuf, Ogün, Abdullah, Ali Akdeniz ve Oğuz, maç eksiklerini gidermek için dün genç takımın idmanına katılıp, çift kalede oynamak istedi. Ancak beş oyuncu gazetecileri görünce telaşlandı, "Bize verilen programda bu yok. Eğer görüntülenirsek, ceza alırız" dediler. Gazetecilerin ayrılmasından sonra cezalıların maçta oynadığı öğrenildi. 
     
Rüştü’de sonuç yok      İSRAİL’DE Rüştü’nün menajeri Pini Zahavi ile bir görüşme yapan Futbol Şube Sorumlusu Sadettin Saran, ilk görüşmeden sonuç alamadı. Bu arada Başkan Aziz Yıldırım’ın yarın milli kaleci ile özel bir görüşme yapacağı belirtildi. Rüştü’nün transfer konusunu bu toplantıda çözüme kavuşturmayı planlayan Yıldırım, tecrübeli kalecisi ikna etmeye çalışacak. 
     
Özaydın anıldı      FENERBAHÇE Kulübü eski başkanlarından Hasan Özaydın, ölümünün 2. yıldönümünde anıldı. Anma törenine kulüp müdürü Serkan Acar ve 2000 Derneği Başkanı Şevket Yılmaz dışında hiçbir yöneticinin katılmaması dikkat çekti. Başkan Aziz Yıldırım, Çengelköy Mezarlığı’na sadece çiçek gönderdi. 
     


SPOR 




























</TEXT>
</DOC>
