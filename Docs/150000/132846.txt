<DOC>
<DOCNO> 132846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/akyol.html </URL>
<DATE> 2003/01/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk sorunu 
</HEADLINE>
<TEXT>

     "Erdoğan kararı arapsaçı.. 
     Hukuk çorbası... 
     Bizi delirtmeyin... 
     Temel fıkrası gibi... 
     Hukuk komedisi..." 
     Bu kararı veren "altı üye" ne der bilmem ama öyle bir karar vermişlerdir ki 
     Bu karar geçmişe dayanmaktadır fakat geçmişe doğru yürürlüğü yoktur. Anayasa ve yasalardaki değişikliği dikkate almayan bu kararın, bugünkü yasalar karşısında da anlamı yoktur... İşte Erdoğan 11 saat arayla, Genel Başkan seçilmiştir... 
     Hukuk dilinde bu tür kararlara "abes hüküm" denir. 
     
     YÜCE Mahkeme’nin Erdoğan’ın kurucu olamayacağını belirten eski kararı, genel başkan da olamayacağı anlamına gelmekte imiş... 
     "İmaen hüküm" olur mu 
     Hem Erdoğan’ın genel başkan olarak imzaladığı dilekçeleri bu sayın üyeler "usule uygun" kabul edip işleme koymadı mıydı 
     Anayasa Mahkemesi’nin başka bir şaşırtıcı kararı daha olmuştu yine "beşe karşı altı oyöla İkisi de aynı 312. maddeden mahk m olan ve aynı af’ ve erteleme yasalarından yararlanması gereken Hasan Celal Güzel’i yasaksız, Erdoğan’ı yasaklı saymıştı... 
     Sayın Cumhurbaşkanı Sezer’in atadığı üyeler aynı görüşten insanlar olmalı ki kritik davalarda aynı içtihadı benimsiyorlar. Hukukta elbette içtihat farkları olur. 
     Önemli olan içtihat farklarının emsal ve doktrin yönünden dayanaklarının olmasıdır. Anayasa Mahkemesi’nin kararları yayımlandığında içtihat farklarının dayanaklarını göreceğiz. 
     
     İÇTİHAT farkları elbette zenginliktir. Ama "zorlama yorum"a kaçmaması ve bilhassa "yargının tarafsızlığı" konusunda kaygı yaratmaması gerekir. 
     Halbuki, Adalet eski Bakanı Sami Selçuk 312. maddenin "zorlama yorumla" uygulandığını söylemişti. 
     Sami Selçuk’un yeni yayımlanan "Yargının Hukukla Sınavı" adlı kitabından öğreniyoruz ki, adli yargıda Selçuk’un "hukuku çiğnemek" olarak nitelediği bazı uygulamalar yapılmıştır Tayyip Erdoğan’ı seçime sokturmayan uygulamalar... 
     Silahsız, şiddetsiz, örgütsüz, muhayyel ve tek kişilik "terör örgütü" davalarını, zaman aşımına uğrayan işkence dosyalarını da biliyoruz 
     Nuh Mete Yüksel’i Cumhurbaşkanı da, Başbakan da, Adalet Bakanı da kaç defa uyarmak zorunda kalmıştı... 
     Adaleti tartışılır hale getiren örnekler listesini uzatmak mümkün. 
     Halbuki demokrasilerde hukukun ve yargının işlevi "uyanık bekçilik" değil, "tarafsız hakemlikötir. 
     Unutmayalım Sosyal barışın, demokratik istikrarın ve rejime güvenin hukuk eliyle güçlendirilmesi ancak "yargının tarafsızlığı" ile mümkündür. Hukukun üstünlüğünün toplumsal bir kültür haline gelmesi de ancak bu şekilde gerçekleşir. Anglo Sakson demokrasisindeki istikrarın ve toplumsal uyumun temelinde "tarafsız yargı"ya duyulan güven vardır. Almond and Verba, Civic Culture, sf. 177, 232 - 242. 
     
     







Hukuk sorunu 


Dandik vaziyetler ve "Siham - ı Kaza"... 


Hesap basit.. 


İstanbul’dan sonra 


Hükümet tam takım Davos’ta 


Nafile 


Eski bakanlar ne diyor 


Ekonomide alfabe rekabetle başlar 


Savaşa karşı diplomatik savaş 


"Bu nasıl bir tiyatro " 


Sanki Saddam gidecek, demokrasi gelecek... 


Seçime düşen gölge 


Yurtta güven, cihanda güven 


Muhalifler buluşuyor... 


Savaşın gölgesinde 


TÜSİAD’cılara göre, tek sorun İş Güvencesi Kanunu 


</TEXT>
</DOC>
