<DOC>
<DOCNO> 112617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sontur13.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Laiklik karşıtları gelirse AB kapısı kapanır 
</HEADLINE>
<TEXT>

     DSP Genel Başkanı ve Başbakan Bülent Ecevit, laikliği reddeden, özümsememiş bir parti ya da partilerden oluşan bir hükümet kurulması durumunda Türkiye'ye Avrupa'nın kapıları kapanacağını belirterek "Bunun için DSP'nin güçlü olarak seçimlerden çıkması vazgeçilmez şarttır" dedi. 
     Partisinin Ankara milletvekili adaylarının tanıtımı amacıyla düzenlenen törene katılan Ecevit, seçim kampanyası sırasında yurdun birçok yerine giderek, partisinin belirgin özellikleri ve 3.5 yıllık hükümetleri döneminde yaptıklarını halka anlatmaya çaba sarfettiğini söyledi. Türkiye'de ve dünyada ekonomik kriz yaşandığını, bu dönem içerisinde başında bulunduğu hükümetin ekonomik krize karşı çok büyük mücadeleler verdiğini ifade eden Ecevit, aldıkları tedbirler sayesinde Türk halkını esenliğe kavşturduklarını söyledi. 
     Hükümetleri döneminde bağnazlığın, laiklik karşıtlarının azaldığını belirten şöyle devam etti 
     "Eğer, laikliği özümsememiş bir parti işbaşına gelecek olursa herşey tekrar gerisin geriye gider. O zaman yalnız içerde değil dışarıda da Türkiye çok zor durumlarla karşı karşıya kalır. Nitekim geçen gün, haklarımızı vermeye bile yanaşmayan AB yetkilileri, bize tam üyelik yolunu açan kararı reddederken dediler ki biz bu yönde bir adım atmadan önce Türkiye'deki seçimlerin sonuçlarını bekleriz, beklemek zorundayız. Bunun anlamı nedir Eğer laikliği reddeden, özümsememiş bir parti ya da partilerden oluşan bir hükümet kurulacak olursa bu hükümet döneminde Türkiye'ye Avrupa'nın kapıları kapanacaktır. Türkiye laiktir ve laik kalacaktır. Bundan hiç kuşkum yok. Ama bunun için DSP'nin güçlü olarak seçimlerden çıkması vazgeçilmez şarttır." 
     





</TEXT>
</DOC>
