<DOC>
<DOCNO> 112251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sonspo03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de penaltı dosyası... 
</HEADLINE>
<TEXT>

     Birinci Süper Futbol Ligi'nin geride kalan 8 haftasında hakemler, toplam 23 kez penaltı noktasını gösterdi. 
     Penaltı atışlarından 18'i golle sonuçlanırken, 5'inde gol sesi çıkmadı. 
     Göztepe, 4 kezle en çok penaltı atışı kullanan takım olurken, bunlardan 2'sini değerlendiremedi. Samsunspor ise 4 kezle, aleyhine en çok penaltı kararı verilen takım olarak dikkat çekti. 
     Geride kalan haftalarda Altay, Beşiktaş, Elazığspor, Kocaelispor ve Malatyaspor'un lehine, Ankaragücü, Galatasaray, Gençlerbirliği, İstanbulspor ve Trabzonspor'un da aleyhine penaltı kararı verilmedi. 
     Gençlerbirliği'nden Thomas, kullandığı 3 atışı da gole çevirerek, penaltı atışlarından en çok gol atan futbolcu durumunda bulunuyor. 
     Göztepeli Tayfun ve Zafer Biryol, Adanasporlu Mehmet Ali, İstanbulsporlu Cenk ve Ankaragücü'nden Hami, şu ana dek kaçırılan 5 penaltıya isimlerini yazdırdılar. 
     





</TEXT>
</DOC>
