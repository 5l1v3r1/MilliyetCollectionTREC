<DOC>
<DOCNO> 143828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun05.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askeri sözcüsü "İlk saldırılar savaşın seyrini değiştirebilir" 
</HEADLINE>
<TEXT>

     Amerikan ordusundan bir sözcü, Irak hedeflerine karşı düzenlenen ilk saldırıların, savaşın bundan sonraki seyrini büyük ölçüde değiştirebileceğini söyledi. 
     Amerikan deniz piyadelerinden Albay Chris Hughes, Reuters'e yaptığı açıklamada, ''Bu saldırılar, komuta ve kontrol noktalarına yönelmiş, başı uçurmaya yönelik saldırılardır eğer başarılı olursa, işimizi yapma tarzımızı radikal biçimde değiştirecektir'' dedi. 
     Washington'daki ABD yetkilileri, daha önce yaptıkları açıklamalarda, bu sabahki saldırıların başkent Bağdat yakınlarındaki üst düzey Irak liderlerini hedef aldığını söylemişler, ancak bu hedeflerin kimler olduğunu belirtmemişlerdi. 
     Bağdat dışında Irak'ın güneyindeki hedeflerin de vurulduğunu belirten Albay Hughes, saldırılara şimdi ara verilmesini beklediğini kaydetti. 
     





</TEXT>
</DOC>
