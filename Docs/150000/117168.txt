<DOC>
<DOCNO> 117168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/soneko26.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, İtalya Başbakanı ile görüşecek... 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan başkanlığındaki heyetin yarın İtalya Başbakanı Silvio Berlusconi ile biraraya geleceği bildirildi. 
     TÜSİAD, Aralık ayında gerçekleştirilecek AB Kopenhag Zirvesi öncesinde, Türkiye'nin üyelik müzakerelerinin açılmasına yönelik AB başkentlerinde yürüttüğü lobi faaliyetlerini Roma'da sürdürüyor. 
     TÜSİAD'dan yapılan açıklamaya göre, Özilhan başkanlığındaki heyetin yarın, İtalyan özel sektörünün temsil kuruluşu İtalyan Sanayi Genel Konfederasyonu yöneticileriyle görüşecek. 
     Heyet, aynı gün İtalya Başbakanı Silvio Berlusconi ile biraraya gelecek. Görüşmede, Türkiye'nin AB'ye uyum konusunda attığı adımların anlatılacağı ve tam üyelik müzakerelerinin bir an önce başlamasının önemine değinileceği bildirildi. 
     





</TEXT>
</DOC>
