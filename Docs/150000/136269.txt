<DOC>
<DOCNO> 136269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/siyaset/siy02.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’tan U-2 casus uçaklarına koşulsuz izin 
</HEADLINE>
<TEXT>

     DIŞ HABERLER SERVİSİ 

     Irak, Birleşmiş Milletler silah denetçilerinin uzun zamandır kitle imha silahı arama çalışmalarında kullanmak istediği Amerikan U - 2 casus uçaklarının Irak toprakları üzerinde uçuşlarına "koşulsuz" olarak izin verdi. Irak lideri Saddam Hüseyin ise U - 2’lerin uçuşu sırasında ABD ve İngiltere’nin Irak’ın uçuşa yasak bölgelerinde bombardıman yapmaması gerektiğini belirtti. 
     
     YASA DA ÇIKARACAKLAR 
     Bağdat yönetiminin casus uçaklarına yeşil ışık yakan mektubunu BM’ye sunan Irak’ın BM Daimi Temsilcisi Muhammed El Duri, denetçilerinin U2’lerin yanı sıra, Fransız ve Rus uçaklarından da yararlanabileceklerini söyledi. BM ile daha fazla işbirliği yapacaklarını vurgulayan El Duri, gelecek hafta kitle imha silahlarının kullanımını yasaklayan bir yasa çıkaracaklarını da kaydetti. 
     Uluslararası Atom Enerjisi Ajansı Başkanı Muhammed El Baradei de Iraklıların denetim şartlarına tümüyle uyacaklarına dair söz verdiğini söylerken, "Ancak yine de önemli olan sözler değil, uygulamadır" dedi. 
     



 SİYASET 













</TEXT>
</DOC>
