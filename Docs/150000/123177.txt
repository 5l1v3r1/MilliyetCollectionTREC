<DOC>
<DOCNO> 123177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sonspo10.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın, Beşiktaş karşısında üstünlüğü var... 
</HEADLINE>
<TEXT>

     Birinci Süper Futbol Ligi'nde yarın ezeli rekabette karşı karşıya gelecek Galatasaray, Beşiktaş ile yaptığı son 10 maçta rakibini 5 kez yenerek, siyah-beyazlılara üstünlük sağladı. 
     Galatasaray, 5 Mayıs 1999'dan 9 Mart 2002 tarihine dek Beşiktaş ile yaptığı son 10 maçta 5 galibiyet aldı. Sarı-kırmızılılar, bu galibiyetlerin 3'ünü ligde, 1'ini Türkiye Kupası'nda ve 1'ini de geçmişte düzenlenen Türkiye Spor Yazarları Derneği Kupası'da elde etti. 
     Sarı-kırmızılılar, son 10 karşılaşmada Beşiktaş'a 13 gol atma başarısı gösterdi. 
     Galatasaray, ezeli rakibine son 10 maçta da gol atarken, Beşiktaş 5 maçta suskun kaldı. 
     
     BEŞİKTAŞ, YALNIZCA 2 KEZ KAZANABİLDİ 
     Ezeli rekabetin bir diğer tarafı Beşiktaş ise, Galatasaray ile yaptığı son 10 maçta yalnızca 2 kez galip gelebildi. 
     5 Mayıs 1999'dan 14 Nisan 2000'e dek Galatasaray ile yaptığı 5 karşılaşmada 2 beraberlik alabilen siyah-beyazlılar, son 10 maçta da rakibini ligde ve Atatürk Kupası'nda olmak üzere 2 kez yenme başarısı gösterdi. Beşiktaş, bu 10 maçta toplam 9 gol attı. 
     
     LİGDE 3 KEZ BERABERE KALDILAR 
     Derbi maçın rakipleri Beşiktaş ve Galatasaray, 3 kez de berabere kaldı. 
     2 ekip, 2 kez 1-1'lik skorla sahadan ayrılırken, 1 maç da 2-2 beraberlikle sona erdi. 
     





</TEXT>
</DOC>
