<DOC>
<DOCNO> 108374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/guncel/gun01.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtiraf mektubu planı tutmadı 
</HEADLINE>
<TEXT>

Manisa davasının 43’üncü duruşmasında sanık avukatlarının ortaya çıkardığı "itiraf mektubu"nu mahkeme dikkate almadı 
     MEHMED HAKKI ÖZBAYIR Manisa DHA 

     Manisa’da DHKP-C’li oldukları iddiasıyla gözaltına aldıkları gençlere işkence yaptıkları gerekçesiyle yargılanan 10 polisin avukatları tarafından yürütülen "zamanaşımı planı" mahkemeden döndü. Manisa Ağır Ceza Mahkemesi’ndeki duruşmaya, 10 sanık polisten 4’ü geldi. 
     Mahkeme Başkanı Mehmet Yılmaz, mağdurlardan Münüre Apaydın’ın mahkemeye bir mektup gönderdiğini, mektupta "polislerin zanlılara işkence yapmadığı, zanlıları avukatları Pelin Erda, Sema Pektaş ve o zaman milletvekili olan avukat Sabri Ergül’ün yönlendirdiği" yönünde ifadeler bulunduğunu söyledi. Gençlerin avukatlarından Serhan Özbek, mektubun gerçeği yansıtmadığını söylerken, sanık avukatları, mektubun dikkate alınması gerektiğini savundu. 
     
     Ben ne yapabilirim 
     Mahkeme Başkanı Yılmaz, "14 genç buraya gelse, tek tek Biz iftira attık, işkence görmedik’ dese de, bu saatten sonra yapabileceğim bir şey yok. Yargıtay Ceza Genel Kurulu Bu cezayı vereceksin’ diyor" dedi. 
     Savcı Mustafa Gökgöz de kararı mahkemeye bırakınca, heyet, mektubun dikkate alınmamasını kararlaştırdı. 
     Gençlerin avukatı Özbek, "Sanıklar davayı zamanaşımına uğratma çabası içinde" derken, mahkeme, duruşmayı son kez 16 Ekim’e erteledi. 
     
Mektup benim değil      3 sayfalık mektubun altında imzası bulunan Münüre Apaydın 23 ise olayı "komplo" olarak nitelendirdi. Apaydın, "Bunu sanıkların son çırpınışı olarak görüyorum. Neden beni seçtiklerini bilmiyorum. Şik yetim devam ediyor. Bunu yapanlar hakkında suç duyurusunda bulunacağım" dedi. 
     Mektupta, "Aralık 1995’te gözaltına alındık. Ben o tarihte Fatih Anadolu Lisesi son sınıfta okuyordum" ifadesinin yanlış olduğunu dile getiren Apaydın, şöyle dedi "Ben o zaman lise ikinci sınıftaydım. Ayrıca mektupta yazıldığı gibi Fulya Apaydın kardeşim değil, benden 1.5 yaş büyük ablamdır. Mektubun altındaki imza bariz olarak çok farklı." 
     



 GÜNCEL 


















</TEXT>
</DOC>
