<DOC>
<DOCNO> 128036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/yazar/akyol.html </URL>
<DATE> 2003/12/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Müsteşar, İslam ve bürokrasi 
</HEADLINE>
<TEXT>

   
   BAŞBAKANLIK Müsteşarı Ömer Dinçer'le CNN Türk için idari reform konusunda bir mülakatın bant kaydını yaptım. Cuma günü "Eğrisi Doğrusu" programında yayımlanacak. 
   Önce, güncel tartışmayı sordum 1995 yılındaki bir tebliğinde "Cumhuriyet ilkelerinin yerini daha katılımcı, daha ademi merkeziyetçi, daha Müslüman bir yapıya devretmesi..." sözleriyle ne demek istemişti 
   Prof. Dinçer, sözlerinin nasıl anlaşılması gerektiği konusunda şöyle bir genel çerçeve çiziyor 
   "Sanayi devrimi ve Cumhuriyetçi rejimler sıkı merkeziyetçi, toplumu kuşatan bürokrasiler gerektirmiştir... Çağımızda ise bürokrasinin topluma müdahalesinin asgariye indirilmesi gerekiyor..." 
   Bu doğru bir tespittir. Toplumu şekillendiren bürokratik merkeziyetçilik anlayışının kökleri bizde Osmanlı'ya gider. 
   Çağımızda ise, toplumsal gelişme için 'devletin küçültülmesi', piyasa ekonomisi, yerinden yönetim ademi merkeziyet gibi fikirler ön plana geçiyor. 
   
   FAKAT benim ve birçok kimsenin dikkatini çeken nokta "daha Müslüman..." terimidir. Bunu sorduğumda Dinçer, 1995'teki tebliğinde "İslamcılığa dışarıdan baktığını", yani bir İslamcı olarak konuşmadığını, oradan gelecek bir totalitarizme de karşı çıktığını söyledi 
   "İslam veya herhangi bir ideoloji devlet otoritesiyle toplumu değiştirmeye kalkarsa totalitarizmle sonuçlanır..." 
   1995'teki tebliğinde siyasal İslamcıları da eleştirmiş 
   "Bugünkü bürokratik mekanizma, doğrudan dayatmacı bir mekanizmadır. Sizin bu mekanizmayı ele geçirdiğiniz takdirde toplumda bir değişmeyi başlatacak olmanız, tıpkı daha öncekilerin yaptığı gibi totaliter bir değişmeyi öngörür. Halbuki İslam'ın buna cevaz vermediğini ve İslam dininin dayatmacı olmadığını biliyoruz..." 
   Dinçer, bir grup arkadaşıyla birlikte Erkaban'ın "Adil Düzen" kitabını eleştirmiş. Şunu söylüyor 
   - Devlet eliyle her şeyi belirlemeye kalkıyor. Totaliter bürokratik bir modeldir. Bunu yazdığımız için o çevreden çok tepkiler almıştık. Sonra kendileri de 'Adil Düzen' sloganını korudular, içeriğini bıraktılar. 
   
   TEMEL mesele şudur Cağımızda 'İslami devlet' teokrasi veya herhangi bir ideolojik devlet mümkün mü 
   "Devleti ele geçireceksiniz" ama piyasaya, borsaya, turizme karışamayacaksınız Ele geçirdiğiniz devlet o kadar küçülmüş olacak ki, kimseye bir hayat tarzını empoze edemeyecek 
   Toplumda değişik fikirler, değişik inançlar, aynı inanç adı altında çok farklı anlayışlar oluşmuş, hayat tarzları fevkalade çeşitlenmiş. Ve bunlar kurumlaşmış... 
   İran'da teokrasiyi değişime ve demokrasiye zorlayan da bu toplumsal dinamikler değil mi 
   Netice Çağımızda İslami devlet veya herhangi bir ideolojik devlet kaçınılmaz olarak totaliter olur ve toplumsal gelişmeyi engeller... Bunu hem siyasi İslamcıların hem laikçilerin anlaması halinde, Türkiye bu tartışmadan kurtulup asıl gelişmesini sağlayacak dinamikleri güçlendirecek Piyasa ekonomisi, dışa açıklık, teknoloji, rekabet, sivil toplum, liberal devlet, kültürde çok seslilik, hayat tarzlarında barışçı çeşitlilik... 
   
      
   
   
</TEXT>
</DOC>
