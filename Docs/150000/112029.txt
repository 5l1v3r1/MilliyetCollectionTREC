<DOC>
<DOCNO> 112029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko18.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat ve İthalat miktarları arttı... 
</HEADLINE>
<TEXT>

     İhracat miktar endeksi, bu yılın Temmuz ayında, bir önceki aya göre yüzde 11.8, ithalat miktar endeksi de yüzde 16.9 oranında arttı. 
     Devlet İstatistik Enstitüsü'nün DİE ''Dış Ticaret Endeksleri 2002 Temmuz Ayı Sonuçları'' açıklandı. 
     Temmuz'da, ihracat miktar endeksinde, bir önceki aya göre yüzde 11.8 oranında artış kaydedilirken, geçen yılın aynı ayına kıyasla yüzde 37.3 oranında yükseliş görüldü. İhracat miktar endeksi, 7 aylık ortalamalara göre yüzde 17.9 oranında, 12 aylık ortalamalara göre de yüzde 22.6 oranında arttı. 
     İthalat miktar endeksinde ise bir önceki aya göre yüzde 16.9 oranında artış yaşandı. 
     Geçen yılın aynı ayına göre yüzde 34.0 oranında artan ithalat miktar endeksi, 7 aylık ortalamalara göre, yüzde 16.2 oranında yükseldi. 
     İthalat endeksi, 12 aylık ortalamalara göre ise yüzde 5.8 oranında azaldı. 
     
     FİYAT ENDEKSLERİ 
     Temmuz ayında, ihracat fiyat endeksi bir önceki aya göre yüzde 0.7 oranında arttı. Geçen yılın aynı ayına göre, ihracat fiyat endeksi, yüzde 3.7 oranında gerilerken, 7 aylık ortalamalara göre yüzde 5.4, 12 aylık ortalamalara göre da yüzde 5.2 oranında azalan bir seyir izledi. 
     Öte yandan, ithalat fiyat endeksi bir önceki aya göre yüzde 0.9 oranında, geçen yılın aynı ayına göre de yüzde 0.2 oranında arttı. 
     Bu arada, ithalat fiyat endeksinde, 7 aylık ortalamalara göre yüzde 5.7, 12 aylık ortalamalara göre de yüzde 5.2 oranında gerileme belirlendi. 
     





</TEXT>
</DOC>
