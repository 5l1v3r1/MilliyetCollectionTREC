<DOC>
<DOCNO> 102197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/altan.html </URL>
<DATE> 2002/08/16/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
İyi bir angut musunuz 
</HEADLINE>
<TEXT>

     Gerek hukuk, gerek ekonomi, gerek yaşam kalitesi açısından Avrupa Birliği kriterlerine uygun değişimleri gerçekleştirecek, geniş tabanlı bir Meclis iktidarı oluşturma çabalarıyla günde 5 vakit namaz kıldığı için gerek siyasal, gerek ekonomik egemenliğe özlem duyanları, "çoğunluk iradesi"ne çevirme girişimlerini gördükçe en somut çözümün formülünü açıklıyor ve çevrenizdekilere bilgiç bir sesle 
     - Sallandır 2 kişiyi, bak her şey nasıl düzelir, diyor musunuz 
     
     Mesleğinizi evrensel kalitede yapma özenini, bir kez olsun aklınızdan bile geçirmemiş olduğunuzu asla anımsamadan harcama alanındaki üstünlüğünüze inanıyor ve 
     - Ah o para bende olacak ki, diyor musunuz 
     
     Hiçbir mesleğiniz bulunmadığı, gazetelerin manşetlerini dahi hiç okumamış olduğunuz vazgeçtik Anayasa ile Türk Ceza Kanunu’nu, partilerin programları hakkında da hiçbir fikriniz olmadığı halde siyasal bir mitinge katılsanız ve herkese zenginlik vaat eden siyasal bir lideri coşkuyla alkışlarken 
     - Kurtar bizi baba, diye bağırır mıydınız 
     
     "Uygarlıköla, "çağdaşlık" tanımlamaları arasındaki farklar üstünde hiç durmadan, sürekli "onlar - biz" ayırımı yapıyor ve herhangi bir özeleştiriye, örneğin "Türkiye’de her 10 dakikada bir bebeğin öldüğü" açıklamasına 
     - Onlarda da içkiden az insan ölmüyor, diyor musunuz 
     
     Sultanahmet Meydanı’ndaki Dikilitaş’ın kaç tarihinde oraya konduğunu ve o tarihte kaç yaşında olduğunu Ayasofya’nın kaç tarihinde yapıldığını ve 2 matematikçi mimarının kimler olduğunu Sultanahmet Camisi’nin kaç tarihinde yapıldığını ve mimarının kim olduğunu 3. Ahmet Çeşmesi üstünde ne yazdığını ve Alman Çeşmesi’nin ne karşılığında oraya oturtulduğunu hiç mi hiç merak etmeden bu konularda bilgi veren yabancı bir uzman için 
     - O önce kıçını yıkamasını öğrensin, diyor musunuz 
     
     "Ulusun ve ülkenin bölünmez bütünlüğü" söylemlerine karşı, toplumun en üst kesimiyle, en alt kesimi arasındaki gelir dağılımı uçurumunun yüzde 1400 olduğunu söyleyenlere karşı 
     - Kara ağızlı adam, durmadan kışkırtıcılık yapacağına, aksaklıkları düzeltmeye çalışsana, diyor musunuz 
     
     Hangi yazı adamlarının neden o kadar çile çektiğini merak etmeden, böyle bir konu açıldığında 
     - Onlar da önce vatanlarını sevselerdi, diyor musunuz 
     
     Şayet siyasetçi olsanız, şöyle bir nutuk söyler miydiniz 
     - Nedir o ahı gitmiş vahı kalmış İstanbul Surları Yık onları... Yeşil alanlar ortasında fakir fukara için apartmanlar dik oraya... Nedir o müzelerde üç beş kişinin, ya uğrayıp, ya uğramadığı eski zaman artıkları Açık artırmayla sat hepsini... Gelecek paraları dağıt fakir fukaraya... Halk sevgisi böyle olur 
     
     "Politika" ile "bilim" arasındaki farkı, "siyasal partiler" ile "üniversiteler" arasındaki farkı açıklamaya kalkanlara 
     - Milli iradeyi bilimcilerle üniversiteler temsil etmiyor önemli olan milletin iradesidir, diyor musunuz 
     
     Yargıyı daima elinizde tutuyor ve "sevmek" ile "beğenmek" arasındaki farkı da birbirine karıştırarak önünüze gelen beyinsel bir yaratıcıya, örneğin bir heykelciye, yahut bir ressama 
     - Sizi çok takdir ediyorum, diyor musunuz 
     
     Yukarıdaki 10 sorudan 10’una da "evet" diyorsanız harika bir angutsunuz... Yok sadece 5’ine "evet" diyorsanız yarım bir angutsunuz... Daha azına "evet" diyorsanız pek de angut sayılmazsınız... 
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
