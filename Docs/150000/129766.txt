<DOC>
<DOCNO> 129766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/soneko17.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 196.32 puan düşerek 1. seansı 9,964.89 puandan tamamladı. Hisse senetleri ortalama yüzde 1.93 değer kaybetti... 
     Haftanın dördüncü işlem gününde 9,900 puana kadar gerileyen endeks 10,000 seviyeinde dengelendi. 
     Borsa uzmanları, dün gelen açıklamaların piyasayı olumlu etkilediğini ifade ederek, bu olumlu havanın Genelkurmay tarafından yapılan açıklama nedeniyle kısa sürdüğünü savunuyorlar. 
     Endeksin direnç seviyesine gelmeden satışla karşılaştığını kaydeden uzmanlar, bileşik endeksin 9,800-10,100 aralığında sıkışık seyir izlediğini, ekonomik program ve bütçe detaylarının piyasaların takip edeceği konular arasında bulunduğunu belirtiyorlar. 
     Uzmanlar, yüksek işlem hacmi olmadan endeksin 10,000 puanın üzerinde ciddi bir hareket göstermesinin beklenmediğini ve seansların sıkışık geçeceğinin tahmin edildiğini vurguluyorlar. 
     
     ENDEKSLERİN SEYRİ 

     Endeks, 1. seansa 47.82 puan azalışla 10,113.39 puan seviyesinde başladı. 
     Endeks, seansın ilk yarısını da 116.11 puan düşüşle 10,045.10 puandan geçti. Endeks, seansı 196.32 puan ve yüzde 1.93 düşüşle 9,964.89 puandan tamamladı. 
     Endeks, seans içinde en düşük 9,900.95 puana gerilerken, dünkü kapanış seviyesi olan 10,161.21 puanın üstüne hiç çıkmadı. 
     Seans kapanışında mali endeks 301.87 puan düşüşle 12,310.11 puana, sanayi endeksi 301.87 puan düşüşle 9,605.02 puana ve hizmetler endeksi 65.92 puan düşüşle 6,664.22 puana geriledi. 
     Böylece, önceki kapanışa göre mali grup hisseler ortalama yüzde 2.39, sanayi grubu hisseler ortalama yüzde 1.35 ve hizmetler grubu hisseler ortalama yüzde 0.98 oranında değer yitirdi. 
     İşlem gören toplam 280 hisse senedinden 149'u değer yitirirken, 57 hisse senedi değer kazandı, 74 hissenin fiyatında ise değişiklik olmadı. 
     Seansta, 130 trilyon 144 milyar 506 milyon liralık işlem hacmi oluştu. 
     Yapı ve Kredi Bankası, İş Bankası C , Vestel, Kardemir D ve Garanti Bankası en yoğun işlem gören hisseler oldu. 
     





</TEXT>
</DOC>
