<DOC>
<DOCNO> 106199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/siyaset/siy01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Teori Anadolu’nun 
</HEADLINE>
<TEXT>

Türker, bilim adamlarının bile hakkında hiçbir şey bilmediği enflasyon sıfırlaması teorisi’ne açıklık getirdi Anadolu çocukları da teori üretir 
     MERT İLKUTLUĞ İzmir DHA 

     Kemal Derviş’in istifasının ardından ekonomi yönetimini devralan Devlet Bakanı Masum Türker, geçen günlerde ileri sürdüğü enflasyon sıfırlaması’ teorisiyle merak uyandırmıştı. Birçok bilim adamının bile bu teoriden haberi yoktu. Türker, kamuoyunun merak ettiği bu teoriyle ilgili detayları yakında açıklayacağını söyledi. "Yeni teoriler hep IMF ve Dünya Bankası’ndan gelecek değil ya. Anadolu çocukları da teori üretir" diyen Türker, teorinin ilk kez 1960 ihtilali yıllarında yönetime el koyanlarca uygulandığını ve ABD’nin de bu teoriyle büyüme kaydettiğini söyledi. 
     Türker’in geçen perşembe gündeme getirdiği teori kamuoyunda merak uyandırırken, bürokratlar ve akademisyenler literatürü tarayarak ne olduğunu anlamaya çalıştı. 
     
     Gönüllü vergi getiriyor’ 
     Teoriyle ilgili detayları yakında açıklayacağını ifade eden Türker, şunları söyledi "Teori bende var. Üzerinde çalışıyorum. Aslında bakarlarsa kanunlarımızda bile yeri var. Biraz daha zaman geçsin. Yavaş yavaş açıklayacağım. Enflasyon sıfırlaması içinde mali milat dahil her şeyin olduğu ve problemleri çözen bir teori. İnanılmaz bir rahatlık getirdiği gibi, gönüllü vergi vermeyi de sağlıyor. Biz boş konuşmuyoruz, teorinin peşinden gitsinler." Türker, şöyle devam etti 
     
     Kanunlarımıza girmişti’ 
     "O yıllarda enflasyon sıfırlaması’ adı ile ABD’de dahi kullanılmış ve büyüme yükselmiş. 1960 ihtilalcileri de hem enflasyona karşı uzlaşmayı sağlamak, hem de ihtilal oldu’ diye halk vergi ödemeyebilir endişesiyle, vergiyi cazip kılmak için getirmişler. Kanunlarımıza girdi, sonra çıktı. Arayan bulur. Ciddi dayanaklarımız var ama bir süre sonra açıklayacağım." Memur maaş zammı ilgili görüşlerini aktaran Türker, "Bu 75 milyon lira, eline 250 - 300 milyon lira geçen memurun maaşında 62 - 63 milyon lira artış sağlar. Şoförümle, korumama söyledim, Allah razı olsun’ deyip teşekkür ettiler" dedi. 
     



 SİYASET 











</TEXT>
</DOC>
