<DOC>
<DOCNO> 147012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun45.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Sağlık Örgütü'nden turistlere "SARS var seyahat etmeyin" 
</HEADLINE>
<TEXT>

     Dünya Sağlık Örgütü WHO , ilk kez savaş olmayan bir bölge için, gizemli zatürree SARS nedeniyle turistlere seyahat etmeme uyarısında bulundu. 
     WHO uzmanı David Heyman, Cenevre'de yaptığı açıklamada, turistlere ve işadamlarına, Hong Kong ve Çin'in güneyindeki Guangdong bölgesine yapacakları seyahatleri ertelemelerini önerdi. 
     SARS hastalığının insanlara doğrudan temasla geçmemesinin de olasılıklar dahilinde olduğunu belirten Heyman, ''Hastalık çevreyle ilgili, ama ne olduğunu tam olarak bilmiyoruz'' dedi. 
     Hastalığın su, atık su sistemi ve havayla bulaşma olasılığı bulunduğunu kaydeden Heyman, buna işaret olarak, hastalığın Hong Kong'daki bir binada bütün yaşayanlara bulaşmasını gösterdi. 
     





</TEXT>
</DOC>
