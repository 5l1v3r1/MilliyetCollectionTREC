<DOC>
<DOCNO> 118278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sonspo06.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Avrupa Kupalarında heyecan sürüyor... 
</HEADLINE>
<TEXT>

     Basketbolda Avrupa Kupalarında heyecan, bu hafta da 4 kupada yapılacak maçlarla devam edecek. 
     Bu hafta, Erkekler Avrupa Ligi'nde gruplarda 6, Avrupa Şampiyonlar Kupası'nda 7, ULEB Kupası'nda 5, Bayanlar Avrupa Kupası'nda 3. maçlar yapılacak. 
     Yarın Erkekler Avrupa Şampiyonlar Kupası Güney Konferansı B Grubu'nda 11 puanla lider olan Türk Telekomspor, 7 puanla 5. sırada yeralan Bulgaristan'ın BC Levski Sofya takımıyla Ankara'da karşılaşacak. Atatürk Spor Salonu'nda yapılacak maç, 18.30'da başlayacak. İlk maçta Türk Telekomspor, rakibini deplasmanda 92-81 yenmişti. 
     ULEB Kupası C Grubu'nda 5 puanla 6. ve son sırada bulunan Darüşşafaka, aynı puanla averajla kendinden bir üst sırada yeralan İtalya'nın Generali Group Trieste takımıyla deplasmanda karşı karşıya gelecek. Trieste kentindeki maçın başlama saati TSİ 21.30. 
     13 Kasım Çarşamba günü Erkekler Avrupa Ligi C Grubu'nda 8 puanla 2. sırada bulunan Ülkerspor, 7 puanla 7. sırada yeralan Polonya'nın Idea Slask Wroclaw takımıyla deplasmanda mücadele edecek. Wroclaw kentindeki karşılaşma, TSİ 19.00'da başlayacak. 
     Erkekler Avrupa Şampiyonlar Kupası Güney Konferansı B Grubu'nda 9 puanla 3. sırada bulunan Pınar Karşıyaka, aynı puanla 4. sırada yeralan Bulgaristan'ın Yambolgas Yanbolu takımıyla Yanbolu'da karşılaşacak. Karşılaşmanın başlama saati TSİ 18.00. İki takım arasında İzmir'de yapılan ilk maçı Pınar Karşıyaka, 78-72 kazanmıştı. 
     Bayanlar Avrupa Kupası Güney Konferansı C Grubu'nda 3 puanla 3. sırada bulunan Erdemirspor, 4 puanla yenilgisiz lider olan Almanya'nın Ano Liosia Basketball takımını Karadeniz Ereğli'de ağırlayacak. Erdemir Spor Salonu'ndaki maç, 18.00'de başlayacak. 
     A Grubu'nda maç eksiği ve 1 puanla son sırada yeralan BOTAŞ Spor ise, deplasmanda 4 puanla yenilgisiz lider olan İsrail'in Maccabi Ramat Chen Blich takımıyla karşı karşıya gelecek. Ramat kentindeki karşılaşma, TSİ 18.30'da başlayacak. 
     14 Kasım Perşembe günü Erkekler Avrupa Ligi A Grubu'nda 8 puanla 3. sırada yeralan Efes Pilsen, henüz galibiyeti olmayan ve 5 puanla son sırada bulunan Yunanistan'ın AEK takımıyla İstanbul'da karşı karşıya gelecek. Abdi İpekçi Spor Salonu'ndaki maç, 19.00'da başlayacak. 
     Perşembe günü aynı zamanda BOTAŞ Spor, FIBA'nın deplasman masraflarını azaltmak için aldığı karar gereği grupta yeralan başka bir İsrail takımı Bne Yehuda Ziontronics takımıyla yine deplasmanda karşılaşacak. BOTAŞ Spor'un grubundaki 3. maçı da 18.00'de başlayacak. Karşılaşma, Petah Tikva'da yapılacak. 
     





</TEXT>
</DOC>
