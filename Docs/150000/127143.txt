<DOC>
<DOCNO> 127143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun01.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Dışişleri’ne çattı .. 
</HEADLINE>
<TEXT>

Eşinin estetik ameliyatını devlete ödettiği iddiasıyla yargılanan eski Brezilya Büyükelçisi Alpan’ı beraat ettiren Yargıtay, "Dışişleri’ndeki iç çekişmeler sonucu yersiz suçlamalar yargıya intikal etmiş .." dedi 
     ANKARA Milliyet 

     Brezilya’da görev yaptığı 1996 - 2000 arasında 12 bin 200 doları zimmetine geçirdiği, eşinin estetik operasyonlarını "bel fıtığı" ve "bağırsak ameliyatı" gibi göstererek devletten 16 bin 237 Brezilya Reali tahsil ettiği iddiasıyla yargılanan Türkiye’nin eski Brezilya Büyükelçisi ve Dışişleri Bakanlığı Müşaviri Doğan Alpan, beraat etti. Yargıtay beraat kararına gerekçe olarak, Dışişleri Bakanlığı’ndaki iç çekişmelerin asılsız suçlamaları doğurmasını gösterdi. Yargıtay, Yargıtay Başsavcılığı’nı da konuyu yeteri kadar araştırmamakla suçladı. 
     Yargıtay 6. Ceza Dairesi’ndeki dünkü karar duruşmasına "dolandırıcılık, yalan beyanda bulunmak, evrakta sahtek rlık, zimmet ve görevi kötüye kullanmakla" suçlanan Alpan, avukatıyla katıldı. 
     
     MESNETSİZ İDDİALAR’ 
     Beraat kararını açıklayan 6. Ceza Dairesi Başkanı Mustafa Aydın, şunları söyledi "Mesnetsiz iddialarla Bakanlık’taki iç çekişmeler sonucu yersiz suçlamalarla konu yargıya intikal ettirilmiştir. Başsavcılık, yeterli araştırma yapmadan, nesnel bir delile de dayanmadan konuyu önümüze getirmiştir. Suçlamaların sübuta ermediği görülmüş ve bu nedenle beraatına karar verilmiştir. Bir büyükelçinin sudan sebeplerle karşıma getirilmesini üzüntüyle karşılıyorum." Alpan, büyükelçiliğe alınan içkileri restoranlara satmakla da suçlanmıştı. 
     
     
     



 GÜNCEL 
















</TEXT>
</DOC>
