<DOC>
<DOCNO> 117699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/siyaset/siy11.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cindoruk Çiller’i biz de kurtaramadık 
</HEADLINE>
<TEXT>

     AYDIN HASAN Ankara 

     Merkez sağın duayen isimlerinden Hüsamettin Cindoruk, 9. Cumhurbaşkanı Demirel ile birlikte genel başkanlığını yaptıkları DYP’nin barajı geçmesi için çaba harcadıklarını söyledi. Cindoruk, DYP lideri Çiller’in Demirel’in desteğini oya dönüştüremediğini savundu. Cindoruk, aktif siyasete "kapıyı tamamen kapattığını" belirtti. Seçimin lider oligarşisine son verdiğini kaydeden Cindoruk, "Eskiyen fotoğrafın değiştirilmesi gerekir" derken, DYP’nin başına yeni bir ismin seçilmesini istedi. 
     Cindoruk, seçim öncesinde Demirel’in oyunun DYP’ye olduğu yönündeki açıklaması hakkında da şunları söyledi "Demirel’le konuştuğumda DYP’nin oyu anketlerde 5.5 - 6 idi. Süleyman Bey’e Parti gidiyor’ dedim, oyunun DYP olduğunu açıklamak için müsaade aldım. Sonra da açıklamayı yaptım. Bu açıklama sayesinde DYP’nin oyları 3 puan arttı. Çiller, bunu telaffuz etmedi. Demirel’in DYP’yi desteklediğini yayabilselerdi parti barajın altında kalmazdı. Normal şartlarda DYP yüzde 20 oy alır." 
     
     



 SİYASET 

















</TEXT>
</DOC>
