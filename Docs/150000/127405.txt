<DOC>
<DOCNO> 127405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yasam/yas04.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Klon bebek doğdu mu 
</HEADLINE>
<TEXT>

"Biz kopyalanmış uzaylıyız" diyen tarikatın "İlk kopya bebek doğdu" iddiasına şimdilik kimse inanmadı 
     SEMA EMİROĞLU New York 

     ABD’de "Raelians" olarak bilinen ve insan ırkının 25 bin yıl önce kendilerini kopyalayan uzaylılardan geldiğine inanan bir tarikat, kopyalanmış ilk insan yavrusunun önceki gün doğduğunu açıkladı. Dün Florida’da basın toplantısı düzenleyen tarikatın bilim yönetmenliğini yürüten ve insan kopyalamak için Bahama’da kurulan "Clonaid" şirketinin başkanı olan Dr. Brigitte Boisselier, "Eve" Havva adı verilen 3 kilo 200 gram ağırlığındaki kız bebeğin 30 yaşındaki Amerikalı annesinin kopyası olduğunu belirtti. Bebeğin sezaryen yöntemiyle doğduğunu açıklayan Boisselier, ancak ne bebek, ne de annesinin "tıbbi nedenlerden" dolayı basın toplantısında olmadığını söyledi. 
     
     Kanıtlasınlar ’ 
     Klonlama tekniğinin şu ana kadar maymun ya da insanlarda başarılı olamadığını kaydeden Fransız genetik uzmanı Axel Kahn, "Bunu başaran ilk kişiler Raelian tarikatçıları mı Bilimsel kanıt getirsinler" dedi. ABD Başkanı George W. Bush ile Fransa Cumhurbaşkanı Jacques Chirac da endişe verici buldukları insan kopyalama girişimlerinin yasaklanması çağrısında bulundu. 
     



 YAŞAM 



















</TEXT>
</DOC>
