<DOC>
<DOCNO> 119606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/dunya/adun.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Atatürk ve Venizelos gibi olalım 
</HEADLINE>
<TEXT>

AKP lideri Erdoğan’ın birkaç saatlik Atina ziyareti, Yunanistan’da günün olayı oldu. Erdoğan, sıcak mesajlarıyla Yunanlılara ikili ilişkilerin geleceği için umut verdi 
     ABDULLAH KARAKUŞ, YORGO KIRBAKİ Atina 

     AKP Genel Başkanı Recep Tayyip Erdoğan, dün birkaç saatliğine ziyaret ettiği Yunan başkentinde verdiği sıcak mesajlarla Avrupa Birliği AB ve Kıbrıs konularındaki açılım politikasını sürdürdü. Yunanlı yetkilileri etkilemeyi başaran ve Atina’da günün adamı olan Erdoğan, temaslarının ardından önüne çıktığı Türk, Yunan ve dünya basınına Kıbrıs ve Türk - Yunan ilişkileri konularında şu mesajları verdi 
     TÜRK - YUNAN İLİŞKİLERİ Demokrasinin doğduğu, Eflatun’un, Sokrates’in gelip geçtiği güzel şehir Atina’da bulunmaktan memnunum. Yunanistan’ı tarihi rakibimiz olarak değil, en yakın komşumuz ve yarınlarımızın stratejik ortağı olarak görüyoruz. 
     Atatürk ve Venizelos’un, farklılıklarını kenara bırakıp başlattıkları işbirliğinin ve dayanışmanın devam ettirilmesi gerekir. Aramızdaki sorunların tamamının çözümlendiği günlerin hayalini kuruyorum. 
     2008’E DESTEK Eski bir futbolcu olarak 2008 Avrupa Futbol Şampiyonası’na ortak ev sahipliği konusunu biz de destekleyeceğiz. 
     KIBRIS Simitis ile bardağın boş tarafını değil, dolu tarafını konuştuk. 
     BM planı konusunda kesinlikle müzakerelerin yapılmasından yanayız. Müzakerelerin yapılmamasını bir defa katiyen kabul etmiyorum. Bu bakımdan biz dostlar olarak el ele vereceğiz. Ancak rapor çok talihsiz bir döneme rastladı. Denktaş’ın rahatsızlığına ve hükümet boşluğuna denk geldi. Güvenoyu alınmasından sonra da yeni hükümet bütün bu müzakereleri ciddi bir şekilde ele alacak, sürdürecektir. Zaman baskısını aşmak suretiyle çok daha rahat bir zemine oturtulacağına inanıyorum. 
     AB Kopenhag Zirvesi’nden Türkiye’yle üyelik müzakerelerinin 2003 yılında Yunanistan’ın dönem başkanlığında başlatılması kararı çıkarsa mükemmel olur. 
     
Bir şeyler yapmak istediği besbelli’      Görüşmeler sırasında Simitis, Erdoğan’ın "Kıbrıs’ta müzkarelere evet, ancak Kopenhag’a kadar çözüm için bastırmayın. AB üyelik müzakerelerimizin başlaması için tarih verilmesi konusunda desteğinizi sürdürün" talebini, Simitis anlayışla karşıladı. Yunan tarafı, Kıbrıs Rum Kesiminin, BM Genel Sekreteri Kofi Annan’a müzakereler için evet cevabı vermesinden sonra rahatladığından, Simitis, Erdoğan’ın "Kopenhag’a kadar sıkıştırmayın" çağrısına güvence vermekten kaçındı. Buna karşı "AB için desteğimiz devam edecek" dedi. 
     Yunan hükümeti yetkililerinin ağzından Erdoğan’dan bahsederken adeta bal aktı. "Samimi olduğuna inanıyoruz", "Bir şeyler yapmak istediği besbelli", "Öncekilerden farklı" şeklinde değerlendirmeler yapan Yunan hükümet çevreleri, Erdoğan ile gerek Kıbrıs gerekse Türk - Yunan ilişkilerinde yeni bir dönem yaşanacağı konusunda umutlu olduklarını ifade ettiler. 
     



 DÜNYA 











</TEXT>
</DOC>
