<DOC>
<DOCNO> 121296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yazar/gunes.html </URL>
<DATE> 2002/11/27/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
2002 euro’ya şans getirdi 
</HEADLINE>
<TEXT>

     Dün dolar yine yerlerde sürünüyordu. TL artık doları yerden yere vurur hale geldi. Ancak biz bunun yanlış olduğu kanısındayız. Ve uyarıyoruz TL aşırı değerlendi 
     Ancak dolar, TL karşısında madara olsa da, euro karşısında onurlu mücadelesini sürdürüyor. Özellikle son beş aydır, başa baş bir mücadele gözleniyor. Son haftaya dek setler eşitti. Ama bu hafta dolar 1 euroyu aşınca avantaj tekrar ona geçmiş oldu. 
     Euro tedavüle çıktığından itibaren değer kaybediyordu. Oysa beklentiler tam aksineydi. Nihayet Eylül 2000’de euro en düşük düzey olan 0.83’e kadar geriledi. Sonra bir toparlanma dönemi yaşansa da bu uzun sürmedi ve Mayıs 2001’de tekrar 0.84’e kadar düştü. Yani euro bir türlü belini doğrultamıyordu. 
     Oysa bu yıl başında 2 Ocak 2002 euro 0.86 dolardan nefessiz bir koşu ile tırmanmaya başladı. Temmuz ayına gelindiğinde parite artık eşitlenmişti. Yani euro artık doların krallığına meydan okuyordu. Ancak temmuz ayından bu yana ise krallık her hafta el değiştiriyor. Bir türlü işin galibi ortaya çıkamıyor. 
     Geçen hafta parite 1.005’i geçince birçok yorumcu bunun süreceğini iddia etti. Oysa gerçek farklı. Euronun yorulmaya başladığı gözleniyor... 
     Euro - dolar paritesi hakkında tahmin yürütmek elbette hiç kolay değil. Uzmanların yanıldıkları tahminler ise tutturduklarından fazla. Çünkü dünyadaki finans piyasalarındaki gelişmeler yalnızca ekonomik etmenlere bağlı değil. Beklenmeyen siyasal gelişmeler ve iş dünyasındaki çeşitli olaylar da etkili olabiliyor. 
     Yıl başından bu yana dolardaki gevşemenin ardından izlenen faiz politikaları var. ABD Merkez Bankası Federal Reserve ülke içinde ekonomik faaliyetler canlı olsun diye sürekli faiz düşürüyordu. Bu da finans piyasalarında doları tahtından indirmeye yetti. Kaldı ki, ABD ekonomisinde net bir canlanma trendi bir türlü gözlenemiyor. Üstelik ABD’de çıkan çeşitli skandalların piyasalar ve dolar üzerindeki olumsuz etkileri de malum. Nihayet son zamanlarda dolar üzerindeki Bağdat baskısı da gözleniyor. Bu durumda 1 dolar 1 euroya kadar inebiliyor. Ancak devamı gelmiyor. 
     Çünkü euronun dolar karşısında değer kazanması için Avrupa ekonomisinin ABD ekonomisinden daha canlı olması gerekiyor. Oysa henüz elimize gelen veriler bunu desteklemiyor. Daha doğrusu Avrupa ekonomisinde, özellikle Alman ekonomisinde, gözlenen ağırlaşma euro üzerinde bir baskı yaratıyor. İşin özü şu euro ortaya çıktığından bu yana dolar karşısında ABD ekonomisinin canlılığı yüzünden değer kaybetmişti. Şimdi de ABD’de belirsizlikler egemenleşince euro değer kazanır oldu. Yani iş daha çok ABD’ye bağlı. 
     Euro hızla değer kazanırsa ne olur Türkiye bundan yararlanır. Çünkü Türkiye’ye turist daha çok Avrupa’dan gelir. İşçi dövizleri euro cinsindendir. Ve Türkiye’nin ihracatında Avrupa daha büyük bir paya sahiptir. Ve ithalatımız da dolar ağırlıklıdır. Kısacası, euro güçlenince Türkiye daha fazla gelir elde etmiş olur. İthalatı ise ucuzlar. 
     
     







Anayasa ve dokunulmazlık 


Yine Köyceğiz oh be, dünya varmış be... 


Gölge boksu.. 


Arınç’tan izlenimler 


Gerçek gündemden sapmak büyük hatadır 


Nuh’un 2. gemisi 


Mumcu’dan çözüm bekleyen eğitim sorunları 


2002 euro’ya şans getirdi 


Başbakan Gül genel başkan da olsun 


Ya örtünmek istemeyen kadınların hakları 


Başbakan’ın telefonla müdahalesi... 


Yoksulluk yardımı annelere 


Ayrılık hukuku Hayal mecalsizliği 


Mali milat ve nereden buldun kalkıyor 


</TEXT>
</DOC>
