<DOC>
<DOCNO> 128098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/soneko17.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmenin 2003 bilançosu... 
</HEADLINE>
<TEXT>

     Özelleştirmede 2003 yılı uygulamalarının toplamının 893 milyon dolar olduğu açıklandı. 
     Maliye Bakanlığı'ndan yapılan açıklamada, özelleştirme programında öngörülen hedeflerin büyük ölçüde gerçekleştiği belirtilirken, 2003'te Özelleştirme İdaresi Başkanlığı ÖİB tarafından ihalenin açıldığı, 50 ihalenin yıl içinde sonuçlandırıldığı ifade edildi. 
     Açıklamaya göre, bu uygulamalar sonucunda 33 iştirak işletme ve şirketin özelleştirmesi gerçekleştirildi. Kapsamdaki kuruluşlara verilen yetki çerçevesinde gerçekleştirilen ihalelerde de 429 parça varlık satışı yapıldı. Bu çerçevede 2003 yılında toplam 893 milyon dolar düzeyinde bir uygulama gerçekleştirildi. 
     Teknik olarak tamamlanıp ÖYK tarafından onaylanan, ancak firmaların yükümlülüklerini yerine getirmemesi nedeniyle iptal edilen Petkim ve Seka Akdeniz İşletmesinin bedelleri ile birlikte 2003 yılı özelleştirme tutarı 1.6 milyar dolara ulaştı. 
     2003'te özelleştirme kapsam ve programı ayrımına işlerlik kazandırıldı ve kuruluşlar doğrudan özelleştirme programına alınmadan önce özelleştirme kapsamına alınarak hazırlığa tabi tutuldu. Böylelikle özelleştirmeye hazır olmayan kuruluşların uzun süre programda olması engellenmiş oldu. 
     
     ÖZELLEŞTİRME SOSYAL DESTEK PROJESİ 
     ÖİB'nin üstlendiği Özelleştirme Sosyal Destek Projesi kapsamında Dünya Bankası'ndan 130 trilyon lira, hükümet katkısı olarak da .8 trilyon lira olmak üzere toplam 183.8 trilyon lira ödeme yapıldı. 
     
     KURULUŞLARIN PERFORMANSI 
     Öte yandan, portföyde bulunan kuruluşlar geçen yılın Ocak-Eylül döneminde net 22.5 trilyon lira zarar ederken, 2003 yılının aynı döneminde 485 trilyon lira net kara ulaştı. 
     
</TEXT>
</DOC>
