<DOC>
<DOCNO> 138335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/guncel/gun08.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
F klavye mi Q klavye mi 
</HEADLINE>
<TEXT>

ÇAPRAZ ATEŞ 
     AYTEN GÖRGÜN ÖZEL 

     Q klavye - F klavye tartışması yeniden gündemde. Hayatı bilgisayar başında geçenlerin bir bölümü klavyede dünyada yaygın olan Q sistemine geçilmesini istiyor. Bir bölümü ise Türkçe’ye uygun olduğu için F klavye ile yola devam edilmesinden yana. 
     İşte görüşler 
     
İhsan Yener Daktilo kursu kurucusu Q klavye uyduruk      Qklavye diye dünyada bir standart klavye yok. Q klavyeyi Fransızlar, Almanlar, İtalyanlar kendi harflerine göre değiştirmişler. Türkiye’ye ithalat ile birlikte gelen ise Q, yani Amerikan klavye. Türkçe’deki özel harflerin yazılışları Amerikan klavyesinde olmadığı için, bu harfler klavyenin sağ tarafı ve yukarılara yerleştirilmiş ve "Q Türkçe" diye bir klavye oluşturulmuştur. Bugün piyasadaki "Q Türkçe" denilen şey uyduruk bir klavyedir. 
     
Doğan Hızlan Gazeteci - yazar Q dilimize uymuyor      F klavye, çünkü Türk standartları olarak alfabemize uygun bir klavye. Önceleri Fransız klavyesi kullanılırdı. Q klavyesinde kullanılan harflerin bazıları yabancı kelime, alfabemizde yok zaten. Başlangıcın beş altı harfini gördüğünüzde, zaten alfabemize uygun olmadığını anlarsınız. Bütün sorun şirketlerin bilgisayar için böyle özel bir klavye yapmak gereğini duymaması. Her dilin en çok kullanılan harfleri daha el altında bulunan harflerdir. Q klavyenin Amerika’da kullanılmasının ticari gerekçesi var. Ticari bir şekilde yapılan ve de dilimize uymayan bir klavyede ısrar gereksizdir. 
     
Yurtsan Atakan Gazeteci - yazar Klavyenin önemi yok      Sorun, tüm internet ve bilişim sektöründe Türkçe kullanımı sorunu. F ve Q klavye bu sorunun bir parçası sadece. Türkçe karakterinin uluslararası standartlara zamanında girmemesi nedeniyle internette özellikle e-postada şu anda büyük sorunlar yaşanıyor. Karakter bozulmalarına karşı Türkçe karakterler yerine aksan karşılıklarını kullanıyorlar. Bu da dil için bir tehdit. Önümüzdeki yıllarda klavye önemini yitirecek. Özellikle Microsoft’un yeni işletim sistemi, el yazısı karakterini tanıması ve sesle komuta etmesine rağmen Türkçe’yi desteklemiyor. 
     
Ekrem Yener Microsoft yöneticisi Yeni neslin tercihi Q      Windows’un ilk başladığı 1993 yılından beri Türkçe F klavyeyi destekliyoruz. Özellikle daktilo kullanıcısı kökeninden gelen yaşı 40 üzeri kesimin genellikle F klavye talebi var. 20 yaş ve altı ise Q klavyeyi tercih ediyor. Dünyada ise yılda 130 milyon bilgisayar satılıyor. Bu bilgisayarların 70 - 80 milyonu Q klavye. Araştırmalarımıza göre Türkiye’de ortalama 500 bin tane bilgisayar satılıyor. Bu sayının içinde ticari kuruluşlar, genellikle Q klavyeyi tercih ediyor. Devlet kendine alırken ise F klavyeyi tercih ediyor. 
     



 GÜNCEL 


















</TEXT>
</DOC>
