<DOC>
<DOCNO> 113825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo02.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HERŞEY BOŞ 
</HEADLINE>
<TEXT>

Sarı - Lacivertli takım, Ali Asım’ın golüyle yenik duruma düştü, Revivo’nun müthiş füzesi beraberliği getirdi. Ortega’nın bir şutu yan direkten döndü 
     Maçın Adamı Murat Şahin 
     Fenerbahçe’nin eski file bekçilerinden Murat Şahin, performansıyla nispet yapar gibiydi. Yetiştiği takıma karşı başarılı bir oyun ortaya koydu, kritik kurtarışlar yaptı. Genç kaleci özellikle son dakikalarda müthiş toplar çıkardı ve Adanaspor’un bir puanı garantiye almasını sağladı. 
     
     Göze Batanlar 
     ORTEGA Maç boyunca kötü oynayan Fenerbahçe’nin en iyisiydi. Gol için çok çabaladı. Boş alanlara kaçıp, top aldı. Ancak Arjantinli’nin hırsı bu kez galibiyeti getirmedi. 
     SERHAT Milli Takım’dan formda gelen genç oyuncu ne yazık ki Adanaspor önünde bekleneni veremedi. Bilinçsizce yaptığı koşuların yanı sıra top kayıplarıyla da dikkat çekti. 
     ÜMİT ÖZAT Kırık kaburga ile oynamasına rağmen sahanın iyilerindendi. Sarı - Lacivertli ekibin yediği goldeki hatalı pası 90 dakika boyunca en önemli hatasıydı. 
     STEVİC Deplasmandaki Feyenoord maçındaki mücadeleci oyunuyla beğeni toplayan Yugoslav futbolcu, o günden sonra sürekli düşen bir grafik çizdi. Bu dün de devam etti. 
     ALİ ASIM Fenerbahçe savunmasının arkasına yaptığı etkili koşularla defans oyuncularına zor anlar yaşattı. Attığı golün yanı sıra birçok pozisyonu da değerlendiremedi. 
     
     Maçın Hakemi Bir Yığın Hata 
     HAKEM Bülent Demirlek hatalarla dolu bir maç yönetti. İkili mücadeleleri iyi süzemedi, yanlış düdükler seçti. Zaman zaman pozisyonlara uzak kaldı, avantaj kurallarında dikkatsiz davrandı. İlk yarıda Ümit Özat’a ceza alanı içinde yapılan faulü çizgi dışına taşıması en büyük yanlışıydı. Yardımcı hakemi Ekrem Kan ise Adanaspor’un çok net iki pozisyonunu ofsaytla kesti, sonucu etkiledi. 
     
İstatistik Topla buluşma 20 Olumlu pas 10 Top kaybı 2 Olumsuz pas 4 Kaleyi bulan şut 4 Yapılan faul 3 Yaptığı faul - Ofsayt - Top kapma -      
     
Çenen açıldı’ Seyircisiz maçın bazı diyalogları tribünlere gelince ilginç notlar ortaya çıktı. Bazıları şöyle      RÜŞTÜ Johnson’a Coni, free serbest . 
     İki forvet boş kalınca Kimin bunlar kimin 
     Hakeme itiraz eden Ogün’e 
     Ogün bırak, topa dön. 
     Hakemden kart gören FATİH 
     Yetmedi galiba verdiğiniz ceza. 
     Kendisini uyaran Ümit’e 
     Her şeye konuşuyorsun. Bugün çenen açıldı. 
     ÜMİT ÖZAT Haydi beyler, haydi, biraz canlı. 
     
     
Sessiz çığlık Seyircisi olmayan Fenerbahçe’yi ellerinde bayraklarla yönetim desteklemeye çalıştı 
     ADANASPOR maçını seyircisiz oynayan Fenerbahçe takımını dün yönetim kurulu destekledi. Sarı - Lacivertli yöneticiler, ellerinde bayrak, boyunlarında atkılarla karşılaşmayı izlediler ve 25 kişi ile seslerini oyunculara duyurmaya çalıştılar. 55 bin kişilik Şükrü Saracoğlu Stadı’nda şeref tribününe gelenlerin dışında 35 polis ve 180 gazeteci vardı. 
     KALE arkası tribünlerinin birine 10 adet şişme manken taraftar yerleştirildi. Güvenlik güçleri Bağdat Caddesi’nde olası bir eyleme karşı önlem aldılar. Günlerdir protesto hazırlığında olan Fenerbahçe taraftarları ise tepki yürüyüşünde bulunmadı. Yönetim, valilikten izin alamadığı için stad dışında dev ekran kuramadı. Gişelerin önüne toplanan taraftarı da polis dağıttı. 
     
Hesaplaşma günü      FENERBAHÇE, bugün hareketli saatler yaşayacak, kritik Yüksek Divan Kurulu toplantısında eteklerdeki taşlar saçılacak. Göztepe Semiha Şakir Öğrenim Kurumu salonlarında 10.30’da başlayacak toplantıda Başkan Aziz Yıldırım’ın mali konularda rapor vermesi bekleniyor. Toplantıya eski Başkan Ali Şen’in de katılacak olması, bir tartışma ortamının doğabileceği ihtimalini kuvvetlendiriyor. 
     YILDIRIM’IN mali konulara açıklık kazandıracağı, eski başkan Ali Şen’in ise toplantının seyrine göre taktik belirleyip, bir de konuşma yapabileceği ifade edildi. Başkan Yıldırım’ın plaket vereceği kulüp üyeliklerinde 40. yılını dolduran isimler arasında sert muhalefetiyle tanınan Kazım Bayülken de bulunuyor. Milli oyuncular Rüştü, Ümit, Serhat, Abdullah ve Fatih de plaket alacak. 
     
Derbi ertelendi      2 Kasım’da oynanması gereken Fenerbahçe - Beşiktaş maçını Futbol Federasyonu ileri bir tarihe erteledi. UEFA Kupası sınavları nedeniyle derbiyi 3 Kasım’da oynatmayı planlayan federasyon, seçimler yüzünden valilikten izin alamadı. 
     
Arzuman mutlu mu      YÖNETİCİLER, Adanaspor maçı sonrası hakem İsmet Arzuman’a yüklendiler. Mikrofonlara konuşan her yönetici, "Arzuman hem üç puanımızı, hem bir trilyonumuzu aldı. Şimdi mutlu mu Evinde rahat rahat maçı izledi mi " derken, Basın Sözcüsü Atilla Kıyat, "Böyle bir görüntü umarız hiçbir stadda yaşanmaz" diye konuştu. 
     
Tribünde casus var      SARI - Lacivertli takımın UEFA Kupası’ndaki rakibi Panathinaikos’un temsilcisi Velmer Zajec de maçı izledi. Zajec bol bol not tuttu. 
     
Ortega alışverişte      ARJANTİNLİ yıldız maçtan bir gün önce Fenerium mağazasına gelerek yüklü miktarda alışveriş yaptı. Arjantinli yıldızın hayranlarına dağıtmak için bol bol forma satın aldığı belirtildi. 
     
Kaya görevde      HASTALIĞI nedeniyle takımla birlikte İstanbul’a gelemeyen Adanaspor Teknik Direktör Bahri Kaya maça yetişti. Böbreklerinde taş olan ve hastanede tedavi gören tecrübeli hoca takımını yalnız bırakmadı. 
     



 SPOR 


































</TEXT>
</DOC>
