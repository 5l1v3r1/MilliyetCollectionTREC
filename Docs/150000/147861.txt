<DOC>
<DOCNO> 147861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yazar/sazak.html </URL>
<DATE> 2003/04/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İşkence ve 25 yaş 
</HEADLINE>
<TEXT>

     Lise çağındaki öğrencilere işkence yapma’ hakkını kendinde gören anlayış, üniversiteyi bitiren gençlere Meclis yolunu açmakta direniyordu. 
     Türkiye’nin AB yolunda ilerlemesini sağlayacak önemde iki haksızlığın aynı gün düzeltilmesi önemlidir. 
     Yargıtay 8’inci Ceza Dairesi’nin kararıyla, işkenceci polislerin 7.5 yıl sonra zamanaşımı’ yoluyla adaletin elinden kurtulması önlenmiş oldu. 
     Manisa’da 16 - 17 yaşlarındaki 14 genç, 25 Aralık 1995’te afiş ve pankart asmak ve yasadışı DHKP - C üyesi’ olmak suçlamasıyla gözaltına alındıktan sonra sorguda işkence görmüşlerdi. CHP eski milletvekili Sabri Ergül Manisa Emniyeti’ndeki olayın üzerine giderek işkence yapan polisleri yargının önüne çıkartmıştı. 
     Dava çeşitli aşamalardan geçti ve 10 polise verilen 60 - 130 ay arasındaki mahk miyetler sonunda Yargıtay’ca onaylandı. 
     Manisa davası zamanaşımı’na uğrasaydı, Türkiye’nin yasalarla önlemeye çalıştığı işkence suçu’ AB raporlarında yer almaya devam edecekti. 
     Yargıtay, polislerin cezasını onaylamakla, insan hakları ihlallerine göz yumulmayacağı konusunda tarihi bir karar verdi. 
     Sivil toplumun ve baroların Manisa davasını takipte gösterdikleri kararlılık da, işkenceyi onur kırıcı bir suç’ olarak kayda geçiren 8. Ceza Dairesi’nin nihai görüşünde etkili olmuştur. 
     Adalet Bakanı Cemil Çiçek, Yargıtay kararından kamu görevlilerinin çıkaracağı dersi şöyle özetlemiş 
     İnsanlık suçu kabul ettiğimiz işkence konusunda birine bir şey yapacaklar dokuz defa düşünmelidir.’ 
     Memlekette iyi şeyler de oluyor 
     Savaş ve tezkere tartışmaları arasında gürültüye giden bir konu da, seçilme yaşını 30’dan 25’e indiren Anayasa değişikliği konusunda Meclis’te sessiz bir savaş’ veriliyor. AKP, Özalvari’ bir taktikle 25 yaşla ilgisi olmayan ormanların talanını’ da Anayasa değişikliği paketine koydu. 
     Ormanların korunması Anayasa’nın 169’uncu maddesiyle güvenceye alınmasına karşın kaynak peşine düşen’ AKP yönetimi ormanların tahrip edilmesine yol açan siyasi propaganda yapılamaz, münhasıran orman suçları için genel ve özel af çıkarılamaz’ hükmünü çiğneme pahasına satış tasarısını Meclis’e sundu. 
     2 maddelik Anayasa değişikliğinde AKP’nin amacı ormanlarla ilgiliydi 25 yaş ambalaj’ olarak paketi süslüyordu. CHP ise 25 yaşa asıldı. 
     Son oylamada yumruklar konuştu’, 366 oy alan paket 1 oyla referandum’ eşiğine takıldı. Cumhurbaşkanı Sezer, Anayasa değişikliğini Meclis’e geri göndermezse referandum’a gidilecek. 
     Gençlerin 25 yaşında milletvekili seçilebilmesi için son sözü halk söyleyecek. 
     
     







</TEXT>
</DOC>
