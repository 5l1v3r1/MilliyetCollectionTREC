<DOC>
<DOCNO> 141421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo06.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher sıkmadı 
</HEADLINE>
<TEXT>

Avustralya’daki ilk Grand Prix’in dünkü sıralama turunda altıncı olan Schumacher kendini yormadı. Bugün yapılacak ikinci turlar sonunda yarışların gerçek sıralaması belli olacak 
     Bitişi Japonya’da 
     MİLYARLARI peşinden koşturan Formula 1’de 2003 sezonu Avustralya’nın Melbourne kentindeki ilk Grand Prix ile yarın başlayacak. Melbourne’deki Albert Park Pisti’ndeki Grand Prix’nin sıralama turlarının ikincisi de bugün yapılacak. 10 takımdan 20 pilotun yer alacağı yarışlarda ünlü Alman pilot Michael Schumacher, 6. kez birinci olabilmek için direksiyon başına geçecek. 16 ayaktan oluşan F1 Dünya Şampiyonası 12 Ekim’deki Japonya Grand Prix’si ile sona erecek. 
     
     Raikkonen birinci 
     5.303 kilometre uzunluğundaki parkurda yeni Ferrari’si ile yarışacak olan Michael Schumacher’in yanısıra, kardeşi Ralf, Barrichello, Coulthard, Juan Pablo Montoya gibi isimler de zirveye oynayacaklar. Yeni kurallar gereği dün yapılan yarış, bugünkü sıralama turunu belirledi. Buna göre ilk sırada bulunan McLaren’den Raikkonen bugün sonuncu olarak tura başlayacak. Aynı takımdan Coulthard 2. ve Renault’dan Trulli 3. olurken, Schumacher 6. sırayı alırken kendini zorlamadı. 
     
     
     



 SPOR 





























</TEXT>
</DOC>
