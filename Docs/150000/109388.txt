<DOC>
<DOCNO> 109388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/ekonomi/eko02.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş’tan 36 ay formül’ü 
</HEADLINE>
<TEXT>

Formül adı verilen yeni bir kampanya başlatan Tofaş, 36 aya kadar vade ve vade sonunda aracı ikinci el değerinden geri alma garantisi sunuyor 
     Tofaş, 36 aya kadar vade, düşük taksitler ve vade sonunda aracı ikinci el değerinden geri alma garantisi gibi olanaklar sunduğu, "Formül" adlı yeni bir uygulama başlattı. 
     ’Otoekonomist’’ hizmeti kapsamındaki uygulamayla, tüketiciye klasik kredi taksitlerinden daha düşük aylık taksit ödeme imkanı yaratıldı. Uygulama şöyle işliyor 
     
     Yüzde 15 peşinat 
     "Müşteri, tercih ettiği aracın anahtar teslim fiyatının en az yüzde 15’ini peşinat olarak ödüyor. Daha sonra, kullanmak istediği kredi tutarını, yapacağı ödemelerin vadelerini ve son olarak vade sonuna kadar yapacağı tahmini kilometreyi belirliyor. Müşteri, kalan tutarı 36 aya kadar vade imkanlarından yararlanarak ödeyebiliyor. Ayrıca, müşteri satın almak istediği aracın anahtar teslim satış fiyatının yüzde 50’lik kısmını final ödeme olarak son takside bırakabiliyor. Bu durumda, 36 ay vadeli kredi kullanacak olan bir müşteri için aracın anahtar teslim fiyatının yarısı ödeme planının 36’ncı ayında yer alıyor. Kalan tutarı ve işleyen faiz tutarı da 35 ay boyunca aylık taksitler halinde ödenebiliyor." 
     
İster kirala ister yenile      Müşteri son taksit olan final ödeme tutarını krediyi veren finans kurumuna ödeyerek, araç üzerindeki tüm haklara sahip olabiliyor. 
     Veya final ödemeyi yapmayarak, aracı o günkü piyasa değeri üzerinden bayiye iade edebiliyor, yapmış olduğu ödemelerle aracı kiralamış gibi oluyor. Final ödemeyle aracın o günkü piyasa değeri arasındaki fark müşterinin k rı sayılıyor. 
     Son seçenekte ise müşteri aracını, o günkü piyasa değerinden bayiye vererek yeni araç alabiliyor. Aracın o günkü piyasa değeriyle müşterinin ödemesi gereken son taksit arasındaki fark yeni alınacak araç için peşinat olarak belirleniyor. 
     



 EKONOMİ 


















</TEXT>
</DOC>
