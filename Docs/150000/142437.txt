<DOC>
<DOCNO> 142437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun21.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Danışmanı, Fransa'ya yüklendi... 
</HEADLINE>
<TEXT>

     ABD Savunma Bakanlığı Pentagon danışmanı Richard Perle, Fransa'yı, Irak lideri Saddam Hüseyin'in yanında saf tutmakla suçladı. 
     Bir Fransız radyosuna demeç veren Perle, ''Fransa, BM'de önümüze set çekiyor, Saddam'ın yanında yer alıyor'' dedi. 
     ''Fransa'nın BM'de oyunun kuralını bozduğunu'' savunan Perle, ''ABD ve Fransa, 1441 sayılı BM kararının can alıcı noktalarından biri konusunda anlaşmıştı. Bu nokta, Saddam'ın, silahsızlanmazsa ciddi sonuçlarla karşılaşacağına ilişkindi. Dünya alem de biliyor ki, ciddi sonuç demek savaş demektir'' diye konuştu. 
     ''Paris'in, verdiği söze sadık kalmadığını'' iddia eden Perle, Fransa Devlet Başkanı Jacques Chirac'ı da ''Saddam'ın dostu'' olmakla suçladı. 
     Perle, Pentagon'da savaş yanlısı ''şahin''lerin başını çeken isim olarak biliniyor. 
     





</TEXT>
</DOC>
