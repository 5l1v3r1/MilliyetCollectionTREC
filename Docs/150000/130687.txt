<DOC>
<DOCNO> 130687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız yaşayanlar dünyayı riske atıyor 
</HEADLINE>
<TEXT>

"Sex and The City" ve "Bridget Jones’un Günlüğü" gibi dizi ve filmlere konu olan tek başına yaşama alışkanlığı’, küresel çevre için büyük tehdit 
     DIŞ HABERLER SERVİSİ 

     ABD’DE, Stanford ve Michigan State üniversitelerinde yapılan araştırmaya göre, giderek uluslararası bir trend haline gelen tek başına yaşama, nadir hayvan türlerinin soylarının tükenmesi ve doğal kaynakların yok olmasını hızlandırıyor. 
     
     Ekolojik sistem çöküyor 
     ÇEKİRDEK aileyle karşılaştırıldığında, daha küçük bir evde tek başına yaşayanlar doğal kaynakları daha verimsiz kullanıyor. Bilim adamlarının yaptığı araştırmalara göre, ekolojik sistem açısından hane sayısındaki artış, nüfus artışına göre çok daha büyük bir tehlike oluşturuyor çevre için... 
     ARAŞTIRMALARA göre, gelişmiş ülkelerde kariyer gibi nedenlerle ilerleyen yaşlarda evlenme, yüksek boşanma ve yaşlılık oranı, gelişmekte olan ülkelerde de iş bulmak için köyden kente göç, yalnız yaşayan insanların sayısını artırıyor. 
     
     Hayvanlar da etkileniyor 
     BÖYLECE aynı sayıda insan için daha fazla ev inşaa ediliyor. Bu da, arazi, yol, su kullanımı, enerji tüketimi ve atıkların artmasına neden oluyor. Sera gazı ve ormanlar üzerinde de olumsuz etkilere yol açıyor. Bu küresel tepki zinciri bazı bölgelerde soyu tükenmekte olan hayvanları da etkiliyor. 
     



 YAŞAM 






















</TEXT>
</DOC>
