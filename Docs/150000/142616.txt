<DOC>
<DOCNO> 142616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yasam/yas03.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm iskelede onu bekliyordu 
</HEADLINE>
<TEXT>

Gülay Polat, iskeleye yanaşan Şehir Hatları vapurundan erken inmeye çalıştı. Ayağı kaydı ve koca vapurla iskele arasında sıkışarak can verdi 
     DİNÇER ŞEREF, İSMAİL POLAT İstanbul 

     Eminönü’ne yanaşan Şehir Hatları vapurundan erken inmeye çalışan Gülay Polat 36 , acele ve bir anlık dikkatsizlik sonucu korkunç şekilde öldü. 
     Fikirtepe’de oturan üç çocuk annesi Polat, kayınvalidesi Zöhre Polat’la bir yakınlarını ziyaret için dün sabah evden çıkarak Kadıköy’e geldi. Eminönü seferini yapan Kaptan Tahsin Öksüz yönetimindeki Bahçekapı’ adlı yolcu vapuru, saat 10.15’te Kadıköy’den hareket etti. 
     Vapur Eminönü’ne yanaşmaya başladığında, Polat kalabalığa kalmamak için tahta iskele verilmeden vapurdan inmek için hamle yaptı. Ancak bu sırada sarsıntıdan dengesini kaybeden ve ayağı kayan Polat, denize düştü ve koca vapurla iskele arasına sıkıştı. 
     
     Çoğu yolcu yapıyor’ 
     İskele güvenlik görevlileri korkunç şekilde can veren Polat’ın cansız bedenini denizden çıkardığında, kayınvalide Zöhre Polat, sinir krizi geçirdi. 
     Kazayı gören vatandaşlar da büyük üzüntü yaşadı. Haber verilmesi üzerine olay yerine gelen Köksal Polat da, eşinin öldüğünü öğrenince yıkıldı. İskele kaza nedeniyle bir süre vapur trafiğine kapatılırken, Polat’ın cenazesi Adli Tıp Kurumu’na gönderildi. Yetkililer, birçok vatandaşın vapur yanaşmadan iskeleye atlamaya çalıştığını, bunun da büyük risk oluşturduğunu kaydetti. Polat’ın da iskeleye atlamak isterken ayağının kayması sonucu denize düştüğü belirtildi. 
     
Korkunç manzara kocasını kahretti      Vapurla iskele arasında sıkışarak feci şekilde can veren Gülay Polat’ın cesedini iskele görevlileri denizden çıkardı. Haber verilen eşi Köksal Polat da olay yerinde gözyaşlarına boğuldu. 
     



 YAŞAM 



















</TEXT>
</DOC>
