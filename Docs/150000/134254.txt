<DOC>
<DOCNO> 134254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun03.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Başbakanı Blair, Washington'da... 
</HEADLINE>
<TEXT>

     İngiltere Başbakanı Tony Blair, ABD Başkanı George W. Bush ile görüşmek üzere Washington'a geldi. 
     Camp David'te biraraya gelecek olan Bush ile Blair'in, Irak sorununun çözümü çerçevesinde atacakları bir sonraki adımı değerlendirmeleri bekleniyor. 
     Beyaz Saray Sözcüsü Sean McCormack, Blair ile Bush'un, ''kitle imha silahlarından arınmayı reddeden'' Irak'a yönelik stratejiyi görüşeceklerini söyledi. 
     ABD Başkanı George W. Bush, ''diplomatik çabaların sona ermesine aylar değil haftalar kaldığını ve müttefik ülkelerle, soruna çözüm bulmak amacıyla diplomatik çabaların 'son evresi' olarak görüşmelere başladığını'' belirtmişti. 
     





</TEXT>
</DOC>
