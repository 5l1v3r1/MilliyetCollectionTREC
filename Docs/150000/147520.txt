<DOC>
<DOCNO> 147520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko18.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul gelir vergisi rekortmeni Aydın Doğan 
</HEADLINE>
<TEXT>

     İstanbul'da 2002 yılı gelirleri üzerinden açıklanan vergi rekortmenleri arasında, 5 Türk dolar milyarderinden Ankara'da vergisini ödeyen Rahmi Koç dışındaki 4 kişiden 2'si yer almadı. İstanbul'da 2002 yılı gelir vergisi rekortmeni, bu yıl da Aydın Doğan oldu. 
     İşadamı Doğan, tahakkuk eden 4 trilyon 217 milyar 92 milyon 350 bin lira gelir vergisi ile ilk sırayı aldı. 
     Aydın Doğan, 2001 yılı gelir vergisi rekortmenleri sıralamasında 3 trilyon 5 milyar 922 milyon lira ile birinci olmuştu. 
     Geçen yıl 12. sıradaki Kemal Uzan, bu yıl 3 trilyon 850 milyar 207 milyon 50 bin lira gelir vergisi ile ikinciliğe yükseldi. 
     Koç ailesinden Semahat Sevim Arsel, bir basamak gerileyerek, 3 trilyon 502 milyar 933 milyon 100 bin lira ile üçüncü oldu. 
     
     100 KİŞİLİK LİSTE AÇIKLANDI 

     İstanbul Defterdarı Kadir Boy tarafından basın toplantısıyla açıklanan 100 kişilik listede, Amerikan finans çevrelerinin dergisi Forbes'da Şubat ayında yayınlanan dünya milyarderleri listesinde 1.8 milyar dolar serveti ile 222. sırada yer alan Şahenk ailesinden Ferit Şahenk, tahakkuk eden 933.5 milyar lira vergiyle 39. oldu. 
     2.8 milyar dolar serveti ile 123. sıradaki Sabancı ailesinden Sakıp Sabancı ve 1 milyar dolar serveti ile 427. sıradaki Turgay Ciner ise ismini açıklayan mükellefler arasında bulunmuyor. 
     2 milyar dolarlık serveti ile 199. sıradaki Koç ailesinden Rahmi Koç, Ankara'da vergisini ödüyor. 
     Sanatçılar arasında 1. olan Hülya Avşar, 100 kişilik listede ise 47. sıradan 30. sıraya yükselirken, 1 trilyon 161.6 milyar lira vergiyle Şahenk, Sabancı ve Ciner'i de geride bırakmış oldu. İlk 100'e, Avşar'ın yanı sıra İbrahim Tatlıses, Cem Yılmaz, Gülben Ergen, Türkan Şoray ve Ebru Gündeş de girdi. 
     Rekortmen listesinde, Sabancı ailesinden sadece Yalçın Sabancı'nın adının bulunması dikkati çekti. 
     İlk 10'daki sıralamaya bu yıl Akkök Şirketler Topluluğu ortaklarından Ömer ve Raif Dinçkök kardeşler de girdi. 
     Vefat eden genelev işletmecisi Matild Manukyan'ın oğlu Kerope Çilingir, 598.6 milyar liralık vergi ile bu yıl da 82. sıraya adını yazdırdı. 
     Gelir vergisi rekortmenlerinde ilk 100'e giren 19 mükellef isminin açıklanmasını istemedi. 
     İstanbul Defterdarı Kadir Boy tarafından açıklanan İstanbul'daki ilk 10 gelir vergisi rekortmeni şöyle 
     1- Aydın Doğan 4,217,092,350 
     2- Kemal Uzan 3,850,207,050 
     3- Semahat Sevim Arsel 3,502,933,100 
     4- İsmail Tarman 3,301,337,200 
     5- İsminin açıklanmasını istemedi 2,647,170,400 
     6- İsminin açıklanmasını istemedi 2,544,636,450 
     7- Ömer Dinçkök 2,431,269,350 
     8- Ali Raif Dinçkök 2,389,109,900 
     9- Mehmet Fatih Karamancı 1,803,770,900 
     10-İsminin açıklanmasını istemedi 1,799,430,500 
     TOPLAM 28,486,957,200 

Avukatlar arasında en fazla vergi veren ilk 10 mükellef de şöyle 
1- Orhan Gemicioğlu 1,564,413.000 
     2- Ahmed Pekin 1,501,008,750 
     3- Ümit Hergüner 990,567,350 
     4- M. Fadullah Cerrahoğlu 806,267,800 
     5- Abdurrahman Gök 723,548,150 
     6- Hüseyin Derin Yersuvat 662,226,350 
     7- Ayşe Bilgen 646,571,950 
     8- Aykut Özoran 516,803,250 
     9- İsminin açıklanmasını istemedi 469,376,800 
     10-İsminin açıklanmasını istemedi 457,052,550 
     TOPLAM 8,337,835,950 

Doktorlar arasında en fazla vergi veren ilk 10 mükellef ise şöyle 
1- M. Necmettin Pamir 247,944,600 
     2- Servet Öztürk 153,288,450 
     3- Ali Çetin Sarıoğlu 128,637,600 
     4- Burhan Uslu 123,933,400 
     5- İsminin açıklanmasını istemedi 85,639,450 
     6- Mois Bahar 83,065,500 
     7- Agop Kotogyan 80,834,150 
     8- Niyazi Selamet 80,012,950 
     9- Osman Erdoğan Kırdar 75,909,000 
     10- Mehmet Nafi Oruç 75,523,950 
     TOPLAM 1,134,789,050 
     





</TEXT>
</DOC>
