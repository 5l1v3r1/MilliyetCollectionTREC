<DOC>
<DOCNO> 135378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/siyaset/siy01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın adı YSK’ya gidiyor 
</HEADLINE>
<TEXT>

     ABDULLAH KARAKUŞ Ankara 

     AKP lideri Recep Tayyip Erdoğan, başbakan olma yolunda ilk adımı bugün Siirt’ten milletvekili adayı olarak atacak. AKP yönetimi, bugün Mervan Gül’ün istifasıyla boşalan Siirt 1. sıra milletvekili adayı olarak Erdoğan’ın ismini Yüksek Seçim Kurulu’na YSK verecek. 
     AKP MYK, kendisinin katılmadığı toplantıda Erdoğan’ın adaylığı kararını oybirliği ile aldı. Genel Sekreter İdris Naim Şahin, kararı AKP Seçim İşleri’ne gönderdi. YSK’ya Gül’ün yerine Erdoğan’ın ismi bugün resmen bildirilecek. 
     
     Seçim olur mu ’ tartışması 
     AKP kulislerinde de 9 Mart’taki seçimin yapılıp yapılamayacağı tartışılmaya başlandı. AKP’lilerin bir kısmı Irak operasyonu nedeniyle Siirt seçiminin ertelenebileceğini dile getirirken, bir kısmı buna karşı çıktı. Siyasi İşlerden Sorumlu Genel Başkan Yardımcısı Dengir Mir Mehmet Fırat, "Savaş nedeni ile seçimde erteleme olmaz. Çünkü seçimi erteleyecek bir durum yok. Meclis’ten böyle bir karar çıkmaz" dedi. Seçim İşlerinden Sorumlu Genel Başkan Yardımcısı Necati Çetinkaya da gündemlerinde seçim erteletme gibi bir durumun olmadığını ifade etti. 
     
     Sandık Kurulu’na dava 
     Bu arada, Siirt Pervari’ye bağlı Doğan köyünde 3 Kasım’daki seçimde sandık kurulu oluşturmadıkları için Siirt’te seçimin iptaline neden olan sandık kurulu üyesi 22 kişi, seçim kanununa muhalefetten verilen 218’er milyon para cezasını ödemedikleri için haklarında dava açıldı. 
     



 SİYASET 















</TEXT>
</DOC>
