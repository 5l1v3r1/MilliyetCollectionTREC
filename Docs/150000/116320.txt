<DOC>
<DOCNO> 116320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/cemal.html </URL>
<DATE> 2002/11/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB ve Türkiye için şartsız tarih 
</HEADLINE>
<TEXT>

     Türkiye’nin AB’den üyelik müzakereleri için aralık ayındaki Kopenhag zirvesinde tarih alması, bu ülkenin geleceği için çok önemli bir konu. 
     İki açıdan 
     1 Tarih alınırsa, Türkiye’nin Avrupa yolculuğu geri dönülemez bir raya oturmuş olacak. Böylece Ankara’nın, yani Türk siyaset kurumunun demokrasi, insan hakları ve hukuk devleti ile ilgili reformları sürdürmesi kolaylaşacak. 
     2 Türkiye’nin ekonomik alanda düze çıkabilmesi için dış yatırıma, dış kaynağa ihtiyacı çok büyük. Bunsuz olmaz. Dışarıdan sermayeyi kendisine yeterince çekemeyen bir Türkiye, bu topraklarda insanlarının mutluluğu için şart olan aş ve iş sorununu çözemez. Şimdi dış yatırımcı iki konuda yeşil ışık bekliyor 
     IMF ile ekonomik programın devamıyla AB’den tarih... Bu aynı zamanda 3 Kasım seçimlerinden ekonomik program ve AB konularında kararlı ve kafası karışık olmayan bir hükümetin çıkması anlamını taşıyor tabii. 
     Türkiye tarih alabilecek mi 
     Kilit ülkelerden biri Almanya. 
     Üç milyona yakın vatandaşımızın yaşadığı Almanya öteden beri Türkiye’nin AB üyeliğine kuşkuyla bakar. Karşı olanlar bu ülkede ağır basar. Siyasal yelpazenin muhafazakar kanadı, Hıristiyan Demokratlar, Türkiye’yi AB’nin dışında tutmayı parti politikası haline getirmiştir. 
     Buna karşılık Sosyal Demokratlar’la Yeşiller’de daha farklı bir hava eser. Nitekim, bu koalisyon 1999 yılı sonundaki Helsinki zirvesinde Türkiye’ye adaylık statüsü verilmesinde önemli rol oynamıştır. 
     Bugün de durum farklı değil. 
     Eylül ayındaki genel seçimlerden sonra yeniden iktidara gelen Sosyal Demokrat - Yeşil koalisyonu tarih konusunda Türkiye’ye karşı olumlu bir seyir içinde görülüyor. Dışişleri Bakanı Fischer’in hafta başında muhalefetin eleştirilerini yanıtlarken Alman parlamentosunda yaptığı konuşma ilginç. 
     Özellikle şu satırlar 
     "Amerika’nın hatırı için değil, birçok bakımdan Türkiye’ye AB kapısının açık tutulması lazım. Helsinki’de Türkiye’ye kapıyı Amerika’nın hatırı için açmadık. Eğer Türkiye’ye AB üyeliği kapısını kapatırsak, Türkiye’deki sivil güçlere ve Atatürk döneminden beri ülkeyi modernleştirmek isteyenlere kapının kapatılmış olacağını siz benden daha iyi biliyorsunuz. 
     Tamam, Türkiye güç bir ortak. Kopenhag kriterlerini henüz tamamlamadı. Eğer sizin istediğiniz gibi kapıyı Türkiye’ye kapatırsak, o zaman aşırı milliyetçiler ve İslamcılar avuçlarını sevinçten ovuşturacaktır. Bu da Türkiye’de modernleşmenin sonudur. 
     Ayrıca, İslamcı terör ile mücadeleden söz edilen bir dönemde, Türkiye gibi laik ve büyük bir Müslüman ülkenin modernleşmesine yardımcı olmak çok önemlidir." 
     Fischer’den, Almanya’da Türkiye’yle ilgili önyargılar ve kafa karışıklığı konusunda gerçekçi ve olumlu bir çıkış... 
     Almanya’da liberal çizgisiyle bilinen Die Zeit gazetesinde, Türkiye’nin AB’den dışlanmasına karşı ilginç bir yazı vardı geçenlerde. 
     Şu satırlar ilginçti 
     "Türkiye’nin AB için değeri öncelikle dışı politika alanında yatıyor enerji politikası ve güvenlik alanında... Türkiye topraklarında Türkmen, İran ve Rus gazını taşıyan boru hatları cirit atıyor. Türkiye, rezervleri Kuveyt’i geçen bir bölgenin petrol ve doğalgaz ana dağıtım şebekesi olacak. 
     Avrupa, Ortadoğu petrolüne Amerika’dan daha fazla bağımlı. Bu yüzden nakil yollarının güvenliği nedeniyle Türkiye’nin Avrupa için hayati önemi var. Nakliye yollarının korunması lazım. Türkiye, potansiyel kriz bölgeleriyle, yani Balkanlar, Kafkasya ve Ortadoğu’yla çevrili. Bu bölgeler, Avrupa’nın istikrarı için kilit önem taşıyor. Avrupa, Türkiye’ye rağmen Güneydoğu Avrupa ve Ortadoğu’da güvenlik ve dış politika alanında yeterli etkinliğe sahip olamaz. 
     Ortadoğu’da İsrail’in varlığının güvencesi Türkiye’dir. Türkiye olmadan Avrupa Ordusu olamaz. Türkiye, NATO’nun kilit üyesidir. 67 milyon Türk’ü çok şey vaat eden bir pazar olarak değil de, Avrupa’ya göç kitlesi olarak görenler, bu tek boyutlu bakış açılarını 10 - 15 yıl içinde değiştirmek zorunda kalacaklar." Die Zeit, Günter Seufert, 19 Eylül 02, çevirisi Radikal, 24 Eylül 02, s.8 
     Özetlenecek olursa 
     Türkiye’nin AB üyeliği, Türkiye için de, Avrupa için de akıllıca bir tercihtir. Bunun için Kopenhag zirvesinden çıkacak şartsız tarih ile yola devam edilmesine gelince, aklın yoludur. 
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
