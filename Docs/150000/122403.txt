<DOC>
<DOCNO> 122403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/siyaset/siy02.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP’de sürpriz aday Hisarcıklıoğlu 
</HEADLINE>
<TEXT>

20 gün önce teklifi kabul etmeyen TOBB Başkanı, DYP örgütünün nabzını tuttuktan sonra karar verecek 
     AYDIN HASAN Ankara 

     Türkiye Odalar ve Borsalar Birliği TOBB Başkanı Rıfat Hisarcıkloğlu’nun ismi DYP’nin potansiyel genel başkan adayları arasında konuşulmaya başlandı. 
     DYP lideri Tansu Çiller’in, seçimin ardından kongrede aday olmayacağını açıklamasından sonra DYP çevrelerinde, genel başkan adayı olarak gündeme gelen ilk isimlerden biri Hisarcıklıoğlu olmuştu. Ancak, Hisarcıklıoğlu yaklaşık 20 gün önce kendisine yapılan teklifleri soğuk karşıladı. 
     DYP Bursa İl eski Başkanı ve TOBB yönetim kurulu üyesi İlhan Parsekeri’in çektiği bir grup, aday olması konusunda Hisarcıklıoğlu’na baskıyı sürdürdü. DYP içerisindeki son gelişmeler üzerine Hisarcıklıoğlu’nun, adaylığı düşünme eğilimi içerisine girdiği belirtildi. Hisarcıklıoğlu’nun kararını DYP örgütünün nabzını tuttuktan sonra vereceği belirtildi. 
     
     ADAYLAR ORTAYA ÇIKIYOR 
     DYP’de genel başkanlığa adaylığını ilk açıklayan isim Aydın Menderes oldu. Adaylığını bayram sonrası açıklamayı planlayan Elazığ Bağımsız Milletvekili Mehmet Ağar, 68 il başkanının İlhan Kesici’ye destek verdiklerini ilan etmesinin neden olduğu siyasi atmosfer nedeniyle adaylığını dün ilan etmek zorunda kaldı. Ağar’ın hemen ardından eski Siirt Milletvekili ve Jet - Pa Spor Kulübü’nün eski başkanı Takiddin Yarayan da, genel başkanlığa aday olduğunu açıkladığı bir toplantı yaptı. Yarayan, 1999 seçimlerinde, Jet Fadıl’ olarak tanınan Siirt Bağımsız Milletvekili Fadıl Akgündüz’ün kontenjanından DYP milletvekili olmuştu. 
     
     SUBAŞI DA ADAY OLUYOR 
     Antalya’da iki dönem üst üste belediye başkanlığı yapan ve Tansu Çiller’e muhalefetiyle tanınan Avukat Hasan Subaşı da bugün genel başkanlık için adaylığını açıklayacak. 
     
     SÜRPRİZ ADAY ÇIKABİLİR 
     DYP kulislerinde, bayram ertesinde sürpriz adayların çıkabileceği de konuşuluyor. DYP Genel Başkan Yardımcısı Hasan Ekinci, gelişmelerin bayram ertesinde daha iyi görülebileceğini belirterek, "Önemli gelişmeler olabilir, sürpriz isimler çıkabilir" dedi. 
     
Kesici Emanetçi değilim      68 il başkanının desteğini alan Kesici, adaylığını bugün düzenleyeceği toplantıyla açıklayacak. Kesici, emanetçilik’ iddialarıyla ilgili olarak şunları söyledi 
     "Ben 1993 yılında, Çiller’in başbakan olduğu ve en güçlü olduğu dönemde, DPT’den ve memuriyetten istifa ederek Çiller’e kafa tuttum. O zaman GİK’te, benim partiye dönmeme izin vermediler. Çiller’in sayesinde bakanlık, genel başkan yardımcılığı makamlarına gelenler, bugün ancak barajın altında kalıp güçsüz olduğu zamanda kafa tutabiliyorlar. Herkesin borcu olabilir ama Kesici’nin Çiller’e hiçbir borcu yoktur. Ama biz kan davası gütmeyeceğiz. Ben siyasete, estetik ve gelecek hayali katmak için geliyorum." 
     
Ağar Çiller baskı yapıyor      DYP Elazığ Milletvekili Mehmet Ağar, dün DYP Genel Merkezi’nde düzenlediği basın toplantısında genel başkanlığa adaylığını açıkladı. Ağar, delegenin iradesi üzerinde baskı kurmaya çalışmakla eleştirdiği Tansu Çiller’i de, "Kimsenin tahammül sınırlarımızı zorlamaya hakkı yoktur" diyerek uyardı. 
     Ağar’ın basın toplantısına hazırlandığı sırada, Genel Merkez’in bulunduğu caddede kavga çıktı. Mehmet Ağar’a destek için gelen bazı kişiler, otomobillerini esnafa ait park yerlerine bırakınca ortalık karıştı. Ağar’ın destekçileri, kendilerini "otomobilleri alın" diye uyaran esnafı tartakladı. 
     



 SİYASET 










</TEXT>
</DOC>
