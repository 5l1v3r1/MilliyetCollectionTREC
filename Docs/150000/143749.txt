<DOC>
<DOCNO> 143749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/ekonomi/eko02.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepimiz gönüllü olalım’ 
</HEADLINE>
<TEXT>

Türkiye’nin öncelikli sorununun borçlanma olduğunu belirten Ankara Sanayi Odası Başkanı Çağlayan, iç borçlarda gönüllü bir erteleme yapılmasını önerdi 
     EKONOMİ SERVİSİ 

     Türkiye’nin en önemli sorununun iç ve dış borçlar olduğunu söyleyen Ankara Sanayi Odası Başkanı Zafer Çağlayan, iç borçların mali dengeyi bozmayacak şekilde yeniden yapılandırılmasını önerdi. 
     Çağlayan, "İç borçlarda gönüllü bir erteleme yapalım. Ne kadarı, ne kadar süre erteleyebilirse. Böyle bir ortamda hiç değilse her hafta borçlanan bir yapıyı dört - beş ay öteleyerek nefes aldırmak lazım. Kamunun kamuya borcu mutlaka acil tedbirlerle, özel bankaların borçları da gönüllü bir şekilde yeniden yapılandırılmalı" dedi. 
     
     Şer güçler var’ 
     Çağlayan, piyasalardaki dalgalanmayla ilişkin olarak da şunları söyledi "Bu dalgalanmaların tamamen dış şer güçleri tarafından ve onların içerideki destekçileri olan bazı spekülatörler tarafından yapıldığı kanaatindeyim. Örneğin hiç bir sebep yokken bir anda kredi derecelendirme kuruluşu Türkiye’nin kredi notunu düşüreceğini söylüyor. Dünya Bankası’nın Türkiye temsilcisi bir anda sosyal kesimleri farkına varıyor ve Türkiye’yi riske sokacak sözler söylüyor. AB Kıbrıs’ta işgalci duruma düşersiniz’ diyor. Bunların hiç birisi tesadüfi değil. Bunun organize bir iş olduğu kanaatindeyim. Bu tür suçlarla da direkt DGM ilgilenir." 
     



 EKONOMİ 
















</TEXT>
</DOC>
