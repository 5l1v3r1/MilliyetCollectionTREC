<DOC>
<DOCNO> 115866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/siy01.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksel kasedi montaj’ 
</HEADLINE>
<TEXT>

Jandarma Genel Komutanı Eruygur, Savcı Yüksel’le ilgili kasedi izlediğini belirterek, "Yüksel’in kafası montajla görüntüye yerleştirilmiş" dedi 
     Jandarma Genel Komutanı Org. Şener Eruygur, eski DGM Savcısı Nuh Mete Yüksel kasedini izlediğini ve görüntülerin montaj olduğunu söyledi. 
     Org. Eruygur, Köşk’teki resepsiyonda Yüksel’in görevinden alınmasıyla sonuçlanan, "seks kasedine" açıklık getirdi. Kasetle ilgili ilk kez açıklama yapan Org. Eruygur, şöyle konuştu "Söz konusu kaset bize haziran ayında gönderilmiş. Uzmanlar incelemişler montaj olduğunu söylemişler. Konu gündeme gelince raporu istedim ve görüntülerini inceledim. Sayın Yüksel’in kafası montajla görüntüye yerleştirilmiş. Görüntülerden bu açıkça belli oluyor." Org. Eruygur DGM’nin haklarında iddaname hazırladığı Alman vakıflarına ilişkin de bazı Avrupa makamlarından iddianamenin geri çekilmesi yönünde istekler geldiğini anımsatarak, "Onlardaki gibi bizde de mahkemeler ve basın bağımsızdır. İddianameyi geri çekin demek garip bir istektir" dedi. 
     
3 kurum inceledi      Jandarma Genel Komutanı Orgenerl Eruygur’un çıkışı, kasedin montaj olmadığı görüşüne varan polis ve Adalet Bakanlığı yetkililerine de sert bir yanıt niteliği taşıyor. Yüksel’le ilgili seks kasedinin’ montaj olup olmadığı ilk olarak Jandarma Kriminal Laboratuvarı tarafından incelendi ve kasedin montaj olduğu yönünde görüş bildirildi. Ancak soruşturmayı yürüten Adalet Bakanlığı müfettişleri, kasedi Emniyet’e de inceletti. Emniyet Genel Müdürlüğü ise kaset için "montaj değil" dedi. Adli Tıp Grup Başkanlığı, yaptığı geniş kapsamlı analizlerde de kasedin montaj olmadığı yönünde görüş bildirdi. Mü-fettişler bunun üzerine, Yüksel hakkındaki suç-layıcı ifadeler içeren raporlarını kaleme aldı. 
     



 SİYASET 



















</TEXT>
</DOC>
