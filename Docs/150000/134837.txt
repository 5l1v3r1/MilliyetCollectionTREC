<DOC>
<DOCNO> 134837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo10.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Teknik Direktörü Tok Göztepe maçı bizim için zorlu geçti 
</HEADLINE>
<TEXT>

     Elazığspor Teknik Direktörü Erol Tok, Göztepe maçının zorlu geçtiğini söyledi. 
     Tok, yaptığı açıklamada, takımının Göztepe karşısında baskılı mücadele ettiğini belirterek, buna rağmen istedikleri futbolu sahaya yansıtamadıklarını ifade etti. 
     Tok, maç öncesinde Göztepe karşısından alacakları 3 puanla ligin ikinci yarısına iyi bir başlangıç yapmayı planladıklarını kaydederek, şöyle konuştu 
     ''Göztepe maçı bizim için zorlu geçti. İstediğimiz futbolu sahaya yansıtamadık. Futbolcuların, karşılaşmada istekli ve atak oynamaları beni umutlandırdı ancak planladığımız 3 puanı alamadık. Artık Göztepe maçını unutmak durumundayız. Deplasmanda ligin güçlü ekiplerinden Trabzonspor ile yapacağımız maçı düşünüyoruz. Bu maçın hazırlıklarına yarın başlayacağız. Transfer edilen oyuncuları ilk kez Trabzonspor maçında izleyeceğim. Kamp döneminde yeni transferlerimiz, oynadığımız hazırlık maçlarında takımla birlikte oynamadı. Bu oyuncuları iyi oldukları için takıma dahil ettik.'' Tok, Hacı Arif'in sakatlığının devam ettiğini belirterek, bu oyuncunun Trabzonspor maçına yetiştirileceğini söyledi. 
     Göztepe maçında kırmızı kart gören Cem Beceren'in, Trabzon maçında oynayamayacağını bildiren Tok, bunun dışında bir sorunun bulunmadığını ifade etti. 
     Da Silva'nın, geçirdiği ameliyattan sonra antrenmanlarda, yüksek toplara korkarak çıktığını bildiren Tok, bu oyuncunun ameliyattan sonra psikolojik bir baskı altında olduğunu sözlerine ekledi. 
     





</TEXT>
</DOC>
