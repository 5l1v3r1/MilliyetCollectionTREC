<DOC>
<DOCNO> 135679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sondun07.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, Paltrow ile arkadaşlığını bitirdi... 
</HEADLINE>
<TEXT>

     Pop müziğin ünlü yıldızı Madonna, senelerdir ayrılmaz bir bütün olduğu yakın arkadaşı Oscarlı aktris Gwyneth Paltrow ile kendisini taklit ettiği gerekçesiyle yollarını ayırdı. 
     Internetteki ''usweekly'' ve ''imdb'' sitelerinin haberine göre, Madonna, karşısında ''adeta kendini gördüğü'' için Paltrow'a sırtını döndü. 
     Artık başka bir Hollywood yıldızı Demi Moore ile samimi olan Madonna'nın yakın bir arkadaşı, ''Paltrow, sanki Madonna'nın ikizi gibi olmuştu. Arkadaşıyla dışarı çıkarken onun giysilerini bile giyiyordu'' dedi. 
     Madonna'nın Londra'ya taşınmasının ardından Oscarlı oyuncunun kentte ev kiraladığı ve ünlü yıldızın Madonna'nın giysilerinin aynılarından satın aldığı da belirtildi. 
     Madonna ve Demi Moore'un son 1.5 aydır birbirinden ayrılmadığı, iki yıldızın sıkı dostluğunun antik ve mistik ''Kabbalah'' felsefesine bağlılıklarından kaynaklandığı kaydedildi. 
     





</TEXT>
</DOC>
