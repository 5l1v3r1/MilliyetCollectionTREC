<DOC>
<DOCNO> 119844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/ekonomi/eko03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara güvendi, kaybetti 
</HEADLINE>
<TEXT>

TBMM Başkanı Bülent Arınç, üç aylık maaşının bir bölümünü 1 milyon 700 bin liradan dolar alarak değerlendirdi. Dolar 1 milyon 600 binin altına inince zarar etti 
     GÜNSELİ ÖNAL Ankara 

     AKP’nin tek başına iktidarı ve Başbakan Abdullah Gül’ün açıkladığı kabine piyasaları güldürürken, AKP’li Bülent Arınç’a kaybettirdi. Borsanın atağa geçmesi ve aylardır 1 milyon 600 bin liranın çok üzerinde seyreden doların önceki gün bu rakamın altına düşmesi, parasını dolar alarak değerlendiren Arınç’ı zarara uğrattı. 
     Dün yapılan oylamayla TBMM Başkanı seçilen Arınç, 15 Ekim’de hesabına yatırılan üç aylık maaşının belli bir bölümüyle 1 milyon 700 bin liradan dolar aldığını, ancak yaşanan düşüş nedeniyle kaybettiğini söyledi. 
     
     Faizi Nuri Hoca’ya sorun’ 
     Arınç, parasını neden dolar olarak değerlendirdiği sorusuna da, "Maaş alınca bir bölümüyle dolar almıştım. Bu günlerde borsa çok iyi, parayı dövize değil borsaya yatırmak daha anlamlı" yanıtını verdi. 
     "Parayı Türk Lirası olarak faize yatırmak daha k rlı değil mi " sorusu üzerine, Arınç, "Ben paramı faize yatırmam. Yatırmak isteyen yatırır tabii" dedi. 
     Arınç, "Faiz, döviz almak veya borsada oynamak arasında ne fark var Sonuçta tümü de paraya değer kazandırma yolları" sorusuna da, "Aynı şey değil. Ama tabii bunları Yaşar Nuri Öztürk Hoca’ya sorsanız daha iyi olur" karşılığını verdi. 
     



 EKONOMİ 





















</TEXT>
</DOC>
