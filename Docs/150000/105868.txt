<DOC>
<DOCNO> 105868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/yilmaz.html </URL>
<DATE> 2002/09/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Diyanetfetva bekle 
</HEADLINE>
<TEXT>

     Türbanlı kızlar dans ediyor, bebeler şarkılı türkülü gecelerde kucaklarda sabahlıyor, ak saçlı teyzeler kitapçılarda geziyor, işsiz gençler etrafın şenliğinden ışık almaya çalışıyorlar dertleri Türkiye’den ne bir eksik, ne bir fazla... 
     Kentin en kalabalık yerinde, İzmir Enternasyonal Fuarı’nda İEF açılan Milliyet standında ziyaretçilerle sohbet ediyoruz... 
     İlk konuklarım iki hemşire genç kız. İkisi de gurbetçi biri Antakya’dan, öbürü Konya’dan gelmiş, ayn ıevi paylaşıyorlar . Dr. Behçet Uz Çocuk Hastanesi’nde çalışıyorlar. Biri türbanlı, öbürü modern. 
     "Derdimiz yok, geleceğinizi duyduk sizinle tanışmaya geldik" diyorlar, laflıyoruz. 
     Türbanlı hemşireye "Oyun AKP’ye mi" diye soruyorum, "Dini siyasete karıştıranlara karşıyım,bizi kandıramazlar" yanıtını veriyor. Öbürü, kararsız. 
     İzmir’de kararsız, CHP’yi düşünen demek. Kemal Derviş’i, Deniz Baykal’ı 3 Kasım’a kadar izlemeye alıyorlar. 
     
Öldüren eğitimsizlik      Hemşireleri dinlerken, çarpıcı bir nokta Bebek ölümlerinde boğulmalar ön sırada. 
     Anneler bebeklerini beslerlerken solunumlarını tıkadıklarının farkına varmıyorlar. Çarşafa doladıkları bebeklerini hemşirelerin kucaklarına koyup, "Bak bakalım, nefes alıyor mu" diye soruyorlar... 
     Eğitimsizliğin yol açtığı ölümleri araştırmalı, sonuçları da AB’den saklamalı .. 
     Her hafta üç - dört çocuk ölümü yaşanıyor hastanede. Bunun önemli bir nedeni üniversite hastanelerinin paraları olmayan aileleri, devlet hastanelerine sevk etmeleri ve iki hastane arasında kayan hayatlar. 
     Hemşire kız, "İzmir’de bekarlığa doyamıyoruz. Küçük yerlerde bir kez sokakta göründüğün erkek arkadaşınla evlenmek zorundasın" diyerek, özgürleşen yaşamını anlatıyor. Kız - erkek ilişkilerinde sorunu ise, güven. Kandırılırız korkusunu hissediyorum. 
     Mühendisi, eczacısı ile görüşüyoruz, onlar dertlerini söyleme gelenler. 
     Seçim yorumları içinde, "Diyanetten fetva bekliyorum" sözü dikkatimi çekiyor. Vatandaş, "Baykal’a oy vermemeye yemin etmiştim. Şimdi Derviş’li CHP’ye oy atarsam günah işler miyim" endişesini dile getiriyor. 
     
Bakan yönetiyor      İçi dolu bir TEAŞ mühendisi, kurumu genel müdürün değil, bakanın danışmanlarının yönettiğini söylüyor. İşleri özel sektöre devredilen çalışanların yüksek maaşla boş oturtulmasından yakınıyor. 
     Sohbetin sonunda İzmir Belediye Başkanı Ahmet Piriştina ile gazeteci Nebil Özgentürk’ün hazırladığı belediyenin ücretsiz konserler serisi, "Saygı ve Anma Geceleri" ne katılıyoruz, Aşık Mahsuni’nin ezgileriyle dalgalanan binlerce insanın çoşkusunu paylaşıyoruz. 
     Bunca tasaya rağmen, İzmir yaşama ruhunu katmaya devam ediyor... 
     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
