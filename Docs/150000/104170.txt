<DOC>
<DOCNO> 104170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/dundar.html </URL>
<DATE> 2002/08/27/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
ÖSS’nin gösterdiği... 
</HEADLINE>
<TEXT>

     Öğrenci seçme sınav sonuçlarından çıkan 3 önemli nokta var 
     1.si devlet liselerinin başarısı... 
     Sınavda ilk 100’e giren öğrencilerin 80’i devletin fen ve anadolu liselerinden gelenler... 
     2. önemli sonuç, ilk 1000’dekilerin 740’ının devlet üniversitelerini seçmesi... Başarılı gençlerin 372’si ODTÜ’yü tercih etti. Bunu Boğaziçi, Bilkent ve Hacettepe izliyor. İlk 1000 içinde 32 öğrenci Koç Üniversitesi’ni, 29 öğrenci de Sabancı’yı seçti. 
     3. önemli sonuç, kazanan gençlerin, geniş bir iller yelpazesinden geliyor olması... Eskiden ağırlıkla İstanbul, Ankara, İzmirli öğrenciler öne çıkarken bu kez, en çok öğrenci yerleştiren iller sıralamasında zirveye Antalya yerleşti. Onu sırasıyla Ankara, İzmir, Aydın, Zonguldak, Kırklareli izliyor. İstanbul 16. sırada... 
     Bir veri daha 
     Zirvedeki gençlerin en gözde mesleği bilgisayar, elektronik, endüstri mühendisliği... 
     
     En çok tercih edilen ODTÜ’nün Rektörü Prof. Ural Akbulut, yerleştirme sınavı öncesinde tanıştığı ilk 100’deki öğrencilerin yüzde 60’ının orta veya dar gelirli memur ya da işçi çocukları olduğunu söylüyor. 
     Amerika’da okumuş, Avrupa üniversitelerini incelemiş biri olarak "Çocuklarını okutmaya Türkiye kadar hevesli bir ülke görmedim" diyor "Fakir aileler bile icabında ceketini satıp çocuğunu okutmak istiyor. Çünkü eğitimi bir kurtuluş olarak görüyor. Bu çok önemli..." 
     
     Akbulut’tan yukarıda özetlediğim sonuçların yorumunu sordum 
     "Devlet liseleri az maaş da verse fedak r öğretmenler sayesinde h l daha iyi eğitim veriyor. Tabii bu sonuçta ekonomik kriz nedeniyle özel liselere ilginin azalması da rol oynuyor" dedi. 
     Acaba parasızlıktan mı devlet üniversitelerini seçiyorlar 
     "Hayır, burslu öğrencilerin tercihi de devletten yana" diyor Akbulut... 
     Anadolu’nun başarısına gelince... 
     Bunun bir nedeni, terörün bitmesi olabilir. Bu sayede Adıyaman, Diyarbakır gibi iller de başarılı öğrenciler çıkarabildiler. Yine de unutulmamalı ki, Hakkari "en başarısız il" konumunu sürdürüyor. 
     ODTÜ rektörü ise Anadolu’nun bu yılki başarısında 8 yıllık eğitimin rolü olduğunu düşünüyor. 
     "8 yıl başlayınca ilköğretim görenlerin liseye devam oranı yüzde 90’lara ulaştı. Bu, üniversiteye talebi de artırdı. Şimdi 1.5 milyon öğrenci varsa, 2 yıl içinde 2.5 milyon olacak. O yüzden hızla 4 yıllık yüksek okullar açılıp illerde yaygınlaştırılmalı" diyor Akbulut... 
     
     ODTÜ rektörü görüşmemizde önemli bir konuya daha işaret etti 
     Türkiye’de son yıllarda yabancı öğrenci sayısı 25 binden 15 bine düştü. Oysa 11 Eylül sonrası ABD, güvenlik gerekçesiyle yabancı öğrenci akınını durdurunca bu alanda büyük boşluk doğdu. 
     Avrupa, pazardan pay kapabilmek için yarışıyor. 200 bin yabancı öğrenci ağırlayan İngiltere’nin Başbakanı çağrı yapıyor. Fransa mastır programlarında İngilizce’ye dönüyor. 
     Türkiye, komşuları ve Müslüman ülkeler için ideal bir üniversite diyarı olabilir. Ülkenin yalıtılmışlığına da, bütçe açığına da, tanıtım ve lobi sorununa da çare olabilecek bir yatırım bu... 
     Yunanistan’la yılda 10 bin öğrenci değiş tokuşu yapılsa bu Türk - Yunan ilişkilerinin seyrini değiştirmez mi 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
