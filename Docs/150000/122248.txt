<DOC>
<DOCNO> 122248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sondun03.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Halle Berry'yi, kocası üç yıldır aldatıyor mu 
</HEADLINE>
<TEXT>

     Oscar ödüllü yıldız Halle Berry'yi, kocasının 1997 yılından beri bir mankenle aldattığı öne sürüldü. 
     ''Monster's Ball'' adlı filmle Oscar ödülü alan Berry, son olarak ''Die Another Day'' adlı James Bond filmde oynadı. 
     New York post gazetesine açıklamada bulunan Julia Riley 33 adlı manken, Halle Berry'nin kocası, R B grubu şarkıcısı Eric Benet 36 ile ilişkilerinin 1997 yılında başladığını, hatta Benet'in, Halle Berry 34 ile nikah masasına oturmadan önce kendisini telefonla arayarak ''seni seviyorum'' dediğini öne sürdü. ''Halle Berry, TV kameraları önünde Oscar ödülünü almadan birkaç gün önce de biz Benet ile yataktaydık'' iddiasını ortaya atan manken Julia Riley, ''Halle Berry, Hollywood'un süper yıldızlarından biri olsa da, erkeğini elinde tutmayı bilmiyor'' diye konuştu. 
     ''Benet'in sadakatsizliğine rağmen Halle Berry ile ayrılacaklarını sanmadığını'' ifade eden manken Julia Riley, ''sonuç olarak Benet ne yapabilir Halle Berry olmasa o bir hiç. Halle, ondan çok daha fazla kazanıyor. Bırakırsa ancak Halle onu bırakır'' açıklamasında bulundu. 
     Halle Berry, bir süre önce ''kendisinin ve kocasının çeşitli ailevi problemler yüzünden psikolojik tedavi gördüklerini'' doğrulamıştı. 
     





</TEXT>
</DOC>
