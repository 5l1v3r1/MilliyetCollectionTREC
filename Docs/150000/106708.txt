<DOC>
<DOCNO> 106708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/asik.html </URL>
<DATE> 2002/09/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yalan ve dolan... 
</HEADLINE>
<TEXT>

     AKP’nin internet sitesine girince hemen ilk sayfada Grup Başkanvekili Bülent Arınç’ın bir açıklamasını göreceksiniz... 15 Ağustos’ta verdiği demeçte Arınç, "Partimizde adaylık başvuruları bugün itibariyle 10 bine ulaştı" diyor, bu rakamın 15 bini bulacağını tahmin ettiklerini söylüyor... 
     Geçen ay bu rakamları önemseyerek sütunumuza almıştık... 
     Birkaç gün önce AKP Genel Sekreterliği kesin rakamları açıkladı. 
     Meğer adaylık için başvuranların toplam sayısı 2651 imiş Pess... 
     
     Son Ateş Hattı’nda suçlamalara yanıt veren AKP İstanbul Milletvekili Mustafa Baş, Tayyip Erdoğan’la ilgili pek çok dava açıldığını ancak bu davalarda Erdoğan’ın aklandığını söyledi... 
     Masamızın üzerinde Mehmet Bölük’ün "El Tayyip nasıl umut oldu" başlıklı broşürü duruyor... İşte Erdoğan hakkında süren davalar 
     Billboard yolsuzluğu İstanbul Ağır Ceza’da , İGDAŞ yolsuzluğu Eyüp Ağır Ceza’da Personel Taşıma yolsuzluğu İstanbul 7’nci Asliye’de Akbil yolsuzluğu Üsküdar 2’nci Ağır Ceza’da , İSKİ yolsuzlukları İst. 4’üncü Ağır Ceza’da , Çamur Barajı yolsuzluğu Ağır Ceza’da Sinek İlacı yolsuzluğu Ağır Ceza’da ... Tayyip Erdoğan’ın yolsuzluktan dava açılmamış bir ihalesi veya icraatı yok gibi.. AKP milletvekiline göre ise aklandı.. 
     
     Umutsuz vaka yoktur, insanların karşısında umutsuzluğa düştüğü bazı vakalar vardır. 
     Dinah Shore 

     
Bilmediğimiz havalar      Okurlarımızın muziplik olsun diye sorduğu soruyu Meteoroloji Profesörü Miktat Kadıoğlu’na ilettik 
     - Hava sıfır derece... Hava raporunu sunan takdimci yarın havanın bugünkünden iki kat soğuk olacağını söylüyor. Sıcaklık acaba yarın kaç derece olacak 
     Prof. Kadıoğlu, ben de size bir soru sorayım diyor 
     - Su kaç derecede buharlaşır 
     - 100 derecede... 
     - Hayır su 100 derecede kaynar. Ama her derecede buharlaşır. Bunlar tuzak sorulardır. Yanıtları "Bildiğiniz Havaların Sonu" adlı kitabımda vardır... 
     
Bulgar işgücü...      Bulgaristan İstanbul Başkonsolosluğu Müsteşarı Dobrin Anastasov ile geçenlerde bir otel lobisinde ayaküstü sohbet ederken söz göçten, göçmen işçilerden açıldı. Bay Anastasov, söz arasında, Bulgaristan’dan özellikle bilgisayar alanında donanımlı gençlerin gelip İstanbul’da çalıştıklarını anlattı. Bu şehirde kendilerine 300 doların üzerinde aylık ödeniyor, bu da onları memnun ediyordu.. Peki işi kim organize ediyor Sayın Müsteşar bu işi bir şebekenin yönettiğini düşünüyor, bu yüzden başlarına iş açılacağından kaygılanıyordu... 
     Görüyorsunuz... Neler oluyor yaşadığımız kentte... 
     
Savaş Kasım’da      ABD’nin Irak savaşını önümüzdeki baharda başlatacağı tahmin ediliyordu. Ancak saldırının önümüzdeki Kasım ayında başlayacağı yolundaki tahminler yoğunlaşıyor. Daily Mirror gazetesinin yazarları Tom Newton Dunn ve Ben Taylor’un ortak yazısının başlığı dikkat çekici 
     "Amerika 6 Kasım’da Irak’a saldıracak." 
     Ünlü "think tank" kuruluşu "GlobalSecurity.org" un tahmini de saldırının Kasım’da başlatılacağı yolunda. Neden Kasım 
     - Başkan Bush seçim kampanyasının başlayacağı 18 ay sonrasına kadar Irak sorununu bir sonuca ulaştırmak zorunda. Saldırı Kasım’da başlarsa o zamana dek ancak sonuç alınır... 
     - Savaş için uygun aylar Kasım - Şubat arasıdır. Geri kalan sıcak aylarda kimyasal saldırılara karşı koruyucu elbiseler içinde savaşmak çok zordur. 
     - Aralık ve Ocak aylarında sıcaklık araçlardaki yakıtı donduracak kadar soğuk olabilir. ABD Aralık başında Bağdat’a girmelidir. 
     - ABD Kongresi seçimleri 5 Kasım’da sona erecek. Başkan Bush daha önce bir saldırı başlatmayacaktır. 
     - Beş Amerikan uçak gemisi, rutin bir harekat maskesi altında, İngiliz Donanması’na ait Ark Royal adlı uçak gemisiyle birlikte Kasım başında Körfez civarında olacaktır. 
     Irak’a hava hücumlarının artması savaşın yaklaştığının bir başka işareti... Hem Ortadoğu hem Türkiye için felaket olacak bir savaş adım adım yaklaşıyor. Kritik günlere hazır olalım. Savaşa karşı duralım. 
     
Okuma parçası...      Kutsal ormandaki koca meşeler ve gölgeli yalnızlık yücedir çiçek tarlaları, alçak çalılar ve budanmış ağaçlar güzeldir. Gece yüce, gündüz güzeldir. Yüce olan ulu ve basittir Mısır Piramitleri gibi güzel olan küçük ve zariftir kadın gibi . Zek ve cesaret yücedir yetenek ve kurnazlık güzeldir. Yardımseverlik ve terbiye de güzeldir. Kara saç ve kara gözlerin yücelikle ilişkisi daha fazladır mavi gözler ve soluk ten daha çok güzelliğe yakındır. Güzellik amacı olmayan bir amaçtır. Yücelik sonsuzluk duygusu yaratır." 
     Emmanuel Kant 

     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
