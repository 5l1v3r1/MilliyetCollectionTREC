<DOC>
<DOCNO> 119732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/soneko10.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı arttı... 
</HEADLINE>
<TEXT>

     İmalat sanayiinde geçen yıl Ekim ayında yüzde 74.0 olan üretim değeri ağırlıklı kapasite kullanım oranı, bu yılın aynı ayında yüzde 80.6'ya yükseldi. 
     DİE'nin 835 işyerinde yaptığı ''Aylık İmalat Sanayi Eğilim Anketi''ne göre, Ekim ayında alt sektörler bazında ise kapasite kullanımları şöyle gerçekleşti 
     ''Gıda ürünleri ve içecekleri imalatı yüzde 76.8, tütün ürünleri imalatı yüzde 70.9, tekstil ürünleri imalatı 86.6, giyim eşyası imalatı yüzde 86.8, kağıt ve kağıt ürünleri imalatı yüzde 89.7, basım ve yayım imalatı yüzde 86.7, kok kömürü, rafine edilmiş petrol ürünleri yüzde 85.4, ana metal sanayii yüzde 83.7, radyo, tv haberleşme cihazları imalatı yüzde 87.9.'' 
     
     AM KAPASİTE İLE ÇALIŞAMAMA NEDENLERİ 
     Bu arada Ekim ayında, işletmelerin tam kapasite ile çalışamama nedenleri arasında, yüzde 59.5'luk oranla iç pazarda talep yetersizliği ilk sırada yer aldı. 
     Söz konusu dönemde, tam kapasite ile çalışamama nedenlerinden dış pazarda talep yetersizliği yüzde 11.3 ile ikinci, yerli mallarda hammadde yetersizliği yüzde 2.7 ile üçüncü olurken, bunu yüzde 2.4 ile işçilerle ilgili meseleler, yüzde 2.2 ile mali imkansızlık ve yüzde 1.3 ile de ithal mallarda hammadde yetersizliği izledi. 
     
     KASIM AYI BEKLENTİSİ 
     Öte yandan DİE, işyerlerinin üretim, yurtiçi satış, satış fiyatları ve hammadde fiyatları konusunda, Kasım ayı beklentileri ile ilgili bir değerlendirme de yaptı. 
     Yapılan değerlendirmeye göre, Kasım ayı itibariyle üretimde, işyerlerinin yüzde 45.2'si artış, yüzde 20.7'si ise azalış bekliyor. 
     Söz konusu ayda, yurt içi satışlarda aynı işyerlerinin yüzde 36.4'i artış, yüzde 27.2'si gerileme, satış fiyatlarında yüzde 22.4'ü artış, yüzde 15.7'si ise azalış beklentisi içinde bulunuyor. 
     Hammadde fiyatları konusunda da işyerlerinin yüzde 33'ü artış, yüzde 11.5'i düşüş olacağı görüşünü belirtti. 
     





</TEXT>
</DOC>
