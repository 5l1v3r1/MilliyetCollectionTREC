<DOC>
<DOCNO> 109141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/soneko23.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bugün 3.2 katrilyon iç borç ödedi... 
</HEADLINE>
<TEXT>

     Hazine bugün, 3 katrilyon 259.8 trilyon lira tutarında iç borç ödemesi yaptı. 
     Hazine hafta toplamında ise Eylül ayının en büyük iç borç servisi olan toplam 4 katrilyon 356 trilyon lira ödeme yerine getirecek. 
     Bugün tamamı döviz cinsinden olan iç borç servisi çerçevesinde, piyasaya 3 katrilyon 247.8 trilyon lira, kamu bankalarına ve TMSF'na ihraç edilen senetlerin ödemeleri için yaklaşık 12 trilyon lira ödeme yapıldı. 
     Hazine, bugün gerçekleştirdiği iç borç servisi öncesinde, Cuma günü dolar ve euro cinsinden 2 ayrı iskontolu tahvil ihalesi düzenlemişti. 
     İhraç tarihi bugün olan dolar cinsinden tahvil ihalesinde nominal 1 milyar 650.2 milyon dolar, euro cinsinden tahvil ihalesinde ise 335.6 milyon euro'luk kağıt satışı yapmıştı. 
     
     DİĞER ÖDEMELER 
     Hazine 25 Eylül Çarşamba günü toplam 1 katrilyon 78 trilyon lira, 26 Eylül Perşembe günü ise 18.2 trilyon lira ödeme yerine getirecek. 
     Hazine'nin 25 Eylül Çarşamba günü yerine getireceği 1 katrilyon 78 trilyon lira tutarındaki iç borç servisinin tamamı Türk Lirası cinsinden olacak. 
     Bu tarihte yerine getirilecek iç borç servisinin 203.4 trilyon lira piyasaya, 651.3 trilyon lirası da kamu kurumlarına yapılan satışların geri ödemesini içeriyor. 
     Hazine'nin bir gün sonra 26 Eylül Perşembe günü yapacağı iç borç ödemesinin tamamı döviz cinsinden ve piyasaya olmak üzere 18.2 trilyon lira ödeme yerine getirecek. 
     Hazine bu hafta gerçekleştireceği ödemelerin ardından, 11 katrilyon 382.3 trilyon lira olan Eylül ayı iç borç ödemesini tamamlamış olacak. 
     





</TEXT>
</DOC>
