<DOC>
<DOCNO> 109831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/bvol.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖNCE KALİTE 
</HEADLINE>
<TEXT>

Voleybol Federasyonu, yeni sezon öncesinde liglerdeki kaliteyi üst düzeye çekmek amacıyla bir dizi tedbir aldı 
     AYŞE YEŞİN 

     VOLEYBOLDA hem ligin kalite düzeyini artırmak hem de Türk sporcuların yolunu açabilmek için bir dizi önlem paketi hazırlandı. Voleybol Federasyonu, yeni sezon öncesi kulüplerin transfer edecekleri yabancı pasörlerin son 4 sene içinde kendi milli takımlarında yer almış olması şartını getirdi. 6 yabancı ile sözleşme imzalamasına izin veren federasyon yönetim kurulu, bu oyunculardan sadece 3’ünün sahada yer almasını kararlaştırdı. 
     MÜSABAKA sırasında yabancı pasörün sakatlanması halinde başka bir yabancının bu görevi üstlenmesi de yasaklandı. Bu uygulamayı yapan takımın kaptanı hakem tarafından uyarılacak. Uyarıya rağmen devam edilmesi halinde ise maçın skor kağıdına rapor tutularak federasyona bildirilecek. Federasyon yetkilileri, kaliteli yabancıların transferinin genç Türk sporcularının yetişmesinde çok büyük yarar sağlayacağını dile getirdi. 
     
     
     



 SPOR 



























</TEXT>
</DOC>
