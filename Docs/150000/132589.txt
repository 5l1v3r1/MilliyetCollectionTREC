<DOC>
<DOCNO> 132589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yazar/akyol.html </URL>
<DATE> 2003/01/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hükümet, asker ve savaş 
</HEADLINE>
<TEXT>

     Önceki gece CNN Türk’te Dışişleri Bakanı Yaşar Yakış’ın açıklamalarını izliyorum özetle diyor ki 
     - Kuzey seçeneğini zayıflatmayacak şekilde Türkiye’ye ne kadar Amerikan askerinin gelebileceğini belirlemesini Genelkurmay’dan istedik... 
     Hemen arkasından, CNN Türk’ün başarılı savunma muhabiri Kemal Yurteri, Yakış’ın söylediklerini yalanlayan bir haber veriyor 
     - Genelkurmay’a hükümetten böyle bir direktif gelmedi Askerler, Türkiye’ye Amerikan askeri gelip gelmeyeceği konusunda hükümetin önce bir karar alması, ona göre de Genelkurmay’a siyasi direktif vermesi gerektiğini söylüyorlar 
     Sayın Yakış, New York Times’a da benzer açıklamalar yapmıştı. 
     Tabloya bakın Dışişleri Bakanı, asker kaynaklı haberle tekzip ediliyor 
     
     HANGİSİ doğru Ben de Başbakanlık çevrelerinden araştırdım. Kemal Yurteri’nin haberi doğru 
     Hükümetten Genelkurmay’a hiçbir şekilde "Kuzey seçeneği" ve "asker sayısı" kavramlarını içeren yazılı ve sözlü bir direktif veya talep gitmemiş 
     Sadece "her ihtimali gözeterek" teknik senaryo çalışmaları istenmiş ki, bunu Genelkurmay da kabul ediyor ve işin tabiatı gereği bu çalışmaları zaten yapıyor. 
     Yakış ve askerler kavramlara farklı anlamlar verdiği için böyle çelişkili açıklamalar olmuş olabilir. Belki de Yakış, Genelkurmay’ın doğal olarak yaptığı çalışmalarda "Kuzey seçeneği" ve "asker sayısı" gibi hususların da yer aldığını farz ederek öyle konuşmuştur. 
     Ama bu tür sübjektif farz edişler, sübjektif algılamalar, ortaya çıkmış objektif çelişki görüntüsünü mazur göstermez. 
     Dünya Türkiye’nin tavrı hakkında hangi açıklamalara göre karar verecek 
     
     DOĞRUSU ben de, ciheti askeriyede "sorumluluğu hükümet askere yüklemek istiyor" şeklinde düşünüldüğü yolunda söylentiler duydum. 
     Sivil yönetimde de "asker hükümete yeterince yardımcı olmuyor, siz karar verin demekle yetiniyor" şeklinde söylentiler duydum. 
     Sayın Org. Hilmi Özkök’ün resepsiyonunda "hükümet kararsız" anlamında resmen’ sözler söylendiğinde gazeteciler olarak kendi aramızda da konuştuk bu söylentileri... 
     "Şuyuu vukuundan beter" derler, bu tür görüntüler dış dünyada sivil - asker iki başlılığı izlenimi yaratabilir, hatta psikolojik olarak bizzat tarafları da etkileyebilir. 
     Irak meselesi fevkalade ağır sorumluluk gerektiren bir meseledir. "Ateş topunu ötekinin kucağına atma" veya "yıpratma" gibi tavırlar çok yanlış olur. 
     Elbette son kararı siyasi irade verecektir ama savaş’ meselesi öncelikle asker niteliklidir ve hükümetin kararı önemli ölçüde askerin sunacağı verilere dayanacaktır. 
     Irak meselesinde siyasi otorite ile asker arasındaki işbirliğinin daha görünür’ hale getirilmesi gerekiyor. 
     
     NOT Dün bahsettiğim Kissinger’ın "Amerika’nın Dış Politika İhtiyacı var mı " adlı eseri, İş Bankası değil ODTÜ Yayıncılık tarafından yayımlanmıştır düzeltir özür dilerim. 
     
     







Hükümet, asker ve savaş 


İç politikayla dış politika lahmacun oldu 


Halk uyursa.. 


Adım adım karar 


Fransız, Alman... Türk, Yunan... 


"Keşke, helale de uçkur çözmeseydiniz " 


Çözdükçe karışıyor 2 


Bağdaş kuramayan bu adam kim 


Vergi affı ne demektir 


28 yıl önceki bir Kuzey Irak turu 


Bölgesel girişim başarılı olur mu 


Paltodan pardösüye... 


AKP’de yönetim kaosu 


Türkiye’nin Davos’taki marka değeri 


İyimserlik riski büyütüyor 


TOKİ Başkanı da kaynağı soruyor 


</TEXT>
</DOC>
