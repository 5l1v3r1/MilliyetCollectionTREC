<DOC>
<DOCNO> 122977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun04.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak Harekatı'nın maliyeti 10 yılda 2 trilyon dolara ulaşır" 
</HEADLINE>
<TEXT>

     ABD'nin Irak'a askeri harekat düzenlemesi durumunda operasyon ve sonrasındaki gelişmelerin ABD'ye 10 yıldaki maliyetinin 2 trilyon dolara ulaşabileceği bildirildi. 
     Amerikan Sanatlar ve Bilimler Akademisi tarafından yayınlanan raporda, operasyon durumunda, ABD'nin Irak'taki askeri ve siyasi varlığının 10 yıl sürebileceği varsayımı üzerine maliyet hesaplaması yapıldı. 
     Raporda, en iyi ihtimalle başarılı bir askeri operasyonun ardından diplomatik ve siyasi gelişmelerin en olumlu şekilde gerçekleşmesi halinde, ABD'ye 10 yıllık maliyetin yüz milyar dolar civarında kalabileceği ifade edildi. Buna karşılık kötümser varsayımla savaşın uzaması dünya piyasalarının çökmesi ve ABD'nin durgunluğa girmesi durumunda 10 yıllık maliyetin 2 trilyon dolara çıkabileceği kaydedildi. 
     Raporda, sadece askeri operasyonun maliyetinin 50 milyar dolar ile 140 milyar dolar arasında değişebileceği belirtildi. 
     





</TEXT>
</DOC>
