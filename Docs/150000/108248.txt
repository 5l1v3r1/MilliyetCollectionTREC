<DOC>
<DOCNO> 108248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sondun10.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler için doğum kontrol hapı yolda... 
</HEADLINE>
<TEXT>

     Brüksel Flaman Üniversitesi VUB , erkekler için doğum kontrol hapı deneylerinin son aşamasına geldiğini, söz konusu ilacın iki yıl içinde piyasaya sürülebileceğini açıkladı. 
     VUB Doğum Kontrol Merkezi, deneylerin, birkaç yıldır, ABD, İngiltere, Almanya, Finlandiya ve Belçika'da, 18 ila 45 yaş arasındaki toplam 120 erkek üzerinde gerçekleştirildiğini, bunların 20'sinin Belçika'da bulunduğunu bildirdi. 
     Sperm üretimini engelleyen bir hormon içeren doğum kontrol hapının kullanım sonuçlarının, deneyleri gerçekleştiren ülkelerin uzmanlarının yıl sonunda biraraya gelmeleriyle analiz edileceği ifade edildi. 
     Uzmanlar, aşılması gereken en önemli engelin ''psikolojik'' olduğunu, erkekleri doğum kontrol hapı kullanmaya ikna etmenin bazı zorlukları bulunduğunu belirtiyorlar. 
     





</TEXT>
</DOC>
