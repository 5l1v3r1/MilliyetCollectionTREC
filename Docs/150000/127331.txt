<DOC>
<DOCNO> 127331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur34.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'nin AB Uyum Yasası'nın iptali istemine ret.. 
</HEADLINE>
<TEXT>

     Anayasa Mahkemesi, MHP'nin AB Uyum Yasası'nın bazı maddelerinin iptal istemini reddetti. 
     Anayasa Mahkemesi Başkan Vekili Haşim Kılıç, MHP'li 121 milletvekilinin kamuoyunda AB Uyum Yasası olarak bilinen 4771 sayılı çeşitli kanunlarda değişiklik yapılmasına İlişkin Yasanın Bazı Maddelerinin İptali İstemiyle açtığı davanın incelemesinin tamamlandığını bildirdi. 
     Kılıç'ın verdiği bilgiye göre, bütün maddelerin iptali istemi reddedildi. Reddedilen maddeler şöyle 
     -Savaş ve çok yakın savaş tehdidi halleri dışında idam cezasının müebbet ağır cezasına dönüştürülmesi Oybirliği 
     -Gayrimüslim cemaat vakıflarının taşınmaz mal edinimi Oy çokluğu- Üyeler, Ali Hüner, Ertuğrul Ersoy, Tülay Tuğcu, Ahmet Akyalçın ve Enis Tunga iptal kararına katılmadılar. 
     -Avrupa İnsan Hakları Mahkemesi'nin verdiği kararların bazı koşullar altında yeniden yargılama yapılmasını öngören ve bu amaçla Hukuk Muhakemeleri Usulü ve Ceza Muhakemeleri Usulü Kanunu'nda Değişiklik yapan düzenleme Oy birliği 
     -Türk Vatandaşlarının Günlük Yaşamlarında Geleneksel Olarak Kullandıkları Farklı Dil ve Lehçelerde Yayın Yapılması Oy çokluğu - Üyeler Ali Hüner ve Ertuğrul Ersoy ret yönünde oy kullandı 
     -Türk Vatandaşlarının Günlük Yaşamlarında Geleneksel Olarak Kullandıkları Farklı Dil ve Lehçelerde Özel Öğrenime Olanak Tanıyan Düzenleme Oy çokluğu - Üyeler Ali Hüner, Ertuğrul Ersoy ve Tülay Tuğcu ret kararına katılmadı. 
     -İdam Cezasının Kaldırılması Sonucunda Uygulamanın Nasıl Olacağını Gösteren Düzenleme Oy birliğiyle 
     -AİHM Kararlarının Bu Düzenlemeye İlişkin Değişiklik Yürürlüğe Girdikten Sonra Verilecek Olan AİHM Kararları İçin Uygulanacağını Öngören Düzenleme ile AİHM Kararlarının Yeniden Yargılama Nedeni Sayılmasına İlişkin 6 ve 7. maddenin 4771 sayılı Yasanın yürürlüğe girdiği tarih olan 3 Ağustos 2002'den bir yıl sonra yürürlüğe gireceğini öngören hüküm. Bu düzenlemelerin iptal istemi de reddedildi, bu düzenlemelerin bazı bölümleri oy birliği, bazıları ise oy çokluğu ile reddedildi. 
     





</TEXT>
</DOC>
