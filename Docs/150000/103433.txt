<DOC>
<DOCNO> 103433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur29.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell'e 20 günde 30 bin kişi başvurdu... 
</HEADLINE>
<TEXT>

     Türkiye'nin yeni GSM operatörlerinden Aycell, faturalı ve faturasız hatlarda başlattığı kampanya ile 20 günde 30 bin yeni abone kazandı. 
     Aycell yöneticilerinden alınan bilgiye göre, faturalı ve faturasız hatlarda düşük tarifeleri içeren ve 29 Temmuz'da başlatılan kampanya ilgi gördü. 
     Günde 1000-1500 arasında abone talebi alan Aycell, kampanyanın başladığı günden bu yana 30 bin yeni abone kazandı. Kampanya öncesi yaklaşık 170 bin abonesi bulunan Aycell, böylece abone sayısını 200 bine çıkardı. 
     Aycell'in bu kampanyası 31 Ekim 2002 tarihinde sona erecek. 
     Aycell yöneticileri bu kampanya döneminde şirketin 100 binin üzerinde yeni abone kazanmayı hedeflediğini belirterek, abone sayısını artırabilmek için gelecek aylarda yeni kampanyalar da başlatacaklarını ifade ettiler. Aycell'de şebeke içi aramalar dakikası 48 bin liradan, sabit telefon aramaları ise dakikası 218 bin lira olarak ücretlendiriliyor. 
     





</TEXT>
</DOC>
