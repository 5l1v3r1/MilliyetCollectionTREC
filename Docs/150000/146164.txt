<DOC>
<DOCNO> 146164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun18.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, "petrol karşılığı gıda" programını reddetti... 
</HEADLINE>
<TEXT>

     Irak Enformasyon Bakanı Muhammed Said Essahaf, ülkesinin ''petrol karşılığı gıda'' programıyla ilgili yeni BM kararını reddettiğini söyledi. 
     Essahaf, Bağdat'ta düzenlediği basın toplantısında, BM Güvenlik Konseyi'nin 1995'te bu programın başlatılması için onayladığı 986 sayılı kararda değişiklik yapıldığını ve Irak tarafından onaylanmayan kararların uygulanamayacağını söyledi. 
     BM Güvenlik Konseyi, Irak'a yönelik gıda karşılığı petrol programını değiştiren ve 45 gün süreyle uzatan karar tasarısını dün oybirliğiyle kabul etmişti. 
     Karar, BM Genel Sekreteri Kofi Annan'a, programın uygulanması konusunda gerekli değişiklikleri yapması için yetki veriyor. 
     Basın toplantısında ayrıca, ''Süper güç Amerika'ya teşekkür ediyor ve Blair'i İngiltere Başbakanı Tony Blair tebrik ediyoruz. Şimdi ambulansları bombalıyorlar'' diyen Essahaf, uluslararası hukukun avukat ve profesörlerine ''bu savaş suçlularına'' karşı harekete geçme çağrısında bulundu. 
     




</TEXT>
</DOC>
