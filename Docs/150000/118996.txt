<DOC>
<DOCNO> 118996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/spor/spo01.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uslanmıyor, uyarıları dikkate almıyor 
</HEADLINE>
<TEXT>
İLHAN GAMSIZ 
Yıldız golcü, kendisine faul yapan Tellez’in üzerine yürüdü, kırmızı kart gördü. İki maçta oynamaması beklenen İlhan’a 10 bin dolar ceza kesiliyor 
     ORHAN YILDIRIM 

     Saha karıştı 
     SİYAH - Beyazlı ekipte tur sevinci, İlhan Mansız’ın disiplinsiz tavırlarını sürdürmesiyle gölgelendi. Ligde 6 maçta 4 sarı kart gören hırçın golcü, dün de 84. dakikada Tellez tarafından faulle durdurulunca rakibinin üzerine yürüdü. Saha içi karıştı, Yasin de Tellez’e saldırdı. Önce rakibin saçını çeken Nouma, daha sonra Alavesli oyuncuyu sarılarak sakinleştirdi. Maçın hakemi Garibian, İnönü’de ilk Avrupa maçına çıkan İlhan ile Tellez’i oyundan attı. 
     
     Lucescu öfkelendi 
     DİREKT kırmızı kartla cezalandırılan İlhan Mansız’ın iki maç ceza alması bekleniyor. Yönetimin ise bu futbolcuya 10 bin dolar para cezası vereceği öğrenildi. Teknik Direktör Lucescu, "Maçtan önce hakemle ve rakiple tartışması için uyardım. Provakasyon vardı, ancak rakibine reaksiyonu da affedilir gibi değildi. Onun için en büyük ceza UEFA’da iki maç oynamayacak oluşu. Umarım Ahmet Dursun bu maçlara yetişir" diye konuştu. 
     



 SPOR 



























</TEXT>
</DOC>
