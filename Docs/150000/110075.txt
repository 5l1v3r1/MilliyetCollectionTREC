<DOC>
<DOCNO> 110075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/son/sontur05.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem "Hepimiz tornadan çıkmış gibi aynı değiliz" 
</HEADLINE>
<TEXT>

     Yeni Türkiye Partisi YTP Genel Başkanı İsmail Cem, erken genel seçimin ertelenmesiyle ilgili TBMM'de bazı çalışmalar olduğunu, kendisinin buna biraz uzak durduğunu belirterek, "Ancak hepimiz tornadan çıkmış gibi aynı değiliz" dedi. 
     Seçim ertelense de, ertelenmese de büyümeye devam edeceklerini belirten Cem, kimsenin gücünün, bunu kesmeye yetmeyeceğini söyledi. 
     Türkiye'de iç barışın partisi olduklarını ifade eden, "Kızını bale kursuna gönderen de, kuran kursuna gönderen de bizim insanımız" diyen Cem, YTP'nin, Türkiye'yi yenileştirmek için kurulduğunu ve ülkenin "sanal, suni" gündemiyle ilgilenmediklerini belirtti. 
     Bazı çevreler tarafından YTP hakkında olmadık dedikodular üretildiğini vurgulayan Cem, "birtakım sözüm ona anketlerle" partisinin büyümediğinin öne sürüldüğünü savundu. 
     Bu olayları "siyasi magazin" olarak niteleyen Cem, "Meyve veren ağaç taşlanır. YTP'nin kurulmasıyla bazılarının rahatı kaçtı" dedi. 
     





</TEXT>
</DOC>
