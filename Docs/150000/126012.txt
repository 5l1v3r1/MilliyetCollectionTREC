<DOC>
<DOCNO> 126012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/siyaset/siy10.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye molla rejimi olamaz 
</HEADLINE>
<TEXT>

YÖK Başkanı Kemal Gürüz, 77 üniversite rektörü tarafından oybirliğiyle hazırlanan bildiriyi kamuoyuna duyurdu. Bildiride, "üniversitede kadrolaşmaya asla izin verilmeyeceği" belirtildi 
     ANKARA Milliyet 

     Yükseköğretim Kurulu YÖK Başkanı Prof. Dr. Kemal Gürüz, "Molla rejimi kutlamalarına katılanlar olmasına rağmen Türkiye Cumhuriyeti molla rejimi olmayacak, etekli Vahabi bataklığına saplanmayacaktır" derken, Rektörler Komitesi bildirisinde hükümetin üniversiteye yaklaşımı sert ifadelerle eleştirildi. 
     Gürüz, dün 77 üniversite rektörü tarafından oybirliğiyle hazırlanan Rektörler Komitesi bildirisini kamuoyuna duyurdu. Bildiride AKP’nin önerileri için "Acil Eylem Planı’nda yer alan yükseköğretim ile ilgili hususlar, üniversitelere öğrenci seçme ve yerleştirme görevi yanında kamu personelinin istihdamında da kilit işlevi olan ÖSYM’ye h kim olma planı olarak değerlendirilmektedir" denildi. 
     Bildiride "geçmişte bazı üniversitelere bilim, medeniyet ve Cumhuriyet karşıtı zihniyetlerin h kim olduğu, bu yollarla hak etmeyen kişilere akademik unvanlar dağıtılarak kadrolar yetiştirildiği ve bu kişilerden bazılarına devletin üst düzeylerinde görev verildiği" vurgulandı. "Bugün üniversitede kadrolaşma girişimlerine imk n verilmediği" vurgulanan bildiride, "bu duruma gelecekte de asla izin verilmeyeceği" belirtildi. 
     
     Mumcu hemen geldi 
     Bildiride, şöyle devam edildi 
     "Türk üniversiteleri Cumhuriyet’e, insan hak ve özgürlüklerine karşı olan medeniyet, bilim ve insanlık dışı akımlara karşıdır. Bu cümleden olmak üzere, köktendincilik, gericilik, irtica, etnik ayrımcılık ve bölücülük, terör ve ahlaki olmayan her türlü davranış dışındaki tüm düşünce ve eylemler Türk üniversitelerinde tamamen serbesttir." 
     Milli Eğitim Bakanı Erkan Mumcu, bildiriyi duyar duymaz apar topar YÖK’e gitti. Mumcu, bir süre, çok sert açıklamalar yapan Prof. Dr. Gürüz ile görüştü. 
     
     Dışişleri’ne saygı 
     Gürüz, "Türk dünyasının büyük bir evladı Kıbrıs Türk varlığının sembolü" diye nitelediği KKTC Cumhurbaşkanı Rauf Denktaş’a "hasta yatağında karakter katliamı ölçüsüne varan, terbiye ve insaf sınırlarını aşan saldırılar yapıldığını" vurguladı. Türk yükseköğretim camiasının her zaman Denktaş’ın yanında olduğunu vurgulayan Gürüz, şöyle devam etti 
     "Dışişleri Bakanlığımızın değerli mensuplarına, gösterdikleri fevkalade basiretli, feragatli davranışlardan, gerektiğinde bakanlarını tekzip etme yoluna gitmelerinden, bu kararlı tutumlarından dolayı şükranlarımızı ve saygılarımızı iletmeyi borç biliyorum." 



 SİYASET 

















</TEXT>
</DOC>
