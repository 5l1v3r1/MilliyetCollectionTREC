<DOC>
<DOCNO> 126240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sontur13.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolu kapanan köyde cenaze ortada kaldı... 
</HEADLINE>
<TEXT>

     Sivas'ta, kar yağışı nedeniyle yolları ulaşıma kapalı köye imam gelemediği için 4 gün önce ölen bir kişinin cenazesi bekletiliyor. 
     Sivas'ın Gürün ilçesi'ne bağlı Kayalar Köyü'nde yaşayan Yavuz Yalçınkaya 80 , 4 gün önce geçirdiği bir rahatsızlık sonucunda hayatını kaybetti. 
     Yoğun kar yağışı nedeniyle yolların kapandığı köyde imam bulunmamasından dolayı, cenazenin 4 gündür evinde bekletildiği öğrenildi. 
     Köy muhtarı ve ölen Yavuz Yalçınkaya'nın yeğeni Selahattin Yalçınkaya, amcasının cenazesini kaldırmak için Gürün İlçesi'nden imam bulduklarını söyledi. Yalçınkaya, köydeki imam kadrosuna atama yapılmadığını belirterek, ilçeden buldukları imamın da yolların kapalı olması nedeniyle köye ulaşamadığını dile getirdi. 
     Gürün Kaymakamı ile görüştüğünü belirten Yalçınkaya, kendisine köye ulaşabilmeleri için tahsis edilen iş makinesinin yakıtını karşılamaları koşuluyla götürebileceklerini söylediğini, ancak yaklaşık 500 milyon lira tutan yakıt miktarını şu an karşılayamadıklarını ifade etti. 
     Ölen babalarının cenazesi için İstanbul'dan gelen Yavuz Yalçınkaya'nın çocukları ve bazı akrabalarıyla Gürün İlçesi'nde beklediklerini söyleyen Selahattin Yalçınkaya, yetkililerin bu konuda kendilerine yardım etmesini istedi. 
     





</TEXT>
</DOC>
