<DOC>
<DOCNO> 128568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo02.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Dallas Mavericks, Los Angeles Clippers'ı 102-92 yendi... 
</HEADLINE>
<TEXT>

     ABD Profesyonel Basketbol Ligi'nde NBA 10. hafta mücadelesine, bu sabaha karşı yapılan 3 maçla devam edildi. 
     Sezonun en iyi galibiyet yüzdesine sahip ekibi olan Pasifik Grubu lideri Dallas Mavericks, sahasında Los Angeles Clippers'ı 102-92 yenerek, 31. maçında 26. galibiyetini elde etti ve zirvedeki yerini korudu. 
     Bu maçta evsahibi takımı galibiyete taşıyan isimler olarak 24 sayı ve 7 asistle Kanadalı oyun kurucu Steve Nash, 20 sayı, 10 ribaunt ve 4 blokla Alman forvet Dirk Nowitzki, 20 sayı ve 5 asistle Michael Finley ve 13 sayı, 5 ribauntla da Shawn Bradley göze çarptı. 
     Konuk ekipte ise 20 sayı ve 9 ribauntla oynayan Lamar Odom, 17 sayı ve 8 ribaundu bulunan Corey Maggette, 14 sayı ve 6 ribauntla oynayan Quentin Richardson ve 13'er sayı ile ribaunda imza atan Elton Brand, takımlarını yenilgiden kurtaramadı. 
     Günün diğer maçlarında, deplasmanda Washington Wizards, Chicago Bulls'u 107-82, kendi sahasında da Phoenix Suns, Philadelphia 76ers'ı 96-78 yendi. 
     Lige, yarın sabaha karşı yapılacak 9 maçla devam edilecek. 
     





</TEXT>
</DOC>
