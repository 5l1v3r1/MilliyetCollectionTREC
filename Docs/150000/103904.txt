<DOC>
<DOCNO> 103904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/ekonomi/aeko.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı uyardı 
</HEADLINE>
<TEXT>
PROGRAM YA DA HİPERENFLASYON 
Ekonomik programın seçimden sonra da devamını garantiye almak için ulusal mutabakat metni hazırlayan Merkez Bankası Başkanı program olmazsa hiperenflasyon olur’ diyor 
     FİNANS SOHBETLERİ KADİFE ŞAHİN 

     Uluslararası Para Fonu IMF desteğiyle uygulanan ekonomik programı ulusal mutabakat metni ile garantiye almak isteyen Merkez Bankası Başkanı Süreyya Serdengeçti, "Seçimden sonra programın uygulanmayacağını düşünmek dahi istemiyorum" dedi. Programın uygulanmamasının sıkı maliye politikalarından vazgeçmek demek olduğunun altını çizen Serdengeçti, hiperenflasyon riskine de dikkat çekti. 
     Serdengeçti, "Programa devam etmeyip ne yapacaksınız Gevşek maliye politikası uygulayıp olmayan kaynakları mı dağıtacaksınız veya para politikasını gevşetip hiperenflasyona mı gideceksiniz Alternatifleri geçmişte tükettik diye boşuna söylemiyorum" dedi. 
     
     Artık seçim ekonomisi yok 
     Serdengeçti, seçim sonrasında programa devam edilmemesi halinde ekonominin bugünkünden çok daha kötü bir noktaya geleceğini söyledi. 30 yıldır süren enflasyonun sadece ekonomik istikrarı yok etmediğini, sosyal ve siyasal yaşamda da büyük tahribatlara yol açtığını belirten Serdengeçti şöyle dedi 
     "Gelir dağılımı bozuldu, siyaset kısa vadeli bakışla yürüdü. Neredeyse tüm seçimler erken seçim oldu. Program devam etmezse daha beter olunacağını söylemeye gerek var mı " 
     Tartışma konusu olan seçim ekonomisinin geçmişte olduğu gibi uygulanmasının artık mümkün olmadığını bildiren Süreyya Serdengeçti, nedenlerini şöyle sıraladı 
     "Birincisi kamu bankaları artık eski konumlarında değil, rasyonel yönetiliyorlar. Hazine yeni ve şeffaf bir yasal çerçeveye kavuştu. Hazine üzerinden seçim ekonomisi uygulanamaz. Kaldı ki faizler ne zaman yükselse iç borcun sürdürülebilirliğinin tartışıldığı bir ortamda bu mümkün değil. Geriye bir tek Merkez Bankası kalıyor. O da özerk. Hükümete kredi açamaz." 
     
Enflasyon eylülde biraz fazla çıkabilir      Enflasyonun kamu zamlarının son bir iki aya sıkışmış olması ve siyasi belirsizlik algılamasıyla TL’nin aşırı değer kaybetmesi yüzünden haziran ve temmuzda yüksek çıktığını ifade eden Serdengeçti, bu etkinin ağustos ve eylül aylarında da görülebileceğini söyledi. 
     Buna rağmen enflasyona ilişkin bekleyişlerin kısa vade için olumsuz etkilenmesine karşın uzun vadede olumsuz etkilenmediğinin görüldüğünü belirten Serdengeçti, "Bize göre yıl sonu enflasyon hedefi konusunda endişe etmek için bir neden yok" dedi. Serdengeçti, kurun enflasyon üzerindeki etkisinin çok önemli olduğunu ancak dalgalı kur rejiminde bu etkinin artık zayıflamaya başladığının izlendiğini de bildirdi. 
     
Siyasilerden tepki var DYP ve AKP metin imzalamak istemiyor      AYDIN HASAN Ankara 

     Muhalefet partileri DYP ve AKP, hazırlık çalışmaları sürdürülen ekonomik programın seçimden sonra da uygulanacağına ilişkin siyasi partilerin ortak mutabakat metnine soğuk yaklaştıklarını açıkladı. İki partinin sözcüleri, iktidara gelmeleri durumunda, IMF ile yeniden masaya oturacaklarını ve programı revize edeceklerini belirtti. Hükümetin 3 ortağıyla CHP, programın seçimlerden sonra da uygulanmasına sıcak bakarken, DYP ve AKP sözcüleri, şu görüşleri dile getirdi. 
     
     Diz çökmeyiz 
     DYP Genel Başkan Yardımcısı Ufuk Söylemez "Önce metni görmek istiyoruz. Ama böyle bir metni imzalayabileceğimizi sanmıyorum. Ekonomi bürokrasisinin hazırladığı bir metne ana muhalefet partisi olarak imza koymamızın istenmesi, gayri ciddi bir talep olur. Mevcut IMF programında gerekli revizyonların yapılması gerektiğini düşünüyoruz. Programa insan unsuru ve üretim ilave edilmeli. Böyle bir taahhütname hazırlanması demokrasiye inançsızlıktır. Ne IMF ile kavga ederiz, ne de bunlar gibi IMF önünde diz çökeriz." 
     
     Yeni müzakere şart 
     AKP Genel Başkan Yardımcısı Bülent Gedikli "Böyle bir metinle bize gelinirse bunu partimizin yetkili organlarında görüşürüz. Biz temelde IMF programına karşı değiliz. Ancak, yeniden gözden geçirilmesinin gerekliliğine inanıyoruz. Yeniden müzekerelerin yapılması gerekir. 
     Verilere sahip olunca değerlendirmemizi yapacağız. Mutabakat metni getireceklerse, bizi bilgilendirmeleri gerekir." 
     
Merkez Bankası’nın elinde 25 milyar dolar rezerv var      Bir yandan seçim sonrasına ilişkin olumsuz senaryoların ekonomiyi nasıl bir noktaya getireceği konusunda uyarılarda bulunan Merkez Bankası Başkanı Serdengeçti, diğer yandan da finansal dengelerin korunması için tedbir alındığını bildirdi. 
     
     Kriz tedbirleri alınıyor’ 
     BDDK Bankacılık Düzenleme ve Denetleme Kurulu ile birlikte çalışıldığını ifade eden Serdengeçti, Merkez Bankası’nın döviz rezervlerinin 25 milyar dolar düzeyinde olduğunu kaydetti. 
     Özellikle seçimden sonra piyasalarda oluşabilecek herhangi bir ani güvensizlik hareketine karşı bu rezervin yeterli olduğunu belirten Serdengeçti, Banka’nın 11 Eylül olaylarından sonra tamamen likidite düzenlemelerine yönelik bir politika uyguladığını vurgulayarak, bunun gerekirse tekrar yapılacağını söyledi. 
     
Enflasyon hedeflemesi olacak      Serdengeçti, 2002 yılı sonunda geçilmesi taahhüt edilen enflasyon hedeflemesi için gerekli olan çalışmaların tamamlanmak üzere olduğunu da bildirdi. 
     "Niyet mektubunda il n ettiğimiz gibi hazırlıklarımızı tamamlamak üzereyiz" diyen Serdengeçti, "Bunun için araştırma ve istatistik bölümlerimizde çok yoğun çalışmalar yapılıyor" dedi. 
     Serdengeçti, şöyle kaydetti "Merkez Bankası dışında, kamu maliyesindeki disiplinin sürmesi ve 2003’de de süreceğinin gösterilmesi gerekiyor. Olağandışı bir gelişme olmazsa, enflasyon hedeflemesi rejimine geçilecek ve ekonomi sağlam bir çapaya, enflasyon çapasına kavuşacak." 
     



 EKONOMİ 
















</TEXT>
</DOC>
