<DOC>
<DOCNO> 143325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/spor/spo02.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SUÇLULAR BULUNDU 
</HEADLINE>
<TEXT>

Fenerbahçe’de kaptan Ogün, Abdullah, Yusuf, Ali Akdeniz ve kaleci Oğuz kadro dışı bırakıldı. Elazığspor maçı sonrası "başarısızım" diyen Teknik Sorumlu Oğuz Çetin ile devam kararı alındı 
     Neşter vuruldu 
     FENERBAHÇE’DE kötü gidişin faturası beş futbolcuya çıkarıldı. Sarı - Lacivertli yönetim, Teknik Sorumlu Oğuz Çetin’in isteği doğrultusunda kaptan Ogün, Abdullah, Yusuf, Ali Akdeniz ve kaleci Oğuz’u kadro dışı bıraktı. Futbol Şube Sorumlusu Sadettin Saran dün sabah Çetin’den aldığı raporu yönetim toplantısına getirdi ve oybirliği ile neşter vuruldu. 
     
     Bu ceza değil’ 
     BASIN Sözcüsü Atilla Kıyat, "Bu kesinlikle bir ceza değil. Biz gelecek sezonun Fenerbahçesini bugünden inşaa etmek için böyle bir karar aldık. Takımı gençleştirme düşüncesiyle bu oyuncularla yollarımızı ayırıyoruz. PAF takımından gelecek gençlerle bu arkadaşların yeri doldurulacaktır. Bu yıl alacağımız sonuçlara göre de transfer politikamızı belirleyeceğiz" dedi. 
     
     Kaptanlık Rüştü’ye 
     ELAZIĞSPOR maçından sonra "başarısızım" açıklaması yapan Oğuz Çetin ile de devam kararı alındı. Kıyat, "Hocamıza yönetimin desteği ve güveni tamdır. Gelecek sezon da Oğuz Çetin ile yola devam edeceğiz" diye konuştu. Bu arada kaptanlığın Rüştü’ye teklif edileceği, kabul etmemesi halinde Ümit Özat’ın ikinci isim olarak belirlendiği öğrenildi. 
     
Biletlere indirim      YÖNETİM, taraftarları tribüne çekmek için bilet fiyatlarında da indirim yapmaya karar verdi. Sezon sonuna kadar kale arkalarının beş, numaralı tribünün ise 10 milyon liradan satılacağı açıklandı. Basın Sözcüsü Atilla Kıyat, "Bugüne kadar Fenerbahçe taraftarını çok üzdük. Kalan bütün maçlarımızı kazanarak üzüntülerini azaltmak istiyoruz. Bize destek versinler" dedi. 
     
     YUSUF 
     2000 01 30 lig, 4 Türkiye Kupası, 4 gol attı 
     2001 02 23 lig, 2 Türkiye, 3 Avrupa Kupası, 2 gol attı 
     2002 03 12 lig, 1 Türkiye,1 Avrupa Kupası, 2 gol attı 
     
     OGÜN 
     1999 00 28 lig, 1 Türkiye, 2 Avrupa, 2 gol attı. 
     2000 01 26 lig, 4 Türkiye Kupası, 6 gol attı. 
     2001 02 25 lig, 7 Avrupa Kupası, 3 gol attı. 
     2002 03 20 lig, 4 Avrupa Kupası, 2 gol attı. 
     
     ABDULLAH 
     1999 00 29 lig, 1 Türkiye, 2 Avrupa Kupası, 1 gol attı. 
     2000 01 29 lig, 5 Türkiye Kupası, 1 gol attı. 
     2001 02 31 lig, 2 Türkiye, 7 Avrupa Kupası, 3 gol attı. 
     2002 03 12 lig, 1 Türkiye, 2 Avrupa Kupası 
     
     OĞUZ 
     1999 00 4 lig maçı, 5 gol yedi. 
     2000 01 3 lig maçı, 2 gol yedi 
     2001 02 4 lig maçı, bir Türkiye Kup. 5 gol yedi 
     2002 03 6 lig, 1 Türkiye Kup. 14 gol yedi 
     
     ALİ AKDENİZ 
     2001 02 12 lig, 2 Türkiye Kupası, 
     4 Avrupa Kupası oynadı. 2 gol attı. 
     2002 03 4 lig maçı oynadı. 
     
     Perde arkası 
     Tek sürpriz Abdullah 
     YALÇIN TÜRK 

     Fenerbahçe beş oyuncuyla yolunu ayırdı. Peki bu isimlere niçin kapılarını kapattı Herkes değişik yorumlar yapacak ama operasyonun perde arkasında şu gelişmeler yatıyor. Öncelikle takımda üçüncü yılını dolduran Yusuf, yaşantısındaki düzensizliği ile hep gündemdeydi. Bu zaafından uzaklaştığı şu günlerde hocalarıyla gereksiz polemiğe girmesi yol ayrımını getirdi. Lorant’ın PAF takımına gönderip sonra geri çağırdığı Abdullah’ın gözden çıkarılması sürpriz oldu. Beşiktaş ve Antep maçlarındaki etkili oyunuyla milli formayı tekrar yakalamıştı Abdullah... Ama önce Galatasaray, ardından Elazığ deplasmanındaki negatif görüntüsü bu kez Oğuz Çetin’in raporuna takıldı. Kaptan Ogün genelde huzursuzdu. Sanki böyle bir karar bekliyor gibiydi. İnişli - çıkışlı performansı, takıma sahip çıkmadığı, kaptanlık görevini iyi yapamadığı tespiti Trabzon’dan sonra Fenerbahçe’de de Ogün devrini bitirdi. Oğuz Dağlaroğlu, Volkan’ın transferinden rahatsız olmuştu. Sezon başında sorunlu bir mukavele süreci yaşadı. Genç kalecinin huzursuzluğunu dışarıya fazla vurması iplerin kopmasının önemli sebebiydi. Ali Akdeniz iki yılda, bir elin parmak sayısı kadar bile oynamadı. Ama durgun, konuşmayı sevmeyen kişilik yapısını Mustafa Denizli ve Lorant’tan sonra Oğuz Çetin de kabullenemedi. 
     Evet... Ogün, Abdullah, Yusuf, Ali Akdeniz ve Oğuz artık yok. Bakalım bu karar Fenerbahçe’yi toparlayacak mı Bekleyelim ve görelim... 
     
Gülünç karar      OĞUZ Çetin’in raporu doğrultusunda takımdan koparılan kaptan Ogün’ün ilk tepkisi çok sert oldu. Tecrübeli oyuncu, "Bu uygulamaya sadece gülüyorum. Kararın gerekçesini yarın bugün öğreneceğim. Fenerbahçe eğer böyle düzelecekse söyleyecek hiçbir sözüm yok. Bizi istemeyenlerin gözü aydın olsun" diye konuştu. 
     SARI - Lacivertli takımda ikinci kez kadro dışı bırakılan Abdullah ise alınan kararın kendisini şoke ettiğini söyledi. Tecrübeli oyuncu, "Açıkcası böyle bir şey beklemiyordum. Bu kulüpten beni madem göndereceklerdi o zaman niye affettiler. Bunu anlamış değilim. Ama artık yapılacak bir şey yok" ifadesini kullandı. 
     
Testten geçtiler      SARI - Lacivertli ekip, Altay maçının hazırlıklarına laktak testi ile start verdi. Futbolcular, Antalya’daki devre arası kampında başlatılan bilimsel uygulamaya yeniden tabii tutuldu, takımdaki gerilemenin nedenleri ve bundan sonraki antrenman programının belirlenmesi için veri elde edildi. Testlere dizinde ezilme olan Mirkoviç ile boynu tutulan Ogün katılmadı. Ankara Üniversitesi Tıp Fakültesi Spor Hekimliği Ana Bilim Dalı Başkanı Profesör Emin Ergen ve ekibinin uyguladığı testlerin sonuçları bugün belli olacak. 
     



 SPOR 























</TEXT>
</DOC>
