<DOC>
<DOCNO> 114874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/soneko21.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 441 puanlık yükselişle tamamladı... 
</HEADLINE>
<TEXT>

     İMKB Bileşik Endeksi, 2. seansta 91.54 puan artarak 10,384.15 puandan kapandı. 
     İlk seanstaki 348.99 puanlık artış dikkate alındığında, borsa endeksi günün tamamında 440.53 puan yükseldi. Hisse senetlerindeki günlük artış ise yüzde 4.43 oldu. 
     İkinci seansa 55.28 puan düşüşle 10,237.33 puan seviyesinde başlayan endeks, ilk yarıyı 84.39 puan düşüşle 10,208.22 puandan geçti. Endeks, en düşük seviye olarak 10,201.47 puana gerilerken, en yüksek olarak kapanış seviyesi olan 10,384.15 puanı gördü. 
     Kapanışta mali endeks 172.69 puan artışla 12,719.49 puana, sanayi endeksi 101.69 puan artışla 9,842.65 puana yükselirken, hizmetler endeksi 67.09 puan düşüşle 7,174.24 puana geriledi. 
     Böylece ilk seansa göre mali grup hisseler ortalama yüzde 1.38, sanayi grubu hisseler ortalama yüzde 1.04 oranında değer kazanırken, hizmet grubu hisseler ortalama yüzde 0.93 oranında değer yitirdi. 
     2. seansta işlem gören toplam 294 hisse senedinden 92'si değer kazanırken, 85 hisse senedi değer yitirdi. 117 hissenin fiyatında ise değişiklik olmadı. 
     Seansta, 268 trilyon 719 milyar 358 milyon liralık işlem hacmi kaydedildi. İki seanstaki işlem hacmi toplamı da 607 trilyon 820 milyar 959 milyon lira oldu. 
     2. seansta Tüpraş, İş Bankası C , Sabancı Holding, Garanti Bankası ve Yapı Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
