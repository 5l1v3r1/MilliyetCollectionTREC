<DOC>
<DOCNO> 100193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/eko05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçede para yok, karayolları Arjantin modeline emanet 
</HEADLINE>
<TEXT>

Karayolları büyük projeleri, yap - işlet’ veya Arjantin’de uygulanan kirala - geliştir - işlet’ gibi yöntemlerle özel sektöre yaptırmayı planlıyor 
     Karayolları Genel Müdürlüğü bütçe imk nlarının yetersiz olması nedeniyle, aralarında İstanbul - İzmir otoyolunun da bulunduğu büyük projeleri, yerli ve yabancı sermaye kanalıyla gerçekleştirmek için harekete geçti. 
     Karayolları Genel Müdürlüğü, önümüzdeki dönemde çok modelli ulaşım sistemini teşvik edecek. Bu çerçevede her türlü teknolojik yenilik kullanılacak. Kamu kaynaklarının kısıtlı olması nedeniyle otoyol inşaatlarına özel sektörün katılımı sağlanacak. Özel sektörün teknik ve finansal imk nları ile çok daha ileri düzeyde inşaat teknikleri kullanılacak. 
     
     Farklı modeller uygulanacak 
     Bu amaçla otoyol inşaatlarına yerli ve yabancı sermaye katkısı için değişik yöntemlere başvurulacak. Otoyol inşaatlarında özel sektöre yap - işlet’, yap - işlet - devret’, yap - işlet - sahip ol’, finanse et - yap - işlet’ modellerinin yanı sıra, Arjantin ve Brezilya gibi ülkelerde kullanılan kirala - geliştir - işlet’ modelleri sunulacak. 
     
     Yol ağı uzatılacak 
     Bu arada Karayolları Genel Müdürlüğü, 2010 yılına kadar halen 3 bin 673 kilometre olan çift taraflı yol ağını 8 bin kilometreye çıkaracak. Aynı şekilde söz konusu tarihe kadar beton - asfalt karışımı yol ağı uzunluğu da 6 bin 452 kilometreden 13 bin kilometreye yükseltilecek. 
     Sağlık Bakanlığı ile Milli Eğitim Bakanlığı’nın desteklediği güvenlik projesini de uygulayan Karayolları .u proje, kapsamında şu ana kadar 241 kara noktası rehabilite etti. 
     
Özel sektör işletecek      Karayolları özel sektörün devreye sokulduğu modellerle birlikte halen kaynak yetersizliği nedeniyle hayata geçirilemeyen çeşitli büyük projeleri uygulamaya koyacak. 
     İstanbul - İzmir arasında yapılacak olan otoyol bu modellerden birisiyle yaptırılacak. İstanbul - İzmir otoyolu, Türkiye’nin yeni dönemdeki en büyük projelerinden birisi olacak. Daha önce ihalesi yapılan, ancak daha sonra çeşitli nedenlerle gerçekleştirilemeyen İzmir Körfez Geçişi de yap - işlet devret ya da benzeri bir modelle yaptırılacak. Bayındırlık Bakanı Abdülkadir Akcan’ın Arnavutköy ile Vaniköy arasında yapılacağını söylediği üçünçü Boğaz Köprüsü de yine yap - işlet - devret yöntemiyle özel sektör eliyle inşa ettirilecek ve bir süre yapımcı firmanın işletmesinde kalacak. 
     



 EKONOMİ 

















</TEXT>
</DOC>
