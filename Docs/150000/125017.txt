<DOC>
<DOCNO> 125017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo15.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo'dan buruk veda... 
</HEADLINE>
<TEXT>

     Fenerbahçe, İsrailli futbolcusu Revivo ile yollarını ayırdı. 
     Kadroya girememesi nedeniyle bir süredir huzursuzluk yaşayan, bu nedenle de Fenerbahçe'den ayrılmak isteyen Revivo'nun, sarı-lacivertli yönetimle anlaşmaya vardığı belirtildi. İsrailli futbolcunun, Almanya'nın Hamburg takımına transferinin söz konusu olduğu ifade edildi. 
     Fenerbahçe Futbol Şubesi Sorumlusu Sadettin Saran da olayı doğruladı. Revivo ile 3 gündür süren pazarlıklar sonucu mutabakata vardıklarını bildiren Saran, ''Söylendiği gibi kampı terk etmesi söz konusu değil. Kulübün kasasına para girmesini de düşündük ve futbolcumuzla anlaşarak helalleştik. Revivo, kulübüyle anlaşarak gidiyor'' dedi. 
     Bu arada İsrailli oyuncunun, eşyalarını da toplayarak Samandıra Tesisleri'nden ayrıldığı öğrenildi. 
     





</TEXT>
</DOC>
