<DOC>
<DOCNO> 126282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/siyaset/asiy.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’a genel başkan adayı olan eski İstanbul Milletvekili Ali Talip Özdemir 
</HEADLINE>
<TEXT>
SOHBET ODASI 
ÖZAL'IN ÇIRAĞIYIMÖzdemir, "Özal döneminden sonra vatandaşla ilişkimizi kopardık. Özal, çağdaş, inancına sahip, halktan biriydi. İnşallah gelirsek İkinci Özal dönemi’ni açacağız. Uyuyan devi uyandıracağız" diyor 
     DERYA SAZAK 

ANAP’ın 11 Ocak kongresinde genel başkanlığa aday olduğunuzu açıkladınız. Özal’la iki dönem Türkiye’yi yöneten ANAP neden barajın altına düştü 
     ANAP’ın koalisyona girmemesi gerekirdi. 1999 seçimlerinden sonra buna tepki olarak MKYK üyeliğini kabul etmedim. ANAP ailesi içinde kalmak üzere bu yanlışı dile getirdim. 
     
Siz 1999 seçimlerinde İstanbul Büyükşehir Belediye Başkanlığı’na adaydınız. 
     Evet 1 milyon oy aldım. Yüzde 23... Milletvekili seçiminde ANAP Türkiye genelinde yüzde 13 oy almıştı. İstanbul’da on puan üzerine çıktım. Maalesef çok az farkla kaybettik. Adaylığımız geç açıklanmasa sonuç farklı olabilirdi. 1994 seçimlerinde popülaritem çok yüksekti, o zaman Tayyip Bey fazla tanınmıyordu. İstanbul’a belediye başkanı adayı olmak istedim. Partim İlhan Kesici’yi tercih etti. Hep söylemişimdir, o zaman biz kazansak, Mesut Bey Cumhurbaşkanı olabilirdi. 
     
     9 kırmızı plakaya kurban gittik 
ANAP, 1999 sonrası koalisyona girmese ne kazanacaktı 
     Mesut Bey başbakanlık yapmış bir siyasi liderdi. 1999 seçimleri ertesinde ANAP’ın 9 kırmızı plakaya razı olması doğru değildi. 
     
Partiniz, 1999 seçimlerinde de barajı güç bela aşmıştı. ANAP 1990’lardan bu yana istikrarlı biçimde oy kaybediyor. 
     İşin gerçeği biz Özal döneminden sonra vatandaşla ilişkimizi kopardık. Oysa siyaset üç eksende yapılır Halkla, basınla ve iş dünyasıyla ilişkiler. Özal’dan sonra ANAP, iş dünyası ve basınla ilişkilerini iyi tuttu. Halkla ilgili bacağımız koptu. Bütün programlarımızı beş yıldızlı otellerde yaptık. Başkanlık divanındaki kadrolarımız halktan kopuk arkadaşlardan seçildi. Tabii liderin de fonksiyonu çok önemli. Hiç unutmuyorum, Doğu’daki illerden birinde vatandaş bir kış günü soğukta bekliyor, Mesut Bey geldi ve çok hızlı program var diye kimsenin elini sıkmadan gitti. Böyle birçok örnek var. 
     Özal döneminde bizim seçmenimiz ortadirek’ti. 
     
     Vatandaş unutmaz 
Yüce Divan suçlamaları, Yılmaz ve Çiller’in birbirini aklaması ve ANAP’ı hedef alan yolsuzluk iddiaları da 3 Kasım’a giden yolda etkili olmadı mı 
     Seçim döneminde her gittiğimiz yerde "Tansu Hanım’ı niye akladınız" diye soruldu. Çünkü biz 1995’teki hükümeti çamurun üstüne oturmam’ diye terk etmiştik. Vatandaş bunu unutmuyor. Arjantin’deki kriz Türkiye’ye göre daha hafif olmasına karşın, mağazaları yağmaladılar. Bizde vatandaş sabretti. Sandıkta patladı. İktidar partilerini sildi. Aslında erken seçim kararını da anlamış değilim. 
     
Nasıl bir kongre bekliyor ANAP’ı, merkez sağ kendisini yenileyebilecek mi Neden aday oldunuz 
     Son dönemde biraz da politikanın dışında kalınca siyasetteki başarısızlığın nedenlerini gözlemledim. Maalesef gerçek hayatta başarılı olmayan insanlar siyasette önemli yerlere geldi. Bakanlara, milletvekillerine bakıp bir şirkette müdür olamaz, deriz. Kendimi siyasetten uzak kaldığım dönemde farklı işkollarında, özellikle de bilişim sektöründe denedim. 2002 seçimlerinde Mesut Bey’in daveti üzerine siyasete döndüm ve baraj altında kalacağımızı bile bile partim için seçimde çalıştım. 
     
     Yılmaz’ın dönmesi etik değil 
ANAP’ın barajın altında kalacağı görülüyordu. 
     Ben vatandaşın içindeyim. Çok tepkiliydiler. "Yoksunuz, bizi bu hale getirdiniz, oy vermeyeceğiz" diyorlardı. Sanıyorum Mesut Bey de durumu görüyordu. 
     
Bu geçici bir ayrılık mı Yoksa kalıcı mı, Yılmaz dönemi bitti mi 
     Aktif siyasetten çekildiğini açıkladı. Bir daha dönmesi etik olarak doğru değil. Bir dönemdi, artısı ve eksisiyle geride kaldı. Aslında Mesut Bey’in son döneminde ciddi hamleler oldu. AB atağı tarihsel önemdeydi. Çok samimi olarak ifade ediyorum, Mesut Bey’in yolsuzluklar içinde olduğunu da hiçbir zaman düşünmedim, kabullenmedim. Haksızlığa uğradı. Bana göre en büyük hatası, Çiller’le kavgaya girmesiydi. Vatandaş kavga istemiyor. Sonra kalkıp, birbirini akladılar. Vardı ya da yoktu, dosyalar, Yüce Divan meselesi çok yıprattı. Ama hepsinin ötesinde halkla ilişkilerde zaafa düştü. Siz gidip sırçalı köşkte oturup, sorunları çözemezsiniz. Vatandaşın ayağına gideceksiniz. 
     
Yılmaz çekilseydi sonuç değişirdi...Mesut Yılmaz 3 Kasım seçimlerinden önce çekilseydi, sonuç değişir miydi Yoksa ANAP, misyonunu tamamladı mı 
     Değişirdi. Çünkü vatandaş haklı ya da haksız Mesut Bey üzerinde yoğunlaşmıştı. ANAP bu ülkede yüzde 80 kitleyle ilişkilenmiş. 20 yıllık iktidar döneminde çoluğu, çocuğu, kızı, gelini bir noktada ANAP’a oy vermiş. ANAP kuşağı yetişti. Adıyaman’a gittim birkaç gün önce bir teyze dedi ki "Çok üzülüyorum, siz niye dışarıdasınız Meclis’te niye değilsiniz " 
     ANAP bir marka olmuş. Bu 5 puan ANAP’ın gerçek payı değil. ANAP’ın misyonu bitmez. 25 - 30 il dolaştım. Anadolu’da gördüğüm şey, partiye sahiplenme duygusudur. Uyuyan dev diyorum. ANAP’ta uyuyan dev’i ayağa kaldırırsak özellikle DYP kongresinden sonra büyük şans olduğunu görüyorum. 
     
Doğru Yol’da Ağar’ın genel başkanlığı sonucu partinin MHP’ye kayacağı yönünde yorumlar çıktı, AKP ise AB hedefiyle merkeze yöneldi, ANAP merkez sağdaki geleneksel yerini kaybetmiş durumda. ANAP kendine nasıl bir yol haritası çizecek AKP gelecekte, DYP ve ANAP’ı yutacak mı 
     Adıyaman’da bu hafta kar fırtınasına yakalandık. Bir benzin istasyonunda beklerken bir kamyoncular geldi. Şoförlerle çay içtik. Onlardan biri dedi ki, "Ben AKP’ye verdim ama bir dedikleri bir dediklerini tutmuyor." Bu ne Özal döneminde ne Demirel döneminde oldu. Özal zaten vizyonla gelmişti, iktidarın ilk aylarında büyük icraatlar yaptı. Vatandaş AKP hakkında daha birinci ayda tereddüde başladı. Hazırlıksız gözüküyorlar, acaba ekonomiyi yönetebilecekler mi Adıyaman’daki şoför, muavin bunu soruyor. Hükümetin başarılı olmasını temenni ediyorum ama bu bir vizyon, proje ve kadro meselesi. Tayyip Bey’in Meclis’e girememesi falan da etkiliyor. 
     
     Erdoğan efsane olmamalı 
Sayın Erdoğan’ın dışarıda tutulması doğru mu 
     Yanlış. Erdoğan’a bu hakkın verilmesinden yanayım. Görelim, ne olacak Hep böyle bir efsane olarak kalmamalı. İşin başına gelmesi lazım. 250 milyar dolar iç ve dış borç toplamı olan bir ülkede Başbakanlık öyle kolay değil. İstanbul belediyesine benzemez. Ayrıca demokratik açıdan da Erdoğan’ın yasaklı olmaktan çıkarılması gerekiyor. Etik olarak, tek başına iktidar olmuş bir partinin genel başkanının Meclis dışında kalmasını doğru bulmuyorum. Keşke bunu uzatmasaydı Cumhurbaşkanı. 
     
AKP, merkeze yerleşecek mi 
     O kadar kolay değil. Değiştik demek yetmez. AKP yeni hedefler ortaya koyabilir ama bunun adı merkez değil. Kendileri de söylediler. Demokrat Müslüman, muhafazakar olabilir. Merkez tanımına uyan parti ANAP’tır. Kopenhag kriterleri çerçevesinde Türkiye’ye verilen 80 sayfalık İlerleme Raporu’nu okudum. Özeti şudur Devlet ekonomiye müdahil olmasın. Düşüncelerinden ötürü insanları cezaevinde tutmayın. İnancından ötürü kimseye baskı yapmayın. Bunların hepsi Özal’ın 1983 vizyonudur. 
     
ANAP’ın 83 ruhu’nu canlandırması mümkün mü 
     Mümkün. 80 sayfalık AB raporu, ANAP’ın 3 ilkesini yansıtıyor. Serbest piyasa ekonomisi, din ve vicdan hürriyeti, düşünce özgürlüğü. Merkez sağ da demiyorum. ANAP’ın yeri merkezdir. 11 Ocak’tan sonra bu felsefeyle ANAP ayağa kalkacak. Bu dönemde laf olsun diye genel başkanlık yapılmaz. Popülaritemi artırayım, parti başkanı olayım diye bir şeye de ihtiyacım yok. Ben Özal’ın çırağıydım. Siyasi yardımcılığını yaptım. Dolu dolu yirmi yıl geçti. Mesut Bey seçimden sonra ayrıldı. Şunu görüyorum. ANAP 5 puan alan parti değil. Buruk bir duygu var toplumda. Böyle olmamalıydı deniyor. 
     
Ağar’la siyasi merkeze oturulmazAday olmadan önce Mesut Yılmaz’la görüştünüz mü 
     Hayır. Ayrılırken, hizmetlerine teşekkür ettik. Biz Mesut Bey’le 5 puan aldık. Mesut Bey’in versiyonu 3 puan, 2 puan alır, bundan sonra. Kongre manipüle edilirse çıkacak yapı, ANAP’ın yararına olmaz. Mesut Bey’e de haksızlık etmeyelim. Karışmıyor bu işlere. Dönemini tamamlamıştır, kendisine teşekkür ediyoruz. Kongre sonrası parlamentoda bir ANAP Grubu oluşabilir. 12.5 milyon oy dışarıda kendisini temsil edecek merkez arıyor. Marka dediğim zaman ANAP hep var. ANAP’ı yok sayıp Ağar’la, Doğru Yol’u merkeze oturtmak fevkalade haksızlık. 
     
     ANAP’ın kasası boş 
Kongrede başka adaylar da çıkacak, sizi farklı kılan nedir 
     İsmi geçen 11 aday var. Demokratik bir yarış. Bu çok zor ve çileli bir iş. ANAP’ın kasası boş. Borçları, alacakları kasada hiç para yok. Beş parası yok ANAP’ın. Gelecek liderin işi çok zor. Teşkilatlarda çok büyüj sıkıntı var. Yüreğinizi ortaya koyamazsanız başarı şansınız hiç yok. Bir araya gelecek insanın delege hesabı yapmadan önce vatandaşa dönüp bakması lazım. Ali Talip Özdemir yirmi yıldır politikada ve hep halkın içinde. Özal çok iyi bir örnekti, çağdaş, bilime açık, inancına sahip, halktan biriydi. İnşallah gelirsek İkinci Özal dönemi’ni açacağız. Uyuyan devi uyandıracağız. 
     
Çile diyorsunuz, Özal’ın dört eğilimi’ birleştiren 83 ruhunu canlandırmaktan söz ediyorsunuz, kongreye Derviş kültürü’ almış bir Konyalı olarak nasıl sesleneceksiniz 
     Mevlana gibi... Bir yerden göçmek ne güzel, bir yere konmak ne hoş. Söylediklerimiz hep düne ait. Dünle beraber gitti cancağızım. Artık yeni şeyler söylemek lazım. 
     



 SİYASET 














</TEXT>
</DOC>
