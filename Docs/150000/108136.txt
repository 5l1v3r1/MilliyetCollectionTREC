<DOC>
<DOCNO> 108136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur12.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı'na tepki... 
</HEADLINE>
<TEXT>

     Türk Eğitim-Sen Genel Başkanı Şuayip Özcan, Milli Eğitim Bakanı Necdet Tekin'in ''İster bordrolarını yaksınlar, isterlerse kendilerini yaksınlar, bu bütçe ile maaş artışı mümkün değil'' şeklindeki açılamasının, ''Bütün öğretmenler ve eğitim çalışanları tarafından esef ve nefretle karşılandığını'' ifade etti. 
     Şuayip Özcan, yazılı açıklamasında, eğitim-öğretim yılının başlamasıyla birlikte sorunlara dikkati çekmek amacıyla, ''2 saat derse girmeme'' ve ''bordro yakma'' eylemleri düzenlediklerini belirterek, bazı iller dışında eylemin başarıyla gerçekleştirildiğini bildirdi. 
     Medya organları tarafından kamuoyuna duyurulan eylemin, Milli Eğitim Bakanı Necdet Tekin tarafından ''İster bordrolarını yaksınlar, isterlerse kendilerini yaksınlar, bu bütçe ile maaş artışı mümkün değil'' diye yorumlandığını ifade eden Özcan, açıklamanın, bütün öğretmenler ve eğitim çalışanları tarafından esefle ve nefretle karşılandığını belirtti. 
     Açıklamasında ''Kendi çalışanlarının haklarını savunacağı yerde, onları aşağılayacağı laflar eden bir bakanın yöneteceği bakanlıktan hayır gelmeyeceği şimdiden belli olmuştur'' ifadesinin kullanan Özcan, Bakan Tekin'nin istifa etmesi gerektiğini kaydetti. 
     





</TEXT>
</DOC>
