<DOC>
<DOCNO> 119496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yazar/sazak.html </URL>
<DATE> 2002/11/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’nin yol haritası 
</HEADLINE>
<TEXT>

     Abdullah Gül’ün kuracağı 58’inci hükümetin bu hafta işbaşı yapması bekleniyor. AKP yönetimi, kabinenin çatısı’ üzerindeki çalışmalara dün başladı. Bakanlar üzerindeki son tercih, hükümeti kurmakla görevli Gül ve parti lideri Tayyip Erdoğan’da olacak. 
     3 Kasım gecesinden bu yana Türkiye’nin 1960 sonrası siyasal tarihinde örneği olmayan ilk’leri yaşıyoruz. 
     İki partili Meclis, anayasal çoğunluğa sahip 363 üyeli iktidar grubu. Liderin yasaklı olmasından kaynaklanan genel başkan, başbakanlık’ ayrımı. Seçimi kazanan partinin, siyasal İslamdan merkeze’ yolculuğunu 28 Şubat süzgecinden geçirecek kurumların dikkati. 
     Gül’ün işi hiç de kolay değil. 
     Çankaya Köşkü’nden müstakbel başbakan olarak çıkarken yaptığı açıklama gibi, anormal’ durumdan normalleşme’ye geçişin yolunu açmaya çalışacak. 
     Belki de tam oyuna hakim olduğu sırada, kenarda ısınan Tayyip Erdoğan’a Başbakanlığı bırakacak. Kabinede ikinci adam’lığa razı olacak ya da, AKP’nin Batı’ya dönük yüzü’ olarak Dışişleri bakanlığını üstlenecek. 
     58’inci hükümetin çatısı’ kurulurken Erdoğan ve Gül’ü en çok zorlayacak karar, ileride değişecek bir kabinede dengeleri fazla sarsmama’ ihtiyacı olacak. Her fırsatta dile getirilen takım oyunu’ tarafların oyuncu seçimindeki tercihleri aşamasında dengeyi bozabilir. 
     Çankaya Köşkü’ne yapılan ziyaretler bile farklı tercihler’ konusunda ipuçları veriyor. 
     Tayyip Erdoğan, Köşk’e iki defa çıktı. Yanındakiler Abdülkadir Aksu ve Vecdi Gönül’dü. Bu isimler aynı zamanda Gül’ün dışındaki başbakan adaylarıydı. 
     Sezer, Gül’ü atayınca mesele kalmadı. 
     Abdullah Gül ise, Çankaya’ya Ertuğrul Yalçınbayır ve Murat Mercan’la birlikte çıktı. 
     Yalçınbayır, Erdoğan’ın 109’uncu madde yoluyla dışarıdan başbakan atanması’nın zorlamak yerine baştan beri tüzükte siyasi işlerden sorumlu genel başkan yardımcısı durumundaki Gül’ün adaylığını savunan kişiydi. 
     AKP içindeki dengelerde Bülent Arınç’ın ağırlığı da yadsınamaz. 
     Gül’ün kendisine yaptığı ziyaret sonrasında Arınç, gönlünden geçenin’ TBMM başkanlığı olduğunu ilan etti. Bakanlık ikinci tercihiydi. Bu durumda TBMM başkanlığı için adı geçen Vecdi Günül de ısrarlı olursa, AKP Meclis Grubu iki aday arasında bir seçime yönelir mi 
     Kuşkusuz AKP açısından önemli olan iktidara sağlam’ basabilmek. 
     Koltuk kavgası için erken. 
     Erdoğan’ın açıkladığı acil eylem’ planının ilk 100 günü önemli. AKP’nin icraat performansı, 2003 yazına doğru anlaşılır. 
     Dış politikadaki Kopenhag zirvesi, AB ve Kıbrıs’ın geleceği Gül hükümetinin başarısı ve sürekliliği açısından ilk ciddi izlenimi verecek. 
     AKP lideri bugün Atina’ya gidiyor. 
     Erdoğan’ın AB turu hafta boyunca sürecek. 
     Direksiyonunda iki kişi oturuyor. Erdoğan ve Gül, İktidara geldik, mutluyuz’ diyen çiftlere benzemiyorlar mı 
     
     







İslamın sol yorumu 


Maskeci 


İki başlı yönetim olmaz 


Yeni başbakan, eski sorun... 


Yeni bir döneme girerken... 


Falcı gibi yorumcu düşünceye saygı bu mu 


AKP’nin yol haritası 


Boş ver savaşı, dizilere takıl 


Derviş’in misyonunu AKP mi üstleniyor 


</TEXT>
</DOC>
