<DOC>
<DOCNO> 136138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/siyaset/siy03.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP savaş’ çıkardı 
</HEADLINE>
<TEXT>

Taksim’de savaş karşıtı’ eylem yapan 500 HADEP’li, Öcalan lehine slogan atıp araçları taşladılar... 
     İSTANBUL Milliyet 

     Taksim Meydanı girişinde "savaş karşıtı" basın açıklaması yaptıktan sonra güvenlik kuvvetlerinin uyarısı üzerine dağılmaya başlayan HADEP’li gruptan bazı kişiler, İmralı’da tutuklu bulunan terör örgütü elebaşı Abdullah Öcalan lehine sloganlar atarak bazı araçları taşladı. 
     
     İSTİKLAL’DE TOPLANDILAR 
     HADEP İstanbul İl Başkanlığı’nın organizasyonunda Taksim Meydanı’nın İstiklal Caddesi girişinde toplanan yaklaşık 500 kişilik grup, Kürtçe ve Türkçe sloganlar atıp "savaş karşıtı" eylem yaptı. 
     Güvenlik kuvvetlerinin çembere alarak "dağılın" uyarılarında bulunduğu grup, polisin biber gazı kullanmak için maske taktığı sırada basın açıklamasını da gerçekleştirdi. 
     
     POLİS DAĞITTI 
     Eğitimli köpeklerin de katkısıyla 500 kişilik grubu araya girerek bölen polis, bu kişilerin çeşitli yönlere dağılmalarını sağladı. 
     Gruptan ayrılan 20 kişilik bir topluluk ise Abdullah Öcalan lehine sloganlar atarak, Tarlabaşı Bulvarı’nda yerden söktükleri parke taşlarını seyir halindeki araçların üstlerine attı. Saldırganlar, polisin müdahalesinden önce ara sokaklara girerek kaçtılar. 



 SİYASET 











</TEXT>
</DOC>
