<DOC>
<DOCNO> 128176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/dunya/dun02.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş daha ucuz’ 
</HEADLINE>
<TEXT>

ABD Başkanı George W. Bush, yılbaşını geçirdiği Teksas’taki çiftliğinin yakınlarındaki bir fastfood restoranında mola verirken, onu izleyen foto muhabirleri bu ilginç pozu yakaladılar. 
     DIŞ HABERLER SERVİSİ 

     ABD Başkanı George W. Bush, Irak’la savaşa henüz karar vermediğini ancak Irak’ın ABD’ye yönelik olarak yapacağı herhangi bir saldırının zor bir dönem içinde bulunan ABD ekonomisine savaşın getireceği yükten daha fazla zarar vereceğini söyledi. 
     Önceki gün Teksas - Crawford’daki çiftliğinde gazetecilere konuşan Başkan Bush, "Kuzey Kore’nin nükleer silahlarıyla ilgili sorunu diplomatik yoldan çözme çağrımızı Irak lideri Saddam Hüseyin işitmemiş ve ABD ile çatışma yoluna girmiş olabilir. Bu nedenle mali yönü çok ağır olsa da, Saddam harekete geçmeden ABD’nin Irak’ı vurma seçeneğini saklı tutuyoruz" dedi. 
     Beyaz Saray’ın hesaplamalarına göre olası bir savaşın yaklaşık 60 milyar dolara mal olması konusuna da değinen Bush, "Savaşın getireceği ekonomik yükün boyutu, Saddam’ın olası bir saldırısını göze almaktan daha iyi bir seçenek" diye konuştu. 
     Bush, "11 Eylül yıkımından sonra ABD ekonomisi Saddam Hüseyin’den ya da onun adına birinden gelsin, yeni bir saldırıyı kaldıramaz" dedi. 
     



 DÜNYA 












</TEXT>
</DOC>
