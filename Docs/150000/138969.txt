<DOC>
<DOCNO> 138969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sonspo10.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergün, Kocaelispor maçında oynamayacak... 
</HEADLINE>
<TEXT>

     Galatasaray, Kocaelispor ile yapacağı lig maçı hazırlıklarına bir günlük iznin ardından, kar yağışı altında başladı. 
     Florya Metin Oktay Tesisleri'ndeki suni çim sahada gerçekleştirilen sabah idmanında gazetecilerin sadece ilk 15 dakika görüntü almalarına izin verildi. 
     Sarı-kırmızılı futbolcular, neşeli başladıkları idmanın ilk bölümünde el topu oynadılar. 
     Antrenmana, sakatlığı bulunan Ergün katılmazken, milli futbolcunun Kocaelispor maçında oynayamayacağı açıklandı. 
     Kulüp doktoru Serhan Kurtulmuş, sol ayak arka adalesinde zedelenme tespit edilen Ergün'ün gelecek haftaki Fenerbahçe maçına yetiştirilmesine çalışılacağını açıkladı. 
     Sarı-kırmızılı takımın idmanına ayrıca, teknik direktör Fatih Terim'den izin alarak ülkesi Portekiz'e giden Xavier de katılmazken, Lukunku ise tesislerde çalıştı. 
     Galatasaray, hazırlıklarını akşam yapacağı idmanla sürdürecek. 
     





</TEXT>
</DOC>
