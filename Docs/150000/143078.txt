<DOC>
<DOCNO> 143078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/ekonomi/ekoz1.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     TAV’a 60 milyon dolarlık kredi 
     TAV Tepe - Akfen - Vie Yatırım Yapım ve İşletme A.Ş. , İstanbul Atatürk Havalimanı Dış Hatlar Terminali’nde yürütülen genişletme çalışmalarının finansmanında kullanılmak üzere, HSBC liderliğinde 10 bankadan oluşan bir konsorsiyumdan 60 milyon dolarlık İslami finansman sendikasyonu sağladı. İslami bankacılık kurallarına uygun murabaha yöntemiyle aranje edilen sendikasyon 26 ayda geri ödenecek. 
     
     Kuveyt Türk Almanya’da 
     Özel finans kuruluşlarından Kuveyt Türk, büyüme stratejisinin bir sonucu olarak Almanya’da temsilcilik açma izni aldı. Bankacılık Denetleme ve Düzenleme Kurumu BDDK tarafından Bankalar Kanunu’nun dokuzuncu maddesi uyarınca onaylanan izin sayesinde Kuveyt Türk, Almanya’da mevduat toplayabilme statüsüne kavuştu. Kuveyt Türk, Alman makamlarıyla mutabakatların tamamlanması ile bu ülkede hizmete vermeye başlayacak. 
     
     Perdede yedi ay taksit imk nı 
     Zorlu Holding Tekstil Grubu, Türkiye’nin dört bir yanında bulunan Linens Mağazaları’nda sunduğu perde ürünleri için taksit kampanyasına başladı. 10 Mart - 10 Nisan tarihleri arasında geçerli olacak bir kampanyada tüketiciler, tüm perde alışverişlerinde peşin fiyatına yedi taksit imkanından yararlanabilecek. Türkiye’de toplam 60 mağazasında ihtiyaç duyulabilecek tüm ev tekstil ürünlerini sunan Linens, kampanya dışında verdiği "A’dan Z’ye perde hizmeti" ile de tüketicilerin her türlü sorusuna yanıt vermeyi amaçlıyor. 
     
     Zamcı KİT’ler 4.2 katrilyon k r etti 
     Ürettikleri mal ve hizmetlerin fiyatlarına 2001 ve 2002 yıllarında enflasyonun oldukça üzerinde zam yapan KİT’ler, geçen yılı 4.2 katrilyon lira k rla kapattı. Devlet Planlama Teşkilatı’nın verilerine göre özellikle elektriğe yapılan zamlarla bu sektörde faaliyet gösteren KİT’ler 650 trilyon liraya yakın k ra geçtiler. 2002 bilançosunda T. Şeker Fabrikaları 324.6 trilyon, Tekel 328.3 trilyon, Toprak Mahsulleri Ofisi 122.3 trilyon, T. Telekom 1.3 katrilyon k r açıkladı. 
     



 EKONOMİ 














</TEXT>
</DOC>
