<DOC>
<DOCNO> 123776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sonspo09.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, Avrupa Ligi maçı için Moskova'da... 
</HEADLINE>
<TEXT>

     Basketbol Erkekler Avrupa Ligi C Grubu'nda yarın deplasmanda CSKA Moskova takımıyla karşılaşacak olan Ülkerspor, Rusya'ya gitti. 
     Atatürk Havalimanı'ndan 1.5 saat gecikmeli olarak hareket eden Ülkerspor, 2 saat 45 dakikalık yolculuğun ardından Moskova'ya ulaşırken, turuncu yeşillileri havalimanında Moskova Büyükelçiliği Ateşesi Necmi Özkan karşıladı. 
     Maçın oynanacağı USH CSKA Salonu'nda bu akşam bir antrenman yapacak olan turuncu-yeşillilerde, belinden ameliyat olan Kerem Gönlüm Moskova'ya getirilmedi. 
     Menajer Lütfü Arıboğan, Blair'in de sakatlığının sürdüğünü ve bugün ilk kez antrenman yapmayı deneyeceğini söyledi. 
     Ülkerspor, yarın TSİ 19.00'da CSKA Moskova takımıyla karşılaşacak ve mücadele Tv 8 televizyonundan naklen yayınlanacak. 
     





</TEXT>
</DOC>
