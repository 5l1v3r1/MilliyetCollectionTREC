<DOC>
<DOCNO> 104716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/ekonomi/eko02.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BAYINDIRBANK TEFTİŞ KURULU RAPORUNDA ÇARPICI İDDİA 
</HEADLINE>
<TEXT>
Fotoğrafta ortak var 
Dokuzuncu Cumhurbaşkanı Demirel’in kayınbiraderi Ali Şener’in, Bayındırbank’ın usulsüz teminat mektubu verdiği Gül Havacılık’ın gizli ortağı olduğu Teftiş Kurulu raporuna girdi 
     NEDİM ŞENER 

     Bayındırbank Teftiş Kurulu raporunda bankanın el konmadan önce 1 milyon dolarlık kredi teminat mektubu verdiği Gül Havacılık AŞ’nin gizli ortağının dokuzuncu Cumhurbaşkanı Süleyman Demirel’in kayınbiraderi Ali Şener olduğu belirtildi. 
     Gül Havacılık’ın ortakları arasında bulunan Murat Şener’in Süleyman Demirel’in kayınbiraderi Yılmaz Şener’in oğlu, Ö. Aziz Ünlü’nün ise dokuzuncu Cumhurbaşkanı Süleyman Demirel’in baldızının damadı olduğu iddiası dile getirildi. 
     
     Demirel’in kardeşi 
     Süleyman Demirel’in kardeşi Şevket Demirel’in de ortağı olduğu Gül Havacılık’ın, Devlet Hava Meydanları İşletmesi Genel Müdürlüğü’ne vermesi gereken kesin teminat mektubu için Bayındırbank’ın inceleme yapmadığı belirlendi. Buna karşın 1 milyon dolarlık teminat mektubu düzenlendiği anlatılan raporda, istihbaratın ancak Ekim 2000 tarihinde talep edildiği ifade edildi. Raporun 49’uncu sayfasında şu bilgilere yer verildi 
     "25 Ocak 2001 tarihli istihbarat raporunda Ali Şener’in firmada gizli ortaklığının bulunduğu, Eylül - Aralık 2000 döneminde döviz kredilerinin faizlerini ödemediği, tanzim olan gayrinakdi kredisinin bulunduğu, ortaklarından Mesut Şener ve Ö. Aziz Ünlü’nün protestolu senetlerinin bulunduğu firmanın Bayındır Grubu bünyesinde faaliyet gösteren Bayındır Antalya Havalimanı Uluslararası Terminal İşletmeciliği AŞ’ye taahütlerini yerine getiremediği gibi ifadelere yer verilmiştir." 
     



 EKONOMİ 




















</TEXT>
</DOC>
