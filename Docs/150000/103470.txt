<DOC>
<DOCNO> 103470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy03.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyunuza sahip çıkın Kontrol için son 5 gün 
</HEADLINE>
<TEXT>

Seçmen listeleri, 27 Ağustos saat 17.00’de askıdan indirilecek. Bu tarihe kadar vatandaşlar, isimlerinin olup olmadığını kontrol etmeli 
     NESLİHAN CUYAR İstanbul 

     Seçmenlerin 3 Kasım Pazar günü yapılacak milletvekili genel seçimi için güncelleştirilmek üzere askıya çıkarılan sandık seçmen listelerini kontrol etmeleri için 5 gün kaldı. 9 Ağustos’ta askıya çıkarılan sandık seçmen listeleri, 27 Ağustos Salı günü saat 17.00’de askıdan indirilecek. Vatandaşlar, bu tarihe kadar listelerde isimlerinin bulunup bulunmadığını kontrol edebilecek. 27 Ağustos’tan sonra listelere ekleme yapılmayacak. Seçmen listelerinde isimleri bulunmayanlar oy kullanmayacak. Askıdan indirilen sandık seçmen listelerine, 30 Ağustos saat 17.00’ye kadar itiraz edilebilecek. Özürlü seçmenin bulunduğu sandık seçmen listesine de "Özürlü seçmen vardır" ibaresi konulacak. 
     Ceza infaz kurumlarıyla tutukevlerinde bulunanlara ait "Taksirli suçlardan hükümlü ve tutuklu sandık seçmen listeleri" de 29 Ekim Salı günü kesinleştirilecek. 
     
     İki yerde oy vermek 
     Yetkililer, bir kişinin iki yerde birden oy kullanmasının, "Yeni kayıtlar ya da değişiklikler, önce muhtarlık, sonra ilçe seçim kurulu tarafından tasdiklendiği" için zor olduğunu söyledi. Sandık seçmen listeleri ile taksirli suçlardan hükümlü ve tutuklu seçmen listesine yazılmak için bizzat başvurması gerekenler şöyle 

</TEXT>
</DOC>
