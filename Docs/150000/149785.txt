<DOC>
<DOCNO> 149785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sonspo14.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da hedef 7 maçta 8 puan... 
</HEADLINE>
<TEXT>

     Galatasaray önünde sergilediği olumsuz futbol ve uğradığı 5-0'lık yenilgiyle hayal kırıklığı yaratan Altay, hedefini ''kalan 7 maçta 8 puan toplayarak ligde kalmak'' şeklinde belirledi. 
     Elazığspor önünde aldığı farklı galibiyetin ardından Galatasaray deplasmanına da en az beraberlik parolasıyla giden siyah-beyazlı ekibin hiçbir varlık gösterememesi eleştirilere neden olurken, yönetim sonucu normal karşıladı. 
     Kulüp Başkanı Ahmet Taşpınar, Gençlerbirliği ve Beşiktaş dışında kendi rakipleriyle oynayacaklarına işaret ederek, ''Bu maçlar bizim için hayati önem taşıyor. Halen 29 olan puanımızı 37'e yükseltmek bizim için yeterli olacaktır'' dedi. 
     Taşpınar, sözlerini şöyle sürdürdü 
     ''Galatasaray yenilgisini unuttuk. Her futbol takımının başına böyle şeyler gelebilir. Biz önümüze bakacağız. Bu hafta Adanaspor deplasmanında 1 puan alırsak, hedefimizden de şaşmayacağız. Gençlerbirliği ve Beşiktaş maçlarında ekstra puan hedefliyoruz. 7 maçta 3 galibiyet veya 2 galibiyet 2 beraberlik, Altay'ı rahatlıkla ligde bırakacaktır. Ligde kesinlikle korkulu rüya görmeyeceğimize inanıyorum. Herkes de böyle bilsin.'' 
     





</TEXT>
</DOC>
