<DOC>
<DOCNO> 127444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/soneko02.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılı vergileri... 
</HEADLINE>
<TEXT>

     Motorlu taşıtlar, damga, emlak, veraset ve intikal, değerli kağıtlar, belediye ve gelir vergilerine ilişkin 2003 yılı uygulama tebliğleri, Resmi Gazete'nin bugünkü sayısında yayımlandı. 
     1 Ocak 2003'den itibaren uygulanacak vergilerden motorlu taşıtlar vergisi, yeniden değerleme oranı düzeyinde, yüzde 59 arttı. Emlak vergileri ise yeniden değerleme oranının yarısı kadar, yüzde 29.5 oranında yükseltildi. 
     Türkiye sınırları içinde tek meskeni olan emeklilere yönelik emlak vergisi istisnası 2003 yılında da devam edecek. 
     Bakanlar Kurulu'nun bugünkü Resmi Gazete'de yayımlanan kararına göre, Türkiye sınırları içinde tek meskeni olup, gelirleri münhasıran kanunla kurulan sosyal güvenlik kurumlarından aldıkları aylıklardan ibaret olanlar, bunlardan kendileri üzerine kayıtlı meskeni olmayanların anılan kurumlardan aylık almayan ve herhangi bir geliri de bulunmayan eşleri ile şehitlerin dul ve yetimlerine ve gazilere ait tek meskenin bina vergisi oranı 2003 yılı için sıfır olarak uygulanacak. 
     





</TEXT>
</DOC>
