<DOC>
<DOCNO> 126958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yasam/yas07.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğini düşüren tek puan alamaz... 
</HEADLINE>
<TEXT>

Michael Jackson’ın minik bebeğini balkondan sarkıttığı sahne, internette oyun oldu. Bebeği düşmeden tutan, puanı kapıyor 
     DIŞ HABERLER SERVİSİ 

     Almanya’da Bambi 2002 Medya Ödülleri Töreni için gittiği Berlin’de, üçüncü kattaki otel odasının penceresinden yüzünü havluyla örttüğü bebeğini sarkıtınca "Ay düşecek " çığlıkları arasında büyük tepki çeken Michael Jackson’un verdiği bu poz, şimdilerde oyun meraklılarını eğlendiriyor. 
     İnternet kurtları, Jackson’ın bu pozundan aldıkları ilhamla hemen bir oyun yarattı. Son zamanlarda çeşitli sitelerde yer alan oyunlardaki ortak amaç, Jackson’ın aşağıya attığı bebekleri, yere çarpmadan ’ tutmayı başarabilmek. 
     
     Hitler bile var 
     Hatta ne kadar çok bebek kurtarılırsa o kadar çok puan alınan oyunlardan biri, Nazi Almanyası lideri Adolf Hitler ve Michael’ın başta Janet Jackson olmak üzere üç kardeşi dahil edilerek, daha da renklendirilmiş’. 
     Bu oyunda da Hitler, Jackson ailesinin balkondan aşağıya attığı bebekleri tutmaya çalışıyor. Bir başka oyunda ise ünlü yıldız çatıdan hem bebek, hem de örümcek fırlatıyor. Bebekleri tutarken, örümceklerden de kaçmanız gerekiyor. Jackson’ı geçenlerde bir örümcek ısırmıştı 
     



 YAŞAM 




















</TEXT>
</DOC>
