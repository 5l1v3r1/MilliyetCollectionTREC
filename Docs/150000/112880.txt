<DOC>
<DOCNO> 112880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/soneko06.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırı, Endonezya ekonomisini derinden etkiledi... 
</HEADLINE>
<TEXT>

     Endonezya'nın turistik Bali Adası'nda hafta sonunda meydana gelen ve çok sayıda kişinin ölümüne neden olan bombalı saldırılar, Asya'nın en zayıf ekonomilerinden biri olan Endonezya ekonomisinde çok büyük bir delik açtı. 
     Patlamaların ardından, Cakarta Menkul Kıymetler Piyasası, yüzde 9'dan fazla düştü, ulusal para pirimi rupi değer kaybetti. Benzer patlamaların ülkenin başka yerinde gerçekleşebileceğinden çekinen yatırımcılar da geri çekildiler. 
     Patlamalar, sadece Endonezya ekonomisinde değil, Bangkok, Manila ve Kuala Lumpur borsalarında da hissedildi. Asya'nın en etkin iki borsası olan Tokyo ve Hong Kong'un tatil nedeniyle kapalı olması, patlamaların bu borsalardaki etkisinin test edilmesini önledi. 
     Patlamaların, yalnızca Endonezya turizmini değil, petrol endüstrisini de olumsuz etkileyebileceği kaydediliyor. 
     Öte yandan Irak kaygısının yanı sıra Endonezya'daki patmaların da etkisiyle, petrolün varil fiyatı uluslararası borsalarda, 29.48 dolar düzeyine yükseldi. 
     





</TEXT>
</DOC>
