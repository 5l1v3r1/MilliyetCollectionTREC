<DOC>
<DOCNO> 148172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sonspo22.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler mutlu, Ersun Yanal umutlu... 
</HEADLINE>
<TEXT>

     Gençlerbirliği Teknik Direktörü Ersun Yanal, ligde ve kupada zorlu bir haftaya girdiklerini belirterek, ''Malatyaspor gibi güçlü bir rakibi yenerek, 3 maçlık zorlu seriye iyi başladık'' dedi. 
     Yanal, milli maç arasında 8 eksik futbolcu ile çalıştıklarını ve sadece manevi anlamı olan Kosova seyahati ile futboldan koptuklarını ifade ederek, şunları söyledi 
     ''Hatırlanması gereken bir hedef ve zorlu bir rakip vardı. Özellikle yoğun bir haftaya giriyorduk. Malatyaspor gibi çok güçlü bir rakibi geçerek, 3 maçlık seriye iyi başladık. Şimdi 2. hedefimiz olan Türkiye Kupası'nda Çaykur Rizespor ile final gibi bir maç oynayacağız. Çaykur Rizespor, Birinci Süper Lig kadrosunu korumuş ve takviye etmiş bir ekip. Son haftalarda iyi futbolları da bunu gösteriyor. Haftayı zorlu Fenerbahçe karşılaşması ile iyi bir şekilde sonuçlandırmak istiyoruz.'' 
Gençlerbirliği'nde sakat olan M'Bayo dışında eksik bulunmuyor. 4 sarı kartlı Filip ise Fenerbahçe maçında forma giyemeyecek. 
     





</TEXT>
</DOC>
