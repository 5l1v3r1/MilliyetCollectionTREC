<DOC>
<DOCNO> 107712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/asik.html </URL>
<DATE> 2002/09/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Köylüleri niçin... 
</HEADLINE>
<TEXT>

     Köylüleri niçin öldürmeliyiz 
     Çünkü onlar yanlış partiye oy verirler 
     Kendilerinden olanlarla alay edip 
     Tuhaf bir şekilde başkalarına inanırlar. 
     Enflasyon denince buğday ve gübre fiyatlarını bilirler 
     Cami duvarı, kahve ya da ağaç gölgesine yaslanıp 
     Onbir ay gökyüzünden bereket beklerler. 
     Dindardırlar ahret korkusu içinde 
     Ama bir kadının topuklarından 
     Memelerini görecek kadar bıçkındırlar 
     
     Köylüleri niçin öldürmeliyiz 
     Çünkü onlar ilk akşamdan uyurlar. 
     Yarı gecede yıldızlara bakarak 
     Başka dünyaları düşlemek gibi tutkuları yoktur. 
     Gökyüzünü, baharda yağmur yağarsa 
     Ve yaz güneşleri ekinleri yetirirse severler. 
     Hayal güçleri kıttır ve hiçbir yeniliğe 
     - Bu verimi yüksek bir tohum bile olsa 
     Sonuçlarını görmeden inanmazlar. 
     Dünyanın gelişimine bir katkıları yoktur. 
     Mülk düşkünüdürler amansız derecede 
     Bir ülkenin geleceği 
     Küçük topraklarının ipoteği altındadır. 
     Ve birer kaya parçası gibi dururlar su geçirmeden 
     Zamanın derin ırmakları önünde... 
     Köylüleri söyleyin nasıl, nasıl kurtaralım 
     Şükrü Erbaş’ın "İyimser ve Kederli" adlı kitabından. 
     
     Gerçek bir sevgide diğer insanın iyiliğini istersin. Romantik sevgide diğer insanı istersin. 
     Margaret Anderson 

     
Gençlerin dostluğu      Yeditepe Üniversitesi’nde "Türk Yunan İlişkilerinde Medyanın Etkisi" adlı bir toplantı var. Güney Kıbrıs, Yunanistan ve Türkiye’den öğretim üyeleri ve öğrenciler katılıyor toplantıya. Bu toplantıya katılan gençlerden birine toplantıyı sorduk dün. Dedi ki 
     - Hocalarımız Türk - Yunan ilişkileri konusunda kavgaya varan tartışmalar yapıyor. Biz bu sorunlara pek girmiyoruz. Tartışmıyoruz. Birlikte geziyoruz, tavla oynuyoruz, dans ediyoruz. Bizim aramızda hiçbir tartışma olmuyor... 
     
Taburcu olunca...      İdris uzun süre hastanede tedavi gördükten sonra taburcu edilmiş. 
     Ertesi gün mahalle kahvesinde Temel’e rastlayınca acı acı sitem etmiş 
     - Uyy Temel... Seninle kırk yıllık arkadaşiz. Kırk gün hastanede yattum bir defa ziyaretime celmedun. Ayip ettun... 
     Temel mahcup bir şekilde mazeretini ifade etmiş 
     - Hastaneden çıkacağinu pilmeydum... 
     
Formula kuralları      Formula 1 büyük ihtimalle artık ülkemizde de yapılacak... Denizli’den Can Sinanoğlu oturmuş, Formula’ya katılacak Türk pilotlara yönelik bir uyarı ve kurallar listesi hazırlamış.. Dikkatle okuyalım 

</TEXT>
</DOC>
