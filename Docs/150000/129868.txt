<DOC>
<DOCNO> 129868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur41.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazasında ölen 2,5 aylık bebeğe otopsi yapıldı 
</HEADLINE>
<TEXT>

     Diyarbakır'daki uçak kazasında ölen 2.5 aylık İrem Karamutlu ve annesi Eser'in cenazelerini Hatay'a götüren ambulans, Diyarbakır Savcılığı'nın isteği üzerine Şanlıurfa'da durdurularak, bebeğe Devlet Hastanesi'nde otopsi yapıldı. 
     Uçak kazasında ölen Eser Karamutlu ve 2.5 aylık bebeği İrem, Diyarbakır Devlet Hastanesi'ne ait bir ambulansla memleketi Hatay'a götürülmek üzere yola çıktı. 
     Diyarbakır Cumhuriyet Başsavcılığı, İrem Karamutlu'nun otopsisinin yapılmasını istedi. Ancak ambulansın Şanlıurfa'ya yaklaşması nedeniyle İrem Karamutlu'nun otopsisi de Şanlıurfa Cumhuriyet Başsavcılığı tarafından yapıldı. İrem Karamutlu'nun, otopsisinin tamamlanmasından sonra, cenazeler Hatay'a gönderildi. 
     Kazadan yaralı olarak kurtulan Eser Karamutlu'nun eşi Murat Karamutlu, Diyarbakır Devlet Hastanesi'nde tedavi altında bulunuyor. 
     





</TEXT>
</DOC>
