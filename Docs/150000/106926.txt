<DOC>
<DOCNO> 106926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/bila.html </URL>
<DATE> 2002/09/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Oyuna alet olmayacağız 
</HEADLINE>
<TEXT>

Yılmaz ve Ecevit’in sözlerini değerlendiren Çiller, "Hükümeti düşürme girişimi, seçimi ertelemek içinse buna alet olmayız" dedi 
     ANAP lideri Mesut Yılmaz’ın dün yaptığına ne denilebilir 
     - Bahane... 
     - Neyin bahanesi 
     - Seçimden kaçmanın bahanesi... Yılmaz, MHP’nin AB yasalarının iptali için Anayasa Mahkemesi’ne başvurmasını gerekçe göstererek, Başbakan Ecevit’e çekilmesini önerdi. Ayrıca, Türkiye’nin önünü tıkadığını düşündüğü böyle bir hükümette ANAP’ın yeri olmayacağını da vurguladı. 
     
     BAHANE OLDU 
     Doğrusu, bir süredir seçimi erteletmek için bahane arayan ANAP’a, MHP bir fırsat vermiş oldu. Açıktan seçimi ertelemek istiyoruz, diyemeyen Yılmaz’a, Anayasa Mahkemesi’ne başvurarak aradığı "bahane"yi sunmuş oldu. Yılmaz, fırsatı kaçırmadı ve Ecevit’i istifaya zorladı. Asıl amacın hükümet veya AB değil, seçimin ertelenmesi olduğunu herkes biliyor. ANAP, bu bahane eline geçmeden önce de yeni hükümet kurulması ve seçimin ertelenmesi konusunda başta DYP ve YTP olmak üzere birçok parti ve kişiyle temasa geçmişti. Onlardan bir sonuç çıkmadı, şimdi umut, hükümetten çekilmek veya Ecevit’i çekilmeye razı etmek. 
     
     ANAHTAR PARTİ 
     Ecevit, çekilmeyeceğini açıkladı. Geriye ANAP’ın bugün hükümetten çekilmesi ve SP’nin bekleyen gensorusuyla hükümeti düşürmesi kalıyor. Bu da garanti değil. Çünkü, SP de Meclis’te bekleyen gensorunun seçimi ertelemek için kullanılmasına destek olmayacaklarını açıkladı. Bu durumda da ANAP hükümetten çekilmekle kalabilir. Bu koşullar ana muhalefet partisi DYP’yi yeniden anahtar parti konumuna getirdi. DYP, ANAP’la birlikte hareket ederek hükümeti düşürüp, seçimlerin ertelenmesine destek olur mu DYP lideri Tansu Çiller’le dün iki kez görüştük. Ecevit’in çekilmeyeceğini açıklamasından önce olan birinci görüşmemizde şu değerlendirmeyi yaptı 
     - Doğrusu ben de gelişmeleri basından izliyorum. Yılmaz’ın girişiminden yeni haberim oldu. Bizim duruşumuz şu Biz hükümet ve seçim işini birbirinden ayırıyoruz. Sayın Ecevit çekilirse, ülkeyi hükümetsiz bırakmayız. Bu konuda sorumluluk üstleniriz. Ama seçimin ertelenmesine destek olmayız. Eğer hükümetin düşürülmesi seçimin ertelenmesi oyununun bir parçasıysa ona da alet olmayız. O zaman gensoruyu da desteklemeyiz. Bunu daha önce de söylemiştim. Biz seçimin 3 Kasım’da yapılmasını istiyoruz. Ecevit’in çekilmeyeceğini açıklamasından sonra yaptığımız ikinci görüşmede ise Çiller şu yorumu yaptı 
     
     BARAJ DA DÜŞER’ 
     - İnanın kim ne yapmak istiyor anlamış değilim. Biz seçim çalışmalarına yoğunlaştık. DTP ile görüşmeleri sürdürüyoruz. Mehmet Ali Bayar’la temasımız var ama henüz bir sonuca varılmadı. Sayın Ecevit çekilmeyeceklerini açıklamış. Aynı noktada duruyoruz. Hükümetle seçimi birbirinden ayırıyoruz. Bu hükümeti elbette başarılı bulmuyoruz. Türkiye’ye bir hizmetleri olmamıştır. Ama yine de hükümetin düşürülmesi girişimi seçimi erteleme oyununun parçasıysa alet olmayız. Korkarım, bunlar sadece seçimi erteletme girişimiyle kalmaz bir de barajın düşürülmesi için de uğraşırlar ki, her ikisi de ülkeye yapılabilecek en büyük kötülük olur. Biz sağlıklı biçimde sandığa ulaşmak istiyoruz. Millet de öyle. 
     
     YILMAZ TEK DEĞİL 
     Çiller’in, bu sözleriyle, "yeni hükümete evet, seçimin ertelenmesine hayır" mesajı verdiğini söyleyebiliriz. Çiller, seçimin 3 Kasım’da yapılması koşuluyla hükümetin düşürülmesine ve kendi başbakanlığında hükümet kurulmasına evet diyebilir. Ancak, seçimin ertelenmesine şimdiden "hayır" diyor. ANAP, dünkü girişimiyle seçimden kaçış için düğmeye bastı... Sonuç alması, arkasından gelecek diğer partilere ve küskün milletvekillerine bağlı. Yılmaz seçimden kaçışta yalnız mı 
     Elbette değil... En azından YTP ve "küsecek" milletvekilleri var... 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
