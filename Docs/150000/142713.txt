<DOC>
<DOCNO> 142713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo17.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özberk İki Karadeniz takımından kaybedene yazık olacak... 
</HEADLINE>
<TEXT>

     Samsunspor, yarın sahasında oynayacağı Trabzonspor maçının hazırlıklarını sürdürürken, Teknik Direktör Sakıp Özberk, ''İki Karadeniz takımından kaybedene yazık olacak'' dedi. 
     Nuri Asan Tesisleri'nde, Teknik Direktör Sakıp Özberk gözetiminde bugün yapılan çalışmaya, grip olan Fevzi ile sakatlığı süren Ercan ve adalesinde yırtık olduğu belirlenen Sauzo katılmadı. Özberk, taktik ağırlı çalışmanın ardından oyunculara bir süre ter idmanı yaptırdı. 
     Takımdan ayrı olarak Milton, İgnatov, Oktay ve Celil'e şut çalışması yaptıran Özberk, kaleci Shorunmu ile ayrıca ilgilendi. 
     Özberk, çalışmanın ardından yaptığı açıklamada, zorlu bir maçın kendilerini beklediğini belirterek, şunları kaydetti 
     ''Zor bir maç oynayacağız. İyi ve etkili oynayan kazanacak. Samsunspor olarak gerekli hazırlıklarımızı tamamladık. Zevkli bir maç olacağına inanıyorum. Ama iki Karadeniz takımından kaybedene yazık olacak. Bizim 3 puana daha çok ihtiyacımız var. Umarım kazanan taraf biz oluruz. Özellikle taraftarlarımızın desteğini bekliyoruz, bizi yalnız bırakmasınlar.'' Samsunspor'un yarın Trabzonspor karşısında sahaya şu 11'le çıkması bekleniyor 
     Shorunmu, Milton, Osman, Zoran, Müslim, Musa, Serkan Dökme, Adepoju, Celil, Serkan Aykut ve Oktay. 
     





</TEXT>
</DOC>
