<DOC>
<DOCNO> 138443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur04.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarışınlar ve mavi gözlüler dikkat.. Solaryumdan uzak durun... 
</HEADLINE>
<TEXT>

     Yaşlılık ve kansere neden olduğu öne sürülen solaryumun dikkatli kullanılması gerektiği bildirildi. 
     Dokuz Eylül Üniversitesi DEÜ Dermatoloji Ana Bilim Dalı Öğretim Üyesi Prof. Dr. Oktay Avcı, özellikle sarışın ve mavi gözlülerin solaryumdan sakınması gerektiğini belirtti. 
     Prof. Dr. Avcı şunları kaydetti 
     ''Solaryum da güneş ışınları gibi UVA ve UVB ışınları taşır. Deriye renk veren melanin maddesi, ültraviyole ışınlarını emer. Bu madde, sarışınlarda daha azdır. Bu yüzden, özellikle sarışın ve mavi gözlülerin solaryumdan sakınması gerekir. Bu ışınlara maruz kalmak özellikle kışın, kişinin bağışıklık sistemini bile bozabilir. Bu da gribal enfeksiyonların artması demektir. Bu yüzden, solaryum çok dikkatli kullanılmalıdır. Tavsiyemiz, hayat boyu ortalama 200'ün üzerinde solaryuma girilmemesidir.'' Alsancak'ta faaliyet gösteren Nazar Güzellik Merkezi Sahibi Estetisyen Ülkü Aşçıoğlu ise, solaryuma yaz başlarında olduğu kadar kışın da ilgi olduğunu belirtti. 
     Aşçıoğlu, şunları kaydetti 
     ''Solaryuma en çok elit kesim ilgi gösteriyor. Hanımlar yazın açık tenle güneşe çıkmak istemediklerinden solaryuma geliyorlar. Kışın da bronz tenini korumak isteyenler geliyor. Bu kış solaryumda diğer yıllara göre artış yaşandı. Selüloitlerini gizlemek için solaryuma gelenler bile var. Çünkü, bronz ten, selüloitleri kapatıyor.'' Ülkü Aşçıoğlu, açık tenlilerin gözetimleri altında daha az solaryuma girdiklerini de sözlerine ekledi. 
     





</TEXT>
</DOC>
