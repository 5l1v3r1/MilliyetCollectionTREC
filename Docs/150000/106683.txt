<DOC>
<DOCNO> 106683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/spo02.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sistemin golcüsü 
</HEADLINE>
<TEXT>

Fenerbahçe’nin genç gol ayağı, işini Oktay’ı seyrederek öğrendiğini söyledi 
     YALÇIN TÜRK 

     Kalıcı olacağım’ 
     LİG’DEKİ çıkışını Milli takım’da da sürdüren Serhat, Lorant’ın sistemi içinde kendini göstermeye çalıştığını söyledi. Alman hocanın bir uzun, bir de kısa forvetle oynamayı tercih ettiğini belirten Serhat, "Bu Avrupa’da da böyle. Gol sayımın artacağını umuyorum. Geçen sene ikinci yarıda çok atmıştım, şimdi ilk yarıda bunu hedefledim. Önemli olan kalıcı olmayı başarmak" dedi. 
     
     Hocalarım var’ 
     OKTAY ile tartışmasının büyütülmemesi gerektiğini belirten genç futbolcu, "Oyunun stresi olur. Bazen pas gelmez. Ben Oktay’ı, Hakan’ı seyrederek gol atmayı öğrendim. Washington’un son vuruşlarına hayranım ve kendimi geliştirmeye çalışıyorum. Oktay benden çok gol atarsa sevinirim. Haftalardır kamptayım ve adımız alemciye çıktı. İşler kötü gidince böyle şeyler oluyor" diye konuştu. 
     
Zor dönemeçSarı-Lacivertliler deplasmanda oynayacağı iki maç için, beş günlük Anadolu seferine bugün çıkıyor 
     Üç günde iki maç 
     FENERBAHÇE deplasmanda Gaziantepspor ile oynayacağı erteleme ve Malatyaspor maçları için bugün yola koyuluyor. Beş gün sürecek olan maç maratonunda, özel uçakla Gaziantep’e gidecek olan kafile, buradan otobüs ile Malatya’ya geçerek cumartesi gününe kadar hazırlıklarını sürdürecek. Önümüzdeki hafta içinde de Stockholm’e gidecek olan Sarı - Lacivertliler Malatya’dan yine özel uçakla dönecekler. 
     
     Tam kadro çalıştılar 
     LORANT, üç günde oynacağı iki maç nedeniyle sakatlığı süren İsmail Güldüren dışındaki tüm oyuncularını kadroya aldı. Yeniden form tutmaya başlayan Tuncay ile özel olarak ilgilenen Alman hoca’nın genç futbolcuya iki maçta da şans vermesi bekleniyor. Milli Takımdaki oyuncularının dönmesi ile birlikte bir haftalık aradan sonra tam kadro çalışan Fenerbahçe’de morallerin yüksek olması da dikkati çekti. 
     
Rapajc sakatlandıSol ayak bileğine darbe alan Hırvat futbolcunun durumu bugünkü kontrol sonrası netlik kazanacak 
     BİR hafta aradan sonra ilk kez tam kadro olarak dün Samandıra’da toplanan Fenerbahçe’de Rapajc’in sakatlanması teknik heyeti ve futbolcuları üzdü. Dün akşamki çalışmada Fatih ile girdiği ikili mücadelede sol ayak bileğine darbe alan Hırvat futbolcu bir süre yerde kaldı. İlk müdahalesi antrenman sahasında yapılan Rapajc daha sonra soyunma odasına götürüldü ve hemen tedaviye alındı. 
     MİLLİ Takım’dan sakat dönen Mirkoviç de antrenmanı yarıda bıraktı. Rapajc ile Mirkoviç’in Antep kadrosuna alınıp alınmayacağı bugün yapılacak kontrollerden sonra belli olacak. Bu arada Lorant’ın iki zorlu deplasman öncesi tribüne yollayacağı yabancı futbolcu konusunda kararsız kaldığı, Alman hocanın Rapajc ve Mirkoviç’in sakatlığının durumuna göre karar vereceği belirtildi. 
     
Hastalar düzeldiBir haftadır gripten yatan altı futbolcu da iyileşti. Sakatlıkları geçen Serhat ve Kaptan Ogün de görev yapabilecekler 
     Takımla çalıştılar 
     SAMANDIRA’YI vuran grip salgınıyla yatağa düşen Yusuf, Ortega, Washington, Johnson, Recep ve Oğuz iyileşti. Bir haftadır doğru - dürüst antrenman yapamayan ve tedavilerine devam edilen oyuncular takımla birlikte antrenmana başladılar. Milli Takımda ayağında çekme olan Serhat’ın önemli bir sakatlığının olmadığı, burun kemiği çatlayan Ogün’ün de Lorant’ın görev vermesi halinde sahaya çıkabileceği bildirildi. 
     
     İsmail’e operasyon 
     SAKATLIĞI süren İsmail Güldüren ise ameliyat olmak için 16 Eylül’de ABD’ye gidecek. Genç futbolcunun sağ dizine Pittsburg Üniversitesi Ortopedi Kliniği’nde osteotomi ve meniskus nakli yapılacak. İsmail Güldüren’e operasyondan sonra rehabilitasyon uygulanacağı, sahalara dönüş süresinin ise ameliyatın ardından açıklanacağı kaydedildi. 
     
Derbide ikinci atak      ALTINCI haftada Galatasaray ile oynanacak derbi maçının, UEFA Kupası karşılaşmasının iki gün sonrasında olduğu için gününün değiştirilmesi isteyen Fenerbahçe Yönetimi, dün Futbol Federasyonu’na resmi başvurusunu yaptı. Galatasaray’ın da salı günü Şampiyonlar Ligi maçı nedeniyle cumartesi oynamak istediği derbi karşılaşması hakkında federasyonun ne karar alacağı merakla bekleniyor. 
     



 SPOR 


























</TEXT>
</DOC>
