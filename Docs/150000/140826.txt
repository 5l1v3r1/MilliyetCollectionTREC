<DOC>
<DOCNO> 140826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo20.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Galatasarayla İlgilenenler Topluluğu" kulübü derbiye hazırlanıyor. 
</HEADLINE>
<TEXT>

     Cumhuriyet Üniversitesi'nde kurdukları ''Galatasarayla İlgilenenler Topluluğu'' kulübü üyesi bir grup genç, Galatasay-Fenerbahçe derbisi için çalışma yürütüyor. 
     Kulüp sorumlusu C.Ü.İktisadi ve İdari Bilimler Fakültesi 4. sınıf öğrencisi Süleyman Sevgi, bir grup arkadaşıyla kurdukları kulüblerine okullarından onay alarak resmiyet kazandırdıklarını söyledi. 
     Sevgi, şöyle konuştu 
     ''Üniversitemizde resmi bir kulüp kurduk. Bugüne kadar 800 üye kaydı yaptık. Amacımız üniversitede ''Ultraslan-Uni'' oluşumunu geliştirerek üye toplamak ve Galatasaraylıları bir araya getirmek.'' Üye olmak isteyenleri ücretsiz olarak kaydettiklerini belirten Sevgi, ''Fenerbahçe ile yapılacak derbi maç için hazırlık yapıyoruz. Maça gitmek isteyen arkadaşlarımızda gelip bize kaydoluyor. Maç için şimdiye kadar 40 müracaat oldu'' dedi. 
     Sevgi, önümüzdeki günlerde kulüp olarak Sivas'ta değişik etkinliklere de imza atacaklarını sözlerine ekledi. 
     





</TEXT>
</DOC>
