<DOC>
<DOCNO> 130926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas05.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis otosunda Umut’ doğdu 
</HEADLINE>
<TEXT>

Hırsızlık suçundan gözaltına alınan hamile kadın, Adliye’ye sevk edilirken polis otosunda doğum yaptı. Çiçeği burnunda annenin masraflarını da polis ödedi 
     Şanlıurfa’da, bir evden hırsızlık yaptığı iddiasıyla gözaltına alınan hamile kadın, adliyeye sevk edilirken, polis otosunda doğum yaptı. Şanlıurfa’nın Haşimiye Mahallesi’nde dilencilik yaparak geçinen bir çocuk annesi Zeliha B. 18 , hırsızlık yapıldığı belirlenen evin kapısında yakalandı. 
     Gözaltına alınan hamile Zeliha B., emniyetteki ifadesinin ardından adliyeye sevk edilirken, polis otosunun içinde sancıları tuttu. Polislerin yardımıyla otomobilde doğum yapan Zeliha B., doğruca Doğumevi Hastanesi’ne götürülerek kontrolden geçirildi. Zeliha B.’nin 250 - 300 milyon lira tutan hastane masrafı Emniyet Müdürlüğü’nce karşılanırken, bebeğe "Umut" adı kondu. 
     
     Askere para gönderiyor 
     Zeliha B.’nin eşi Ayhan U.’nun arkadaşı Mehmet Gül, olayın bir yanlış anlama sonucu meydana geldiğini öne sürerek şunları söyledi "Ayhan İzmit’te asker olduğu için Zeliha, üç yaşındaki çocuğuna dilencilik yaparak bakıyor ve eşine de para gönderiyordu. Evi kira. Zeliha’ya mahalleli yemek veriyor, karınlarını öyle doyuruyorlardı." 
     



 YAŞAM 

























</TEXT>
</DOC>
