<DOC>
<DOCNO> 131085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur24.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakıcı konuştukça ortaya vahşet çıkıyor... 
</HEADLINE>
<TEXT>

     Tekirdağ'da 4 yaşındaki Çağatay'ı öldürdükleri iddasıyla gözaltına alınan bakıcı Sultan Keskin ve sevgilisi Bayram Acar suçlarını itiraf etti. 
     Acar, "Gece yaramazlık yapınca dövdüm, ısırdım. Ağlayınca tek ayak üstünde durma cezası verdim. Sonra bir saatliğine evden ayrıldık. Geldiğimizde yerde baygın yatıyordu ve ağzından kan gelmişti. Çırılçıplak soyup soğuk odada beklettik. Ölünce dere kıyısına bıraktık" dedi. 
     Çerkezköy'de oturan fabrika işçisi Yasemin ve Aydın Çirit çifti, çocukları 8 aylık Koray ve 4 yaşındaki Çağatay'a bakıcı bulmak için mahalle bakkalına ilan astı. Aynı mahallede oturan Sultan Keskin 3 ay önce 130 milyon lira aylıkla bakıcılığa başladı. İki odalı gecekonduda sevgilisi Bayram Acar'la yaşayan 9 aylık hamile Keskin, kendi evinde çocuklara bakmaya başladı. Ancak iki hafta önce Koray bebek, beyin travması geçirdi. Bakıcı bebeğin kanepeden düştüğünü söyledi. Anne ve babası bebeği İstanbul a hastaneye götürürken, büyük oğulları Çağatay ı akıllarına hiçbir şey gelmeden yine bakıcı Sultan Keskin e bıraktı. 
     
     Çağatay "beni dövüyor" demiş 

     Yaklaşık bir hafta önce küçük çocuğunun tedavi gördüğü İstanbul'dan Çerközköy'e dönen baba Aydın Cirit'e, oğlu Çağatay bakıcının sevgilisi Bayram Acar'ı "Beni dövüyor" diye şikayet etti. Aydın Cirit bunu sorunca Acar, "Yok dövmüyorum, yaramazlık yapınca ceza veriyorum" diye kendini savundu. 
     Aydın Cirit, Çağatay'ı yeniden bakıcıya bırakıp İstanbul'a geldi. Ancak bir hafta sonra Çerkezköy'e yeniden dönen Cirit, Çağatay'ı görmeye bakıcının evine gitti. Çağatay ı evde göremeyen Aydın Cirit, bakıcı Sultan Keskin e nerede olduğunu sordu. Keskin in, çocuğun arkabalarında olduğunu söylemesi üzerine şüphelenen Aydın Cirit, polise başvurdu. 
     
</TEXT>
</DOC>
