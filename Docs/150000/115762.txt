<DOC>
<DOCNO> 115762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun03.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li gazeteci Cronkite'ten 3. Dünya Savaşı uyarısı 
</HEADLINE>
<TEXT>

     Amerikalı ünlü gazeteci Walter Cronkite, ABD yönetiminin, Birleşmiş Milletler BM desteği olmadan Irak'a operasyon düzenlemesi halinde 3. Dünya Savaşı'nın çıkacağını savundu. 
     Cronkite, "Beyaz Saray'ın tehditleri devam edecek. Tek müttefikimiz muhtemelen İngiltere olacak. Bu yeterli değil. Önümüzde 3. Dünya Savaşı'nı hazırladığımız ihtimalini görüyorum" dedi. 
     ABD'de 40 yıldan fazla gazetecilik kariyeri bulunan Cronkite, Texas A M Üniversitesi'nde yaptığı konuşmada, ABD'nin terörizme karşı savaşını anlattı. 
     Gazeteci Cronkite, Irak'a karşı en doğru yolun, BM'de iki aşamalı bir tasarının kabulü olduğunu söyledi. Cronkite, önce silah denetçileri için bir çağrı yapılmasını ve daha sonra denetçilerin müdahalesiz Irak'a girmelerini içeren bir tasarıyla ABD'nin Rusya ve Fransa dahil bütün müttefiklerinin desteğini kazanacağını savundu. 
     "Eylemlerimizin meşruiyeti BM yoluyla onaylanmalı" diyen Cronkite, BM desteği alınmazsa bölgede İran ve Pakistan'ın ABD'ye misillemede bulunacağını, Hindistan ile Pakistan arasındaki nükleer gerginliğin artacağı görüşünü ileri sürdü. 
     





</TEXT>
</DOC>
