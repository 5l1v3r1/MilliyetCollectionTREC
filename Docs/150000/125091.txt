<DOC>
<DOCNO> 125091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/siyaset/asiy.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba, Ağar’ı sevdi 
</HEADLINE>
<TEXT>

Doğru Yol’un yeni liderinin merkez sağda bütünleşme rüzg rı yaratabileceğini söyleyen Demirel, Ağar’ı da ilk arayan isim oldu 
     AYDIN HASAN Ankara 

     DYP Genel Başkanı Mehmet Ağar, siyasi nezaket çerçevesinde kongrede seçildiğine ilişkin mazbatayı seçim kurulundan almadan görevine başlamayacağını söyledi. 
     Ağar, kongre nedeniyle uykusuz geçen iki günün ardından dün dinlenmek için evine çekildi. Cep telefonu gün boyu susmayan Ağar, parti adına gündemdeki konular üzerine açıklamalarını da, Genel İdare Kurulu toplantısından sonra yapacağını belirtti. Ağar, göreve başladıktan sonra ilk ziyaret edeceği kişilerden birinin 9. Cumhurbaşkanı Süleyman Demirel olacağını bildirdi. 
     Bu hafta yapılması beklenen DYP GİK toplantısında, Başkanlık Divanı için seçim yapılacağı kaydedilirken, Ağar’ı kutlamak için arayan ilk isim Demirel oldu. Demirel’in ardından Tansu Çiller de telefonla Ağar’ı arayarak, başarılı olması dileğini iletti. 
     Ağar’ın seçilmesini "iyi değerlendirdiğini" dile getiren Demirel de, büyük bir oy farkıyla seçilmesinin merkez sağda bütünleşme rüzg rı yaratabileceğini ifade etti. Demirel, "Böyle bir rüzg rın bundan sonra olması gerekir. Ama bu tekelci bir yaklaşımla olmaz. Bütünleşme için herkesi kucaklayan bir havayı yaratmak lazım. Şu anda DYP’de bu potansiyel vardır" diye konuştu. 
     Ağar, parti yönetimine, kendi kontenjanından Dışişleri Bakanlığı’nın önemli isimlerinden Nüzhet Kandemir’i getirdi. Uzun yıllar büyükelçilik yaptığı ABD’deki etkili çevrelerle iyi ilişkileri olan Kandemir, gündemdeki Irak sorununu "içinden" bilen biri. Ağar, Kandemir hakkında, "Çok değerli bir eski bürokrat, beyefendi. Bağdat ve Washington’da büyükelçilik yapmış, olaylara canlı olarak’ h kim biri. Kendisinden siyasette hizmet vermesini rica ettim" diye konuştu. 
     
     Hedef, Meclis’te grup kurmak 
     Ufuk Söylemez, GİK üyeliği teklifini geri çevirince Alevi kesime mesaj verme çerçevesinde son anda listeye Reha Çamuroğlu alındı. Alevi kesimde etkisi olan Çamuroğlu, eski Troçkist. Mehmet Ali Bayar’ın ekibi içinde yer alan Çamuroğlu, DYP’den milletvekili adayı olmuştu. 
     Ağar, bazı bağımsız milletvekillerini yanına almayıp DYP’ye yalnız başına geçmeyi tercih etmişti. DYP’li tek milletvekili olan Ağar, transfer politikasını "orta vadeli" bir stratejiye oturttu. DYP’nin grup oluşturmasına yönelik transferler konusunda, olası siyasi gelişmelere göre parti yönetiminde karar üretilecek. Kulislerde, ileride ortaya çıkacak sorunlara bağlı olarak bağımsızların yanı sıra AKP’den bazı milletvekillerinin de, DYP’ye geçebileceği konuşuluyor. 
     



 SİYASET 















</TEXT>
</DOC>
