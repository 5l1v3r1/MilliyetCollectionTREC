<DOC>
<DOCNO> 117190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sonspo12.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe evinde, Galatasaray deplasmanda güçlü... 
</HEADLINE>
<TEXT>

     Birinci Süper Futbol Ligi 6. hafta erteleme maçında yarın karşı karşıya gelecek iki ezeli rakip Fenerbahçe ve Galatasaray'ın lig istatistikleri dengeli. 
     Fenerbahçe Şükrü Saracoğlu Stadı'nda bu sezon 4 maç yapan sarı-lacivertli ekip, kendi sahasında yenilgi yüzü görmezken, Galatasaray da deplasmanda rakiplerine boyun eğmedi. 
     Ligde Galatasaray ile Beşiktaş maçları ertelenen ve maç eksiğiyle toplayabildiği 16 puanla 8. sırada bulunan Fenerbahçe, kendi evinde oynadığı 4 maçta 3 galibiyet, 1 de beraberlik elde ederek 10 puan aldı. 
     Sahasında rakip fileleri 9 kez havlandıran Fenerbahçe, kalesinde ise 5 gol görmekten kurtulamadı. Sarı-lacivertli takım ayrıca, Şükrü Saracoğlu Stadı'nda bu sezon oynadığı ilk lig maçı olan Ankaragücü karşılaşması dışındaki diğer 3 maçında da kalesinde gol görürken, tüm maçlarında rakiplerine gol atmayı başardı. 
     
     KADIKÖY'DE FENERBAHÇE 
     Fenerbahçe'nin bu sezon Şükrü Saracoğlu Stadı'nda yaptığı maçların skorları şöyle 
Ankaragücü. 1 - 0 
Denizlispor 3 - 2 
Elazığspor. 4 - 2 
Adanaspor.. 1 - 1 
     
     GALATASARAY DEPLASMANDA DA AYAKTA 
     Birinci Süper Futbol Ligi'nin maç eksiğine rağmen lideri Galatasaray, iç sahada olduğu gibi deplasmanda da bu sezon yenilgi yaşamadı. 
     Şampiyonlar Ligi'ndeki başarısız grafiğine rağmen ligde ağırlığını hissettirmeye devam eden sarı-kırmızılı ekip, bu sezon deplasmanda yaptığı 4 maçtan 2 galibiyet ve 2 beraberlikle döndü. 
     Deplasman maçlarında rakip kalelere 7 gol bırakan Galatasaray, defansına yönelik tüm eleştirilere rağmen deplasmanda rakiplerinden sadece 4 gol yedi. 
     Sarı-kırmızılıların deplasmandaki tek golsüz maçı 0-0 sonuçlanan Elazığspor mücadelesi olurken, Galatasaray takımı diğer 3 maçta da hem gol attı, hem gol yedi ve dış sahadan 8 puanla döndü. 
     
     DEPLASMANDA GALATASARAY 
     Galatasaray takımının bu sezon deplasman karşılaşmalarında el ettiği skorlar şöyle 
Denizlispor 3 - 1 
Malatyaspor 2 - 2 
Elazığspor. 0 - 0 
Altay...... 2 - 1 
     





</TEXT>
</DOC>
