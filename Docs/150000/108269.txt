<DOC>
<DOCNO> 108269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/soneko14.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 67 puanlık artışla birinci seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 67.19 puan artarak, 1. seansı 9,291.73 puandan tamamladı. Hisse senetleri ortalama yüzde 0.73 değer kazandı. 
     Günün ilk seansına 9.43 puan artışla 9,233.97 puan seviyesinde başlayan endeks, seansın ilk yarısını da 42.33 puan yükselişle 9,266.87 puandan geçti. Dünkü 1. seansa göre işlem hacminde önemli artış dikkat çekerken, artış oranı yüzde 42 olarak hesaplandı. 
     Seans içinde endeksin gördüğü en düşük seviye 9,211.30 puan, en yüksek seviye ise 9,364.90 puan oldu. 
     Seans kapanışında mali endeks 128.96 puan artışla 11,113.30 puana, sanayi endeksi 5.15 puan artışla 9,102.55 puana ve hizmetler endeksi de 71.48 puan artışla 6,390.51 puana yükseldi. 
     Böylece önceki kapanışa göre mali grup hisseler ortalama yüzde 1.17, sanayi grubu hisseler ortalama yüzde 0.06 ve hizmet grubu hisseler de ortalama yüzde 1.13 oranında değer kazandı. 
     İşlem gören toplam 287 hisse senedinden 149'u değer kazanırken, 49 hisse senedi değer yitirdi. 89 hissenin fiyatında ise değişiklik olmadı. 
     Seansta, 125 trilyon 732 milyar 920 milyon liralık işlem hacmi oluştu. 
     Yapı Kredi Bankası, Garanti Bankası, Sabancı Holding, İş Bankası C ve Ersu en yoğun işlem gören hisseler oldu. 
     





</TEXT>
</DOC>
