<DOC>
<DOCNO> 138504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/spor/spo01.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KARARSIZ KARTAL 
</HEADLINE>
<TEXT>

İstanbul’daki yoğun kar yağışı Beşiktaş’ın tüm planlarını alt üst etti. Sabah antrenmanı iptal oldu, Antalya’da hazırlanma önerisi ise Lucescu’dan döndü 
     Antalya planı 
     SLAVİA Prag maçı öncesi İstanbul’daki kötü hava şartları Beşiktaş’ı sıkıntıyı soktu. Nevzat Demir Tesisleri’nde dün saat 11.00’de antrenman yapması planlanan Siyah - Beyazlılar, yoğun kar yağışı nedeniyle tesislere ulaşamayınca program kaydı. Bunun üzerine devreye giren Sinan Engin, perşembe günü Slavia Prag maçına kadar takımı Antalya’da kampa alalım’ önerisi getirdi. 
     
     Luce istemedi 
     ANTALYA önerisine sıcak bakan yöneticilerin isteğiyle Erdil Arpancı, kafilenin kalacağı oteli ayarladı. 19.00 uçağına yer ayırtılmasına karşın, Lucescu son anra karar değiştirdi. Öğlen saatlerinde Antalya programını iptal eden Rumen teknik adam, "Bir gün daha bekleyelim" önerisini getirdi. Bu gelişme üzerine futbolcular tesislerde toplanıp, antrenman yaptı. 
     
     Lucescu İş bitecek 
     TEKNİK Direktör Mircea Lucescu, Slavia Prag maçında zor da olsa turu geçen taraf olacaklarını iddia etti. Rumen teknik adam, İlhan Mansız’ın forma giyecek olmasının büyük avantaj olduğunu vurguladı. Lucescu, "İnönü’nün ambiansı muhteşem, Beşiktaş seyircisi bu maçta 12. gücün nasıl olduğunu bir kez daha gösterecek. Zago’nun yokluğu elbette sorun. Ancak yeniden aramıza dönecek olan İlhan Mansız hücumda gücümüzü zirveye çıkaracak" dedi. 
     
Yıldızlardan cezaya onaySlavia Prag maçında kırmızı kart gören Zago’ya para cezası verilmesine futbolcular da sıcak bakıyor 
     Ahmet Dursun’dan mesaj 
     UEFA Kupası 4. tur ilk maçı olan Prag deplasmanında kırmızı kart görerek, takımını on kişi bırakan Zago’ya tepkiler sürüyor. Beşiktaşlı futbolcular da, Brezilyalı oyuncunun para cezasına çarptırılmasına sıcak bakıyor. Ahmet Dursun imalı bir açıklama yaparken, "Bir sezon önce Fenerbahçe maçında 50 milyar lira para cezası almıştım. Bu maç çok daha önemli" diye konuştu. 
     
     Suç varsa, ceza olur’ 
     SİYAH - Beyazlı takımın Kaptanı Tayfur, olayların fazla büyütülmemesini istedi. Tecrübeli oyuncu, "Ortada suç varsa cezası da olur. Zago’dan hiçbirimiz bu hareketi beklemezdik. Kendisi de üzgün. Bu olay herkese ders olmalı. Çünkü kırmızı kart görenlere karşı ister istemez takım içinde de bir tepki oluyor. Profesyonelliği asla unutmamak gerekir" dedi. 
     
Biletler satışta      BEŞİKTAŞ ile Slavia Prag arasında 27 Şubat perşembe günü oynanacak olan rövanş maçının biletleri satışa çıktı. Biletix firması tarafından satışa sunulan biletler 160 milyon lira ile 12.5 milyon lira arasında değişen fiyatlarla taraftarlara satılacak. Karaborsacılara engel olabilmek için 1 kişinin en fazla 5 bilet alabileceği açıklandı. 
     
Yıldırım tedavi      DİZİNDE zedelenme meydana gelen Ahmet Yıldırım’ın Slavia rövanşına yetiştirilmesi için yoğun bir tedavi uygulanıyor. Zago’nun cezalı olması nedeniyle savunmayı Ahmet Yıldırım ile takviye etmek isteyen Lucescu’nun, kulüp doktorlarını uyardığı öğrenildi. Tecrübeli futbolcu ise, "Ağrılarım var. Önümüzdeki günlerde durumum netleşir" dedi. 
     
Yönetim karıştı Uzun süredir gergin olan Kıvanç Oktay ile İsmail Ünal’ın Prag’ta birbirleriyle tartıştığı iddia edildi 
     Otelde olay çıktı 
     SON günlerde Beşiktaşlı yöneticiler arasında yaşanan gerilim, Prag’ta doruk noktaya çıktı. Transferler, idari uygulamalar, kulüp üyelikleri ve seyahatler konusunda fikir ayrılığı içinde olan Asbaşkan Kıvanç Oktay ile Genel Sekreter İsmail Ünal’ın birbirine girdiği öğrenildi. Takımı Prag’a götüren uçakta başlayan gerginliğin, otelde kavgaya dönüştüğü iddia edildi. 
     
     Bilgili duydu 
     İKİ yönetici arasında yaşanan sert söz düellosuna Emin Önal’ın da katıldığı ancak diğer yöneticilerin araya girerek olayı güçlükle sakinleştirdiği bildirildi. Yaşanan kavgadan sonradan haberi olan Başkan Serdar Bilgili’nin, gelişmeye oldukça kızdığı ifade edildi. Bilgili’nin bugün yapılacak olan toplantıda iki yöneticiyi barıştırmayı planladığı vurgulandı. 
     
Derede boğulmayızBeşiktaşlı Sergen, UEFA Kupası’nda çeyrek finale çıkacaklarını iddia etti, "Paniğe gerek yok" dedi 
     Biz daha iyiyiz’ 
     BEŞİKTAŞ’IN tecrübeli oyuncularından Sergen Yalçın, Slavia Prag’ı rövanşta yıkacaklarını söyledi. Başarılı oyuncu, "Paniğe gerek yok. İki takımı teraziye koyarsak, Beşiktaş ağır basar. Biz gücümüzü ve kalitemizi biliyoruz. Bu iki unsuru rövanşta sahaya yansıttığımız taktirde, çeyrek finale kalırız. UEFA Kupası’nda denizleri geçtik, derede boğulmayız" ifadelerini kullandı. 
     
     Taraftar faktörü 
     SERGEN, Slavia’nın iyi bir takım olduğuna da dikkat çekti. Yıldız futbolcu, "Rakibimizi hafife almıyoruz. Küçümsersek hüsrana uğrarız. İşimizin zorluk derecesi bir hayli yüksek. Çıkacağız, aslanlar gibi 90 dakika savaşacağız, turu geçeceğiz. Beşiktaşlı taraftarların desteği her zaman itici güç olmuştur. Aynı yoğunlaşmayı rövanşta da yaşamalıyız" diye konuştu. 
     



 SPOR 























</TEXT>
</DOC>
