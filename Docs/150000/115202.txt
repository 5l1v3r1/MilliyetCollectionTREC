<DOC>
<DOCNO> 115202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/spor/spo15.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Yardım parası cezaya gidiyor 
     YAŞANAN üzücü trafik kazası nedeniyle sıkıntılı günler geçiren Sakaryaspor’a bir yandan maddi destek arayışları sürerken bir yandan da ceza geldi. Profesyonel Futbol Disiplin Kurulu, Yeşil - Siyahlı kulübü son lig maçında yapılan anons nedeniyle 2.5 milyar lira cezaya çarptırdı. 
     
     Ilievski’den dört yıllık imza 
     AVRUPA Şampiyonası Grup Elemeleri’ndeki rakibimiz Makedonya’da teknik direktör Nikola Ilievski dört yıllık imza atarak, anlaşmasını uzattı. İlievski’nin, Futbol Federasyonu’nun maddi sorunların aşılması konusunda verdiği garanti üzerine mukavele yenilediği bildirildi. 
     
     Torino’da yeni patron Ulivieri 
     İTALYA Ligi’nde aldığı kötü sonuçlar sonrası kupada da Empoli’ye elenen Torino’da işine son verilen teknik direktör Giancarlo Camolese’nin yerine Renzo Ulivieri getirildi. Bologna, Cagliari ve Parma takımlarında görev yapan tecrübeli teknik adamın, bir yıllık sözleşmeye imza atacağı belirtildi. 
     
     Yunanistan’dan ret iddiası 
     YUNANİSTAN Futbol Federasyonu’nun EPO , Türkiye ile Kasım ayında bir dostluk maçı yapılması önerisine olumsuz yanıt verdiği iddia edildi. Elefteros Tipos gazetesi, teklifin "2008 Avrupa Şampiyonası öncesinde, kargaşadan uzak durulması gerektiği" düşüncesiyle kabul edilmediği ifade edildi. 
     
     Basel’in korkusu 
     İSVİÇRE’DE Murat ve Hakan Yakın kardeşlerin forma giydiği Basel, Spartak Moskova maçının tarafsız sahaya alınmasını istedi. Moskova’daki tiyatroya Çeçen eylemciler tarafından yapılan baskın sonrası 800 kişinin rehin alınmasını örnek gösteren Basel, UEFA’ya talepte bulundu. 
     
     Becker’in zaferi 
     MÜNİH Eyalet Mahkemesi tarafından 2 yıl gözetim hapsi ve 500 bin Euro para cezasına çarptırılan eski ünlü Alman tenisçi Boris Becker, hapise girmekten kurtulmasının en büyük zafer olduğunu söyledi. Becker, "Son anda hapisten kurtulmak, kazandığım üç Wimbledon zaferinden bile değerli" dedi. 
     
     Avrasya’ya büyük ilgi 
     DÜNYANIN kıtalararası koşulan tek maratonu olan Avrasya Maratonu’nda yarın verilecek 24. start için hazırlıklar sürerken, bu yıl 75 bin kişiyle sınırlanan halk koşusu kayıtlarının beş gün öncesinden dolduğu açıklandı. Türk atletlerinin erkeklerde dokuz, bayanlarda ise yedi yıldır kazanamadığı maratona dünya çapında atletlerin katılması bekleniyor. Maratonun yanısıra, 15 kilometre yarışı ve halk koşusu da düzenlenecek. Maraton, aynı zamanda Balkan ve Türkiye şampiyonası niteliğini de taşıyor. 
     
     2. Lig’de bugün 
     12.00 Konyaspor - Y.Yozgatspor 
     
     3. Lig’de bugün 
     13.30 D.Kayapınar Bld. - Niğde 
     13.30 B.Karşıyaka - Şırnak 
     



 SPOR 





























</TEXT>
</DOC>
