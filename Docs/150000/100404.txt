<DOC>
<DOCNO> 100404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/astro/index.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik öne çıkıyor 
</HEADLINE>
<TEXT>

Küçülmekte olan Ay’a karşın bugün daha iyimser enerjiler var. Özellikle 19.26 sonrasında Ay’la Jüpiter’in yan yana gelmesi canlılık, enerji ve kendine güven sergileyen girişimlerin ortaya çıkabileceğini anlatıyor. Koç’lar güne çok rahat şartlarla başlamıyor ama akşam değişiklikler söz konusu. Aşkta moral yüksek. Boğa’lar yeni şartları değerlendirmekte zorlanmayacak. Bu arada ev hayatına ilişkin konularda da şans onlardan yana. İkizler harcamalarına göz atmalı ve büyük alışverişlerden kaçınmalı. Akşam keyif getirecek, rahat edecekler. Yengeç’ler parasal konularda başarılı olabilirler. Verdikleri sözleri de yerine getirmek zorundalar. Harcamalarda lükse yönelebilirler. Aslan’lar birkaç günlük bekleyişin ardından bu akşam rahat ve dikkat çekiciler. Gün içinde elde olmayan nedenlere özen göstermek gerekiyor. Başak’lar yoğun bir iletişim ve hareket içinde olabilirler. Sosyal konular ve grup çalışmaları söz konusu. Tamamlayacakları işler var. Terazi’nin keyfi yerine gelecek ama sabırlı olması lazım. Bugün tamamlanması gereken görevler açısından yoğun geçebilir. Akşam onları mutlu kılacak çok şey söz konusu. Akrep’ler dünden gelen dağınıklıklarını devam ettiriyorlar ama akşam yeni görevlerle karşılaşabilirler. Günlük işlerinin yanı sıra, yeni sorumluluklar var. Yay’lar çok rahat değil. Günlük işler, sağlıkla ilgili koşullar, bazı engel ve sınırlamalara neden olabilir. Oğlak’lar ortaklaşa konularda başarılı olacaklar. Süregelen işbirliklerinin verimini görebilirler. Sezgilerine güvenebilecekleri bir gündeler. Kova’lar eldeki işleri tamamladıktan sonra akşam canlı bir ortamda yer alabilirler. Alacakları önerileri ciddi değerlendirmeliler. Balık’ları şanslı kılan gelişmeler var ama akşam saatlerinde detaylara önem vermeleri ve daha sabırlı olmaları da gerekiyor. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
