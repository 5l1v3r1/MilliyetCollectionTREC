<DOC>
<DOCNO> 143480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur17.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de tezkere hazırlığı başladı... 
</HEADLINE>
<TEXT>

     Hükümet'in yeni tezkere getirme kararı alması üzerine AKP'de de retçi milletvekillerini ikna çalışmaları başladı. 
     AKP Grubu basına kapalı olarak toplanırken Başbakan Recep Tayyip Erdoğan da çalışmalarını Başbakanlık'ta sürdürdü. Sabah saatlerinde Genel Başkan Yardımcıları Dengir Mir Fırat ve Hayati Yazıcı, 20'ye yakın retçi milletvekili ile genel merkezde bir toplantı yaptı. 
     Edinilen bilgilere göre toplantıda gelinen aşamada durumun ülke açısından çok kritik bir noktaya geldiği, savaşın da kaçınılmaz olduğu vurgulanarak milletvekillerinden bugün Bakanlar Kurulu'nda kesin karar verilerek TBMM'ye getirilmesi beklenen asker tezkeresine destek vermeleri istendi. 
     AKP Grup toplantısında da Grup Başkanvekili Salih Kapusuz'un milletvekillerine kısa bir konuşma yaptığı öğrenildi. Kapusuz, tezkerenin bugün gelmeyeceğini ancak tarihinin bugünkü Bakanlar Kurulu'ndan sonra belirlenerek yarın ya da perşembe günü TBMM'de görüşülebileceğini söyledi. 
     





</TEXT>
</DOC>
