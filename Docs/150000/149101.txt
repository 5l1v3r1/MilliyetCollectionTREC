<DOC>
<DOCNO> 149101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/soneko12.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu personel ücretlerinin sınırları belirlendi... 
</HEADLINE>
<TEXT>

     Kamu personelinin yılın ilk 6 ayı için ortalama ücret toplamı üst sınırı, 3 milyar 150 milyon lira olarak belirlendi. 
     Bakanlar Kurulu'nun, Resmi Gazete'nin bugünkü sayısında yayımlanan kararı, 1 Ocak 2003 tarihinden geçerli olmak üzere yürürlüğe girdi. 
     Üst sınır geçen yıl 2 milyar 300 milyon lira olarak uygulanmıştı. 
     Söz konusu personelden ortalama ücret toplamı ''üst sınırı aşmayanların'' mali ve sosyal haklarında, devlet memurları aylıklarına 2003 yılı birinci altı ayında yapılan ve yapılacak olan artış oranlarının yüzde 75'ini geçmemek ve kurum içi hiyerarşik yapıların gerektirdiği ölçüde farklı oranlarda olmak üzere, mevzuatları dahilinde, yetkili organlar tarafından artış yapılabilecek. 
     Bu oran, ortalama ücret toplamı üst sınırı aşanlardan ortalama ücret toplamı 3 milyar 900 milyon liraya kadar olanların mali ve sosyal haklarında, devlet memurları ayklıklarına 2003 yılı birinci altı ayında yapılan ve yapılacak olan artış oranlarının yüzde 25'i, ortalama ücret toplamı 3 milyar 900 milyon lira ve daha fazla olanların mali ve sosyal haklarında ise anılan oranların yüzde 15'i olarak uygulanacak. 
     Bu oranlar geçen yıl sırasıyla yüzde 100, yüzde 45 ve yüzde 35 olarak uygulanmıştı. 
     





</TEXT>
</DOC>
