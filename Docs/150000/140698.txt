<DOC>
<DOCNO> 140698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/spor/spo07.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk ateşi söndü 
</HEADLINE>
<TEXT>

Atina 2004 Olimpiyatı’nın meşalesi, Kıbrıs’ta Lefkoşa’nın Rum Kesimi dahil beş kıtada 27 şehri ziyaret edecek, ancak Türk topraklarını pas geçecek 
     MURAT AĞCA 

     Lafta kaldı 
     TÜRKİYE ile Yunanistan arasında son dönemde yaşanan yakınlaşmanın, sporda dostluk ve barışın simgesi olimpiyat ile perçinlenmesi fikri suya düştü. Atina 2004 Olimpiyatı’nın meşalesi, dünyanın beş kıtasında 27 şehri dolaşacak ancak burnunun dibinde antik olimpiyatlara can veren Anadolu’yu pas geçecek. Üstelik meşalenin son durağı da sadece 200 bin nüfuslu Kıbrıs Rum Kesimi’nin başkenti Nicosia Lefkoşa olacak. 
     
     Siyaset karıştı 
     OLİMPİYAT’A daha önce ev sahipliği yapmış 21 kent ile 2008’i düzenleyecek Pekin ile kıta temsilcileri olarak Kahire, Cape Town, Rio, New York ve IOC’nin merkezi Lozan’dan geçecek olan meşalenin neden Lefkoşa’ya gideceğinin ise herhangi bir açıklaması yok. TMOK Başkanı Sinan Erdem, bu gelişmenin kendisini de şaşırttığını ve üzdüğünü belirterek, "Dışişleri Bakanlığı, Papandreu ile temas etmeli" diye konuştu. 
     



 SPOR 



























</TEXT>
</DOC>
