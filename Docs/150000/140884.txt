<DOC>
<DOCNO> 140884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko11.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketiciye yasayla ödeme kolaylığı 
</HEADLINE>
<TEXT>

     ANKARA Milliyet 

     Özellikle kredi kartı mağdurlarının merakla beklediği tüketicinin korunmasına dair kanunda değişiklik öngeren tasarının genel kurul görüşmelerine başlandı. TBMM Genel Kurulu’nun dünkü oturumunda devre tatil, paket tur, kampanyalı paket satışlar, taksitle satış konularında tüketici lehine düzenleme getiren ilk 12 madde kabul edildi. Kabul edilen maddelerle kurumlar tarafından hazırlanan tek tip sözleşmelerde, tüketiciyi mağdur eden uygulamaları ortadan kaldıracak düzenlemeler getirilirken, ayıplı mal tanımı da genişletildi. Görüşmelerde söz alan Sanayi ve Ticaret Komisyonu Başkanı Soner Aksoy, halen kredi kartı borcu nedeniyle icra takibinde bulunan 110 bin 542 kişiye tasarı ile ödeme kolaylığı getirildiğini ifade etti. 
     Öte yandan Türkiye Bankalar Birliği TBB , söz konusu tasarıya eklenen geçici 1. maddenin temerrüt faizini ödemeyenlere ödül niteliğinde olduğunu açıkladı. TBB yaptığı açıklamada, geçici madde ile getirilen düzenlemenin geriye dönük olarak yürütülmesinden dolayı uygulamada haksızlığa neden olacağını ve bankaların bilançolarını olumsuz etkileyeceğini belirtti. 
     



 EKONOMİ 























</TEXT>
</DOC>
