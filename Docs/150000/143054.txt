<DOC>
<DOCNO> 143054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sontur13.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de vatandaşlar savaş tehlikelerine karşı afişlerle uyarıldı 
</HEADLINE>
<TEXT>

     Bingöl'de, olası Irak savaşındaki tehlikelere karşı vatandaşlar afişlerle uyarıldı. 
     Sivil Savunma İl Müdürlüğü'nce, olası Irak savaşında kimyasal silah kullanılması halinde nasıl korunulması gerektiği yönünde vatandaşlara uyarı afişleri dağıtıldı. 
     Kimyasal maddelerin tanıtıldığı afişlerde, kimyasal saldırılara karşı korunma yöntemleri, saldırı öncesi alınması gereken önlemler ve kimyasal maddelere maruz kalındığı zaman ilk belirtilere yer verildi. 
     Bu arada, kentin işlek caddelerindeki işyerlerinin vitrinlerine de, olası doğal afet ya da savaşlarda, can kaybının en aza indirilmesi için ilkyardımın öğrenilmesi gerektiği konusunda uyarıların yer aldığı afişler asıldı. 
     





</TEXT>
</DOC>
