<DOC>
<DOCNO> 109553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur07.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Zikzaklar istikrarsızlık getirir" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, seçim erteletme ve barajı düşürme girişimlerini eleştirdi. Sabancı, "Zikzaklar istikrarsızlığı getirir" dedi. 
     Sabancı, Türk Sanayici ve İşadamları Derneği TÜSİAD 
     Yüksek İstişare Konseyi toplantısı öncesinde gazetecilerin sorularını yanıtladı. Seçimin ertelenmesinin piyasalara etkisinin ne olacağının sorulması üzerine Sabancı, seçime partilerin hep beraber karar verildiğini belirterek, "Zaten bizim derdimiz istikrar yok" dedi. İstikrarsız ortam nedeniyle güven kaybı yaşandığını ve yabancı sermaye gelmediğini, hatta gittiğini, Türk girişimcisinin de yatırım yapamadığını, işsizlerin arttığını belirten Sabancı, şunları söyledi 
     "Herkes beraber konuştular. Enine boyuna karar verdiler. Kararı veren parlamentoydu. Şimdi zikzaklar getirilirse yine istikrarsızlık olur. Faizler anormal, Borsa da anormal, zaten normal değildi ki. Borsalar başka borsalarla karşılaştırılırsa, faizler başka ülkelerin faizleriyle karşılaştırırsan inanılmaz derece pahalıydı. Bu faizle yatırım olur mu Bu faizle akıllı düzenlemeler olabilir mi Zaten bizim derdimiz iç para, dış para. Faiz yüklekliği... Ben üzülüyorum. Biran evvel ortamın düzelebilmesi için... Bu kararı verenler kendileri kardeşim. 
     Tekrar zikzak yapıp zamanı uzattık. Farzet uzattık, farzet yeni bir tarih konuldu ve seçim oldu. Ne bekliyorsunuz, bundan farklı ne olur " Sabancı, yüzde 10 barajının düşürülmesi girişimleriyle ilgili bir soru üzerine şu anda bile çok fazla parti olduğunu belirterek, "Asıl enflasyon burada var. Barajı daha aşağı indirelim, daha dağılalım, dağılalım... Dağılalım, birleşme, toplanma, elele vermeyi denize atalım, daha dağılalım, ne güzel oluyor" dedi. Ekonomik hayatta ve diğer alanda dar gelirlilerin hakkının yendiğini dile getiren Sabancı, "Benim bir öğretmenim var ki, kaç liraya çalışıyor, bir polisim var ki kaç liraya çalışıyor, evine nasıl mutluluk götürecek, nasıl evinde moralli olacak ki, öğretmen gelip çocuklarınıza da sahip olacak" diye sordu. 
     





</TEXT>
</DOC>
