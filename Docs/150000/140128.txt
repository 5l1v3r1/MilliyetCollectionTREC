<DOC>
<DOCNO> 140128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo21.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Göztepe karşı karşıya geliyor... 
</HEADLINE>
<TEXT>

     Birinci Süper Lig'de bu akşam Beşiktaş ile Göztepe karşı karşıya geliyor. İnönü Stadı'nda oynanacak maç, 19 00'de başlayacak. Karşılaşmayı Hamza Mısır yönetecek. 
     Göztepe maçının hazırlıklarını dün yaptığı antrenmanla tamamlayan Beşiktaş'ta Teknik Direktör Lucescu, çalışma öncesi oyuncularıyla bir toplantı yaptı. Rumen hoca, "Motivasyon eksikliğimiz her maç daha da artıyor. Üstünüzde baskı var ancak bunu kaldırmak da sizin elinizde. Göztepe'yi hafife almayın, dikkatli olun" dedi. 
     Beşiktaş ve Göztepe'nin muhtemel kadrosu ise şöyle 
     Beşiktaş Cordoba, Tolga, Ronaldo, Zago, Tamer K. Dobra , Yasin, Tayfur, Pancu, İbrahim, A. Dursun, İlhan. 
     Göztepe Bora, Şenol, Tayfun, Sinan, Mehmet, Cem, Mkalele, Cumhur, Cüneyt, Z. Biryol, Alp. 
     
     İNÖNÜ'DE ŞÖLEN 
     100. kuruluş yıldönümünü kutlayan Beşiktaş, bugün oynanacağı Göztepe maçı öncesi çeşitli etkinlikler düzenleyecek. Eski yerli ve yabancı oyuncuların yanısıra, teknik direktörlerin de katılacağı dört ayrı takım gösteri maçı yapacak. Laser ve havai fişek gösterilerin yanısıra 100. yıl meşalesi yakılacak. 
     Beşiktaş için bestelenen özel marşlar çalınacak. Marşların birini Mustafa Sandal, diğerini ise Ufuk Yıldırım söyleyecek. Ayrıca tüm taraftarlara yıldönümü pastası dağıtılacak. 
     





</TEXT>
</DOC>
