<DOC>
<DOCNO> 116186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sonspo04.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Lakers evinde 2. yenilgisini aldı... 
</HEADLINE>
<TEXT>

     ABD Profesyonel Basketbol Ligi NBA'ye bugün yapılan maçlarla devam edildi. Son 3 sezonun şampiyonu Los Angeles Lakers, deplasmanda Portland Trail Blazers'a 102-90 yenilerek, 1990 sezonundan buyana ilk kez sezonun ilk 2 maçını kaybetti. 
     Batı Konferansı Pasifik Grubu'nda yeralan 2 takım, Portland'da karşı karşıya geldi. 
     Trail Blazers'da Rasheed Wallace 28 sayı atarken, sağ ayak baş parmağından sakat olan Shaquille O'Neal'ın oynamadığı maçta Kobe Bryant, 25 sayıyla yine Lakers'ın skor yükünü taşıyan oyuncu oldu. 
     Bryant aynı zamanda 10 ribaund alarak ''double double'' yaptı. 
     Doğu Konferansı Merkez Grubu'nda yeralan Detroit Pistons'ın ligdeki ilk maçında, bu sezon NBA Ligi'nde Hidayet Türkoğlu'ndan sonra forma giyecek 2. Türk basketbolcu olacak Mehmet Okur, oynamadı. 
     Pistons bu maçta, Atlantik Grubu'nda bulunan New York Knicks'i evinde 86-77 yendi. Takımda Richard Hamilton 22 sayı, Ben Wallace 14 ribaund gerçekleştirdi. Knicks'de ise Allan Houston 31 sayı atarken, Kurt Thomas 17 sayı, 10 ribaundla takımın en başarılı 2. ismi oldu. 
     Doğu Konferansı Merkez Grubu'nda yeralan Indiana Pacers, Batı Konferansı Ortabatı Grubu'nda bulunan Houston Rockets'ı 91-82 yendi. 
     Indianapolis'de yapılan maçta Jermaine O'Neal 24, Ron Artest 20 sayı kaydetti. 
     Rockets'da ise Steve Francis 39 sayıyla kariyerinin en yüksek sokurunu elde ederken Kelvin Cato da 17 ribaundla kariyerinde bir maçtaki en fazla ribaundunu gerçekleştirdi. 
     Rockets'da forma giyen bu sezon için 26 Haziran'da yapılan draft seçmelerinde 1. olan Çinli ''çaylak'' basketbolcu Yao Ming, sonradan girdiği maçta, 11 dakika oynadı. 1 tane 2 sayılık atış denemesinde bulunan ve bunda da başarılı olamayan, 3 faul yapan Ming, yalnızca 2 savunma ribaundu aldı. 
Sonuçlar şöyle 
Boston Celtics-Chicago Bulls 96-99 
Indiana Pacers-Houston Rockets 91-82 
Philadelphia 76ers-Milwaukee Bucks 95-93 
Toronto Raptors-Washington Wizards 74-68 
Miami Heat-Orlando Magic 86-100 
New Jersey Nets-Atlanta Hawks 105-94 
Detroit Pistons-New York Knicks 86-77 
Memphis Grizzlies-Dallas Mavericks 108-119 
Minnesota Timberwolves-Denver Nuggets 83-77 
New Orleans Hornets-Utah Jazz 100-75 
Portland Trail Blazers-Los Angeles Lakers 102-90 
Seattle Supersonics-Phoenix Suns 86-73 
Golden State Warriors-San Antonio Spurs 106-98 
Los Angeles Clippers-Cleveland Cavaliers 96-98 
     





</TEXT>
</DOC>
