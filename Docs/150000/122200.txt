<DOC>
<DOCNO> 122200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/magazin/amag.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü simalar saloped giyiyor 
</HEADLINE>
<TEXT>

Sinema terk etme olayı daha önce de yaşanmıştı. Ünlüler bahçıvan pantolonuyla poz veriyor. "Kışlık Safran açılsa da gitsek" heyecanı... Cem-Ümit Boyner çifti sinemada bile siyasete bulaştı 
     KAYNAMA NOKTASI - Ahmet SALİH 

     Cumartesi gecesi Ortaköy’deki Feriye Sineması’nda Dönüş Yok Irreversible ’ adlı olay filmi seyrettim. Gaspar Noe’nin tüm dünyada seyretme dayanılmazlığı’ ya da zor dayanılırlığı’, Türkiye’de ise Hıncal Uluç’un, İsmet Berkan’ın radikalizmini ölçmek için bir parametreye dönüştürmesi ile üne kavuşan filmin bizim seanstaki kalabalığı bayağı dirençli çıktı. Ancak arka koltuktaki bir kadın izleyici filmin ilk yarısı boyunca sık sık "Bu Fransız filmiymiş, bilmiyordum" diyerek söylendikten sonra antrakta, yanındaki üç erkeği salonu terk etmeye ikna etti. Hıncal Uluç buna ne der bilmem ama ben de dokuz dakikalık tecavüz sahnesinin büyük bölümüne bakamadım. 
     
     Yazar, sevgilisiyle.. 
     Şu sıralar İstanbul entelijansiyası da ikiye bölünmüş durumda galiba Hayatları boyunca, tam da üstlerine vazife olduğu dönemlerde ortaya bir tane doğru dürüst radikal politik tez ortaya koymamış iki ünlü edebiyatçımız Beyoğlu’nda filmi terk edenleri "küçük burjuvalıköla suçlayarak yürüyorlardı. 
     Bu seri halde film terk etme olayı geçen kış da bir kez olmuştu. Orhan Pamuk, bir festival kapsamında gösterilen ve yine bir Fransız filmi olan Baise Moi’daki yine uzadıkça uzayan tecavüz sahnesinin ardından sevgilisi Sim Hanım ile salondan koşar adım çıkmıştı. 
     
     "Türkiye’yi bekliyoruz" 
     Bir hafta önce, pazar akşamı ise Feriye Sineması’nda yine bir Fransız filmi gösterimdeydi ama radikalparametrik’ bir film değildi söz konusu olan Yvan Attal’ın Benim Karım Artist’i. Yine de seyirciler arasında radikalpolitik’ bir çift bulunuyordu Cem-Ümit Boyner. Çifte başka bazı sanayiciler de dahil oldu bir süre sonra. Konuşmalar şu minval üzreydi "Ne yapıyorsun ". "Ne yapalım, Türkiye’yi bekliyoruz." Bir seçim ertesi söylemi olan "Şu piyasalar bir açılsa" temennisi gonga kadar sürdü. 
     
     Herkes onu bekliyor 
     Aslı Altan’ın Karaköy, Liman Lokantası’nda açacağı kışlık Safran’ın beklentisi İstanbul’un çok kazanan gazeteci ve entelektüel burjuva çevrelerinde artık had safhada... Safran’ın bu yılki mönüsünü hazırlayan Şemsa Denizsel yemeklerine bir de toplu isim taktı Yeni İstanbul Mutfağı. Denizsel, geçen haftayı Londra’daki Good Food İyi Yemek ’ fuarında geçirdi. 
     
     Yepyeni bir mek n 
     İzzet Çapa da Saloped adlı yeni bir mek n açıyor... Sosyete çiçekçisi ve dekoratörü Doğan Çakıt nam-ı diğer Dodo ile bir ortaklık kuran Çapa şu sıralar kentin bazı sakinlerine saloped bir tür bahçıvan pantolonu giydirmekle meşgul. Reklamcısından Atilla Aksoy mankenine Deniz Akkaya saloped giymiş bazı kişilerin fotoğrafları çekiliyor bu fotoğraflar mek nın dekorasyonunda kullanılacak. Gazeteciler ise Milliyet ve Hürriyet’in iki röportajcısı olacak. 
     



 MAGAZİN 










</TEXT>
</DOC>
