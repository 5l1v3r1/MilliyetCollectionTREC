<DOC>
<DOCNO> 141905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/guncel/gun04.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’liyi tartakladı, görevden alındı 
</HEADLINE>
<TEXT>

ABD’li askerleri, yere yatırıp üst araması yaptıran Binbaşı Çalışkan, farklı bir göreve alındı 
     HABER MERKEZİ 

     İskenderun Limanı’ndan izinsiz çıkmak isteyen ABD’li askerleri yere yatırarak üst araması yaptıran Türk subayın Deniz Piyade Binbaşı Ruhi Çalışkan olduğu belirtildi. Çalışkan’ın, uyarılarını dikkate almayarak karşı koyan ABD askerlerine, "Size çıkamazsınız diyorum " diyerek tartakladığı ve bu nedenle farklı bir göreve kaydırıldığı öne sürüldü. 
     
     BİNBAŞI MÜDAHALE ETTİ 
     İddialara göre Türk ve ABD askerleri arasında patlak veren ilk olay, şöyle gerçekleşti Limandan çıkmak isteyen ABD’li askerlere ilk uyarı, eş seviyedeki Türk askerlerince yapıldı. ABD askerleri söz konusu uyarıyı dikkate almayınca Binbaşı Çalışkan olaya müdahale etti ve mutabakat muhtırası gereği limanı terk edemeyeceklerini kendilerine anlattı. Amerikan askerlerinin uyarıları dikkate almaması üzerine Çalışkan, Amerikan askerlerini tartaklayarak yere yatırdı. Yerde üst araması yapılarak silahları alınan askerler, yetkililere teslim edildi. Çalışkan, Amerikan askerlerini tartakladığı için İskenderun Deniz Üs Komutanlığı’ndan farklı bir göreve kaydırıldı. 
     



 GÜNCEL 

















</TEXT>
</DOC>
