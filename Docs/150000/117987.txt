<DOC>
<DOCNO> 117987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sonspo12.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ADANASPOR 0 - GALATASARAY 0 newline maç sonucu 
</HEADLINE>
<TEXT>

     Birinci Süper Lig'de, Adanaspor ve Galatasaray arasındaki karşılaşma 0 - 0 berabere bitti. 
     
     İlk yarı 

     Aralıklarla yağan yağmur altında yapılan maçın ilk tehlike atağını 2. dakikada Galatasaray geliştirdi. Bu dakikda Ayhan, yerden güzel pasla Arif'i kaçırdı. Bu futbolcunun ceza sahasına ortasında, topa hiç kimse dokunamayınca, defans tehlikeyi uzaklaştırdı. 14. dakikada Bülent, Necati'yi düşürdü. Kazanılan serbest atışı kullanan Pachola, topu direkt kaleye gönderdi, yerden gelen topu kaleci Mondragon kornere çeldi. 19. dakikada Ergun'un, ceza sahasına ortaladığı topa, Arif kafayla vurdu, yan direkten dönen topu, defans uzaklaştırdı. 32. dakikada Hasan, yaklaşık 25 metreden çok sert vurdu. Kaleciyi geçen top, üst direkten oyun alanına geri döndü. 33. dakikada Pinto, ceza sahası içinde kaleci Murat Şahin ile karşı karşıya kaldı. Bu futbolcu topa vurmakta gecikince yetişen defans oyuncuları tehlikeyi önledi. 35. dakikada gelişen Adanaspor kontratağında, Ali Asım soldan çizgiye kadar indi, topu ceza sahası içindeki Necati'ye aktardı. Bu futbolcunun sert şutunu kaleci Mondragon yatarak önledi. 42. dakikada Adanaspor ceza sahasında oluşan karambolde, Pinto, topun gelişine sert vurdu, top defansa çarpıp, oyun alanına geri döndü. Kalan dakikalarda her iki takımın çabaları sonucu değiştirmeyince, ilk yarı 0-0 sona erdi. 
     
     İkinci yarı 

     Galatasaray, ikinci yarıya, Pinto'nun yerine Christian'ı alarak oyuna başladı. 
     50. dakikada Hasan Şaş'ın, soldan ceza sahasına yaptığı ortada 
     topun gelişine Christian'ın vuruşunda top üstten auta çıktı. 
     57. dakikada Murat Özatak, topu ceza sahası içinde müsait pozisyonda Necati'ye aktardı, bu futbolcunun sert şutunda, top yan 
     ağlarda kaldı. 
     60. dakikada Arif, ceza sahası çizgisi üzerinden sert vurdu, top 
     üst direkten döndü. 
     63. dakikada Necati topu Pachola'ya aktardı, önündeki defans oyuncusunu geçen Pachola, kaleci Mondragon ile karşı karşıya kaldı, 
     kaleciden seken topu, defans kornere attı. 
     64. dakikada Adanaspor'un sağdan kazandığı serbest atışı Pachola direkt kaleye gönderdi. Top üst direkten döndü. 
     65. dakikada rakibine sert giren Adanasporlu Seat sarıkart gördü. 
     71. dakikada Galatasaray'da, Felipe'nin yerine Berkant, 77. dakikada Hasan Şaş'ın yerine Baliç oyuna girdi. 
     82. dakikada Adanaspor'da Pachola çıktı, yerine Umut oyuna dahil oldu. 
     83. dakikada da Ali Asım yerini Murat Bölükbaş'a bıraktı. 
     85. dakikada gelişen Adanaspor kontratağında, Umut soldan altıpasa ortaladı, Murat Bölükbaş'ın kafa vuruşunda top kalecide kaldı. 
     89. dakikada Adanasporlu Murat Özatak yerini Emilov'a bıraktı. 
     Maçın kalan dakikalarında skor değişmedi ve maç da 0-0 berabere sonuçlandı. 
     





</TEXT>
</DOC>
