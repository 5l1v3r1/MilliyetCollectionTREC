<DOC>
<DOCNO> 140893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/guncel/gun10.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuldan çocuk kaçırıldı 
</HEADLINE>
<TEXT>

Gonca Mobilyaları’nın sahibinin oğlu ve kızını Yakacık Özel Ortadoğu Koleji’nin önünden kaçıran silahlı 3 kişi kayıplara karıştı 
     İSMAİL POLAT İstanbul 

     Kartal’da Gonca Mobilyaları’nın sahibi Mahmut Kesen’in Canan ve Can isimli iki çocuğu, kimliği belirsiz silahlı üç kişi tarafından Yakacık Özel Ortadoğu Koleji önünden kaçırıldı. 
     Kesen’in özel şoförü Muharrem Bayrak 34 BJ 368 plakalı Volvo marka otomobil ile, her zaman olduğu gibi Can 14 ve Canan 9 isimli iki kardeşi almak üzere okula yaklaştı. O sırada otomobilin önü, saat 16.30 sıralarında içerisinde üç kişinin bulunduğu ve 34 VN 6874 sahte plakalı olduğu belirlenen bir minibüsle kesildi. Bayrak’ı aşağı indiren silahlı kişiler feci şekilde dövdükten sonra el ve ayaklarını bağlayarak, bindirdikleri minibüs ile okulun önüne geldi. 
     
     Minibüse bindirdiler 
     Çıkışta bekleyen iki kardeşi minibüse bindiren zanlılar, şoförü ve otomobili bıraktıktan sonra kaçtı. Olaydan sonra Bayrak’ın durumu bildirmesi üzerine harekete geçen polis, zanlıların yakalanması için araştırma başlattı. 
     



 GÜNCEL 



















</TEXT>
</DOC>
