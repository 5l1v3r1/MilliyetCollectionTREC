<DOC>
<DOCNO> 108129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur05.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan adayları tanıtırken kulağı YSK'da olacak... 
</HEADLINE>
<TEXT>

     AKP Genel Başkanı Tayyip Erdoğan, yarın İstanbul adayı olarak kendisiyle birlikte partisinin adaylarıyla basının önüne çıktığı saatlerde Yüksek Seçim Kurulu da YSK Erdoğan'ın aday olup olamayacğı konusundaki kararını açıklaması bekleniyor. 
     Erdoğan'ın partisinin adaylarının tanıtımı için düzenlediği toplantı ilginç bir şekilde YSK'nın adaylığı konusunda nihai kararını vereceği tarihle aynı güne geldi. 
     Erdoğan'ın Diyarbakır DGM'den sabıka kaydının silinmesine ilişkin aldığı kararın Yargıtay tarafından iptal edilmesi üzerine kritik hale gelen adaylığı konusundaki karar yarın çok büyük olasılıkla YSK tarafından verilerek açıklanacak. 
     Erdoğan, YSK'nın hakkındaki kararının açıklandığı saatlerde AKP'nin milletvekili adayı olarak basının önüne çıkacak. Erdoğan, Bilkent Otel'de düzenlenecek toplantıda, AKP'nin İstanbul 1'inci bölge 1'inci sıra milletvekili adayı olarak takdim edilecek. Erdoğan bu toplantıda partisinin ilk kez girdiği ve en büyük favorisi olarak gösterildiği 3 Kasım seçimlerindeki adaylarını basına tanıtacak. Erdoğan, YSK'nın hakkında vereceği kararın gölgesinde gerçekleşecek aday tanıtım toplantısıyla 3 Kasım seçimleri için AKP'nin kampanyasını da başlatacak. 
     





</TEXT>
</DOC>
