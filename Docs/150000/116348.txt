<DOC>
<DOCNO> 116348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun17.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de sokağa sakız atmanın cezası 50 sterlin olacak 
</HEADLINE>
<TEXT>

     İngiltere'de sokakları temiz tutmak için bir dizi önlem alınıyor. 
     Bu çerçevede sokağa sakız ve çöp atmanın cezası 50 sterlin 125 milyon TL olacak. 
     Ayrıca, okul ve stadyum çevrelerindeki dükkanların sakız satmalarının yasaklanması planlanıyor. 
     Cezaları polis, çöpçü, belediye çalışanları ve henüz belirlenmeyen hükümete bağlı 5 kuruluşun çalışanlarının keseceği belirtiliyor. 
     Birkaç kez ''sokağa çöp atma'' cezası alanlar, mahkemeye çıkarılacak ve zorunlu kamu hizmeti cezasına çarptırılabilecek. 
     Yeni önlemler çerçevesinde, köpek sahiplerine de, hayvanların sokakları pisletmesi halinde ceza kesilecek. Gürültü kirliliğini önleme amacıyla da, gereksiz yere ve uzun süre otomobilinin alarmı çalan araç sahibi cezalandırılacak. 
     Kesilecek cezaların belediyelere kalması planlanıyor. 
     





</TEXT>
</DOC>
