<DOC>
<DOCNO> 111933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/siy07.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Oyunu bozdum 
</HEADLINE>
<TEXT>

DSP Genel Merkezi’ndeki "Bilgi Toplum Otobüsü"nü kamuoyuna tanıtan Ecevit, partisine yönelik oyunlar olduğunu söyledi 
     ANKARA Milliyet 

     Başbakan Bülent Ecevit, seçimlerden sonra genel başkanlığı bırakacağı yönündeki açıklamasını DSP’ye yönelik oyunları bozmak için yaptığını söyledi. DSP Genel Merkezi’nde partisinin "Bilgi Toplum Otobüsü"nü kamuoyuna tanıtan Ecevit, AB ilerleme raporunun henüz açıklanmadığını anımsatarak kendisinin de merakla ve umutla beklediğini ifade etti. Siyasetten çekileceğine ilişkin soruları da yanıtlayan Ecevit, şöyle konuştu "Siyasetten çekilecek değilim, genel başkanlıktan çekilmem mümkün. Sağlık açısından gereksinme duymuyorum. " dedi. Ecevit, ABD’nin Irak’a müdahalesi konusunda ise kaygılı bekleyiş içinde olduklarını vurguladı. 
     



 SİYASET 



















</TEXT>
</DOC>
