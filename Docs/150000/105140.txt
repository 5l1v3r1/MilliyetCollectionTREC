<DOC>
<DOCNO> 105140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sonspo08.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un eski kalecisi Pfaff trafik kazası geçirdi 
</HEADLINE>
<TEXT>

     Bir dönem Trabzonspor'un da kalesini koruyan ünlü Belçikalı futbolcu Jean Marie Pfaff, trafik kazası geçirdi. 
     Jean Marie Pfaff'ın, tatilini geçirdiği İtalya'dan, ülkesi Belçika'ya motosikletiyle dönerken trafik kazası geçirdiği açıklanırken, ünlü futbolcunun kaldırıldığı hastanenin yetkilileri, bir dönemin ünlü kalecisinin hayati tehlikesinin olmadığını söylediler. 
     Kazayla ilgili ayrıntılı bilgi verilmezken, Pfaff'ın özellikle yüzünden ağır yaralandığı öğrenildi. Pfaff'ın yüzünün bazı bölümlerinin tanınmayacak duruma geldiği açıklanırken, hastane yetkilileri tarafından kendisine estetik ameliyat yapılacağı belirtildi. 
     





</TEXT>
</DOC>
