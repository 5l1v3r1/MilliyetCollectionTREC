<DOC>
<DOCNO> 114755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/guncel/gun06.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
7200 sahtek r 
</HEADLINE>
<TEXT>

Osmaniye’de bulunan sahte öğretmen kimliği, Türkiye genelindeki sahte belge skandalını gözler önüne serdi 
     TUNCAY DAĞLI Adana DHA 

     Osmaniye Kadirli’de bir kişinin üzerinde sahte öğretmen kimliği bulunması, Türkiye geneline örümcek ağı gibi yayılan sahte belge skandalını ortaya çıkardı. Sahte belgelerle üniversite giriş hakkı elde edildiği, sürücü belgesi düzenletildiği, memur sınavı kazanıldığı anlaşıldı. Savcılığın ilk soruşturması sonunda beş kişi tutuklanırken, 100 kadar kişinin bu belgelerle üniversiteye girdiği, olaya karışan kişi sayısının da, Türkiye genelinde 7200’e ulaştığı kaydedildi. 
     
     Çorap söküğü gibi... 
     Jandarma ekipleri, yolda rutin arama ve kimlik kontrolü yaparken, Ömer Aslantaş’ın üzerinde Mustafa Şanlıtürk adına düzenlenmiş sahte öğretmen kimliği buldu. Olayı araştıran jandarma ekipleri, bilgisayar teknolojisi kullanılarak yapılan sahte belgeleri "Light digital" adlı bürosunda düzenleyen Ali Kocaoğlu’na 42 ulaştı. Ekipler ardından sahte öğretmen kimliği, ÖSS, KPSS sonuç belgesi ve sürücü belgesi düzenleten, bunların düzenlenmesine aracılık eden ve özel yetenek sınavını kazanmak için rüşvet verenlerle alanları tespit etti. 
     Soruşturmanın genişletilmesi sonucu, Çukurova Üniversitesi Beden Eğitimi ve Spor Yüksek Okulu Antrenörlük Eğitimi Bölümü öğretim görevlisi Ali İhsan Avluk 46 , öğrenci Metin Antepüzümü 27 , beden eğitimi öğretmenleri Murat Kala 28 ve Ziya Kadiroğlu 26 , "resmi evrakta sahtecilik, rüşvet vermek, cürüm işlemek için teşekkül oluşturmak" ve "rüşvet almakötan tutuklandı. 3 kişi hakkında da gıyabi tutuklama kararı çıkarıldı. 
     Kadirli Cumhuriyet Savcısı Atilla Ferit Şeren, sahte belge ve rüşvetle en az 100 kişinin çeşitli üniversitelerde öğrenim gördüğünü, olaya karışanların ülke genelindeki sayısının 7200’e ulaştığının tahmin edildiğini söyledi. 
     



 GÜNCEL 



















</TEXT>
</DOC>
