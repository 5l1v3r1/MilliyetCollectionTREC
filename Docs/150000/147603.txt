<DOC>
<DOCNO> 147603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur26.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
''Türkiye nasıl koalisyonun içinde Dışişleri Bakanı açıklasın'' 
</HEADLINE>
<TEXT>

     Savaş karşıtı söylemi nedeniyle AKP yönetimi ile aralarındaki ayrılık su yüzüne çıkan TBMM Başkanı Bülent Arınç, dün de Dışişleri Bakanı Abdullah Gül'ün, Türkiye'nin koalisyonda yer aldığına ilişkin sözleriyle ilgili olarak "Türkiye nasıl oluyor da koalisyonun içinde oluyor Herhalde sayın Dışişleri Bakanı'nın izah edeceği sözleri vardır" dedi. 
     Arınç, TOBB Başkanı Rifat Hisarcıklıoğlu'na yaptığı iade-i ziyaret sonrası, gazetecilerin sorularını yanıtladı. Arınç, "Dışişleri Bakanı, Irak'a yönelik savaşta Türkiye'nin de koalisyon içinde yer aldığına yönelik bir açıklama yaptı. Bunun için bir Meclis kararı gerekmiyor mu " şeklindeki soru üzerine, şunları söyledi 
     "Türkiye nasıl oluyor da, koalisyonun içinde oluyor Herhalde izah edeceği sözleri vardır. Bildiğiniz gibi koalisyon denen güçler, ABD, İngiltere ve birkaç ülkeden meydana geliyor. Onların içinde Türkiye sayılmıyor, bildiğim kadarıyla. Ama sayın Başbakan yardımcısının neyi kastettiğini en güzel ifade edebilecek olan kendisidir." Arınç, kendilerinin, TBMM'den çıkan kararları ve hükümetin siyasetini bildiklerini vurgularken, "Bu çerçevede, kamuoyunun da duyarlı olduğu bu konuda, sayın Başbakan yardımcısına sorunuzu yönelterek, ondan ikna edici bir cevap almanız gerekiyor diye düşünüyorum" diye konuştu. 
     Arınç, "Powell'ın, talepleri kabul edildi. Bu talepler birinci tezkereye sığıyor mu " şeklindeki soruya karşılık da, kendisinin, ABD Dışişleri Bakanı Powell'ın Türkiye'ye gelişindeki görüşmelerde bulunmadığını söyledi. 
     "Neler konuşulduğunu, neler tartışıldığını, nelere karar verildiğini bilemem. Bilmem de mümkün değil" diyen Arınç, ülkeyi hükümetin yönettiğini ve bu konudaki yetkilinin de hükümet olduğunu bildirdi. 
     TBMM'nin izin ve yetki verdiği konularda yapılan çalışmalar ve görüşmelerin hangi istikamette olduğunu kamuoyunun yakından takip ettiğini dile getiren Arınç, şunları kaydetti 
     "Dolayısıyla böyle, sağda solda yazılan çizilen, ortalıkta dolaşan sözlerin, benim açımdan yorumlanması mümkün değil. TBMM'nin fonksiyonu bellidir. Bu fonksiyonu ben, sayın milletvekillerini de hatırlatıyorum. Elbette milletvekili arkadaşlarımız bu gelişmeleri takip ediyor ve yapmaları gereken bir şey varsa onu da rahatlıkla yapabilirler." 
     
</TEXT>
</DOC>
