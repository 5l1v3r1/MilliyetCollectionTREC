<DOC>
<DOCNO> 127921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sondun08.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli gurbetçi, kendisini terkeden karısını öldürdü 
</HEADLINE>
<TEXT>

     Almanya'nın Krefeld kentinde, Rıdvan C. adlı bir Türk, kendisinden ayrılan karısını öldürdü. 
     Krefeld polisi, Marl kentinde oturan 41 yaşındaki eşinin, 9 yaşındaki kızı ile yılbaşı gecesini kutlamak için Krefeld kentindeki kız arkadaşının yanına gittiğini öğrenen 45 yaşındaki Rıdvan C'nin, söz konusu eve giderek, kendisine dönmesi için eşini ikna etmeye çalıştığını, bunu başaramayınca da karısını tabancayla öldürdüğünü belirtti. 
     Kadının, vücuduna isabet eden 7 kurşunla olay yerinde öldüğünü bildiren polis, olay yerinden kaçan Rıdvan C'nin, daha sonra Marl kentindeki karakola giderek, silahı ile polise teslim olduğunu kaydetti. 
     Rıdvan C'nin, suçunu itiraf ettiği, silahı da daha önce Hollanda'dan satın aldığını söylediği belirtildi. Rıdvan C'nin aşçı olarak çalıştığı, ancak uzun yıllardan bu yana işsiz olduğu bildirildi. 
     Rıdvan C ve öldürdüğü karısının 5 çocukları olduğu belirtildi. 
     






</TEXT>
</DOC>
