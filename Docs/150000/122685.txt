<DOC>
<DOCNO> 122685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko27.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, haftayı yükselişle tamamladı... 
</HEADLINE>
<TEXT>

     Ramazan Bayramı dolayısıyla tek seans işlem yapılan İMKB'de, Ulusal-100 Endeksi 60.91 puan artışla haftayı, seans içinde gördüğü en yüksek değer olan 13.287.29 puandan tamamladı. 
     Seansta hisse senetlerinin ortalama değer artışı yüzde 0.46 oldu. 
     Endeks seansa, 16.29 puanlık azalışla 13,210.09 puandan başladı. Endeks, seansın ilk yarısını 28.34 puan ekside 13,198.04 puandan geçti. Endeks seans içinde en düşük 13,086.47 puana gerilerken, en yüksek olarak 13,287.29 puanı gördü, endeks, 60.91 puan yükseldi. 
     Kapanışta mali endeks 120.66 puan artışla 16,831.42 puana, hizmetler endeksi 34.49 puan artışla 8,392.47 puana, sanayi endeksi 32. puan artışla 12,592.49 puana yükseldi. 
     Böylece mali grup hisseler ortalama yüzde 0.72, hizmet grubu hisseler ortalama yüzde 0.41, sanayi grubu hisseler ortalama yüzde 0.26 oranında değer kazandı. 
     Seansta işlem gören toplam 291 hisse senedinden 103'ü değer yitirirken, 108 hisse senedi değer kazandı. 80 hissenin fiyatında ise değişiklik olmadı. 
     Seansta, 181 trilyon 229 milyar 805 milyon liralık işlem hacmi kaydedildi. 
     Tüpraş, Garanti Bankası, İhlas Holding, Turkcell ve Yapı Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
