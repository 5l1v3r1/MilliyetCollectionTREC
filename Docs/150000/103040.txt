<DOC>
<DOCNO> 103040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/guncel/gunz1.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Şadi Özpolat yeniden gözaltına alındı 
     Fatih’te TAYAD ve 2 derginin bürolarına baskın yapan polis, bir süre önce cezaevinden tahliye edilen, yasadışı DHKP - C örgütünün askeri kanat sorumlularından Şadi Özpolat’ın da aralarında bulunduğu 21 kişiyi gözaltına aldı. Bir ihbarı değerlendiren Terörle Mücadele ekipleri, Millet caddesindeki "Ekmek ve Adalet" ve "Devrimci Gençlik" dergileriyle TAYAD bürosunu bastı. Gözaltına alınan ve aralarında Özpolat’ın da bulunduğu 21 kişi Emniyet Müdürlüğü’ne götürüldü. 
     
     Müdür muavini, kömür çalarken yakalandı 
     Afyon Emirdağ’da ilköğretim okulu müdür yardımcısı, 13 yaşındaki oğlu ile birlikte, görev yaptığı okuldan kömür alırken suçüstü yakalandı. Mehmet Akif Ersoy İlköğretim Okulu’ndan kömür çalındığı ihbarı üzerine harekete geçen polis, gece 01.00 sıralarında Müdür Yardımcısı Osman Nuri Öztürk ile oğlunu depodan çuvalla bir otomobile kömür yükledikleri sırada yakaladı. Öztürk’ün evinde de daha önce okulun deposundan çalındığı belirlenen 23 çuval kömür bulundu. 
     
     İmam, 13 yaşında kıza tecavüzden tutuklandı 
     Aydın’ın Nazilli İlçesi’nde görevli köy imamı Mehmet Yağcıoğlu, akrabası 13 yaşındaki bir kıza tecavüzden tutuklandı. Kocakesik Köyü Camii İmamı Yağcıoğlu’nun 42 , bakımını üstlendiği ve uzun süredir yanında kalan kayınbiraderinin kızı M.M.’ye tecavüz ettiği öne sürüldü. Çocuğun annesinin şik yeti üzerine jandarma tarafından gözaltına alınan imam, işlemlerinin ardından çıkarıldığı mahkemede fiili livata’ suçlamasıyla tutuklandı. 
     
     15 milyon lira için hastanede rehin kaldı 
     Adapazarı’nda Altun Ilgın, Sakarya Doğum ve Çocuk Bakımevi’nde bir gün tedavi gören ve sara hastalığı teşhisi konulan çocuğunun 15 milyon lira tutan hastane masrafını ödeyemeyince 13 aylık Mine rehin kaldı. Ilgın, "15 milyon lira için çocuğumu vermediler. Senet imzalamak istedim, onu da kabul etmediler" diyerek gözyaşı döktü. Hastane yetkilileri ise para ödenmeden küçük Mine’nin taburcu edilmesinin mümkün olmadığını söyledi. 
     
     İnek komşular’ mahalleliyi çıldırttı 
     Trabzon’da Yeşiltepe Mahallesi’nde oturan Fatma Kocaman’ın, kendisine ait 4 katlı binanın 2 katında beslediği 27 inek ve dananın kokusu ve gürültüsü çevre sakinlerini çıldırttı. Yetkililerse, inekleri evden çıkarmayan Kocaman’a sadece para cezası kesebildiklerini söyledi. Bir çocuk annesi Kocaman’ın 57 , 30 yıldır oturduğu binada inek beslediği, Trabzon Zabıta Müdürlüğü’ne yapılan bir ihbarla ortaya çıktı. İneklerin beslendiği binaya giden ekipler Kocaman’ı ikna edemedi. 
     



 GÜNCEL 




















</TEXT>
</DOC>
