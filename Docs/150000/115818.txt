<DOC>
<DOCNO> 115818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur11.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Saygı duruşunda bulunmayan DEHAP'lılara gözaltı 
</HEADLINE>
<TEXT>

     Nevşehir'de, Cumhuriyet Bayramı kutlamaları sırasında Atatürk Anıtı'na çelenk koyduktan sonra saygı duruşunda bulunmayan DEHAP milletvekili adayı ve il yöneticisi gözaltına alındı. Tutuklanma istemiyle mahkemeye sevk edilen sanıklar, tutuksuz yargılanmak üzere serbest bırakıldı. 
     Valilik binası önündeki törende, Atatürk Anıtı'na çelenk koyan DEHAP Nevşehir 3. sıra milletvekili adayı Ekrem Gerçeker ve İl Yönetim Kurulu Üyesi Mesut Mahsun, saygı duruşunda bulunmadan protokoldeki yerlerine geçtiler. 
     Tören sonrası, "Atatürk'ün manevi şahsiyetine saygısızlık yaptıkları" gerekçesiyle gözaltına alınan Gerçeker ve Mahsun, emniyetteki sorgularının ardından adliyeye sevk edildi. Tutuklanma istemiyle nöbetçi mahkemeye çıkarılan Gerçeker ve Mahsun, tutuksuz yargılanmak üzere serbest bırakıldı. 
     





</TEXT>
</DOC>
