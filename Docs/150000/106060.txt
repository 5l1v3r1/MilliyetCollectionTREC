<DOC>
<DOCNO> 106060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun18.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
PDS Genel Başkan Yardımcısı Pau "Türkiye'nin yeri AB" 
</HEADLINE>
<TEXT>

     Eski Doğu Alman Komünist Partisi'nin SED devamı niteliğindeki Alman Demokratik Sosyalizm Partisi'nin PDS Genel Başkan Yardımcısı Petra Pau, Türkiye'nin yerinin AB olduğunu söyledi. 
     Pau, 22 Eylül'de yapılacak genel seçimlerde partisinin politikasını anlatmak amacıyla Berlin Türk Toplumu TBB yönetim kurulu üyeleri ile biraraya geldi. 
     Pau, AB anayasasının hazırlanması aşamasına aday ülkelerin de dahil edilmesini isteyerek, ''Kopenhag'daki AB zirvesinde, Türkiye ile müzakerelere başlanması için takvim belirlenmesi çok doğru bir karar olacaktır'' dedi. 
     Türk gazetecilerin sorularını da cevaplandıran Pau, genel seçimlerin Almanya'da yaşayan yabancılar için olduğu kadar Türkiye'nin AB üyeliği için de dönüm noktası olacağını belirtti. 
     Pau, ''Birlik partilerinin, Avrupa'nın Bulgaristan sınırında bittiği şeklindeki açıklamaları gerçekleri yansıtmıyor. Türkiye'nin yeri AB. Başka neresi olabilir ki '' şeklinde konuştu. 
     Pau, TBB sözcüsü Safter Çınar'ın, bazı PDS'li milletvekillerinin, sözde Ermeni soykırımı tasarısını Federal Alman Meclisi'nde kabul ettirme girişimlerini eleştirmesi üzerine, ''Parti içerisinde bir, iki milletvekili kendi inisiyatiflerini kullanarak Dilekçe Komisyonu'na başvuruda bulundular. 85 yıl önce olduğu iddia edilen bir olay, kişisel girişim sonucu gündeme taşınmak istendi. Bence taraflar bu konuyu kendi aralarında ve tarihçiler nezdinde çözmeliler. Konuyu tarihçilere bırakmak gerekir'' dedi. 
     





</TEXT>
</DOC>
