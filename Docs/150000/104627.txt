<DOC>
<DOCNO> 104627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko07.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüler ve viyadükler güçlendirilecek... 
</HEADLINE>
<TEXT>

     Marmara bölgesinde meydana gelen deprem sonrasında gündeme gelen İstanbul boğaziçi köprüleri ile çeşitli viyadüklerin güçlendirilmesine yönelik projede ilk adım atıldı. 
     Karayolları Genel Müdürlüğü'ne bağlı İstanbul'u da içine alan 17. Bölge Müdürlüğü otoyolla üzerindeki viyadük ve köprülerin muhtelif onarımları ve depreme karşı güçlendirilmesine yönelik ihalesini geçtiğimiz hafta içinde ilan etti. 
     Karayolları Genel Müdürlüğü'nce yapılan ihale kapsamında söz konusu viyadük ve köprülerin onarımına katılacak olan firmalar tekliflerini en geç 3 Eylül 2002 tarihine kadar Karayolları 17. Bölge Müdürlüğü'ne verecekler. A grubu müteahhit karnesine sahip firmaların katılabilecekleri ihale, 12 Eylül 2002 tarihinde 17. Bölge Müdürlüğü'nce gerçekleştirilecek. 
     Japonya'dan sağlanan 100 milyon dolarlık kredi ile finanse edilecek olan köprü ve viyadüklerin iyileştirilmesine yönelik proje aşamalı olarak gerçekleştirilecek. 
     





</TEXT>
</DOC>
