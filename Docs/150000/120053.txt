<DOC>
<DOCNO> 120053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/dunya/dun01.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye tarih verilmeli’ 
</HEADLINE>
<TEXT>

İsveç Dışişleri Bakanı Yapılan reformlarla Türkiye Kopenhag’da tarihi hak etti... 
     İRFAN KURTULMUŞ Kopenhag 

     Türkiye’ye müzakere tarihi verilmesine her fırsatta karşı çıkan ve her platformda Türkiye’yi eleştirmekle tanınan İsveç Dışişleri Bakanı Anna Lindh, sürpriz bir açıklama yaparak, "Kopenhag’da Türkiye’ye tarih verilmeli" dedi. 
     İsveç gazetelerine konuşan Lindh, İsveç’in uzun yıllar Türkiye’ye tarih verilmesine karşı olduğunu ancak son aylarda yapılan reformlar ve insan haklarında görülen iyileşmenin Türkiye’ye bakışını değiştirdiğini söyledi. AKP hükümetine de tam destek veren Lindh, "Şayet bir hükümet demokrasi ve insan haklarını iyileştireceğini söylüyorsa, o bu hükümettir" dedi. Lindh, görüşlerinin değişmesinde en önemli nedenlerden birinin de AKP’nin reformların kesintisiz devam edeceği sözü olduğunu söyledi. Anna Lindh, Kopenhag’da, "tarih verilmesinin" ciddi bir olasılık olduğunu sözlerine ekledi. 
     



 DÜNYA 













</TEXT>
</DOC>
