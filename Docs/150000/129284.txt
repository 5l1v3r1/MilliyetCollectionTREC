<DOC>
<DOCNO> 129284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko11.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10 bin puanın altında... 
</HEADLINE>
<TEXT>

     İstanbul Menkul Kıymetler Borsası İMKB Bileşik Endeksi, 23 Ekim'den bu yana ilk kez 10 bin puanın altına geriledi. 
     İlk seansın ikinci yarısına girildiğinde 10 bin puan seviyelerinde seyreden endeks, saat 11.00 dolayında gelen satışlarla 9,875.83 puana kadar düştü. 
     Bu seviyelerden tepki alımları gelince endeks, hızla tekrar 9,950 puan seviyelerine çıktı, ancak 10 bin puana ulaşamadı. Bileşik endeks günün ilk yarısını, dünkü kapanışına göre 376.87 puan azalarak 9.980.47 puanda tamamladı. Hisse senetleri ortalama yüzde 3.64 oranında değer kaybetti. 
     En son 23 Ekim gününü 9,943.62 puandan kapatan endeks, daha sonra bir yükseliş trendi yakalayarak, 18 Kasım günü kapanışta 14,058.40 puanı görmüştü. 
     Daha sonra, ağırlıklı olarak Irak tedirginliğine bağlanan düşüşler kaydeden endeks, Aralık ayının ikinci yarısında 10,000-12,000 puan bandında seyretmiş, son günlerde ise 10,000 puanın üstünde tutunma çabaları ağırlık kazanmıştı. 
     





</TEXT>
</DOC>
