<DOC>
<DOCNO> 141833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sonspo01.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Bulunduğunuz ortam ve durumda istediğimizi aldık" 
</HEADLINE>
<TEXT>

     Trabzonspor Teknik Direktörü Samet Aybaba, Beşiktaş'a karşı üstün bir futbol ortaya koyduklarını belirterek, ''Kalemize atılan tek şut gol oldu'' dedi. 
     Aybaba, 1-1 sona eren maçın ardından yaptığı değerlendirmede, takımının bir futbol takımının yapması gereken her şeyi sahada yaptığını ifade ederek, ''Kalemize tek şut atıldı. O da gol oldu'' diye konuştu. 
     Beşiktaş karşısında 2 puanı yitiren tarafın kendileri olduğunu vurgulayan Aybaba, ''Biz iyi takım olduğumuzu gösteriyoruz. Oyuncularım ilerleyen dönemde çok daha iyisini yapacaklardır. Maçı önde götürdüğümüz zaman, oyuncularım hep hücumu düşünüyorlar. Oyunu sakinleştiremiyorlar. Oyuncularım sadece bu profesyonelliği yerine getiremediler'' dedi. 
     
     LUCESCU ''İSTEĞİMİZİ ALDIK'' 
     Beşiktaş Teknik Direktörü Mircea Lucescu ise Trabzonspor karşısında istedikleri sonucu aldıklarını söyledi. 
     Lucescu, Trabzonspor'un maçı daha çok kazanmak istediğini belirterek, şöyle konuştu ''İlk yarı oyuna hükmetmelerine rağmen gol atamadılar. İkinci yarı ise kolektif oyun ve şansında yardımıyla bir gol buldular. Bizim de 9 eksik futbolcumuz vardı. Sık maç yaptığımız içinde takımda bir yorgunluk vardı. Kaybetmek istemeyenle 3 puana sahip olmak isteyen takım arasında güzel bir maç oldu.'' Trabzonspor karşısında yedikleri golle, son maçlarda yaptıkları hataları tekrarladıklarını da kaydeden Lucescu, ''Son maçta yaptığımız markaj hatasını tekrarladık ve kalemizde bir gol gördük. Benim için bu hoş değildi. Ancak son 8 dakika beraberlik ve hatta galip gelmek için oynadık. Bu ise maçın sevindirici bir yanıydı. Oyuncularımı bunun için tebrik ediyorum'' diye konuştu. 
     Lucescu, sarı kartların çok olmasının kendisini şaşırttığını da belirterek, ''Rakip bize karşı çok sert ve kırıcı bir oyunu vardı. Hakem bunları görmedi. Bulunduğumuz ortam ve durumda istediğimizi aldık. Artık Perşembe günü ciddi bir maçımız var. Bu maçı düşünüyoruz'' dedi. 
     





</TEXT>
</DOC>
