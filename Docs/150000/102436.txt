<DOC>
<DOCNO> 102436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/dunya/dun01.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de sivrisinek paranoyası 
</HEADLINE>
<TEXT>

Amerikalılar sivrisinek ısırığıyla yayılan Batı Nil virüsü korkusuyla yaşıyor. Şimdilik 11 olan ölü sayısının hızla artması bekleniyor 
     DIŞ HABERLER 

     İlk olarak 3 yıl önce New York’ta ortaya çıkan ve 27 kişiyi beyin iltihabı yaparak öldüren Batı Nil virüsü ABD’yi yeniden korkutuyor. Sivrisinek ısırığıyla yayılarak eyaletlerin hemen hemen yarısını etkisi altına alan salgında, Louisiana ve Illinois’te 2 kişinin daha ölmesiyle yılbaşından bu yana hayatını kaybedenlerin sayısı 11’e çıktı. 
     Amerikan Hastalıkları Kontrol ve Önleme Merkezi’nin CDC açıklamasına göre, son 24 saatte virüs bulaşan kişilerin sayısı 160’tan 251’e yükseldi. Yetkililer vakaların şimdiki hızla artması durumunda, önümüzdeki hafta içinde 100 kişinin hayatını kaybedebileceği uyarısında bulundular. CDC salgın hastalıklar uzmanı Lyle Petersen, "Çok daha fazla vaka bekliyoruz" dedi. Batı Nil virüsü özellikle Louisiana’da etkili oluyor. Burada 8 ölüm rapor edildi. İlk olarak 1937’de Uganda’nın Batı Nil bölgesinde ortaya çıkan virüse karşı herhangi bir aşı bulunmuyor. 
     



 DÜNYA 












</TEXT>
</DOC>
