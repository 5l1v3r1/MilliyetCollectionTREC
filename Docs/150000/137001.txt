<DOC>
<DOCNO> 137001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/ekonomi/eko09.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı ihracatçıya yeşil pasaport’ 
</HEADLINE>
<TEXT>

Bakan Tüzmen, Yeşil pasaport uygulamasını, ihracatçılarımıza da getirmek istiyoruz’ dedi 
     Maliye Bakanlığı’nca, düzenli ve yüksek vergi ödeyen işadamlarına "yeşil pasaport" verilmesine ilişkin çalışmalar yapılırken, uygulamanın kapsamına belli bir barajı aşan ihracatçıların da alınacağı bildirildi. 
     Bayram tatilini Uludağ’da geçiren Devlet Bakanı Kürşad Tüzmen, "yeşil pasaport" uygulamasından ihracatçıların da yararlanması için çalışmaların devam ettiğini belirtti. Tüzmen, "Bürokrasisinden arındırılmış bir şekilde, ihracat ve vergi işlemlerinin devam ettirilmesi lazım" dedi. 
     
     Enerji fiyatları düşmeli’ 
     Bu yılki ihracat hedefinin 40 milyar dolar olduğunu belirten Tüzmen, "Kalıcı artışı sağlamak için çalışıyoruz" dedi. İhracatın sorunlarının başında enerji fiyatlarının yüksekliğinin geldiğine dikkat çeken Tüzmen, "Özellikle enerji ve suyun dünya fiyatlarına çekilmesi ihracatın önünü açacak. Bunun yanı sıra bankacılık sektörünün ihracatçının hizmetine girmesini hedefliyoruz" diye konuştu. 
     



 EKONOMİ 



















</TEXT>
</DOC>
