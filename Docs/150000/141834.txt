<DOC>
<DOCNO> 141834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sonspo02.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın 7 maçlık galibiyet serisi sona erdi... 
</HEADLINE>
<TEXT>

     Birinci Süper Futbol Ligi'nde Trabzonspor ile Hüseyin Avni Aker Stadı'nda 1-1 berabere kalan Beşiktaş'ın, galibiyet serisi sona erdi. 
     Ligde yaptığı son 7 maçtan 21 puan çıkaran siyah-beyazlı takımın, 7 maçlık galibiyet serisi de bu akşam alınan 1-1'lik sonuçla Trabzon'da son buldu. 
     
     7 MAÇLIK SERİ 
     Beşiktaş'ın ligde yaptığı 7 maçta rakipleri karşısında aldığı sonuçlar şöyle 

Galatasaray-Beşiktaş.... 0-1 
Beşiktaş-Samsun......... 2-0 
Beşiktaş-Bursaspor...... 1-0 
Fenerbahçe-Beşiktaş..... 0-1 
Kocaelispor-Beşiktaş.... 0-5 
Beşiktaş-İstanbulspor... 2-1 
Beşiktaş-Göztepe........ 7-3 
     
     DEPLASMAN SERİSİ DE SON BULDU 
     Ligin 5. haftasında Göztepe ile deplasmanda 2-2 berabere kalan ve o karşılaşmadan sonra deplasmanda yaptığı 6 karşılaşmadan galibiyetle ayrılan siyah-beyazlıların dış sahadaki galibiyet serisi de son bulmuş oldu. 
     Siyah-beyazlı takımın deplasmanlarda yaptığı maçlarda aldığı sonuçlar şöyle 

Göztepe-Beşiktaş....... 2-2 
Ankaragücü-Beşiktaş.... 0-1 
Denizlispor-Beşiktaş... 1-2 
Altay-Beşiktaş......... 0-1 
Galatasaray-Beşiktaş... 0-1 
Fenerbahçe-Beşiktaş.... 0-1 
Kocaelispor-Beşiktaş... 0-5 
     
     TRABZONSPOR'DA 100. GOL 
     Trabzonspor ile Beşiktaş arasında yapılan karşılaşmalarda, bordo- mavili takımın 100. golünü Fatih Tekke kaydetti. 
     2 takım arasında ligde yapılan maçlardaki eşitlik de bozulmazken, yapılan 58 lig maçında her iki tarafta 22 galibiyet aldı. 14 maç ise beraberlikle sonuçlanmış oldu. 
     Trabzonspor'da 4. sarı kartını gören Hüseyin cezalı duruma düştü. 
     





</TEXT>
</DOC>
