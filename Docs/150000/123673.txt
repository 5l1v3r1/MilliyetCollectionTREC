<DOC>
<DOCNO> 123673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/spo07.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski futbolcu sözü’ 
</HEADLINE>
<TEXT>

AKP lideri Recep Tayyip Erdoğan, Türkiye ile Yunanistan’ın ortaklaşa talip olduğu 2008 Avrupa Futbol Şampiyonası için ilginç bir konuşma hazırladı 
     HALİL ÖZER 

     Cenevre’de dinletilecek 
     2008 Avrupa Futbol Şampiyonası seçimi için sayılı günler kalırken, Türkiye ile Yunanistan’ın ortak hazırladığı tanıtım programında, AKP lideri Tayyip Erdoğan da bir konuşma yaptı. UEFA’dan, Avrupa Şampiyonası’nın iki ülkeye verilmesini isteyen Erdoğan’ın hazırladığı görüntülü demeç, 11 Aralık’ta Cenevre’de düzenlenecek toplantıda tüm UEFA delegasyonuna dinletilecek. 
     
     Sır gibi saklanıyor 
     TAYYİP Erdoğan’ın, AKP’nin Fatih ilçe binasında hazırladığı konuşmanın metni sır gibi saklanırken, Yunanistan Dışişleri Bakanı Papandreu’nun da, aynı yolu seçtiği öğrenildi. Erdoğan’ın, iki ülke hükümetinin, bu organizasyon için her türlü desteği vereceğine ilişkin söz verdiği konuşmasının son bölümünde, "Bu teminatı AKP lideri ve eski bir futbolcu olarak veriyorum" dediği bildirildi. 
     
     "Barışa katkısı olur" 
     AKP liderinin ayrıca Balkan ülkelerinin böyle bir organizasyonun özlemiyle yanıp tutuştuğunu hatırlattığı ve "Bu şampiyona bize verilirse, ilk düdükten, son düdüğe kadar tüm gücümüzle destek olacağız. Ayrıca Türk - Yunan beraberliğinin, barışa da büyük katkısı olacaktır" ifadesini kullandığı vurgulandı. Erdoğan’ın açıklamalarının UEFA’da etkili olması bekleniyor. 
     
Umut seferi      TÜRKİYE ile Yunanistan’ın 2008 Avrupa Futbol Şampiyonası ev sahipliği adaylığında karar aşaması geldi, çattı. UEFA İcra Komitesi’nin 12 Aralık’ta Nyon’da yapacağı seçim için geri sayım başlarken, Türk ve Yunan heyetleri de bugün İsviçre’ye gidecek. Yarın, Avusturya - İsviçre, Bosna - Hırvatistan, Macaristan, Nordic 2008, Rusya, İskoçya - İrlanda ve Yunanistan - Türkiye olmak üzere yedi aday yapacakları prezantasyonlarda son kozlarını oynayacak. 
     



 SPOR 


























</TEXT>
</DOC>
