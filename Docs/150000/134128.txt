<DOC>
<DOCNO> 134128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sonspo14.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlular Güzel Sanatlar Lisesi'ni ziyaret etti... 
</HEADLINE>
<TEXT>

     Trabzonspor Teknik Direktörü Samet Aybaba ile futbolculardan Somers, Gökdeniz ve Erman Özgür, Trabzon Güzel Sanatlar Lisesi'ni ziyaret etti. 
     Öğrencilerin sorularını yanıtlayan Teknik Direktör Samet Aybaba, futbolcularının güzel sanatlar öğrencileri ile benzerlik taşıdığını ifade ederek, ''Biz de takım halinde çalıp söylüyoruz. Çünkü futbol da bir sanattır'' dedi. 
     Aybaba, sezon başında bazı sıkıntılar yaşadıklarını, ancak her geçen gün istenilen düzeye geldiklerini belirterek, ''Trabzonspor'a gelirken herkesin bir beklentisinin olduğunu biliyordum. Yeni oluşmuş bir kadromuz vardı. Ancak takım olmayı çabuk öğrendik. Ligin ikinci yarısında daha başarılı olarak beklentilere cevap vereceğimize inanıyoruz. Başarı olarak daha üst seviyeye çıkacağız'' diye konuştu. 
     Bordo-mavili takımın genç oyuncusu Gökdeniz ise Beşiktaş'a transferinin gündemde olmadığını belirterek, ''Benim takımım ile sözleşmem sürüyor. Beşiktaş'a transfer olacağım biçimindeki haberler gerçeği yansıtmıyor'' dedi. 
     
     ERMAN ''HEDEF 65 PUAN'' 

     Trabzonspor'un orta alan oyuncusu Erman Özgür ise sezon sonunda 65 puan toplamayı hedeflediklerini söyledi. 
     Erman, ligin ilk yarısında topladıkları 30 puandan daha fazla puan almak zorunda olduklarını ifade ederek, ''65 puan bizim için başarı olur. Avrupa kupalarına katılmak istiyorsak hedeflediğimiz puana ulaşmak zorundayız'' diye konuştu. 
     





</TEXT>
</DOC>
