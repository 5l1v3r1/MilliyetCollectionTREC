<DOC>
<DOCNO> 132706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo20.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Brezilyalı Ze Roberto ile anlaştı... 
</HEADLINE>
<TEXT>

     Elazığspor Kulübü Başkanı Baki Aydın, Brezilyalı oyuncu Ze Roberto ile anlaşmaya vardıklarını belirterek, Elazığspor'un, ara dönemde çok iyi transferler yaptığını savundu. 
     Baki Aydın, Portekiz'in Sporting Braga takımında forma giyen oyuncunun 26 yaşında olduğunu belirterek, bu oyuncunun bugün sağlık kontrolünden geçtiğini bildirdi. 
     Brezilyalı Ze Roberto ile sözleşmenin en geç yarın imzalanacağını anlatan Aydın, ''Taraftarlarımıza bize güvenmelerini söylemiştik. Yaptığımız tansferlerle Elazığspor'un Birinci Süper Lig'de kalmasını sağlayacağız. Dün Slovak oyuncuyu renklerimize bağladık. En geç yarın da Brezilyalı oyuncu Ze Roberto'yu renklerimize bağlayacağız'' dedi. 
     Aydın, Ze Roberto'nun sağlık kontrolünden geçtiğini belirterek, bu oyuncunun transferinde bir sorun yaşamayacaklarını sözlerine ekledi. 
     





</TEXT>
</DOC>
