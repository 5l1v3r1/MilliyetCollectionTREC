<DOC>
<DOCNO> 139850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/spor/spo03.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN ŞAŞ'A ÇAĞRI 
</HEADLINE>
<TEXT>

Interli Emre, Galatasaray ile mukavele yenilemeyen Hasan’ı aralarında görmek istediklerini söyledi. Teknik direktör Fatih Terim, yıldız futbolcuyu Kocaelispor maçı kadrosuna da almadı 
     Gözümüz üzerinde’ 
     İTALYA’DA sergilediği futbolla herkesin beğenisini kazanan Emre Belözoğlu, La Gazetta dello Sport gazetesine çarpıcı açıklamalar yaptı. Yıldız futbolcu, Hasan Şaş ile ilgili olarak sorulan soruya, "Olanları dikkatle izliyoruz. Inter’in Hasan Şaş’ı alması bizi mutlu eder. Onun Galatasaray’ın tutsağı olduğuna inanmıyorum. Umarım bizim yanımıza gelir" yanıtını verdi. 
     
     Yine kadro dışı 
     TEKNİK Direktör Fatih Terim, bugünkü Kocaelispor maç kadrosuna Hasan Şaş’ı yine almadı. Hafta içinde yapılan tüm çalışmalara eksiksiz olarak katılmasına ve sakatlığının bulunmamasına rağmen tecrübeli futbolcu, Körfez’de forma giymeyecek. Dün akşam yapılan son çalışmadan sonra başarılı oyuncu, Terim’in isteğiyle kamptan çıkarıldı ve eve gönderildi. 
     
Kanatlarda sıkıntı      GALATASARAY, Kocaelispor ile bugün oynayacağı maçın hazırlıklarını dün yaptığı tek antrenmanla tamamladı. Ergün ve Cihan dışında tam kadro çalışan Sarı - Kırmızılı takımda, sağ ve sol kanatta yaşanan sıkıntılara çözüm aranıyor. Solda Ergün’ün forma giyemeyecek olması Fatih Terim’i sıkıntıya sokarken, sağ kanatta da değişim gündemde. Terim’in, formsuz olan Suat’ı göbeğe kaydırıp, sağda Xavier’e şans vermeyi planladığı öğrenildi. 
     
Cim - Bom’da kongre günü      SARI - Kırmızılı kulübün yıllık Olağan Mali Genel Kurul Toplantısı bugün yapılacak. Galatasaray Lisesi Tevfik Fikret Salonu’nda saat 10.30’da başlayacak olan toplantıda, 2003 yılı bütçesi görüşülerek karara bağlanacak. Mali ve idari bakımdan ayrı ayrı ibra edilecek olan Başkan Canaydın Yönetimi, 2003 yılı bütçesini 83 trilyon lira olarak belirledi. 
     



 SPOR 
























</TEXT>
</DOC>
