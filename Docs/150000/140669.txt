<DOC>
<DOCNO> 140669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/guncel/gun90.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     "Ölümünden sonra yaşamış başka tarihsel ve toplumsal kişiler vardır, ama ölümünden önce de yaşamış olan dünyadaki tek insan Nasreddin Hoca’dır..." 
Aziz Nesin 

Ah bir gelen olsa ..      Nedir bu yaşadıklarımız Bir rüya mı Bir karabasan mı Yoksa bir kabus mu Abuk sabukluktan, Saddam’dan, Bush’dan, zaten karışık meseleleri iyice "Arap Saçına" döndüren herkesten gına gelmiş bize... 
     Öööyle gözümüzü dikmiş bakıyoruz acaba gökyüzünde yalnız gezen yıldızlardan biri gelir de bizi şu yaşadıklarımızdan çekip çıkarır mı diye 
     Gele gele Erbakan Hoca geldi... Bitmiş 5 yıllık siyaset yasağı... 
     Kendisi oluşturduğu geniş çap içerisinde esprili, tonton, sevimli bir insan. Ancak siyaset yapmadığı sürece... Siyaset yaparken değişiyor, süpermen oluyor. Gidiyor, gidiyor, yine geliyor. 
     Ama O değil ki bizim beklediğimiz. Keşke Geldikleri gibi giderler" ya da "Yeni bir dünya kurulur, Türkiye orada yerini alır" diyenler gelse. Halide Edip gelse "Türkün Ateşle imtihanı"nı anlamayanlara bir daha anlatsa. Namık Kemal gelse, Mehmet Akif gelse. Neyzen Tevfik gelse, Orhan Veli gelse... 
     Adile Teyze gelse, masal anlatsa, bizi uzun zamandır unuttuğumuz huzur dolu deliksiz uykumuza kavuştursa... 
     Ya da şu içinde bulunduğumuz trajikomik durumu 50 yıl sonra okullarda tarih okuyan çocuklara anlatabilmek için Nasreddin Hoca gelse. Gelse ve "Hocam, bu senin komşu Saddam var ya, kötü bir adam, değil mi " diyenlere "Sana ne " "Ben buna saldıracağım ama " diyenlere de "Bana ne" dese... 
     Gelecekse hemen gelse... 1 hafta, 1 ay, 1 yıl sonra değil, hemen şimdi gelse... 
     Hiç olmadı, epeydir ortalıkta görünmeyen insanlığın ruhu gelse. Gelince de "Vuracağım seni " ve "Erkeksen gel de vur " diyenlerin kafasına kafasına 3 kere vursa... 
     
     Top 10 
     Popüler Hocalar 

</TEXT>
</DOC>
