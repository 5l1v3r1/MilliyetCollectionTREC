<DOC>
<DOCNO> 147430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yasam/yas03.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur yürek Osman 
</HEADLINE>
<TEXT>

ABD’li Tuğgeneral Pete Osman’ın da üyesi olduğu Osman ailesinin iddia edildiği gibi Doğu’dan değil, İskoçya’dan Amerika’ya göçtüğü anlaşıldı 
     ŞÜKRAN PAKKAN İstanbul 

     Türk kamuoyu, savaş haberleri arasında soyadı hayli tanıdık’ gelen Amerikalı bir tuğgeneralle karşılaştı Henry Pete Osman... 
     Amerika Birleşik Devletleri’nin 11 Eylül sonrası Afganistan’a müdahalesinde önemli görev üstlenen Tuğgeneral Osman, şu sıralarda da Kuzey Irak’taki cephede komutan. Peki, Tuğgeneral Osman’ın soyu nereye dayanıyor 
     Amerikan ordusuna 1967’den beri hizmet veren generalin kökenini, bazı yabancı basın organları Osmanlı İmparatorluğu’na dayandırdı. Ancak torun Osmanlar’ın kendi araştırmaları, ailenin daha çok İskoç asıllı olduğunu ortaya koydu. 
     
     Erkek Osmanlar askere’ 
     Torun Osmanların araştırmasına göre, Avrupa’dan Amerika’nın değişik eyaletlerine 1800’lü yıllarda yerleşmiş Osman soyadlı sekiz ayrı kişi var. 
     Bu kişiler Andrew, Thomas, James, Joshua, William, Samuel, Daniel ve Robert Osman. Bunların birbirleriyle görüştüğünü kanıtlayabilecek bir bulguya rastlanmamasına rağmen, yaşamlarında inanılmaz benzerlikler bulunması. Hemen hepsi, İngiltere’de yaşayan İskoçlar veya Alman asıllılar ve bu ülkelerden Amerika’ya geldikleri tahmin ediliyor. Hepsi tarımla uğraşmış ve çocuklarına Henry, Laura, Albert, Emma, Elizabeth gibi isimler vermiş. Erkek Osman çocuklarının çoğu, asker olmuş. 
     
     İlk arazisini 3 dolara aldı 
     ABD’ye ilk giden Osmanlar’dan Robert’ın hik yesi daha iyi biliniyor. Robert Osman’ın en önemli özelliği bir asırlık aile tarihini ortaya çıkaran torunlara sahip olması. 1760’larda doğduğu tahmin edilen dedesinin tarihini 1990’dan bu yana araştıran Jay M. Osman, elde ettiği tüm bilgileri de internet sitesi kanalıyla paylaştı. Jay Osman’a göre, 1760’lı yıllarda doğan büyükdede Robert Osman İngiltere’de yaşayan bir İskoç’tu. Robert, Pensilvanya’ya yerleşti ve 21 yaşında vergi ödemeye başladı. Arazi alım satımı yaptı hatta kendisine sakladığı 217 dönümlük bir araziye bugünün parasıyla 3 dolar ödedi. Arazisine verdiği Lurgan’ ismi ise tüm araştırmalara rağmen anlaşılamadı. 
     
Bu da Osman Ailesi’nin arması      Bugün yüzlerce üyesi ve kendisine ait bir amblemi olan ailelerin en önemli özelliği, birbirine yakın yaşamaları. Düğün, doğum ve cenaze gibi özel günlerde mutlaka bir araya geliyorlar. Bugün Osman ailelerinin tıpkı Ortadoğu’da olduğu gibi çok sayıda çocuğa sahip olmaları da dikkat çekici. Ailenin eski fertlerinden Benewill Osman’ın 13 çocuğu vardı. 
     


YAŞAM 


















</TEXT>
</DOC>
