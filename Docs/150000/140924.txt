<DOC>
<DOCNO> 140924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/spor/spo01.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE’NİN İSYANI 
</HEADLINE>
<TEXT>

Zago’nun pozisyon hatası yapmasına, Nouma’nın kart görmesine kızan Beşiktaş Teknik Direktörü, "Kazanmaya başlayınca antipatik oluyoruz. Hakemin de nötr olmasını bekleyemezdim" dedi 
     ORHAN YILDIRIM 

     Özeleştiri yaptı 
     GENÇLERBİRLİĞİ karşısında turu kaybeden Beşiktaş Teknik Direktörü Mircea Lucescu özeleştiri yaptı, ilk yarıda oyun kontrolünü rakibe teslim ettiklerini, Nouma’nın gördüğü kırmızı kartla sorumsuzca davrandığını, yenilen golde de Zago’nun pozisyon hatası yaptığını ifade etti. Agresif bir rakiple oynadıklarına dikkat çeken Rumen hoca, "Kazanmak için sonuç önemlidir. Rakibimizi tebrik ediyorum" diye konuştu. 
     
     "Ligin kopyası" 
     LUCESCU, "Devre arası çok koşmamız gerektiğini söyleyip, olayı ikinci yarıda dengeledik. Ancak böyle bir sahada 9 kişiyle mücadele etmek zordu. Bu maç ligde oynadığımız maçın bir kopyasıydı. İlk maçta da 36 faul vardı. Bu karşılaşmada da aynı şeyler oldu" dedi. Rumen hoca şöyle devam etti "Beşiktaş kazanmaya başlayınca antipatik olmaya başlıyor. Bu durumda hakemlerin nötr olmasını bekleyemezdim." 
     
     "Tek hedef Avrupa" 
     BEŞİKTAŞ karşısında turu kazanan Gençlerbirliği’nin Teknik Direktörü Ersun Yanal ise, sahadaki mücadelenin Türk futbolu adına keyif verici olduğunu söyledi. Genç teknik adam, "İkinci yarının ilk 15 dakikası seyircinin de baskısı ile oynayamadık. Tur için çok mutluyum. İki takım da son yılların en iyi futbolunu seyrettirdi. Hedeflerimizin adı yok. Tek hedef Avrupa" diye konuştu. 
     
Yaralı KartalKırmızı kart gören Pascal Nouma ile Ahmet Yıldırım, Trabzonspor maçında yok. Sergen, İbrahim ve Tümer’in ise sakatlıkları sürüyor 
     Darbe yediler 
     TÜRKİYE Kupası’nda Gençlerbirliği’ne elenerek kupaya veda eden Beşiktaş, kırmızı kartlar nedeniyle Trabzonspor lig maçı öncesinde ağır yara aldı. Dün geceki karşılaşmada oyundan atılan Ahmet Yıldırım ile Pascal Nouma, haftasonu oynanacak olan kritik karşılaşmada takımdaki yerlerini alamayacaklar. 
     
     Sakatlar var 
     CEZALILARIN yanısıra sakat futbolcuların durumu da moralleri bozdu. Ağrıları artan İbrahim ve Tümer dün MR çektirdi. İki futbolcunun Trabzonspor karşılaşmasına yetişmesinin zor olduğu belirtildi. Bir başka sakat Sergen Yalçın’ın son durumu ise haftasonu yapılacak testten sonra netleşecek. 
     
VE RAKİP LAZIO 1-2Beşiktaş’ın UEFA Kupası çeyrek finalindeki rakibi İtalyanlar oldu. Krakow deplasmanından galip ayrılan Lazio, 13 Mart’ta Kartal’ın misafiri olacak 
     YOĞUN kar yağışı nedeniyle geçen hafta yapılamayan Wisla Krakow - Lazio mücadelesi dün oynandı, turu çıkaran taraf İtalyanlar oldu. Çizme’de oynanan ilk maçtaki 3-3’lük avantajı korumak için sahaya çıkan Polonya ekibi, 3. dakikada Kuzla ile öne geçti. Ancak 21’de Couto ve 54’te Chiesa’nın gollerine engel olamayan Wisla sahadan boynu bükük ayrıldı. Beşiktaş ile UEFA Kupası çeyrek finalinde karşılaşacak olan Çizme ekibi, 13 Mart’ta Kartal’a misafir olacak. Bu maçın rövanşı da 20 Mart’ta oynanacak. 
     
     Maçın karnesi 
     HAKEM Stuart Dogual Kennet Clark Dk.14 İskoçya 
     WISLA KRAKOW Hugues 5 - Stolarczyk 5 , Kosowski 7 , Baszczynski 5 - Glowacki 5 , Strak 4 Szymkowiak Dk.65 4 , Uche 7 , Jop 4 , Cantoro 7 - Kuzba 7 Dubicki Dk.72 4 , Zurawski 5 Pater Dk.79 4 
     LAZIO Marchegiani 7 - Negro 5 , Stam 7 , Couto 9 , Favalli 9 - Cesar 5 Lazetic Dk.65 5 , Stankovic 7 , Fiore 7 , Simeone 7 - C.Lopez 7 , Chiesa 8 Giannichedda Dk.77 5 
     GOLLER Kuzba Dk.3 , Couto Dk.21 , Chiesa Dk.54 
     SARI KARTLAR Negro, Couto, Stam, Favalli, Stankovic Lazio , Jop Wisla 
     
RAKİBİ TANIYALIM      Tehlikeli bir kadro 
     İTALYAN temsilcisi Lazio, son dönemde büyük mali kriz yaşadı. Kadrosundaki Nesta, Mendieta, Crespo gibi ünlü yıldızları satan Lazio, zayıflasa da yine tehlikeli isimlere sahip. Teknik direktörlüğü Roberto Mancini’nin üstlendiği Mavi - Beyazlı takım, iyi başladığı ligde düşüşe geçti. Son altı maçında ligde galibiyete hasret kalan Lazio’nun gol ayakları Arjantinli Claudio Lopez 11 gol ile Bernardo Corradi 7 gol . Fenerbahçe’den ayrılan Lazetiç de ara transferde Chievo’dan geçtiği Lazio’da ilk 11’de oynuyor. 
     
     KİMLİĞİ 
     Kuruluşu 1900 
     Renkleri Mavi - Beyaz 
     Başkanı Sergio Cragnotti 
     Teknik Direktörü Roberto Mancini 
     
     NASIL GELDİ 
     1.TUR 
     Lazio - Xanthi 4 - 0 
     Xanthi - Lazio 0 - 0 
     2.TUR 
     Lazio - Kızılyıldız 1 - 0 
     Kızılyıldız - Lazio 1 - 1 
     3.TUR 
     Lazio - Strum Graz 0 - 1 
     Strum Graz - Lazio 1 - 3 
     4.TUR 
     Lazio - Wisla Krakow 3 - 3 
     Wisla Krakow - Lazio 1 - 2 
     
     İDEAL ONBİR 
     Marchegiani 
     Oddo 
     F.Couto 
     Mihajlovic 
     Pancaro 
     Lazetic 
     D.Baggio 
     Liverani 
     Simeone 
     Fiore 
     Chiesa 
     
     BAŞARILARI 
     Lig Şampiyonluğu 2 1974, 200 
     Kupa Şampiyonluğu 3 1958, 1998, 200 
     UEFA Kupası Final 1998 
     Kupa Galipleri Kupası Şampiyon 1999 
     Süper Kupa Şampiyon 1999 
     
AVRUPA KARNESİ  KS O G B M A Y Şampiyon K. 3 34 16 7 11 57 37 Kupa G.K. 1 9 4 5 0 16 7 UEFA Kupası 9 51 28 9 14 77 55 Süper Kupa 1 1 1 0 0 1 0 TOPLAM 14 94 48 21 25 149 98      
     
Yakın takip      LAZİO, Beşiktaş’ı dünkü maçta da gözlem altına aldı. Karşılaşmayı izleyen antrenör Andreazzoli Aurelio, maçı beğendiğini belirterek, "Beşiktaş güçlü bir kadroya ve tecrübeli bir teknik heyete sahip. Ama turu bu kez zora sokmak istemiyoruz. İlk maçın İstanbul’da olması bizim için avantaj" dedi. 
     



 SPOR 



























</TEXT>
</DOC>
