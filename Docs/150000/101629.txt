<DOC>
<DOCNO> 101629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun41.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü model Macpherson 2. çocuğuna hamile. 
</HEADLINE>
<TEXT>

     Ünlü model ve sinema oyuncusu Elle Macpherson 2. çocuğuna hamile olduğunu açıkladı. 
     Avustralya kökenli Macpherson 39 ve birlikte yaşadığı İsviçreli sevgilisi Arpad Busson, bugün yaptıkları açıklamada, 4 yaşındaki oğulları Flynn'a gelecek Şubat ayında bir kardeş beklediklerini belirttiler. 
     Modellik yaptığı yıllarda 1.80'lik boyu nedeniyle ''The Body'' lakabıyla tanınan Macpherson, sinema ve televizyon filmlerinde de rol almıştı. 
     90'lı yıllarda dünyanın en çok kazanan modellerinden biri olan Macpherson, ''Bu iş için çok uzunum'' diyerek birkaç yıl önce podyumlara daha az çıkma kararı almıştı. 
     Macpherson iki yıl önce İngiltere'de yayınlanan Hello dergisine yaptığı açıklamada, anneliği ''en büyük başarı'' olarak nitelemiş ve 3 ya da 4 çocuk sahibi olmak istediğini söylemişti. 
     





</TEXT>
</DOC>
