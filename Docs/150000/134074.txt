<DOC>
<DOCNO> 134074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun25.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları, beynin renkleri nasıl algıladığını ortaya çıkardı 
</HEADLINE>
<TEXT>

     Bilim adamları, beynin renkleri nasıl algıladığını ortaya çıkardı. 
     Bunun ilerde, görme yeteneğini kaybedenler için çeşitli aygıtlar geliştirilmesinde yardımcı olabileceği belirtildi. 
     Nature dergisinin haberine göre, Teksas-Houston Üniversitesi Tıp Fakültesi'nden bilim adamları macac cinsi maymunlarla şebek yaptıkları araştırmada, beynin özel bir bölümünde bulunan ''thin stripes ince çizgiler '' denilen hücre modüllerinin, nasıl dizildiğini ve renkleri nasıl algıladığını ortaya çıkardı. 
     Araştırmayı yapan ekibin başkanı Profesör Daniel Felleman, elde edilen bulguların, tüm renklerin algılanmasıyla ilgili ilk fizyolojik temeli ortaya koyduğunu belirtti. 
     Araştırmada, bir dizi renk gösterildiğinde maymunların beyinlerindeki ''çizgiler'' boyunca meydana gelen kan akışındaki değişikliklerin haritasını çıkardılar. 
     Çalışmaya göre, maymunlar farklı renklere bakarken beyinlerinde kan akışı ''çizgilerin'' özel bölümlerinde sistemli olarak değişiyor. Kan akışının kırmızıda değiştiği bölge, turuncuda değişimin meydana geldiği bölgenin yanında, onun yanında da sarıda değişiklik olan bölge bulunuyor ve ardından diğer renklerde değişimin olduğu bölgeler sıralanıyor. 
     Araştırmada, bu bağlamda beynin renkler için uzaysal kodlar kullandığının düşünüldüğü belirtildi. 
     Çalışmanın macac maymunlarda yapılmasına rağmen, insan beyninde de mekanizmanın benzer biçimde çalıştığına inanıldığı vurgulanarak, elde edilen bilgilerin, körlere yardımcı olacak çeşitli aygıtlar geliştirilmesinde kullanılabileceği kaydedildi. 
     





</TEXT>
</DOC>
