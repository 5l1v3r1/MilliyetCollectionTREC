<DOC>
<DOCNO> 107669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/siyaset/siy04.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Prof. Dr. Aysel Çelikel, yine farkını ortaya koydu 
</HEADLINE>
<TEXT>
H kime çıkarmadan sorguya götürmeyin 
Bakan Çelikel, hükümlü ve tutukluların, h kim huzuruna çıkarılmadan ikinci kez sorguya götürülmesine karşı çıktı 
     ANKARA Milliyet 

     Adalet Bakanı Prof. Dr. Aysel Çelikel, olağanüstü halin ilanına neden olan suçların soruşturmasında hükümlü ve tutukluların bilgilerine başvurulmak üzere cezaevinden alınması durumunda, mutlaka h kim huzuruna çıkarılarak süre talep edilmesine özen gösterilmesini istedi. 
     Çelikel, başsavcılıklara ve DGM başsavcılıklarına gönderdiği genelgede, 430 sayılı Kanun Hükmünde Kararname hükümleri gereğince, 10 gün süreyle ceza infaz kurumu ya da tutukevinden alınan hükümlü ve tutukluların, h kim huzuruna çıkarılmadan ikinci kez süre talebinde bulunulduğunun, bakanlığa ulaşan bilgilerden anlaşıldığına dikkat çekti. 
     
     Özen gösterin 
     Çelikel’in genelgesinde, DGM’lerin Kuruluş ve Yargılama Usulleri Hakkındaki Kanun’un, "Olağanüstü hal ilan edilen bölgelerde yakalanan veya tutuklanan kişiler hakkında 4 gün olarak belirlenen süre, savcının talebi ve h kim kararıyla 7 güne kadar uzatılabilir. H kim, karar vermeden önce yakalanan veya tutuklanan kişiyi dinler" hükmü anımsatıldı. 
     Çelikel’in genelgesinde, OHAL Valiliği ve Olağanüstü Halin Devamı Süresince Alınacak İlave Tedbirler Hakkında Kanun Hükmünde Kararname’nin uygulanmasında hukuki düzenlemelerin göz önünde bulundurulması gerektiğine dikkat çekilerek, "Ceza infaz kurumu veya tutukevinden 10 gün süreyle alınan hükümlü ve tutukluların, h kim huzuruna çıkarılmak suretiyle yeniden süre talep edilmesini, bu şekilde mağduriyetlerin önlenmesi hususunda gereken dikkat ve özenin gösterilmesi, keyfiyetinin yargı çevresindeki başsavcılıklarla mahkemelere duyurulmasını rica ederim" denildi. 
     



 SİYASET 



















</TEXT>
</DOC>
