<DOC>
<DOCNO> 149529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun20.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Powel Irak halkı hükümetlerini demokratik seçimlerle belirleyecek 
</HEADLINE>
<TEXT>

     ABD Dışişleri Bakanı Colin Powell, Irak halkının hükümetlerini demokratik seçimlerle belirleyeceğini söyledi. 
     Powell, BBC'ye yaptığı açıklamada, ABD'nin kukla yönetim atayacağı korkularını bertaraf ederek, ''Bunu, Irak halkının ve Irak halkının temsilcilerinin yapması gerektiğine inanıyoruz. Irak'ın yeni devlet başkanını getirme hazırlığı içinde değiliz'' dedi. 
     ''Suriye'nin Saddam Hüseyin yönetimindeki Iraklı yetkililer için barınak haline gelmesinin hiç akıllıca olmayacağını düşünüyoruz'' diyen Powell, bu kişilerin yargılanması gerektiğini söyledi. 
     Colin Powell, ''Suriye, uzun zamanlar boyunca hep endişe kaynağı oldu. Suriye'yi terörizmi destekleyen ülkeler arasında gösterdik ve bu konuyu Suriyelilerle defalarca görüştük'' dedi. 

     
</TEXT>
</DOC>
