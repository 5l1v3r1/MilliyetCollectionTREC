<DOC>
<DOCNO> 142749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur16.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Silopi'de savaşa hayır eylemi... 
</HEADLINE>
<TEXT>

     Çeşitli sivil toplum örgütlerinin üyelerinden oluşan 45 kişilik bir grup, ABD'nin olası Irak harekatını protesto etti. 
     Kamu Emekçileri Sendikaları Konfederasyonu KESK , Türkiye Mimarlar ve Mühendisler Odaları Birliği TMMOB , Türk Tabipler Birliği ve Devrimci İşçi Sendikaları Konfederasyonu DİSK üyelerinden oluşan 45 kişilik grup, ABD'nin olası Irak harekatını protesto etmek amacıyla Diyarbakır'dan Şırnak'ın Silopi İlçesi'ne geldiler. İlçe girişinde durdurulan grup ile güvenlik güçleri arasında tartışma yaşandı. 
     Burada bir açıklama yapan KESK Başkanı Sami Evren, 35 kişiyle Silopi'ye geldiklerini ve bölgeden de kendilerine katılımlar olduğunu belirterek, Silopi'de başlattıkları savaşa hayır yürüyüşünü İskenderun'da yarın düzenleyecekleri bir mitingle sona erdireceklerini bildirdi. 
     TMMOB Başkanı Kaya Güvenç ise savaşın çıkması halinde Türkiye ve bölge ülkelerinde refah ve huzur olmayacağını belirterek, savaşa karşı durmak için geldiklerini söyledi. 
     Güven, şöyle konuştu 
     ''Türkiye savaşa girmesi durumunda insan haklarının nelerle karşılaşacağını hepiniz gördünüz. Bizim Silopi'ye gelişimize bile izin verilmiyor. Biz bu kişiler hakkında suç duyurusunda bulunacağız. Kanunları çiğnemek bu kadar kolay değil. İçişleri Bakanlığı ve buradaki yöneticileri protesto ediyoruz.'' Uzun süre Silopi-Cizre Karayolu'nda oturarak ''ABD defol, bu ülke satılık değil, Yankee Go Home, Irak halkı yalnız değil, Katil ABD işbirlikçi AK Parti, çıkarsa tezkere Tayyip gitsin askere, Katil Amerika Vietnam'ı unutma'' sloganları atan göstericiler, daha sonra otobüse binerek İskenderun'a doğru yola çıktı. 
     





</TEXT>
</DOC>
