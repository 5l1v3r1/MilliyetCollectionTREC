<DOC>
<DOCNO> 121162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo12.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Basını, UEFA Başkanı'nın açıklamalarına tepki gösterdi 
</HEADLINE>
<TEXT>

     UEFA Başkanı Leonrnard Johnson'un 2008'e aday ülkeler arasında yaptığı açıklama, Türk basınından sonra Yunan basınında da tepkilere neden oldu. Gazetelerde, Yunanistan ile Türkiye'nin, 2008 Avrupa Futbol Şampiyonası'nı birlikte düzenleme isteklerinin UEFA tarafından desteklenmediği öne sürüldü. 
     Atina'da yayımlanan Apoyevmatini gazetesi, UEFA Başkanı Leonard Johanson'un, İsviçre-Avusturya ''Birlikteliğinin'' akla daha yatkın olduğunu, İstanbul'da geçtiğimiz 31 Ekim'de yapılan Fenerbahçe-Panathinaikos maçında yaşanan birtakım fanatizm eylemlerinin ise Türk-Yunan işbirliğine gölge düşürdüğünü ifade ettiğini kaydetti. 
     Bu çerçevede, İsviçre ile Avusturya haricinde kalan diğer ülkelerin adeta ütopya oluşturduklarını, Johanson'un ise ''Ana mesajı'' vermesine rağmen diğer aday ülkeler hakkında yorum yapmaktan kaçındığını vurgulayan Apoyevmatini, ''Görülen odur ki siyaset EURO 2008'de de çok iyi top çeviriyor'' yorumunda bulundu. 
     





</TEXT>
</DOC>
