<DOC>
<DOCNO> 131317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sontur14.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan barış için ortak deklarasyon taslağı 
</HEADLINE>
<TEXT>

     Başbakan Abdullah Gül'ün Irak sorunuyla ilgili bölge turunu tamamlamasının ardından, bölge ülkeleri arasında ortak bir deklarasyon yayımlanması kararlaştırıldı. 
     Dışişleri Bakanlığı Müsteşarı Büyükelçi Uğur Ziyal, bugün öğleden sonra Suriye, Mısır, Ürdün, Suudi Arabistan ve İran'ın Ankara büyükelçileriyle yapacağı görüşmede, hazırlanan deklarasyon taslağını ele alacak. 
     Diplomatik kaynaklardan edinilen bilgiye göre, Ankara, bu çerçevede 5 ülkenin hükümet veya devlet başkanlarını gelecek hafta için Türkiye'ye davet edecek. Ortak deklarasyon, bu zirvede açıklanacak. 
     Öte yandan Başbakan Gül'ün, yeni bir Ortadoğu turuna çıkacağı öğrenildi. Gelecek hafta başlaması planlanan geniş kapsamlı bölge turuna hangi ülkelerin dahil edileceğinin ise henüz kesinlik kazanmadığı belirtildi. 
     





</TEXT>
</DOC>
