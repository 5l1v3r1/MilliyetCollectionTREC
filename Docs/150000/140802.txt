<DOC>
<DOCNO> 140802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko41.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız bir işletmeci "Arap Cola" üretecek... 
</HEADLINE>
<TEXT>

     Fransa'nın Nice kentinde Fas kökenli bir Fransız işletmeci ''Arap Cola'' adı altında meşrubat üretmek için harekete geçti. 
     Suudi Arabistan'da Irak krizi ile birlikte başlayan ABD aleytarlığı üzerine Coca Cola ve Pepsi'ye rakip çıkan ''Mekke Cola''dan sonra Arap Cola'nın üretilecek olması, bir anlamda cola savaşlarının Fransa'ya kadar uzamasına yol açtı. Fas asıllı Fransız vatandaşı 52 yaşındaki Gerard Leblanc, ''Arap Dünyasının Cola''sı ismini verdiği meşrubatın hem formülünü icat etti, hem de pazarda satışı için gerekli lisans aldı. Fransız cola üreticisi, ABD colalarına karşı, Müslüman dünyasındaki meşrubat satışlarındaki büyük pazarı kapma taleplisi ''Mekke Cola'' ile ciddi bir biçimde rekabet etmeyi düşünüyor. 
     Fransız cola üreticisi, 76 bin euro kapital ile başladığı yeni işinde, Arap dünyasındaki 70 milyon tüketiciyi hedef alıyor. 
     İlk olarak Fransa, Belçika ve İsviçre'daki Müslüman müşterilerin ilgisini çekmeyi planlayan Fransız cola üreticisi, daha sonra Ortadoğu ve Afrika pazarını eline geçirmeyi düşünüyor. 
     





</TEXT>
</DOC>
