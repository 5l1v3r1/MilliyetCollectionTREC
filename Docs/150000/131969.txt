<DOC>
<DOCNO> 131969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sondun18.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da bir Türk, bomba fünyeleri ile yakalandı 
</HEADLINE>
<TEXT>

     Türkiye'de bir terör örgütüne silah sağladığı öne sürülen bir Türk vatandaşı, Bulgaristan'da bomba fünyeleri ile yakalandı. 
     İçişleri Bakanlığı'ndan yapılan açıklamaya göre, Bulgaristan'da oturma izni bulunan ve çok sayıda suç eylemine karıştığı belirlenen Selim İbrahim Gönenç, Karlova bölgesinde rutin polis kontrolü sırasında ele geçirildi. 
     Gönenç'in kullandığı otomobili arayan polis ekipleri, bagajda toplam 12 adet bomba fünyesi buldu. 
     Polis, Gönenç'in Türkiye'de bir terör örgütü için Bulgaristan'dan silah temin ettiğini açıkladı. 
     Soruşturmanın çok yönlü sürdürüldüğünü belirten emniyet yetkilileri, Gönenç'in Türkiye bağlantılarının ortaya çıkarılması için Türk makamlarıyla işbirliğine gidileceğini bildirdi. 
     





</TEXT>
</DOC>
