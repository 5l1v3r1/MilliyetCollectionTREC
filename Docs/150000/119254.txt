<DOC>
<DOCNO> 119254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sonspo02.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, 33 yıldır Fenerbahçe'yi deplasmanda yenemiyor 
</HEADLINE>
<TEXT>

     Fenerbahçe ile Bursaspor, sarı-lacivertli takımın cezası nedeniyle yarın Ankara'da yapacakları maçla birlikte, Birinci Futbol Ligi'nde 71. kez karşı karşıya gelecek. 
     Yeşil-beyazlı takımın Birinci Lig'e yükseldiği 1967-68 sezonundan itibaren, aralıksız karşılaşan Fenerbahçe ile Bursaspor arasındaki rekabette, sarı-lacivertli ekibin açık ara üstünlüğü bulunuyor. 
     2 takım arasında şimdiye kadar yapılan 70 maçtan 35'ini Fenerbahçe, 8'ini Bursaspor kazanırken, 27 maç da berabere sonuçlandı. 
     ''Sarı Kanaryalar''ın attığı toplam 92 gole, ''Yeşil Timsahlar'' golle karşılık verdi. 
     
     İSTANBUL'DAKİ MAÇLAR 
     Fenerbahçe ile Bursaspor, şimdiye dek İstanbul'da 35 lig maçında karşılaşırken, sarı-lacivertliler galibiyetlerde rakibine büyük üstünlük kurdu. 
     İstanbul'daki lig maçlarında Fenerbahçe 23, Bursaspor ise yalnızca 1 galibiyet alırken, taraflar 11 maçta da eşitliği bozamadı. 
     Sarı-lacivertliler, kendi evlerinde 65 gol atarken, kalesinde 22 gol gördü. 
     2 takım arasında geçen sezon yapılan maçları Fenerbahçe İstanbul'da 3-1, Bursa'da da 1-0'lık skorlarla kazandı. 
     
     BURSASPOR'UN 33 YILLIK HASRETİ 
     Bursaspor, Fenerbahçe karşısında İstanbul'daki maçlarda uzun süredir galip gelemiyor. 
     Sarı-lacivertli rakibi karşısında İstanbul'daki ilk ve tek galibiyetini 1968-69 sezonunun 2. yarısında İnönü Stadı'nda 1-0'lık sonuçla alan yeşil-beyazlılar, 33 yıldır deplasmanda galip gelemiyor. 
     





</TEXT>
</DOC>
