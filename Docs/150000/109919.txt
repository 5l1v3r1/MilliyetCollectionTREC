<DOC>
<DOCNO> 109919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo15.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
76 yıllık Fiorentina'nın iflası resmen onaylandı... 
</HEADLINE>
<TEXT>

     İtalya'nın köklü futbol kulüplerinden AC Fiorentina'nın iflası, mahkeme tarafından resmen onaylandı. 
     AC Fiorentina'nın sahibi olan Vittorio Cecchi Gori'nin, son bir şans olarak ''iflas etmeden önce konkordato ilan edildiğine'' ilişkin mahkemeye yaptığı başvuru reddedildi. 
     Mahkeme kararında, konkordatonun iflastan sonra açıklandığı ve bu yüzden geçerli olmadığı belirtildi. 
     AC Fiorentina'nın iflasının resmiyet kazanmasıyla, kulüp başkanı Cecchi Gori ve kulübün genel direktörü Luciano Luna'nın, ''sahte iflastan'' sanık durumuna düştükleri ve olayın savcılığa intikal ettiği bildirildi. 
     26 Ağustos 1926 yılında kurulan 76 yıllık tarihi olan ''mor menekşeler'' iflas etmelerine karşın, taraftarlarının da desteğiyle futbol sahalarında mücadelelerini sürdürüyor. 
     Bütçe açığından dolayı İkinci Lig'e yazılamayarak Florentina Viola adıyla Üçüncü Lig'e C2 kaydolan ''Fiorentina'', şu anda lider durumda bulunuyor. Maçları canlı olarak televizyondan yayınlanan Florentina Viola, C2'de 20 bin taraftarıyla oynayan tek takım olarak bulunuyor. 
     





</TEXT>
</DOC>
