<DOC>
<DOCNO> 102915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun29.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da, tarihi kiliseye saldırı planı. 
</HEADLINE>
<TEXT>

     İtalya'nın Bologna kentinde, bir kiliseye bombalı saldırı düzenlemeyi planladıkları şüphesiyle 4 Faslı gözaltına alındı. 
     Polis yetkilileri, saldırının kilisede Hazreti Muhammed'i cehennemde tasvir eden freskler bulunması nedeniyle yapılmak istendiğinin sanıldığını söylediler. 
     Faslıların dün, İtalya'daki en güzel Gotik binalardan biri olan 14. yüzyıldan kalma San Petronio Bazilikası'nın içinde, freskleri filme alırken yakalandıkları bildirildi. 
     Faslılar turist olduklarını iddia ederlerken soruşturma savcısı Paolo Giovagnoli, yaptığı basın toplantısında, Faslıların kaydettikleri kendi seslerinde bir saldırı planını ima eden sözler sarfettiklerini söyledi. 
     Giovanni da Modenna trafından 1400'lerde yapılan freskleri korumak için kilise çevresindeki güvenlik önlemlerinin artırıldığı belirtildi. 
     Faslıların yanı sıra ismi açıklanmayan bir İtalyan sanat tarihçisinin de gözaltına alındığı kaydedildi. 
     





</TEXT>
</DOC>
