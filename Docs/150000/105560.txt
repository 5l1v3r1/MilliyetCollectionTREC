<DOC>
<DOCNO> 105560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur24.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay önünde havaya eteş eden polis gözaltına alındı... 
</HEADLINE>
<TEXT>

     Genelkurmay Başkanlığı önünde silahıyla ateş eden polis memuru gözaltına alındı. 
     Mersin Emniyet Müdürlüğü kadrosunda çalışan Nazmi Uçar adlı polis memuru, Genelkurmay Başkanlığı'nın önünde silahıyla havaya ateş etti. 
     Olay üzerine, çevrede güvenlik nöbeti tutan askeri görevlilerle protokol güzergahı üzerinde önlem alan polisler, alarma geçti. O sırada, kavşakta görev yapan trafik görevlileri silahla ateş eden Nazmi Uçar'ı gözaltına aldılar. 
     Trafik görevlileri Uçar'ı Asayiş Şube Müdürlüğü Gasp Büro Amirliği görevlilerine teslim ettiler. 
     Psikolojik rahatsızlık geçirdiği sanılan Uçar'ın 8 yıllık polis memuru olduğu öğrenildi. 
     





</TEXT>
</DOC>
