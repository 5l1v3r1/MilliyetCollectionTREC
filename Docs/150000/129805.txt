<DOC>
<DOCNO> 129805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo09.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin İdmanyurdu'nun Belek kampı... 
</HEADLINE>
<TEXT>

     İkinci Futbol Ligi A Kategorisi'nde mücadele eden Mersin İdmanyurdu'nda, teknik direktör Yücel İldiz, hazırlık maçlarında alınan sonuçların lige ölçü olamayacağını söyledi. 
     Yücel İldiz, yaptığı açıklamada, takımın Belek'teki kampının sürdüğünü, Şanlıurfaspor ile yapılan ilk hazırlık maçında aldıkları 1-0'lık yenilgiye üzülmediklerini bildirdi. 
     Henüz lige hazır duruma gelmediklerini, hazırlık maçlarında takımı daha iyi tanıdığını ve tüm oyunculara fırsat verdiğini vurgulayan İldiz, şöyle devam etti 
     ''Tam hazır olamamamıza karşın ilk hazırlık maçındaki performans, beni lig için bir hayli umutlandırdı. Lige kadar daha iyi duruma geleceğimizden hiç kimsenin kuşkusu olmasın. Hazırlık maçları lige ölçü olamaz. Eksiklerimizi bu maçlarda görerek gidermeye çalışacağız ve lige güçlü bir biçimde gireceğiz.'' 
     





</TEXT>
</DOC>
