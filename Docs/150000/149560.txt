<DOC>
<DOCNO> 149560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun51.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Irak örneği, ciddiyetimizi gösteriyor " 
</HEADLINE>
<TEXT>

     ABD Başkanı George Bush, ülkesinin ''şer ekseni ülkeleri'' arasında saydığı İran, Suriye ve Kuzey Kore'ye yönelik bir uyarı olarak, ''Irak örneği, kitle imha silahlarının yayılmasını durdurma konusunu ne kadar ciddiye aldığımızı gösteriyor'' dedi. 
     Bush, Suriye liderliği ile bugün temasa geçerek, bu ülkeye yönelttiği uyarıları doğrudan iletebileceğini de belirtti. Suriye, hem Iraklı yetkililere sığınak verdiği, hem de kimyasal veya biyolojik silahlara sahip olduğu yolundaki suçlamaları reddediyor. 
     ABD Başkanı, basının, Irak'taki düzensizlikleri ve yağmaları çok fazla öne çıkardığını da ileri sürdü. Bush, ''Saddam'ın heykeli Çarşamba günü devirildi, bu olay hemen manşetlere 'Düzensizlik' biçiminde taşındı'' dedi. Bush, ülkede düzensizliğe yol açan koşulları bizzat Saddam Hüseyin'in oluşturduğunu, düzensizliğin bitirilmesinin zaman alacağını ifade etti. 
     Bush, Irak halkına bir mesajının olup olmadığının sorulması üzerine de, ''Özgürsünüz. Özgürlük güzel '' dedi. 
     





</TEXT>
</DOC>
