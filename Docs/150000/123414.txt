<DOC>
<DOCNO> 123414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/astro/index.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürprizlerle dolu bir gün 
</HEADLINE>
<TEXT>

Kova burcundaki Ay düşünceleri aktarmak, paylaşmak ve ortaklaşa hareket için akıcı enerjiler getirmekte. Bununla birlikte aşırı sert tepkilerin dünyada artacağı bir gündeyiz. Koç'lar yeniliklere gitmek, eskiden kurtulmak için yapıcı enerjiler sarf edebilirler. Gruplar, ortaklaşa konular onlara iyimserlik getiriyor. Boğa'lar inatçılıklarının kurbanı olmamalılar. Kimi zaman olayları akışına bırakmak gerekir. Yeni hafta yoğun bir iş temposu ile başlayabilir. İkizler ise bugün yeni enerjilere açık duruyor. Güzel bir gün olabilir ama bu arada ilişkilerde daha esnek olmak gerekecek. Yengeç'ler başkalarının duygularına, parasal ihtiyaçlarına daha duyarlı olabilecekleri bir gündeler. Ortaklaşa konularda yeni adımlar olabilir. Borç alacak konusu gündeme gelebilir. Aslan'lar da yakın beraberlikler, evlilikler açısından daha yapıcı davranmak durumunda. Yeni öneriler olabileceği gibi, bazı eleştirilere de esnek yaklaşmak gerekiyor. Başak'lar haftanın ilk gününde kendilerine çekidüzen vermeliler. Bazı işler yüzünden zaman kaybedebilirler. Bu arada iş ortamında detay gerektiren işler söz konusu. Terazi'nin anlatacak çok şeyi var. Duygusal açıdan rahat bir gündeler. Hayattan zevk almak, yeni uğraşlar bulmak söz konusu. Aşk hayatında da akıcılık hakim. Akrep'ler yeni haftaya yoğun çaba ve çalışma ile başlamakta. Tamamlamaları gereken işler onları sıkabilir ya da hareket etmesini zorlaştırabilir. Yay'lar yeni girişimlerini uygulama ve anlatma olanağı bulacak. Haberler, konuşma ve yazışmalar söz konusu. Kısa yolculuklar canlı geçebilir. Oğlak'lar bütçelerine özen göstermeliler. Yeni harcamalar yüzünden daha hesapçı davranabilirler. Bu arada nakit birikimleri azalabilir. Kova'nın enerjileri yüksek ve iyimser. Buluşçu ve yenilikçi bir gündeler. Kişisel konularda önlerinde yeni kapılar açılabilir. Fırsatları değerlendirmeliler. Balık'lar ise durup düşünmeli ve daha sabırlı olmalılar. Kafalarındaki düşüncelerle gerçekler uyuşmayabilir. Hayalci olmak yerine daha dikkatli ve gerçekçi olmaya bakmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
