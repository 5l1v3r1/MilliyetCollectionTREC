<DOC>
<DOCNO> 112501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/gun02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul eşkıyaya teslim 
</HEADLINE>
<TEXT>

Son günlerde şehir merkezinde silahlarıyla cirit atan gaspçılar, dün de Etiler’de sıkışık trafikte onlarca kişinin önünde genç bir kadının otomobilini çalıp kaçtılar 
     M. AKİF ERDEM İstanbul 

     Eşkıya şehrin göbeğinden çıkmıyor Üç gün önce Kadıköy’de üniversiteli bir genç kız ve iki arkadaşının BMW’sini gasp edilmesinin ardından, dün de buna benzer bir olay Etiler’de yaşandı. Eşkıyaların kurbanı ise genç bir kadındı. Silahlı iki kişi, Beşiktaş’ta bir ilaç firmasında çalışan bir genç kadının otomobilini silah çekerek gasp etti. 
     
     Kapıyı açıp silah çektiler... 
     Alınan bilgiye göre, Şebnem Duru, Etiler Narin Sitesi önünde dün saat 17.00 sıralarında çalıştığı şirkete ait otomobille ilerlerken trafik sıkışıklığı sebebiyle yavaşladı. O sırada otomobilin kapılarını açan iki gaspçı, silah göstererek Duru’yu araçtan indirdi. Genç kadını otomobilinden indiren gaspçılar, direksiyon başına geçerek hızla uzaklaştı. 
     Zorbalar tarafından aracı çalınan Duru, Etiler Polis Karakolu’na giderek olayı anlattı. Polis, kaçan gaspçıların yakalanması için operasyon başlattı. 
     Gasp edilen otomobil gece geç saatlerde Bağcılar Yüzyıl Mahallesi’nde terk edilmiş olarak bulundu. 
     



 GÜNCEL 























</TEXT>
</DOC>
