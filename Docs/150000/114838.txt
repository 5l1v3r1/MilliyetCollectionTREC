<DOC>
<DOCNO> 114838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sondun11.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de hapishanede ayaklanma girişimi 
</HEADLINE>
<TEXT>

     İngiltere'deki Lincoln hapishanesinde dün gece başlayan ayaklanma girişiminin, polis tarafından önlendiği açıklandı. 
     Dün gece başladığı belirtilen olaylarda, hapishanenin bir bölümünde mahkumlar tarafından çıkarılan yangının kontrol altına alındığı, binanın bu bölümünde büyük hasar meydana geldiği belirtiliyor. 
     Hapishanenin diğer bölümlerinde de camların kırıldığı, duvarların yıkılmaya çalışıldığına dikkat çeken polis sözcüsü, "büyük maddi hasar olduğunu"' bildirdi. 
     Gardiyanlar ve Lincolnshire, Humberside ve Cambridgeshire'dan gelen 300 kişilik polis gücünün yardımıyla olayların sabaha karşı bastırıldığı belirtiliyor. 
     Olaylar sırasında ölen ya da yaralanan olmadığı, ayaklanma girişiminde sorumluluğu olan bazı mahkumların ise daha sıkı güvenlik önlemlerinin bulunduğu hapishanelere sevk edildiği kaydediliyor. 
     





</TEXT>
</DOC>
