<DOC>
<DOCNO> 100267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/tamer.html </URL>
<DATE> 2002/08/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Siyasetçi de travesti’ seçmen de... 
</HEADLINE>
<TEXT>

     Geçen yıl da aynen böyle olmuştu. Milliyet TIR’ından ineli 48 saat oldu, ama aklım h l İzmit’te, Bolu’da, Karabük’te, Kastamonu’da, Sinop’ta... 
     Her ilde dile getirilen sorunlarda büyük farklılıklar da vardı, benzerlikler de... Benzerliklerden başlayalım 
     TIR’ı ziyaret edenlerin büyük çoğunluğunda parti aidiyeti yok. Geçmişte kime oy verdiklerini sorduğumda utana sıkıla birden çok partiyi sıralıyorlar. Tıpkı Lassa’dan emekli İzmitli işçi Sait Deniz’in dediği gibi 
     "30 yıl işçilik - sendikacılık yaptım. 20 yıl CHP delegesiydim. Bugüne kadar 6 değişik partiye oy verdim. CHP, ANAP, SHP, DYP, MHP, DSP... Hiçbiri de işe yaramadı. Tercihlerimi hep yanlış yapmış olmalıyım ki, bugün ODTÜ mezunu oğlum, hastanede 150 milyon maaşla temizlikçi olarak çalışıyor. Ben haftada 35 milyon liraya kuruyemişçide sabah 7’den akşam 9’a tezgahtarlık yapıyorum " 
     Sait Bey 3 Kasım’da 7. partiyi AKP deneyeceğini söylerken biraz mahcup. Türkiye’de halkın yoksullaşmasından, üniversite mezunu gençlerin temizlik işçisi olarak çalışmasından biraz da kendisini sorumlu tutmaktan kaynaklanan bir mahcubiyet bu... 
     
Fırıldak gibi      Etrafımda 8 - 10 sıralık geniş bir daire oluşturmuş kalabalıktan, tam ensemden yükselen bir ses, tanımadığı İzmitli hemşerisini teselli ediyor "Hiç üzülme kardeşim, fırıldağa dönen tek sen değilsin. Bu seçimlerde, benim de 5. partim olacak. Devletin tepesindeki dengesizlik olur da, aşağılara inmez mi Siyasiler fırıldak gibi bir partiden diğerine transfer olurken utanmıyorlar da, sen mi her seçimde farklı bir partiyi denerken utanıp sıkılacaksın " 
     Dolaştığımız illerin tümünde politikacıların parti değiştirmelerinin, vatandaşı en az yolsuzluklar ve banka hortumlamaları kadar derinden etkilediğini hissettim. Parti değiştiren milletvekilleri kadar milletvekili transfer eden parti liderleri de onların gözünde sıfıra inmiş. Siyasetçiye güven duymayınca da öksüz çocuklar gibi kendilerini boşlukta hissediyorlar. Çünkü her gün biri daha işini kaybediyor. Çünkü evine ekmek götüremediği için birinin daha ailesi dağılıyor. 
     Her seçimde farklı bir partiyi deneyenler, İzmit’ten sonra uğradığımız 4 ilde de karşıma çıktılar. Kimisi aşırı öfkeliydi, ama o öfkenin ardında maskelemeye çalıştıkları tuhaf bir mahcubiyet de yok değildi. 
     
"Döndün, döndün"      Cumartesi günkü gazetemizde AB yasalarının geçtiği TBMM oturumuyla ilgili haberi okurken, siyasilerin sürekli parti değiştirmesinden yakınan vatandaşları mutlu edecek bir ayrıntıya takıldı gözüm 
     MHP’liler Meclis salonunda MHP’den DYP’ye geçen Ag h Oktay Güner’e "Döndün, döndün" diye laf atmışlar. Güner "Mırıldanmayın, açık konuşun" diye üzerlerine gidince MHP’liler bu kez hep bir ağızdan "Siyasi travestiliğe izin vermeyeceğiz" diye bağırmışlar. 
     Aynı günün öğleden sonrasında Kastamonu’nun en büyük meydanında halkla sohbet ederken bu siyasi travesti tanımının önüme konmasına şaşmadım. Kastamonu’dan yazdığım yazıda da belirtmiştim Kastamanolular sohbeti, tiradı, atışmayı, sataşmayı seviyor. "TBMM’de konuşulup, Milliyet’te de yazıldığına göre bizim de bu tabiri kullanmamızda sakınca yok" diyerek Meclis çatısı altında parti değiştiren milletvekillerini siyasi travesti, her seçimde yeni bir umutla - ya da umutsuzlukla ve kötülerin iyisi diyerek - başka bir partiye oy vermek durumunda kalan seçmenleri ise "siyasi travestilerin elinde oyuncak" olarak niteliyorlar. 
     Parti değiştirmeye niyetlenenlerin bilgilerine... 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
