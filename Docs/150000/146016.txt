<DOC>
<DOCNO> 146016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo13.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de, Adanaspor maçı hazırlıkları... 
</HEADLINE>
<TEXT>

     Fenerbahçe, ligin 26. haftasında Adanaspor ile deplasmanda yapacağı maçın hazırlıklarını, bugün tek antrenmanla sürdürdü. 
     Samandıra Tesisleri'nde, teknik sorumlu Oğuz Çetin yönetiminde yaklaşık 1.5 saat süren antrenmanda, sarı-lacivertli takım kondisyon ağırlıklı çalışmalar yaptı. 
     Antrenmanın son bölümünde ise bekar futbolculardan kurulu takım ile evli oyuncular çift kale maçta karşı karşıya geldi. 
     Oldukça iddialı geçen maçta bekar futbolcular, evlileri 8-4 yenerken, bekar oyuncuların gollerini Hakan 3 , Bilal 3 , Erhan ve Ali Güneş kaydederken, evlilerin golleri ise Ceyhun, Mustafa, Steviç ve Ümit'ten geldi. 
     Bu arada teknik sorumlu Çetin'in, antrenman başlarken kaptan Ümit ile saha içinde bir süre görüşmesi dikkat çekti. 
     Sakatlığı nedeniyle tedavisi süren Serhat ve milli takımlarda bulunan futbolcuların yer almadığı antrenmanda Semih, takımdan ayrı koşu yaptı. 
     Sarı-lacivertliler, Adanaspor maçının hazırlıklarını, yarın Samandıra Tesisleri'nde PAF takımıyla yapacağı maçla sürdürecek. 
     




</TEXT>
</DOC>
