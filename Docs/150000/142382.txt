<DOC>
<DOCNO> 142382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas02.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekte yeni umut YAPIŞTIRICI 
</HEADLINE>
<TEXT>

Amerika’dan getirilen "embryo glue" adlı bir sıvının kullanıldığı "embriyo yapıştırma tekniği", tüp bebek yöntemiyle gebe kalma ihtimalini iki katına çıkarıyor 
     LEYLA ATAMAN İstanbul 

     Olasılığı artırıyor 
     ABD’DEN sonra Türkiye’de de uygulanan "embriyo yapıştırma tekniği" ile tüp bebek yöntemiyle gebe kalma ihtimali iki katına çıkıyor. Amerikan Hastanesi’nde bu ay 15 hastaya uygulanan yöntem için ABD’den getirilen "embryo glue" adı verilen özel bir sıvı kullanılıyor. Amerikan Hastanesi Tüp Bebek Merkezi Başkanı Doç. Dr. Bülent Urman, her embriyo yerleştirilen üç hastadan ikisinin gebe kalamadığını belirterek, şunları söyledi 
     
     İki önemli sebebi var 
     "BAZI embriyolar rahim içine tutunabilirken, bazıları tutunamıyor. Bunun iki önemli sebebi var. Birincisi, embriyoda yaşa bağlı olarak yüzde 30 - 50 genetik anormallik olabilir. Veya embriyoların laboratuvar ortamında içinde büyütüldükleri sıvı, vücut sıvılarına birebir benzemiyor. Bu alanda dünya çapında yapılan pek çok araştırma sonucu yeni sıvılar geliştirildi. Bu ay 15 hastada kullandığımız embryo glue adlı özel sıvı ABD’den getirildi." 
     
     Embriyo yapıştırıcısı 
     DOÇ. Dr. Urman, bu yeni sıvıyı şöyle anlattı "Hyaluronik asit içeren, embryo glue’, yani embriyo yapıştırıcısı olarak tabir edilen bu yeni sıvı, hem embriyoların daha sağlıklı bölünerek büyümesini sağlıyor, hem de rahim ağzına geldiğinden itibaren en uygun yeri bulup yuvalanmasını sağlıyor." ABD, Colaroda Yardımcı Üreme Teknikleri Merkezi’nde ilk kez 63 hastada kullanılan sıvı, gebelik oranlarını iki katına çıkarmış. 
     



 YAŞAM 




























</TEXT>
</DOC>
