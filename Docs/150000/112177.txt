<DOC>
<DOCNO> 112177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/cetiner.html </URL>
<DATE> 2002/10/10/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ucuz şöhretin bedeli 
</HEADLINE>
<TEXT>

     Bir hanım okuyucum telefonda hemen hücuma geçti 
     - Bunlar hep sizin medyanızın kurbanları dedi Ümit’ler, Hakan’lar, İlhan’lar, Hasan Şaş’lar hepsi hepsi. Genç çocuklar bir maçta iyi oynadılar mı veya gol attılar mı hemen göklere çıkartıyor, onları yüceltecek hayale sığmaz kelimeler, cümleler buluyorsunuz Bazen de tanrılaştırma derecesine getiriyorsunuz övüyor, affedersiniz yağlıyorsunuz 
     Ama hanımefendi diyecek oldum, bırakmadı devam etti atışa. 
     - Hele bir kötü oynasın Takımının veya kendisinin şanssız günü olsun Forvet oynuyorsa gol kaçırsın, savunmada ise kalesine bir iki gol girsin... daha önce yaptığınız övgülerin, yüceltmelerin yüz katı yerin dibine batırıyorsunuz Bir hafta içinde oluyor bütün bunlar. Yüz derece sıcaktan sıfır derece soğuğa sokuyorsunuz çocukları Buna can mı dayanır Netice itibariyle Anadolu’nun muhtelif yörelerinden gelmiş düşük gelirli veya orta halli ailelerin yetenekli çocukları bunlar. 
     Hanımefendi devam etti suçlamalarına 
     - Şöyle bir bakınız... yalnız Türkiye’de değil dünya ortamında bile müthiş paralar kazanan bu çocukların bindikleri otomobillere. Porche, Mercedes, BMW ve 4x4 en modern jipler. Belki de evleri yok ama lüks arabaları var. Etraflarında ünlü mankenler, yıldızlar, güzel güzel kızlar. Veee gazetelerde, TV’lerde balon gibi şişirme övgülü haberler 
     Halbuki bu saltanat 10 yıl, 12 yıl sürüyor o kadar Top koşturdukları yıllar var, sonra paydos 
     
     Övgüde yergide denge 
     Bu golleri bana attı attı, telefonu kapattı hanımefendi Ben de derin derin düşünmeye başladım. Galiba haklıydı endişelerinde. 
     İşte en son Ümit Davala olayı. Üstelik bu değerli futbolcumuz uzun yıllar Avrupa’da yaşamış, yani gurbetçi. Ama anlaşılan o da eziklikten kurtulamamış Şöhret kuşu başına konmuş fakat, ağır geliyor taşıyamıyor Genç yaşında bir sokağa adını bile vermişler Acele etmeyip hiç değilse kariyerini tamamlasın bekleselerdi ya Hayır olmaz, övgüde de yergide de illa ipin ucunu kaçıracağız ki, toplum olarak en büyük kusurumuz bu Acele etmek, olayı sindiremeden aleyhte veya lehte hemen harekete geçmek 
     Hakan, Hasan, İlhan... bunlar sadece Türkiye’nin futbolcuları değil dünya futbolunun yıldızları Ama ne oldu, medyanın magazin yarışı arasında sıkışıp kalan koskoca Hakan çenesini de tutamadığı için şu an oynayacak takım bulamıyor Bir yandan Galatasaray’a dönmek için içi titriyor ama kardeşi bir taraftan, babası öte taraftan, Şükür’ü istemeyenler olur a elbirliği ile konuşa konuşa çocuğu bir kaşık suda boğuyorlar Bu ünlü futbolcunun şu an maddi sıkıntısı pek yok ya... bilmem kaç yıllık hocası Fatih’in ve Başkan Canaydın’ın üç metre ilerisinde oturuyor, oynuyor, çalışıyor yine onların verdiği izinle ama dönüp de yuvama dönmek istiyorum diyemiyor İlgisiz kişilere gidiyor yakınıyor Yani efendim, burnu yere düşse eğilip almayacak 
     
     Yıldızların tehlike sınırı 
     Hasan Şaş son Dünya Şampiyonası’na kadar yeteneğinin sınırları içinde her geçen gün daha iyi futbol oynuyordu. Kore’de, Japonya’da yerli, yabancı medya, Hasan Şaş’ı füze gibi yukarıya fırlattı, genç yetenek bu sürate dayanamadı Şimdi bocalayıp duruyor 
     Ümit olayı da aynı türden bir değişik sahne Ünlü futbolcular, mankenler, dizi filmlerin genç sanatçıları hep aynı tehlike sınırındalar Şöhrete, paraya ve onların getirdiği güzelliklere, zevk dünyasının girdabına bir kez girince dayanabilmek güç Ama dayanabilen kazanıyor, ayakta kalıyor, diğerleri yok olup gidiyor. 
     Medya bence biraz insaflı olmalı, anlayış göstermeli, çünkü ellerindeki silah çok güçlü İnce eleyip sık dokumadan sahte şöhret sağlayarak layık olmayan gençleri şişirmemeli. Övgü de, yergi de ölçülü olmalı... 
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
