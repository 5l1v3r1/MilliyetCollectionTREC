<DOC>
<DOCNO> 113609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo05.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoku atlatamadım 
</HEADLINE>
<TEXT>

Real Sociedad’da kadroya giremeyen Tayfun, Güneş’e sitem etti. Yıldız oyuncu, hayatında derin iz bırakan bu sıkıntıyı atlatmaya çalıştığını söyledi 
     MEHMET ÇİFTÇİ 

     DÜNYA Kupası’nda kadrodan çıkartılan ve adeta bunalıma giren Tayfun Korkut, MİLLİYET kanalıyla Şenol Güneş’e mesaj yolladı. Real Sociedadlı oyuncu, milli forma şokunu h l üzerinden atamadığını söyledi, "Milli Takım formasını alın teri ile hak etmiş futbolcular unutulup, bir kenara itilmemeli. Ben ve Ogün Dünya Kupası’nda üçüncülüğe giden yolun kilometre taşlarındandık. Futbolda bizim gibi emeğiyle bir yerlere gelen insanlar bu kadar kolay harcanmamalı" dedi 
     TAYFUN, Güneş’in, "Başarılısın, ama seni kadrodan çıkartıyorum" sözlerini "Bu, başarının cezalandırılmasıdır" diye yorumladı. Güneş’in, kendisini bir kez bile aramadığını da belirten yıldız oyuncu, "Can Çobanoğlu sürekli destek veriyor. Bu olay R.Sociedad’daki futbol hayatımı da etkiledi, yedeğe düştüm. Yaşadığım duygusallık, milli formaya ve ülkeme duyduğum sevgidendir. Böyle giderse, Türkiye dahil, ara transferde gidebilirim" diye konuştu. 
     



 SPOR 































</TEXT>
</DOC>
