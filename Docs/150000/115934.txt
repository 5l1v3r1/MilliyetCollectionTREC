<DOC>
<DOCNO> 115934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun11.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızları açlıktan öldüren Japon çifte 7 yıl hapis 
</HEADLINE>
<TEXT>

     Japonya'da 3 yaşındaki kızlarını açlıktan öldüren çift 7 yıl hapis cezasına çarptırıldı. 
     Ülkenin orta kesimlerindeki Nagoya bölgesindeki mahkeme, Aralık 2000'de ihmal sonucu kızları İori'nin ölümüne sebep olmakla suçlanan 23 yaşlarındaki Çiaki Tanigawa ile Mariko'nun, Haziran 2000'den itibaren kızlarını bir karton kutuya yerleştirdikleri ve 3-4 günde bir ekmek ile süt tozuyla beslenen kızın bu süreç sonunda açlıktan öldüğünün saptandığını açıkladı. 
     Mahkeme boyunca çiftin, çocuk yetiştirmeye yetkin olmadığını hissettiğini ve artık ebeveynlik görevlerini yerine getirmeyi bıraktıklarını söylediği belirtilirken, mahkeme yargıcı, çiftin küçük kızın açlıktan ölme riski bulunduğunun bilincinde olduğunu, buna rağmen ölümü engelleyebilecek uygun önlemleri almadığını ve ihmal sonucu ölüme sebebiyet vermekten suçlu bulunduklarını açıkladı. 
     Yargıç, "Küçük kız kutunun içinde açlıktan ağladığında bunlar kutuya bir tekme atıyordu. Çiftin ebeveyn olmak için çok genç olduğunu düşünsek bile, bu korkunç bir suçtur" dedi. 
     





</TEXT>
</DOC>
