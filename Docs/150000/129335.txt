<DOC>
<DOCNO> 129335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur04.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de silahlı saldırı... 
</HEADLINE>
<TEXT>

     Kadıköy'de meydana gelen silahlı saldırıda, 2 kişi yaralandı. 
     Fener Kalamış Caddesi'ndeki Burma Şarküteri önünde, Levent Bektaş, yanında 2 arkadaşı bulunan kimliği belirlenemeyen bir kişinin silahlı saldırısı sonucu bacağından vuruldu. 
     Olayda, şarküteride çalıştığı belirtilen Yunus Sonay da seken bir kurşunun bacağına isabet etmesi nedeniyle yaralandı. 
     Haydarpaşa Numune Hastanesi'ne kaldırılan Sonay ile Özel Acıbadem Hastanesi'nde tedavi altına alınan Bektaş'ın hayati tehlikesinin bulunmadığı öğrenildi. 
     Saldırının ardından plakası alınamayan bir otomobille olay yerinden kaçan saldırganların yakalanması için polis bölgede çalışma başlattı. 
     





</TEXT>
</DOC>
