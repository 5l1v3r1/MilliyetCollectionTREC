<DOC>
<DOCNO> 149321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun27.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'a 3 kurban daha, dünya alarmda... 
</HEADLINE>
<TEXT>

     Hong Kong'da 3 kişi daha gizemli zatürree olarak adlandırılan Akut Solunum Yetmezliği Sendromu'ndan SARS öldü. 
     Hong Kong'da, ''atipik'' zatürree olarak da adlandırılan SARS hastalığından toplam 35 kişi öldü, 1108 kişi hastalandı. 
     Çin'in güneyinde çıktığı tahmin edilen SARS, 18 ülkeye yayıldı. Geçen yıl sonlarından beri toplam 110 kişi hastalıktan öldü. 
     
     VİETNAM 
     Vietnam'ın başkenti Hanoi'de de, Vietnam asıllı bir Fransız doktorun SARS nedeniyle hayatını kaybettiği bildirildi. 
     Fransa'nın Hanoi Büyükelçiliği'nin açıklamasında, Dr. Nguyen Huu Boi'nin 69 Vietnam'da bu hastalıktan ölen 5. kişi olduğu belirtildi. 
     Ölen 5 kişinin de Fransız Hastanesi'nde görevli olduğu kaydedildi. 
     Vietnam'da hastalığa yakalanan ilk kişi olan Çin asıllı bir Amerikalı işadamı, Şubat ayı sonlarında Fransız Hastanesi'nde tedavi görmüştü. Hasta, taburcu edilmesinden sonra Hong Kong'da hayatını kaybetmişti. 
     Dünya Sağlık Örgütü'ne göre, Vietnam'da 62 SARS vakası görüldü. 
     





</TEXT>
</DOC>
