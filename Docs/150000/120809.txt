<DOC>
<DOCNO> 120809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sontur08.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Öğretmenlerimiz için üzerimize düşeni yapacağız 
</HEADLINE>
<TEXT>

     AK Parti Genel Başkanı Recep Tayyip Erdoğan, ''24 Kasım Öğretmenler Günü''nü kutlayarak, öğretmenlerin yaşadıkları zorlukları aşmada üzerlerine düşeni yapacaklarını bildirdi. 
     Erdoğan, özel bir televizyonda canlı yayın programına katılmak için Üsküdar'daki evinden ayrılırken, basın mensuplarının ''Öğretmenler Günü'ne ilişkin mesajını'' sormaları üzerine, şunları söyledi 
     ''Öğretmenler, bizi geleceğe hazırlayan en önemli varlık nedenimiz. Öğretmenler Günü'nde bizim her şeyimiz olan, varlık nedenimiz olan öğretmenlerimizden ebediyete intikal edenlere rahmet diliyorum. Bugün yine yavrularımızı yarınlara hazırlayan öğretmenlerimize güç, kuvvet, başarılar dilerken, içinde yaşadıkları zorlu engelleri ve o zorlukları aşmada, iktidarımızın bu konuda üzerine düşeni yapacağına olan vaadimi de tekrarlamak istiyorum. 'Daha nice yıllara' diyorum.'' 

     
</TEXT>
</DOC>
