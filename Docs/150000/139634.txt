<DOC>
<DOCNO> 139634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun03.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez iyice şımardı... 
</HEADLINE>
<TEXT>

     - Amerikalı ünlü şarkıcı ve film yıldızı Jennifer Lopez iyice şaşırdı ve şaşırttı. 
     İngiltere'de yayınlanan The Daily Mail gazetesinin bugünkü haberine göre, Lopez ve 30 kişilik ekibi Londra'daki Metropolitan Hotel'den başka bir lüks otel olan Dorchester Hotel'e gitmek için yaklaşık 100 metrelik yolu geçmek için 6 limuzinle, 15 dakikalık uzun bir yolculuk yaptı. 
     Bu uzun ve pahalı seyahate tanık olanlar şaşırıp kalırken, otel müşterileri şaşkınlıklarını, ''Kimse neden kısaca yürümediklerini anlayamadı'' diyerek ifade ettiler. 
     Rol aldığı ''Maid in Manhattan'' adlı filmin reklam çalışmaları için bu hafta Londra'ya gelen Lopez İngiliz medyasında geniş yer alıyor. 
     İngiliz gazeteleri, 32 yaşındaki ünlü yıldızın ekibiyle kalmak için Metropolitan Hotel'de geceliği 9 bin pound'a 14 bin dolar 14 oda ayırttığını yazıyor. 
     Ekibinde, makyaj uzmanları ve diyetisyenler de bulunan Lopez, geçen hafta hayatının medya tarafından ''didik didik edilmesinden'' ve ''özel hayatının kalmadığından'' yakınmıştı. 
     





</TEXT>
</DOC>
