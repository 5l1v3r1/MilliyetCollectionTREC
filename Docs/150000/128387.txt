<DOC>
<DOCNO> 128387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur28.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul kapısında yağmur izdihamı... 15 öğrenci yaralı... 
</HEADLINE>
<TEXT>

     Adana'da, bir ilköğretim okulu kapısında sağanak yağış yüzünden izdiham yaşandı. 15 öğrenci yaralandı. 
     Emniyet Müdürlüğü yetkililerinden alınan bilgiye göre, Kurttepe Kavşağı'ndaki Mithat Topal İlköğretim Okulu'nda meydana gelen olayda, okula giriş-çıkış yapan öğrenciler arasında sağanak yağış nedeniyle izdiham yaşandı. 
     Yetkililer, izdiham sırasında yaralanan Cumali Aydın 10 , Gülşah Kaya 9 , Hatice Eren 11 , İpek Şimşek 9 , Enescan Küreri 9 , İrem Halaç 7 , Ufuk Küçükerdoğan 8 , Fatoş Yıldırım 8 , Zehra Yılmaz 8 , Fatmanur Özcan 8 , Çağla Bal 7 ve Furkan Yılmaz'ın 7 Numune Hastanesi'nde, Ayşe Karataş 7 , Habibe Olcan 7 ve Özge Bulut'un ise SSK Hastanesi'nde tedavi altına alındığını belirttiler. 
     Numune Hastanesi'nde yaralı öğrenciler hakkında bilgi alan Mithat Topal İlköğretim Okulu Müdürü Mustafa Bellek, ''Nöbetçi arkadaşlarımızın uyarılarına rağmen, aşırı yağış nedeniyle dışarıdaki öğrenciler içeri girmek için acele etmişler. Meydana gelen izdihamda bazı öğrencilerimiz yaralandı. Yaralıların durumları ağır değil. Bu bizi biraz olsun sevindirdi'' dedi. 
     





</TEXT>
</DOC>
