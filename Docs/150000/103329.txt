<DOC>
<DOCNO> 103329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun05.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalıların sadece yarısı işinden memnun 
</HEADLINE>
<TEXT>

     Amerikalıların giderek işlerini daha az sevdikleri, sadece ikramiye ve terfilerden değil, meslektaşlarından da şikayetçi oldukları ortaya çıktı. 
     Ticari şirketlerin merkezi New York'ta bulunan bir kamuoyu araştırma kuruluşuna yaptırdıkları inceleme sonucunda, ''hayatlarını kazandıkları işlerinden memnun olup olmadıkları'' sorulan 5 bin kişiden sadece yarısı olumlu yanıt verdi. 
     Bu konuda en son 1995 yılında yapılan kamuoyu araştırmasında, Amerikalıların yüzde 59'u işlerinden memnun olduklarını bildirmişlerdi. 
     ABD'de çalıştığı işten memnun olma oranındaki düşüş tüm yaş ve gelir gruplarıyla tüm bölgelerde görülüyor. 
     Amerikalı çalışan, işyerinin ikramiye ve terfi politikası, eğitim programları ve iş arkadaşları konusunda giderek daha hoşnutsuz hale geliyor. 
     Yılda 15 bin dolardan az kazananlar tüm gelir grupları içindeki en memnuniyetsiz olanları oluşturmaya devam ederken, yılda 50 bin doların üzerinde kazananlar içinde bile işlerinden memnun olanlarda büyük düşüş görülüyor. 
     1995 yılındaki kamuoyu araştırmasında, orta yaş grubunun yüzde 60.9'u işinden mutlu olduğunu açıklarken, son araştırmada bu oran yüzde 47.4'e düştü. 
     





</TEXT>
</DOC>
