<DOC>
<DOCNO> 114902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sonspo25.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor basına kapalı çalıştı... 
</HEADLINE>
<TEXT>

     Trabzonspor, 26 Ekim Cumartesi günü deplasmanda İstanbulspor ile yapacağı maçın hazırlıklarını basına kapalı çalışma ile sürdürdü. 
     Teknik Direktör Samet Aybaba yönetiminde, Mehmet Ali Yılmaz Tesisleri'nde İstanbulspor maçının taktik provasını yapan bordo-mavililer, yarın sabah İstanbul'a gidecek ve burada yapacağı antrenmanla hazırlıklarını tamamlayacak. 
     Samet Aybaba, geçen haftadan farklı olarak Serkan Özsoy'un yerine, Bursaspor ve Kocaelispor maçında 18 kişilik maç kadrosuna almadığı Gökdeniz'i İstanbulspor maçı kadrosuna dahil etti. 
     Bordo-mavililerde, sakatlığı bulunan Lee Eul Yong ile Fransız oyuncu Oumar, Muzaffer ve Hakkı da İstanbulspor maçı kadrosunda yer almadılar. 
     





</TEXT>
</DOC>
