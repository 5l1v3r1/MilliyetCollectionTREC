<DOC>
<DOCNO> 137831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/eko09.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Deutsche Bank, medya devi Kirch’e tazminat ödeyecek 
</HEADLINE>
<TEXT>

Münih Bölge Mahkemesi, medya devi Kirch’e ait gizli müşteri bilgilerini basına açıklayan Deutsche Bank eski Başkanı’nın tazminat ödemesine karar verdi 
     MÜNİH Milliyet 

     Münih Eyalet Mahkemesi, Şubat 2002’de zor durumdaki Kirch grubuna artık hiçbir bankanın kredi vereceğini sanmadığını’ açıklayan Deutsche Bank Yönetim Kurulu eski Başkanı Rolf Breuer’i tazminata mahk m etti. Mahkeme, bu açıklama ile medya devi Leo Kirch ile Deutsche Bank arasındaki gizlilik anlaşmasının ihlal edildiğine, hem bankanın hem de Breuer’in tazminat ödemesi gerektiğine karar verdi. 
     Bilindiği gibi Breuer, Şubat 2002’de bir haber ajansına yaptığı açıklamada, zor durumdaki Kirch grubuna artık hiçbir bankanın kredi vereceğini sanmadığını açıklamıştı. Bu açıklama, Kirch grubunu kurtarma paketlerinin gündemde olduğu bir dönemde yapılmıştı. 
     Almanya’da Pro7, SAT1, Premiere gibi büyük özel TV kuruluşları başta olmak üzere birçok medya organının sahibi olan Leo Kirch, söz konusu açıklamadan sonra grubunu iflastan kurtarma girişimlerinin büyük zarar gördüğünü ve "banka sırlarının" açıklandığını iddia ederek tazminat talebiyle mahkemeye başvurmuştu. 
     Önceki gün Münih Eyalet Mahkemesi’nde görülen davada yargıçlar, Kirch’in iddiasında haklı olduğuna karar verdi. Mahkeme heyeti, ödenecek tazminatın miktarının ise bir başka davada belirleneceğini açıkladı. Edinilen bilgilere göre Kirch grubu avukatlarının talep edeceği tazminat miktarının birkaç milyar euro’yu bulabileceği bildiriliyor. 
     



 EKONOMİ 



















</TEXT>
</DOC>
