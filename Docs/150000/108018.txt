<DOC>
<DOCNO> 108018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/spo04.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısık pizza 
</HEADLINE>
<TEXT>

Trabzon’un hocası Samet Aybaba, ilk beş maçta dört farklı sistem denedi, 25 oyuncudan 19’una ilk on birde yer verdi 
     KARADENİZ ekibinde sistem belirsizliği devam ediyor. İlk 5 maçta 4 ayrı sistem deneyip, 18 kişilik kadroya aldığı 25 oyuncudan 19’una ilk on birde yer açan Teknik Direktör Samet Aybaba bir türlü sistemi oturtamadı. Fenerbahçe maçında takımına 4-4-2’yi uygulatan genç hoca, Elazığspor karşılaşmasında 4-4-1-1’i hayata geçirmeye çalıştı. Altay maçının ardından Adanaspor önünde 3-5-2’ye döndü. 
     AYBABA, son olarak Gençlerbirliği maçında 3-4-2-1’i benimsedi. İdeal sistemi bulmaya çalıştını belirten Bordo - Mavili ekibin hocası, "Arayışlarımız bittiğinde sonuçsal zenginlikler de yaratırız. Büyük takımlar her maça ayrı sistemle çıkar. Biz de buna alışmalıyız" açıklamasını yaptı. Samet Aybaba, beş lig maçında kaleci Petkoviç, Erman Güraçar, Hasan ve Aurelio’ya 90 dakika forma verdi. 
     
     En kötü start 
     TRABZONSPOR, lige son 9 sezonun en kötü başlangıcını yaptı. Beş haftada 1 galibiyet, 1 yenilgi, 3 beraberlik alan ve 6 puan toplayan Bordo - Mavililer başarısız bir grafik çizdiler. Trabzon bu dönem içinde 1994 - 95 sezonunda 12 puanla en başarılı startını vermişti. 
     
     



 SPOR 

























</TEXT>
</DOC>
