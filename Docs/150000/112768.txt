<DOC>
<DOCNO> 112768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko02.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bonosunun yarısı yatırımcıda, yarısı bankada 
</HEADLINE>
<TEXT>

Krizlerde yatırımcı eğilimlerinin değiştiğini belirten İş Bankası Fon Yönetimi Müdürü Erdal Aral, Hazine k ğıtlarının yüzde 47’sinin yatırımcıda, yüzde 47’sinin de bankalarda olduğunu söyledi 
     FİNANS SOHBETLERİ KADİFE ŞAHİN 

     Şu andaki rakamların sistemin tespit edilen en yüksek rakamları olduğunu bildiren İş Bankası Fon Yönetimi Müdürü Erdal Aral, devlet borçlanma k ğıtlarının yüzde 47’sinin bireysel ve kurumsal yatırımcıda olduğunu söyledi. 
     Kriz döneminde görülen en temel değişimin Türk bankacılık sisteminin açık pozisyondan nötr pozisyona geçtiğini belirten Aral, son iki yılda banka ve yatırımcıların yatırım tercihleri hakkında şu bilgileri verdi 
     "Risk kavramı bir kademe daha önplana çıktı. Türk bankaları artık açık pozisyona sıcak bakmıyor. Bu bağlamda dolarizasyonun akabinde ciddi anlamda döviz tevdiat hesaplarında stok artışı oldu. Fakat Türk Lirası grupta vade riski almak isteyen bireysel ve kurumsal yatırımcılar Hazine bonosu ve devlet tahviline olan ilgilerini artırdılar. Şu anda Türkiye’deki rakamlar kağıt stoğunun yüzde 47’si Türk bankalarının elinde. Yüzde 47’lik bölüm de bireysel ve kurumsal yatırımcılarda. Bakiye kalan yüzde 6’lık bölüm ise yatırım fonlarının portföylerindeki k ğıtlardan oluşuyor. Şu anki rakamlar bizim tespit ettiğimiz sistemin en yüksek rakamları." 
     Ekim ayında ele alınacak olan vergi paketinde esas itibarıyla mali milatın tartışma konusu olacağına dikkat çeken Aral, diğer detayların yatırım fonları, Hazine bonosu, devlet tahvili vergilemeleri olacağını belirtti. 
     
     Mali milat spekülasyonu 
     Piyasalar açısından en önemli sorunun mali milatın 1 Ocak 2003’te uygulamaya başlayıp başlamayacağı olduğunu ifade eden Aral, uygulanması durumunda tedirginliklerin yaşanacağını söyledi. 
     Bu konuda sistemden para çekilmesine kadar varan spekülasyonların var olduğuna da değinen Aral, "Açıkçası piyasa, aktörlerin yatırım profillerinin mevcut durumunu bozmaması amacıyla mali milatın bir yıl daha ertelenmesini bekliyor" dedi. 
     
Yatırımcının dövize ilgisi sürüyor      Yatırımcı tercihlerini belirleyen etkenlerden birinin de tasarruf araçlarının vergilendirilmesi olduğunu kaydeden Aral, reponun vergi nedeniyle eski cazibesini korumadığını söyledi. Vadeli mevduatın getirisinin Hazine bonosu getirisi ile karşılaştırıldığında bonoların daha cazip getiri sunması nedeniyle Türk yatırımcısını etkilediğini söyleyen Aral, kurdaki artış beklentisine de dikkat çekti. 
     Aral, "Ama hala kurda ciddi artış beklentisi olan ve sisteme güvenmeyen bazı yatırımcılar dövizi hem yastık altı hem de DTH döviz tevdiat hesabı olarak tercih ediyorlar" dedi. 
     
Otoyollara 162 milyon dolar kredi      İş Bankası Fon Müdürlüğü’nde Grup Müdürü olan Yılmaz Ertürk de bankanın ana misyonlarından birinin, topladığı kaynakları kredi olarak talepte bulunanlara kullandırmak olduğunu söyledi. Bankanın ilk dokuz ayda otoyol projelerine sağladığı kredi miktarının 162 milyon dolar olduğunu bildiren Ertürk, bankanın doğalgaz boru hattı, hidrolik santral, sulama sistemleri ve hastane inşaatları gibi altyapı projelerine de ilgi gösterdiğini kaydetti. Ertürk, getirisi cazip olan bu projelerin bankaların bilançolarında k rlı aktif yaratmasına olanak sağladığını söyledi. 
     
Yurtiçi projelerinde talep çok fazla      Altyapı projelerinin finansmanında büyük bankaların öncülük ettiğini belirten İş Bankası Fon Yönetimi Müdürü Erdal Aral, bankanın şu anda Kıbrıs Barış Suyu Projesi’nin finansmanı ile ilgilendiğini bildirdi. Yurtdışı müteahhitlik projelerine ilgi göstermediklerini belirten Aral, "Yurtiçindeki talep son derece canlı olduğundan yurtdışı ilk etapta ilgi alanımızda değil. Ancak Hazine’nin yoğun projelerinin bulunması ve mali sektörün büyümeye geçmesi ile birlikte yurtdışına da talep olacaktır" dedi. 
     



 EKONOMİ 






















</TEXT>
</DOC>
