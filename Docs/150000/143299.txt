<DOC>
<DOCNO> 143299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun06.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson, Dışişleri’ne sarı zarf getirdi 
</HEADLINE>
<TEXT>

     ANKARA Milliyet 

     ABD, İngiltere ve İspanya’nın BM Güvenlik Konseyi’ne verdikleri ve Saddam’a ültimatom niteliğindeki karar tasarısını yeterli sayıyı bulamayarak geri çekmesiyle birlikte Irak konusundaki diplomatik girişimler başarısızlıkla sonuçlanırken, dün Ankara’da da hareketli saatler yaşandı. ABD Büyükelçisi Robert Pearson, yeni tezkerenin TBMM’den geçirilmesini beklediklerini iletti. 
     Pearson ve İngiltere Büyükelçisi Peter Westmacott ile ABD Başkanı Bush’un danışmanı Zalmay Halilzad, dün Dışişleri’nde temaslarda bulundu. Pearson’ın sarı bir zarfla gelişi, kulislere "savaş notası verildi, hemen tezkere istediler" şeklinde yansıdı. 
     ABD kaynaklarının "Zarfta Bush’un Azor adalarında yaptığı konuşma metni vardı" açıklamalarına rağmen, ziyaretinin ardından ABD Dışişleri Bakanı Powell’ın Dışişleri Bakanı Gül’ü araması ve Çankaya’da zirve yapılması dikkat çekti. 
     



 GÜNCEL 





















</TEXT>
</DOC>
