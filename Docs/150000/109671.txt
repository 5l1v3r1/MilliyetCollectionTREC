<DOC>
<DOCNO> 109671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun07.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da kış erken bastırdı... 
</HEADLINE>
<TEXT>

     Avusturya'nın batısındaki Tirol, Salzburg, Kaernten ve Steirmark eyaletlerinde yoğun kar yağışı başladı. 
     Karayolları yetkilileri, ülkenin batısında 700 metre yükseklikteki yerleşim birimlerine araçların ancak kar lastiği ve zincirle ulaşabildiğini bildirdi. 
     Ülkenin doğusundaki başkent Viyana'da henüz kar yağmadı, ancak hava sıcaklığı dünden itibaren 6 dereceye kadar düştü. 
     Meteoroloji yetkilileri, ülkenin çeşitli bölgelerinde kar yağışının bir süre daha devam edeceği, hafta sonundan itibaren havanın normale döneceği tahmininde bulunuyorlar. 
     Avusturya Turing Kulübü ise otomobil sürücülerine, araçlarını kış koşullarına hazırlamaları ve kışlık lastik ve zincir kullanmaları uyarısında bulundu. 
     





</TEXT>
</DOC>
