<DOC>
<DOCNO> 125473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ergün'ün eşi kaza geçirdi... 
</HEADLINE>
<TEXT>

     Galatasaray'lı futbolcu Ergün Penbe'nin eşi İlkan Penbe, Avcılar'da geçirdiği trafik kazası sonucu yaralandı. 
     Alınan bilgiye göre, Mustafa Topluoğlu'nun kullandığı 06 KJS 17 plakalı kamyonet, E-5 Karayolu Şükrü Bey Işıklar Mevkii'nde orta refüje çarpıp karşı şeride geçtikten sonra Habib Ateş idaresindeki 34 C 0272 plakalı taksiye çarptı. Bu sırada arkadan gelen Hüseyin Meriç yönetimindeki 34 ZH 6568 plakalı bir başka otomobil de, Ateş'in kullandığı taksiye vurdu. 
     Kazada, taksi sürücüsü Ateş, takside müşteri olarak bulunan Galatasaray'lı futbolcu Ergün Penbe'nin eşi İlkan Penbe ile kamyonette bulunan Nevzat Tekman yaralandı. 
     Avcılar Özel Vatan Hastanesi'ne kaldırılan yaralılardan İlkan Penbe, buradaki ilk müdahelenin ardından önce İnternational Hospital'a, daha sonra Çağlayan Florance Nightingale Hastanesi'ne sevk edildi. 
     Florya'daki Metin Oktay Tesisleri'ne gittiği belirtilen İlkan Penbe'nin boyun omurunda çatlak olduğu bildirildi. 
     Kazayı haber alan futbolcu Ergün Penbe de Çağlayan Florance Nightingale Hastanesi'ne gelerek eşinin sağlık durumu hakkında bilgi aldı. Ergün Penbe'nin oldukça üzgün olduğu gözlendi. 
     Öte yandan, kazaya yol açan Topluoğlu'nun polise verdiği ifadede kendisini başka bir aracın sıkıştırması nedeniyle bariyerlere çarpıp karşı şeride geçtiğini anlattığı öğrenildi. 
     





</TEXT>
</DOC>
