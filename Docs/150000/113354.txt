<DOC>
<DOCNO> 113354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko07.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekle şemale göre oy, dört yıl kaybettirir 
</HEADLINE>
<TEXT>

Koalisyonların reform sürecini tıkadığını belirten Hisarcıklıoğlu Şekle, şemale göre verilen oylar Türkiye’ye dört yıl kaybettirir 
     Türkiye Odalar ve Borsalar Birliği TOBB Yönetim Kurulu Başkanı Rifat Hisarcıklıoğlu, Türkiye’nin siyasi istikrarsızlıklar ve koalisyon hükümetleri nedeniyle, son 10 yılda reform sürecini yakalayamadığını söyledi. Hisarcıklıoğlu, Türkiye’nin önünde iyi bir fırsat olarak görülen seçimlerde "Şekle, şemale ve vaadlere göre oy verilirse, Türkiye önündeki 4 yılı daha kaybedebilir" dedi. 
     TOBB’a bağlı 356 üyenin genel sekreterleri için düzenlenen seminer için Lefkoşa’ya giden Hisarcıklıoğlu, dünya ekonomisinde büyük bir değişim yaşandığını, Türkiye’nin bu değişime 1980 ve 1990 yılları arasında öncülük ettiğini, ancak siyasi istikrarsızlıklar ve koalisyon hükümetleri nedeniyle son 10 yılda reform sürecini yakalayamadığını ifade etti. Son 10 yılda kamu üzerindeki yükün arttığını, devletin gelirleri ile faiz ödemeleri arasındaki irtibatın sağlanamadığını da söyleyen Hisarcıklıoğlu, vergilerin faiz ödemelerine gittiğini ve aşırı borç faizi yükünün, bugünkü ortamı getirdiğini söyledi. 
     
     Siyasetçileri suçlamak yetmez’ 
     Sadece siyasetçileri suçlamanın da doğru olmadığını ifade eden Hisarcıklıoğlu, son 10 yılda siyasetçilerin toplumun istekleri doğrultusunda hareket ettiğini kaydetti. Hisarcıklıoğlu, partilerin şeffaf ve hesap verilebilir duruma gelmesi için, siyasi partiler ve seçim yasasında değişikliğe gidilmesi gerektiğini dile getirdi. 
     Özel sektörün de reform sürecinde yer alması gerektiğinin bildiren Rifat Hisarcıklıoğlu, yüzde 55’e varan kayıt dışı ekonomiyle ilerleme sağlanamayacağını, ekonomi kayıt altına alınırken adaletli vergi sisteminin getirilmesini istedi. 
     



 EKONOMİ 





















</TEXT>
</DOC>
