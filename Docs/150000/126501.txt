<DOC>
<DOCNO> 126501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/spor/bbas.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BASKETBOL PANAROMA 
</HEADLINE>
<TEXT>
DEVLERİN LİGİ 
Ülker ile Efes Pilsen, ilk iki sıraya ambargoyu koyarak, adeta finalin sinyalini şimdiden verdiler. Galatasaray ise Efes önünde hayal kırıklığı yaşattı, Darüşşafaka’yı eski guardı Hakan yıktı 
     GÖKHAN TÜRE 

     Ligde diğer haftalar baz alındığında "denk kuvvetlerin" mücadelesi şeklinde geçeceği izlenimi veren 10. haftada, iki maç dışında, beklenen oldu. Tabii bu iki karşılaşmada da dengeyi bozan, final biletini daha sezon başlamadan "cebine koyan" Efes Pilsen ve Ülkerspor oldu. 
     Ligin tepesine kamp kuran ve 10’da 10 çeken Ülkerspor, Türk Telekom karşısında sıkıntı yaşayacağını sananları hayal kırıklığına uğrattı. Bunda Ülker’in oyun disiplini ve savunma anlayışının yanı sıra, Türk Telekom’un Avrupa Kupaları ve lig arasında çizdiği "istikrarsız" tablonun etkisi büyüktü. Haftanın, hakkında en çok spekülasyon yapılan maçında ise Efes Pilsen, sezonun flaş takımı Galatasaray’ı hiç de zorlanmadan, hatta "güle oynaya" yenerken, Sarı - Kırmızılı takımın o ana kadar süregelen karizmasını da "dağıtmış" oldu. Bu sezon seyirciye adeta "susayan" Lacivert - Beyazlı takım, rakip de olsa, tribünde biraz seyirci görünce "havaya girdi". 
     
     En güzel yanıt 
     Haftanın en ilginç olayı ise, yine olaylarıyla "ünlü" İzmir’de yaşandı. Ancak bu kez yaşanan "gerginlik" değildi. Darüşşafaka’dan "koparılan" ve Pınar Karşıyaka’ya "kapağı atan" 12 Dev Adam’ın en kısası Hakan Köseoğlu, eski coachu Halil Üner ve yine eski takımı Darüşşafaka’yı yıkan adam oldu. Hakan, boyundan büyük işlere imza atarken, 16 sayı kaydetti, 1.85 boyuyla 12 ribaund aldı ve 7 asist ile triple - double’ın eşiğinden döndü, kendisini "kenara mahkum edenlere" en güzel yanıtı verdi. 
     
     HAFTANIN YILDIZI 
     Hakan Pınar Karşıyaka 
     
     EN İYİ ALTINCI ADAM 
     Kaya Efes Pilsen 
     
     HAFTANIN TAKIMI 
     Efes Pilsen 
     
     HAFTANIN COACHU 
     Oktay Mahmuti E.Pilsen 
     
     HAFTANIN HAKEMLERİ 
     Tolga Şahin - İsmail Özgün E.Pilsen - Galatasaray maçındaki yönetimleriyle 
     
     SAYI KRALLIĞI 
     273 Jefferson P.Karşıyaka 
     249 Johnson İTÜ 
     226 Barış Oyak Renault 
     
     RİBAUND KRALLIĞI 
     102 Sankes Tekel 
     98 Reed TED Kolejliler 
     96 Williams İTÜ 
     
     ASİST KRALLIĞI 
     49 Bora Göztepe 
     48 Mitchell Galatasaray 
     46 Dickel Fenerbahçe 
     
     BLOK KRALLIĞI 
     27 Davenport Fenerbahçe 
     18 Roberts Beşiktaş 
     14 Sankes Tekel 
     
     TOP ÇALMA 
     28 Gazi Büyük Kolej 
     24 Thornton P.Karşıyaka 
     23 Barış Oyak Renault 
     
     EN DEĞERLİ OYUNCU 
     54.3 Rasim Oyak Renault 
     53.7 Blair Ülkerspor 
     52.8 Jefferson P.Karşıyaka 
     
     HAFTANIN OLAYI 
     Hakan’ın gazabı Darüşşafaka’da Halil Üner’in coachluğa getirilmesi sonrası kenarda pas tutan milli guard, Pınar Karşıyaka formasıyla eski takımına adeta bomba gibi patladı, 16 sayı, 12 ribaund ve 7 asist ile yıldızlaştı. 
     
     HAFTANIN MAÇLARI 
     İTÜ - Büyük Kolej 
     Beşiktaş - Pınar Karşıyaka 
     Fenerbahçe - TED Kolejliler 
     Efes Pilsen - Darüşşafaka 
     Türk Telekom - Galatasaray 
     Göztepe - Tekel 
     Oyak Renault - Ülkerspor 
     
     HAFTANIN BEŞİ 

</TEXT>
</DOC>
