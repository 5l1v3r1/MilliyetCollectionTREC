<DOC>
<DOCNO> 144825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo10.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 3 - Bursaspor 0 maç bitti 
</HEADLINE>
<TEXT>

     Birinci Süper Futbol Ligi'nde Trabzonspor, Bursaspor'u 3-0 yendi. 
     Birinci Süper Futbol Ligi'nde Trabzonspor, Bursaspor karşısında ilk yarıyı 2-0 önde kapadı. 
     Trabzonspor'un cezası nedeniyle Samsun'da yapılan karşılaşmanın ilk tehlikeli atağı yeşil-beyazlı ekipten geldi. 
     4. dakikada sağ taraftan ceza alanına giren Junior çaprazdan sert vurdu, top kalecide kaldı. 
     10. dakikada rakibine sert giren Bursasporlu Bulat sarı kart gördü. 
     13. dakikada sakatlanan Lee Yong, yerini Serkan Kılıç'a bıraktı. 
     14. dakikada Trabzonspor 1-0 öne geçti. Sol taraftan korner bayrağına yakın bir noktada Somers'in kale sahasına gönderdiği topu iyi takip eden Fatih Tekke, uçarak kafa vuruşunda meşin yuvarlağı ağlara göndererek, takımını 1-0 1-0 öne geçirdi. 
     23. dakikada rakibine sert giren Bursasporlu Serkan sarı kart gördü. 
     24. dakikada Trabzonspor farkı 2'ye çıkardı. Bu dakikada, ceza sahası içinde Mehmet Yılmaz'dan aldığı pasla rakibinden sıyrılan Aurelio, sol çaprazdan sert vurdu. Kaleciyi aşan top ağlara gidince durum 2-0 oldu. 
     33. dakikada Bursaspor defansının ofsayt diye durduğu bir anda ceza alanı içinde topla buluşan Mehmet Yılmaz'ın kalecinin üzerinden aşırtmak istediği top, kaleci Kelemen'de kaldı. 
     44. dakikada ani gelişen Trabzonspor atağında Mehmet Yılmaz'ın pasıyla bir anda kaleci ile karşı karşıya kalan Fatih Tekke'nin çaprazdan vuruşunda top direğin yanından dışarı çıktı. 
     Karşılaşmanın kalan bölümlerinde tarafların çabaları gol getirmeyince Karadeniz ekibi ilk yarıyı 2-0 önde bitirdi. 
     Bursaspor ikinci yarıya Mustafa Er'in yerine Yakup'u x , Serkan'ın yerine de Mirza'yı x oyuna alarak başladı. 
     50. dakikada Bursaspor ceza alanı içinde meydana gelen karambolden topu önünde bulan Mehmet Yılmaz'ın vuruşunda meşin yuvarlak direğe çarparak auta çıktı. 
     52. dakikada Fatih Tekke, Bulat'tan sıyırıldıktan sonra sert vurdu, kaleye giden topu son anda Junior çıkarmayı başardı. Bu dakikada hakeme itiraz eden Bursasporlu Glauber, sarı kart gördü. 
     . dakikada rakibine sert giren Bursasporlu Junior sarı kart gördü. 
     57. dakikada Bursaspor'da Glauber yerini Metin'e x bıraktı. 
     58. dakikada Trabzonspor farkı 3'e çıkardı. Bu dakikada sağ taraftan Tayfun'un kale sahasına gönderdiği top, Ömer'e çarparak ağlara gidince durum 3-0 oldu. 
     63. dakikada sağ taraftan ceza alanına gönderilen topa Mustafa Şahintürk gelişine sert vurdu. Üzerine gelen meşin yuvarlağı kaleci Petkoviç iki hamlede kontrol edebildi. 
     67. dakikada rakibine sert giren Trabzonsporlu Aurelio sarı kart gördü. 
     68. dakikada Somers sol taraftan ceza alanına girdi, çaprazdan sert vuruşunda top direğin yanından dışarı çıktı. 
     73. dakikada Trabzonspor'da Somers yerini Erman Özgür'e xx bıraktı. 
     74. dakikada Gökdeniz'in sağ taraftan kale sahasına gönderdiği topu Mehmet Yılmaz uygun pozisyonda olmasına rağmen dışarı attı. 
     85. dakikada Trabzonspor'da Fatih Tekke'nin yerine Muzaffer oyuna dahil oldu. 
     88. dakikada Mehmet Yılmaz'dan aldığı pasla sol çaprazdan sert vuran Muzaffer'in şutunda top direğe çarparak dışarı çıktı. 
     Kalan bölümlerde iki takımın çabaları da gol getirmeyince Trabzonspor, cezası nedeniyle Samsun'da yaptığı karşılaşmayı 3-0 kazandı. 
     





</TEXT>
</DOC>
