<DOC>
<DOCNO> 147639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun05.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul’a 10 km kaldI 
</HEADLINE>
<TEXT>

ABD askerleri ve peşmergeler Musul yakınındaki Hazır kasabasını kısa bir kuşatmadan sonra alarak ilerleyişini sürdürdü 
     NAMIK DURUKAN 
MUSUL 

     Irak ordusu Musul’a doğru geri çekilirken, ABD askerleri desteğindeki peşmerge kuvvetleri, bölgeyi yoğun top atışına tutmayı sürdürüyor. Musul’a 10 kilometre yaklaşan peşmergeler ve ABD askerleri Hazır kasabasına girdi. 
     Kelek kasabası üstündeki mevziilerden önceki gün geri çekilen Irak askerleri ile peşmergeler arasında başlayan çatışmalar dün de devam etti. Musul’a 15 kilometre uzaklıktaki startejik Hazır kasabasını kuşatan peşmerge ve ABD askerleri, savaş uçakları desteğindeki ilerleyişini sürdürdü. Peşmergeler kent girişindeki Menkıbe Köprüsü’nü de Irak güçlerinin yoğun direniş göstermesine karşın geçmeyi başardı. Peşmerge kuvvetleri öğle saatlerinde de Hazır kasabasına girerken Hazır köprüsü çevresinde ABD uçaklarınca bombalanan bazı Irak araçlarının içinde üç kişinin parçalanmış cesetlerine rastlandı. 
     Bir diğer peşmerge kolu da Musul yakınlarındaki Hasanşam ve Bertalla kasabasına doğru ilerliyor. 
     Irak’ın attığı top mermilerinin Kelek kasabasına düşmesi üzerine kasabadan Erbil’e doğru 2 bine yakın insan göç etti. Peşmerge güçlerinin kontrolüne giren Hazır kasabasının tamamen boşaldığı ve buradan götürülenlerin Musul’a kaçtıkları kaydedildi. 
     Erbil ve çevresindeki köylere konuşlanan ABD askerleri, alkış ve halaylarla karşılayan Kürtler, kendilerini Saddam’dan kurtardığı için teşekkür etti. 
     


GÜNCEL 






















</TEXT>
</DOC>
