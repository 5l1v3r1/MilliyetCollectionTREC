<DOC>
<DOCNO> 130294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/spor/spo01.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
STEPNE BULUNDU 
</HEADLINE>
<TEXT>

Beşiktaş, B.Juniors’un Cordoba’nın bonservisini vermeye yanaşmaması üzerine harekete geçti. Kartal yeni sezon için Hırvatistan Milli Takımı’nın kalecisi Pletikosa’yı gündemine aldı 
     Sıkıntı çözülmedi 
     BEŞİKTAŞ, kaleci Cordoba konusunda tam bir çıkmaza girdi. Kolombiyalı kalecinin bonservisini elinde bulunduran Boca Juniors Kulübü, Siyah - Beyazlılar’ın Amaral artı para önerisini de geri çevirdi. Arjantin Kulübü’nün hocası Carlos Bianchi’nin, Oscar Cordoba’nın mutlaka takıma dönmesini istediği öğrenildi. Siyah - Beyazlılar, Kolombiyalı kaleci için beklemeye çekildi. 
     
     Luce’den erken uyarı 
     TEKNİK Direktör Lucescu, Cordoba konusunda yaşanan sıkıntıların çözülmeme ihtimalini gözönünde bulundurup, yönetimden yeni bir isim için harekete geçmesini istediği iddia edildi. Bu gelişme üzerine sezon başında da Siyah - Beyazlılar’ın gündemine giren Hırvatistan Milli Takım kalecisi Pletikosa için temaslar başladı. Rumen hoca, Pletikosa’nın transferi için onay verdi. 
     
     Pletikosa kimdir 
     HIRVAT futbolunda son yılların en önemli kalecileri arasında gösteriliyor. 1979 doğumlu olan genç eldiven 1.92 boyunda ve 87 kilo ağırlığında. 15 kez Hırvatistan Milli Takım formasını giydi. Hajduk Split’in altyapısında yetişti ve halen bu takımın kalesini koruyor. 
     
Sıcak karşılama      Antalya’ya uçtular 
     YENİ sezon hazırlıklarını büyük bir hızla sürdüren Beşiktaş, ilk etap kamp çalışmaları için dün Antalya’ya gitti. Siyah - Beyazlı kafileyi havalimanında yaklaşık 100 kişilik taraftar grubu karşıladı. Teknik Direktör Mircea Lucescu ve futbolculara mankenlerin çiçek vermesi dikkat çekti. Kafilenin oldukça neşeli ve moralli olduğu gözlendi. 
     
     Kartal ıskaladı 
     SİYAH - Beyazlı takım, Antalya’ya hareket etmeden önce Ümraniye Tesisleri’nde antrenman yaptı. Şut çalışmasında futbolcuların isabet oranının çok düşük olması Lucescu’nun keyfini kaçırdı. İdmanın sonunda Rumen teknik adam, kaleci Cordoba ile penaltı atışı yaptı. "Romanya - Kolombiya" yarışında Lucescu penaltıyı kaçırınca, tecrübeli kaleci zafere ulaştı. 
     
AMARAL çark etti      ORHAN YILDIRIM 

     İKİNCİ yarı hazırlıklarına katılmayarak herkesin tepkisi çeken Amaral, Lucescu’nun sert çıkışı üzerine dönme kararı aldı. Brezilyalı futbolcu, dün Rumen hocayı arayarak, bugün Antalya’da olacağını bildirdi. Lucescu, Amaral’a, "Ya 11 Ocak’ta gel, ya da bir daha hiç gelme" demişti. 
     AMARAL’IN tavrının yanlış olduğunu açıklayan yöneticiler ve teknik heyetin ağır bir para cezası vermeyi düşündüğü öğrenildi. Takım içinde disiplini bozduğu gerekçesiyle sert bir dille de uyarılacak olan Sambacı’nın, geri dönüş kararını takım bulamadığı gerekçesiyle aldığı iddia edildi. 
     
Lucescu Daum kapışıyor      İlk sınav Wien’le 
     YENİ sezon hazırlıklarını bugünden itibaren Antalya’da sürdürecek olan Beşiktaş ilk sınavını Avusturya Wien önünde verecek. Kartal için bu maçın önemi, Avusturya ekibini, eski teknik direktörü Daum’un çalıştırıyor olması. Lucescu ile Daum’un ilk kez karşı karşıya geleceği karşılaşmanın başlama saati 20.30. Öte yandan pürüz çıkmadığı takdirde Kartal çarşamba günü de Dinamo Moskova ile kozlarını paylaşacak. 
     
Sergen’e diyetisyen      KİLO probleminden bir türlü kurtulamayan Sergen, artık kontrol altında tutulacak. Siyah - Beyazlı yönetimin, yıldız futbolcuyu forma sokabilmek için özel diyetisyen tuttuğu öğrenildi. Sergen, bir haftalık kampta 4 kilo vermeyi hedeflediğini söyledi. Başarılı oyuncu, "Kısa bir süre içinde kilo sorunum kalmayacak. Zaten bu olay fazlasıyla abartılıyor" diye konuştu. 
     
Balıkadam Tamer      BEŞİKTAŞ’TA iki sezondur sakatlıkları nedeniyle istediği şansı bulamayan Tamer, şampiyonluk için her gece dua ettiğini açıkladı. Futbol dışında en büyük tutkusunun deniz olduğunu söyleyen genç yıldız, "Dalgıçım. Suyun altında bambaşka bir dünya buluyorum. Yazı yazmayı severim. Vakit buldukça futbolun felsefe ve psikolojik yönlerini yazıyorum" diye konuştu. 
     



 SPOR 


























</TEXT>
</DOC>
