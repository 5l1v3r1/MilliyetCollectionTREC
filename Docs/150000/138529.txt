<DOC>
<DOCNO> 138529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yazar/civaoglu.html </URL>
<DATE> 2003/02/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Rötarlı Sevgililer Günü 
</HEADLINE>
<TEXT>

     "Buse, aşkın, şiirin dilidir. Aşk gözlerde doğar, dudaklarda beslenir" denilmekte... 
     "Kuşlar bile ağız ağıza gelerek, vuslatın zevkini toplar. Ağız oyunları, öpüşmek, can yakmadan ısırmak aşk arzularını şiddetle uyandırır... 
     Buse bir ilim, sevişme sanatının ilk hecesidir." 
     Bunları Gökhan Akçura’nın Aşk Kitabı’ndan yansıttım. Ivır - Zıvır Tarihi Arşiv - 3 Son zamanların yaygın deyimiyle nostaljik takılan harikulade bir derleme. 
     Refik Halit’ten, Reşat Ekrem Koçu’ya, Lokman Hekim’e, Kemal Tahir’e, Reşat Nuri’ye ve kısa bir süre önce yitirdiğimiz dostumuz Feyyaz Tokar’a kadar aşk üzerine yazılar, söyleşiler ve tarihten aşk öyküleri... 
     
Sevgi üzerine      Kemalettin Tuğcu yazıyor 
     Bir mektup... 
     "Ben, genç bir kızım. 
     Her gün beni takip eden bu güzel ve yakışıklı gencin fikri nedir 
     Benimle evlenmek, mesut bir yuva kurmak mı 
     Güzelliğime, safiyetime göz dikerek beni baştan çıkarmak mı 
     .......... 
     Ben dul bir kadınım. 
     Kocamı genç yaşımda kaybettim. Henüz genç ve güzelim. 
     Hiç evlenmemiş bir genç adam beni almak istiyor. 
     Fikri ciddi mi, yoksa beni iğfale mi uğraşıyor " 
     Gazetelerin "dertleşme" köşelerinde artık böyle satırlara rastlıyor musunuz 
     Disco, bar, cafe, pub muhabbetleri... "Birlikte olmak" diye tanımlanan ilişki türü çağındayız. O jargonda "aşk" sözcüğü adeta kayıp... 
     
Sevgi ikilemesi      Kitabın sayfalarını çeviriyorum. Bir sevgi ikilemesi... 
     Birincisi namzet sevgisi. 
     "Sizi birisi takip ediyor ve size aşkından mı bahsediyor Onunla evlenmeyi gözünüz tutuyorsa, kendisine şu cümleyi söyleyiniz 
     - Beni benden değil, ailemden iste. 
     Bu çok makul ve yerinde bir sözdür. O, ya ailenize müracaat edecek veya ortadan kaybolacaktır..." 
     İkincisi nişanlı sevgisi. 
     "Ailenizin muvafakati onayı ve kendi arzunuzla nişanlandıktan sonra karşınızdaki erkeğe dikkat ediniz. 
     Seven erkek - pek ileriye - varmaz. 
     Nişanlı kızı bir an evvel elde etmeye ondan azami zevki almaya kalkışan bir erkeğin misafir olduğuna, eğer bunda çok ısrar ediyorsa bu işin sanatk rı olduğuna hükmedilir. 
     Bir genç kızı, genç olarak muhafaza etmek, onun safiyetini, masumiyetini seyretmek, et ve kemik zevkinden, sinir zevkinden çok daha ince bir şeydir. 
     .......... 
     Bu evlilik hayatının ilkbaharı demek olan hassas çağı hırsla, bir hamlede ağustos sıcağını çıkarmaya kalkan bir erkekte ya samimiyet yoktur veya bu zevki anlamayacak kadar kaba bir mahluktur." 
     Günümüzde böyle söylemler herhalde "antika" sayılarak "aşk müzesine" konur. 
     Ziyaretçisi olur mu 
     Bilemem. 
     
Aldatmak      Ahmet Altan’ın "Aldatmak" kitabında öğretilmeyenlerden birkaç seçme... 
     "Koca aldatıyor mu 
     Kaçamak yapan erkekler gizlenecek resim, hatıra, mektup, kartvizit gibi şeyleri ekseriya çakmak cebine, şapka astarına, gömleklerin kollarındaki devrik kısımlara, çorap kenarlarına koyarlar. 
     .......... 
     Aldatan erkeklerin vapur veya treni kaçırma bahaneleri sık sık müracaat ettikleri bir usuldür. 
     Kadınlar, kocalarının saatlerini radyo ile ayar ederek kurmalıdırlar. 
     .......... 
     Erkekler, gittikleri sinemanın biletlerini ekseriya yelek ve palto ceplerinde unuturlar. 
     Bunu çift bilet olarak bulabilirsiniz... 
     .......... 
     Erkek, evinden aldığı mendili sık sık kaybeder de yeni mendillerle eve dönerse, adi ve münasebetsiz kaçamaklar yapıyorlar demektir. 
     .......... 
     Kocalı kadınlarla düşüp kalkan erkekler, kaçamağı metreslerin evlerinde yapıyorlarsa, korkudan çamaşırlarını acele ile ters giyerler. 
     Kocaları pijamalarını giyerken zevceler daima buna dikkat etmeliler." 
     
     
     







Çıktım erik dalına, anda yedim üzümü 


Kanalda diyalog 


Uzlaşmaya doğru 


Tayyip Erdoğan’la daldan dala... 


Rötarlı Sevgililer Günü 


Krizde bir başbakan portresi 


YÖK yasası bu haliyle TBMM’den geçer mi 3 


Hangi ünlünün yatağında uyumak istersiniz 


Kıssadan hisseyi siz bulun 


Ceyar Bush’a karşı 


Lezzetlerin seyahatleri engellenemez 


İmparatorluk ve sokaklar 


Gezi tazminatı 


Bir maraza çıksa da ekonomiyi kurtarsak 


İstanbul’da gökdelen yapılacak arsa kalmadı 


</TEXT>
</DOC>
