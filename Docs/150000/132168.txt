<DOC>
<DOCNO> 132168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun15.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de uydu televizyon yayınları yasaklandı... 
</HEADLINE>
<TEXT>

     Afganistan'ın başkenti Kabil'de, İslam'a aykırı yayınlar yapıldığı gerekçesiyle uydu televizyon yayınları yasaklandı. 
     Anayasa Mahkemesi Başkanı Mevlevi Fazıl Hadi Şinvari, yayınların İslam'a ve ahlaka aykırı olduğunu, onlarca şikayet üzerine bu yönde bir karar aldığını açıkladı. 
     Karar, aşırı dinci Taliban rejiminin yıkıldığı 2001'den bu yana yayın yapan 5 uydu şirketini kapsıyor. 
     Şirket sahipleri, yayın izni alabilmek için yaptıkları başvuruda ne tür programların yayınlandığının belirtildiğini, bu nedenle kararın çelişkili olduğunu savundu. 
     Uydu kanallarından, çoğunlukla Batı ve Hint müzik ve filmleri yayınlanıyor. 
     





</TEXT>
</DOC>
