<DOC>
<DOCNO> 137867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/spo03.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’da taşlar oturdu 
</HEADLINE>
<TEXT>

Teknik Direktör Fatih Terim, Galatasaray’ın Bursa kadrosunu Malatyaspor karşısında bozmayacak. Hasan Şaş, Vedat, Emre Aşık yedek kalacak. Terim sürekli şut çalıştırıyor 
     ERHAN TELLİ 

     Defans aynı 
     BURSASPOR karşısına yeni kadrosuyla çıkıp farklı galibiyet alan Galatasaray’da taşlar yerine oturmaya başladı. Fatih Terim, Revivo, Lukunku, Xavier ve Suat Usta’nın da yer aldığı yeni on birini Malatyaspor maçında da sahaya sürme kararı aldı. Terim’in, Hasan Şaş’ı iyileşmesine rağmen yedek bırakmayı düşündüğü de öğrenildi. Ayrıca Emre Aşık ve Vedat’a da kulübe yolu gözüktü. 
     
     Sürekli baskı 
     GALATASARAY’IN hafta içindeki antrenmanlarında gol çalışmalarına önem verilmesi de dikkatleri çekti. Bol bol şut çalışması yapan Sarı-Kırmızılılar’ın, rakibe pres uygulayarak maça başlayacağı öğrenildi. Bu arada kar temizlenemediği için Denizli maçı ertelenen Galatasaray bu kez işi sıkı tutarak Malatyaspor sınavı öncesinde Ali Sami Yen’i şimdiden denetlemeye aldı. 
     
Canaydın’dan eleştiri      GALATASARAY, Divan Kurulu toplatısı dün yapılırken Başkan Özhan Canaydın çarpıcı açıklamalarda bulundu. Kulübü mali disipline soktuklarını belirten Canaydın eski yönetimleri de eleştirerek "Keşke onlar da gereken kredileri bulabilselerdi de kulübün istikbalini satmak zorunda kalmasalardı" ifadesini kullandı. Canaydın, "Eleştirmek amacıyla söylemiyorum. O zaman şartlar bunu gerektirmiş. Ancak yabancı ortaklara ödediğimiz yüksek kar payları nedeniyle şimdi zorluklar yaşıyoruz" dedi. Özhan Canaydın, 10 yılda 7 şampiyonluk hedeflediklerini de kaydetti. 
     
Kar korkusu      Cim-Bom, Malatyaspor maçı hazırlıklarına kar altında yapılan çalışmayla devam etti. Yoğun kar yağışı nedeniyle akşam 18.00’de yapılması planlanan çalışma, saat 16.00’ya alındı. Sarı - Kırmızılı futbolcuların ve teknik kadronun, kar yağışı nedeniyle, Denizlispor maçında olduğu gibi, Malatya karşılaşmasının ertelenmesinden de çekindikleri öğrenildi. 
     



 SPOR 





















</TEXT>
</DOC>
