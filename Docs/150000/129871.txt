<DOC>
<DOCNO> 129871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/dunya/dun01.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin son umudu TSK 
</HEADLINE>
<TEXT>

Washington, Türk Genelkurmayı’nın, Kuzey Cephesi’nin olası bir Irak harek tını daha kısa sürede ve daha az zayiatla başarıya ulaştıracağını’ AKP hükümetinden çok daha iyi anladığı kanısında 
     YASEMİN ÇONGAR Washington 

     ABD, Irak’a yönelik olası bir savaşta Güney Cephesi’nde kullanacağı askeri birlik ve malzemeleri bölgeye yığmayı sürdürürken Washington, Kuzey Cephesi ile ilgili belirsizliğin de, ABD Genelkurmay Başkanı General Richard Myers’ın bu ay içinde yapacağı Türkiye ziyaretine kadar giderilmesini umuyor. Bu beklentide, "Türk Genelkurmayı’nın, Kuzey Cephesi’nin işlevini ve bununla ilgili zamanlamanın önemini, AKP hükümetine kıyasla daha iyi anladığı" görüşü de etkili. 
     Bush yönetimi, Türkiye’nin topraklarını ABD kara birliklerine açacağından "pek umutlu" olmasa da, askeri hazırlıkların zamanlaması, Washington’u, Ankara’dan göreceği işbirliğinin kapsam ve boyutunu bir an önce netleştirmeye zorluyor. Irak konusunda deneyimli bir eski ABD diplomatı, bu konuda Washington’a egemen olan düşünceyi, "Sarı ışıkta sonuna kadar beklenmez. Işık, artık ya yeşile ya kırmızıya dönecek. Kaldı ki, Kuzey Cephesi için bugün yeşil ışık yakılsa, bunun için gerekli hazırlıkların tamamlanıp Amerikan askerinin Türkiye üzerinden Irak’a girebilecek hale gelmesi 1.5 - 2 ay alır. Dolayısıyla bekleyecek zaman kalmadı" diye özetledi. 
     
     AKP çekiniyor’ 
     Bush yönetimine yakın kaynaklar, AKP hükümetinin tutumu ile Türk askeri ve sivil bürokrasisinin yaklaşımı arasında "ayrım" gözlediklerini belirtiyorlar. 
     Bir kaynak, "Askeri bir harek tın kısa sürede ve en az zayiatla başarıya ulaşması, dinamikleri ve olası bir Irak savaşının sonuçları konusunda, Türk subayları ve diplomatları ile daha açık bir anlayış birliği sağladığımıza inanıyoruz. Hükümetin ise, kamuoyunu bu konuda bilgilendirmek yerine, kamuoyunun tepkisinden çekinerek adım atmaktan kaçındığı izlenimi Washington’da ağır basıyor" dedi. 
     
     



 DÜNYA 












</TEXT>
</DOC>
