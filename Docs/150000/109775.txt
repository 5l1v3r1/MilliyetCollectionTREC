<DOC>
<DOCNO> 109775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sontur27.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt dışına gitmek için denemediği yol kalmadı... 
</HEADLINE>
<TEXT>

     Yurtdışına giderek daha iyi ekonomik şartlarda yaşamak isteyen genç, bu istediğini gerçekleştirmek için her yolu denediği halde başarılı olamadı. Son girişiminde TIR dingiline yatarak sınırı geçen ancak, sarsıntıdan ayağı kırıldığı için polise teslim olmak sorunda kalan kaçak, Türkiye'ye iade edildi. 
     Kırklareli'nin Derköy Sınır Kapısı'ndan Türkiye'ye sınır dışı edilen Ramazan Bostancı 29 , polis tarafından gözaltına alındı. 
     Bostancı, polisteki ifadesinde, yurtdışına gitmek için vize almak istediğini, ancak kendisine vize verilmemesi üzerine 1 yıl önce İstanbul'da tanıştığı bir kişiye 700 Alman Markı vererek kendisini yurtdışına kaçak olarak götürmek üzere anlaştığını, daha sonra bu kişinin kendisini dolandırdığını anladığını belirtti. 
     Bu olaya rağmen yurtdışına gitme isteğinden vazgeçmediğini belirten Bostancı, şöyle dedi 
     ''Daha sonra tanıştığım bir başka kişiye de 700 milyon lira vererek, yurtdışına gitmek istedim. Ancak bu kişinin pasaportuma aldığı Macaristan vizesinin sahte olduğunu anlayınca, bu girişimden de vazgeçtim. Son olarak 11 Eylül 2002'de İstanbul'dan Edirne'ye geldim. Buradaki bir TIR garajında yurtdışına giden bir TIR'ın dingiline saklanıp, sınırı geçtim. Ancak Bulgaristan'da TIR durana kadar meydana gelen sarsıntıda, ayağım kırıldı. TIR'dan indiğimde Türkçe bilen kişilerin yardımıyla ayağım kırık olduğu için polise teslim oldum.'' Bostancı ile ilgili soruşturmaya başlanıldığı bildirildi. 
     





</TEXT>
</DOC>
