<DOC>
<DOCNO> 143175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun37.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa eden Robin Cook Savaş, uluslararası anlaşmalara aykırı... 
</HEADLINE>
<TEXT>

     Avam Kamarası başkanlığı görevinden, İngiltere'nin ikinci bir BM kararı olmaksızın Irak'a karşı başlatılacak olası bir askeri harekatta yer alma kararlılığı yüzünden istifa eden eski dışişleri bakanı Robin Cook'un, muhtemel operasyonu ''uluslararası anlaşmalara aykırı ve iç kamuoyunun desteğinden yoksun'' bulduğu bildirildi. 
     İngiliz SKY TV, istifa kararını üzülerek aldığını söyleyen Cook'un, gelinen noktada başka seçeneği kalmadığını vurguladığını duyurdu. Cook'un, ''böylesine uluslararası hukuk temelinden yoksun bir savaşın sorumluluğuna ortak olmak istemediğini'' söylediği de bildirildi. 
     Cook'un istifasının ardından dikkatler, kabinedeki, başta Uluslararası Yatırım ve Kalkınma Bakanı Clare Short olmak üzere diğer isimler üzerinde toplandı. Ancak siyasi gözlemciler, Clare Short'un istifa kararını bir süre daha geciktireceği görüşünde birleşiyor. 
     





</TEXT>
</DOC>
