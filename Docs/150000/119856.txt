<DOC>
<DOCNO> 119856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/guncel/gun02.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyyar mahkeme 
</HEADLINE>
<TEXT>

İstanbul Adliyesi’nde dosyalarla dolu el arabasını bir odadan diğerine sürükleyen mübaşirin tek amacı, 10. Asliye Ticaret Mahkemesi’ne boş bir oda bulabilmek 
     ŞÜKRAN ÖZÇAKMAK 

     657 sayılı Devlet Memurları Kanunu gereği onun adını veremiyor, herhangi bir soru da soramıyoruz. O her sabah, 60 kadar dosya ve eskimiş daktilosunu sandalyeye yükleyerek o salon senin bu salon benim adliye koridorlarını arşınlıyor. Amacı, İstanbul Adliyesi’ndeki 10. Asliye Ticaret Mahkemesi’ne boş bir mahkeme salonu bulabilmek. 
     
     Bir kürsüye üç h kim 
     Boş salon bulamayınca da, el arabası gibi kullandığı sandalyesini iteleye iteleye mahkeme başkanının kapısına dayanıyor. Mahkeme başkanı devreye girince de zar zor boş bir salon bulunuyor. Bazen Asliye Ceza Mahkemeleri salonunda yer oluyor. Bu kez de kürsü sorunu yaşanıyor. Çünkü bir savcı ve h kim için dizayn edilmiş kürsüye Asliye Ticaret Mahkemesi’nin üç h kim ve başkanı yerleşmek zorunda kalıyor. Mübaşirin getirdiği sandalyelere dirsek dirseğe oturarak duruşmayı tamamlıyorlar. Sonra dosyalar tekrar sandalyeye yüklenerek, eksik memurla çalışan dosyalarla dolu mahkeme kalemine geri dönüyor. 
     Duruşma salonu olmayan 10. Asliye Ticaret Mahkemesi’nin personeli eksik, dosyaları ise dağ gibi, tükenmek bilmiyor. İş yoğunluğu nedeniyle duruşma günleri 6 ayda bir veriliyor. Mahkeme başkanı, üyesi ve memurları, diğer mahkemelerde olduğu gibi dosyayı eve götürüp işlem yapıyor. 
     
     İkinci kez kuruldu 
     İş yoğunluğu nedeniyle ihtiyaç üzerine Nisan 1999’da kurulan 10. Asliye Ticaret Mahkemesi, Şubat 2001’de Fikri ve Sinai Hakları Hukuk Mahkemesi kurulunca donduruldu. Personel de yeni kurulan mahkemeye atandı. Dosyalar diğer mahkemelere dağıtıldı. 2001 Temmuz’unda iş yoğunluğu nedeniyle yeniden kurulan 10 Asliye Ticaret Mahkemesi’ne üç ay boyunca personel atanamadı. 40 işgünü içerisinde gelen iki bin 300 dosyayla duruşmalara başlandı. 2002’de ise değişik işlerle birlikte dosya sayısı 3 bin 500’e çıktı. 
     
     İçerik unutuluyor 
     H kimler ise diğer Asliye Ticaret Mahkemeleri’nde olduğu gibi uzmanlıklarına bakılmadan atanmış. 
     Duruşma günleri 6 ay sonrasına ertelendiği için h kimler, dosyanın içeriğini unutuyor ve en ince ayrıntısına kadar dosyayı yeniden okumak zorunda kalarak daha fazla emek sarf ediyorlar. Onların üzüntüsü yorgunluktan çok adaletin gecikmesiyle ilgili. Adaletin gereği gibi yerine getirilmediği endişesini taşıyorlar. 
     



 GÜNCEL 


















</TEXT>
</DOC>
