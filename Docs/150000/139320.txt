<DOC>
<DOCNO> 139320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/siyaset/siy03.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Niye döndünüz, kalsaydınız orada 
</HEADLINE>
<TEXT>

     AKP lideri Recep Tayyip Erdoğan, partisinin kurucusu Fatma Ünsal’ın da aralarında bulunduğu Irak’a giden canlı kalkanları "Niye geri geldiniz, kalsaydınız orada. Sorunca Programımımız bu kadar’ diyorlar. Savaşa hayır’ diye yürüyorlar. Biz de savaşa karşıyız" diyerek eleştirdi. 
     Erdoğan, tezkerenin tek parça olarak ayrılmadan oylanacağını söyledi. ABD askeri ile Türk askerinin Kuzey Irak’a beraber girmesi gerektiğini savunan Erdoğan, "ABD askeri önde bizde arkada olacağız. Bunun için tezkere bir arada, bir bütün olarak çıkacak" diye konuştu. 
     Kanal D’de yayınlanan "Teke Tek" programında Fatih Altaylı’nın sorularını yanıtlayan Erdoğan, ABD askerlerinin uzun süre kalmasıyla ilgili bir endişenin taşınıp taşınmadığı yönündeki soruya ise "Bu endişe var. Temenni ederiz ki, bu tür yanlış içine girilmesin. Girilirse, işin hukuki yanı yapılacaktır" yanıtını verdi. 
     Yazılı taahhüt konusunda da kaygılar olduğunu belirten Erdoğan, "Bush’un ABD Başkanı’na yakışanı yapacağını umuyoruz" dedi. 



 SİYASET 


















</TEXT>
</DOC>
