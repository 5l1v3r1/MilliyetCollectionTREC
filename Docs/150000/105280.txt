<DOC>
<DOCNO> 105280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/soneko04.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Uzmanlar, siyasette yeni gelişmelerin olmaması nedeniyle yukarı hareketleri sınırlı gördüklerini ve kar satışları beklediklerini belirtiyorlar. 
     Geçen haftanın son işlem günü olan Perşembe günü, hacimde bir miktar artışa karşın direnç seviyesinin geçilemediğine dikkat çeken uzmanlar, yukarı dönüş için henüz bir para girişi yaşanmadığını ve bu yüzden de yükselişleri tepki hareketi olarak değerlendiriyorlar. 
     Bazı uzmanlar, AB Genişlemeden Sorumlu Üst Düzey Yetkilisi Guenter Verheugen'in Türkiye'nin gerçekleştirdiği reformların yıl sonuna kadar müzakereleri başlatmak için kesin karar verme konusunda yetmeyeceğine ilişkin açıklamasının da piyasayı negatif etkileyebilecek bir gelişme olduğunu söylediler. 
     Öte yandan Ağustos ayı enflasyon verileri yarın saat 16 30'da açıklanacak. 
     





</TEXT>
</DOC>
