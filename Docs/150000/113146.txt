<DOC>
<DOCNO> 113146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/eko05.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsacılar döküldü 
</HEADLINE>
<TEXT>

SPK’nın yeterlilik sınavına giren toplam 6 bin 330 adaydan sadece 236’sı sertifika alabildi 
     EKONOMİ SERVİSİ 

     SPK tarafından 28 - 29 Eylül tarihlerinde Anadolu Üniversitesi’ne yaptırılan Mesleki Yeterlilik Lisanslama sınavına giren borsacı adayları tel tel döküldü. 6 bin 856 adaydan 526’sı sınava girmedi, bin 781 aday ise toplam 9 konudan oluşan sınavın hiç bir bölümünde başarı gösteremedi. Sınavda, bin 311 aday bir konu, 811 aday iki konu, 677 aday üç konu, 548 aday dört konu, 401 aday beş konu, 345 aday altı konu, 235 aday yedi konu, 176 aday da sekiz konuda başarı olurken, 45 aday ise dokuz konunun tamamında başarılı oldu. Sermaye Piyasası Faaliyetleri Temel Düzey sınavına 3 bin 897 adaydan 41’i, Türev Araçlar’dan sınavına giren 441 adaydan 134’ü, Sermaye Piyasası Faaliyetleri İleri Düzey’inden bin 828 adaydan 51’i, Değerlendirme Uzmanlığı’ndan 108 adaydan 6’sı olmak üzere, toplam 236 aday sertifika almaya hak kazandı. 60 üzeri not alıp 70 ortalaması tutturamayan 104 aday da sertifika alamadı. Sonuçlar, Anadolu Üniversitesi’nin www.spk.anadolu.edu.tr’ adresinden duyurulacak. 
     



 EKONOMİ 


















</TEXT>
</DOC>
