<DOC>
<DOCNO> 115268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/soneko04.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO'nun "Krizde tüketici eğilimleri" araştırması... 
</HEADLINE>
<TEXT>

     Türkiye'de uzun zamandan beri yaşanmakta olan ekonomik krizin ortadirek ve daha alt gelir grubunda yaşayan vatandaşların yaşam kalitesini düşürdüğü saptandı. 
     Ankara Ticaret Odası'nın ATO yaptığı ''Krizde Tüketici Eğilimleri'' araştırmasına göre ikinci el ve ikinci sınıf ürünlere olan talepte artışlar olduğu belirlendi. 
     Araştırma sonucuna göre, orta gelir grubunun açık parfüm, açık detarjan, açık bakliyat gibi nisbeten ucuz mallara yöneldiği, daha alt gelir grubunun ise kırık peynir, kırık yumurta ve bayat ekmek gibi ürenlere rağbet ettiğini ortaya koydu. 
     Araştırmada haftada bir kez dışarıda yemek yiyen her iki aileden birinin bu alışkanlığını değiştirmek zorunda kaldığı belirlenirken orta direğin otomobil tercihini ikince elden yana kullandığı, kaza yapan araçlardan sağlam parçalara olan telebin de arttığı ortaya çıktı. Çıkma balata, çıkma rot, çıkma kapı, çıkma kaporta yok satıyor. 
     
     TÜKETİCİ, VERESİYE İMKANI NEDENİYLE BAKKALLARA YÖNELDİ 
     Çocuklarını özel okullara gönderen orta gelir grubuna mensup her üç aileden biri, bu yıl devlet okullarına yönelirken, tüketici veresiye nedeniyle bakkala döndü, süpermarketlerden alınan ürün yelpazesi, zorunlu maddelere kadar daraldı. Yüksek akaryakıt fiyatları nedeniyle otomobiller garaje çekilirken, ekonomik krizin yapılan düğün törenlerini de olumsuz etkilediği saptandı. Düğün törenlerinin sayısında yarı yarıya azalma saptanırken çiftlerin kriz nedeniyle sade bir nikah töreni ile yetindikleri, kiralık gelinliklere talebin arttığı belirlendi. 
     
     BOŞANMALARDA YÜZDE 14 ARTIŞ YAŞANDI 
     ATO'nun araştırmasına göre, yaşanan ekonomik kriz parçalanmış aile sayısında da artışlara neden oldu. Geçen yıl bir önceki yıla göre boşanmalarda yüzde 14 artış görüldü. 
     Kriz nedeniyle ikinci el buzdolabı, televizyon, çamaşır makinesi ve diğer ev eşyaları altın yılını yaşarken, alt gelir grubunun büyük bir çoğunluğu giyim eşyası ihtiyacını bit pazarlarından karşılar hale geldi. 
     
     TELEFONDA MESAJLI DÖNEM BAŞLADI 
     Ekonomik kriz tüketicilerin faturalı telefon hatlarını iptal ettirmelerine, bunun yerine kontörlü telefonlara yönelmelerine neden olurken, faturadan tasarru için cep telefonlarından çaldırıp-kapatma ile aranan numaraya mesaj verme yöntemi yaygınlık kazandı. Buna karşılık ikinci el telefon almak revaçta. 
     
     ATO BAŞKANI AYGÜN 
     Araştırma sonuçlarını değerlendiren ATO Başkanı Sinan Aygün, gelişme düzeyine bağlı olarak sınıf atlaması beklenen halkın, sınıf düşürüldüğünü belirterek, halkın yaşam kalitesinin, bulunduğu gelir seviyesine göre son derece düştüğünü belirtti. Türkiye'de orta direğin yok olmasıyla istemin temellerinin sarsılmaya başladığına dikkat çeken Aygün, yeni hükümeti ciddi sorunların beklediğini kaydetti. 
     





</TEXT>
</DOC>
