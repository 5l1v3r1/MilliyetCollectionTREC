<DOC>
<DOCNO> 118540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/guncel/gun16.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç bin çocuğun hayatı değişti 
</HEADLINE>
<TEXT>

Eğitim Gönüllüleri Vakfı, eğitim parklarının sekizincisini Diyarbakır’da açtı. Merkezden her yıl toplam üç bin öğrenci faydalanacak 
     BÜLENT ÖZDEMİR Diyarbakır 

     Diyarbakır’da, aralarında geçim zorluğu nedeniyle okuldan alınmış çocukların da bulunduğu yüzlerce çocuk, kendilerine okul sonrası eğitimin verileceği bir yuvaya sahip oldu. Türkiye Eğitim Gönüllüleri Vakfı TEGV ile Bağlar Belediyesi’nin işbirliği, OHAL Valiliği, Diyarbakır Valiliği ile sivil toplum örgütlerinin desteğiyle Bağlar beldesinde yaptırılan Diyarbakır Eğitim Parkı törenle açıldı. 
     
     KAYITLAR DOLDU 
     Eğitim parkında, 3 bin kişi olarak belirlenen sezon kayıtları daha ilk gününde doldu. Çocuklar sabahın ilk saatlerinde parka gelerek açılışı beklediler. Kurdele kesilince de çeşitli aktivitelerin yapıldığı salonları doldurdular. Kimi gönüllüler yüzlerine yaptığı resimlerle eğlenirken, bir kısmı da satranç, bilgisayar ve resim odasını keşfe çıktı. 
     Diyarbakır Eğitim Parkı’nın açılışına OHAL Valisi Gökhan Aydıner, Diyarbakır Valisi Ahmed Cemil Serhadlı, Diyarbakır Belediye Başkanı Feridun Çelik’in yanı sıra, aralarında Kanal D İcra Kurulu Başkan Yardımcısı Arzuhan Yalçındağ’ın da bulunduğu TEGV Yönetim Kurulu üyeleri katıldı. 
     
İlk kez bilgisayar gördüler      Maddi yetersizlikler yüzünden okuldan alınan bazı çocuklar, merkezde adeta kendilerinden geçtiler. İlk kez gördükleri bilgisayardan ayrılamadılar. 
     



 GÜNCEL 














</TEXT>
</DOC>
