<DOC>
<DOCNO> 144626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun03.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kurban Taha Yasin Ramazan 
</HEADLINE>
<TEXT>

     YASEMİN ÇONGAR Washington 

     ABD’nin Irak’ı planlanandan 36 saat erken vurmasına neden olan ve Pentagon tarafından "kelle uçurma operasyonu" adıyla anılan ilk saldırıda, aralarında Baas rejiminin "iki numarası" Taha Yasin Ramazan’ın da bulunduğu üç üst düzey Iraklı yetkilinin öldüğü öne sürüldü. Amerikan Merkezi İstihbarat Örgütü CIA ve Beyaz Saray yetkilileri, ilk vuruşun, Saddam Hüseyin ve kurmaylarının geceyi Bağdat’ın güneyindeki bir sığınakta geçirecekleri yönündeki "güvenilir" bir istihbaratı değerlendirmeyi amaçladığını doğruluyor. 
     CIA, hedefin tam isabet aldığını da savunuyor. Ancak Irak liderinin bu saldırıda ölüp ölmediği konusunda kesin bir bilgi henüz verilemiyor. Amerikan ABC televizyonu, önceki akşam CIA yetkililerine dayandırdığı haberde, saldırıda Irak Devlet Başkan Yardımcısı Taha Yasin Ramazan, Devrim Komuta Konseyi Başkan Yardımcısı İzzet İbrahim ve Saddam Hüseyin’in kuzeni "Kimyasal Ali" lakaplı Ali Hasan El - Mecid’in öldüğünü duyurdu. 
     



 GÜNCEL 





















</TEXT>
</DOC>
