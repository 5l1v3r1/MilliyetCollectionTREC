<DOC>
<DOCNO> 149061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun26.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Bağdat'ta askeri istihbarat karargahına girdi 
</HEADLINE>
<TEXT>

     Amerikan askerlerinin, Irak'ın başkenti Bağdat'taki askeri istihbarat karargahına girdikleri bildirildi. 
     Bölgedeki Reuters muhabiri, tank ve zırhlı araç desteğindeki birliklerin, karargaha girdiklerini ve bir patlama sesi duyulduğunu söyledi. 
     Yüzlerce Iraklı, gözaltında tutulan yakınlarını aramak için Bağdat'taki karargaha akın etmişti. 
     Iraklıların, yeraltındaki cezaevlerinde tutulduğunu söyledikleri yakınlarını kurtarmaları için Amerikan askerlerinden yardım istedikleri belirtilmişti. 
     Öte yandan, Uluslararası Kızılhaç Komitesi UKK , Irak'taki keşmekeşin, yurt dışına göçe yol açabileceği uyarısında bulundu. 
     Sözcü Ron Redmond, Bağdat ve Nasıriye'den kaçan yaklaşık 30 bin kişinin, İran sınırı yakınlarına yığıldığına dikkati çekerek, ''Bugünkü kargaşa ortamı devam ederse göç hareketi artabilir'' dedi. 
     Sözcü, savaş başladığında bile bu denli geniş çapta göç dalgası görülmediğine işaret etti. 
     İran, Irak tarafındaki Bedrah kasabasına yığılan yaklaşık 30 bin Iraklı mülteciye ilaç ve gıda yardımı yollamıştı. 
     





</TEXT>
</DOC>
