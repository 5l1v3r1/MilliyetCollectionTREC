<DOC>
<DOCNO> 133961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/dunya/tur.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Şaron seçimi kazandı, hükümete ortak arıyor      İsrail’de önceki gün yapılan erken genel seçimi beklendiği gibi Başbakan Ariel Şaron’un sağcı Likud Partisi kazandı. Umulandan fazla oy alan Likud, 120 sandalyeli İsrail Meclisi’ndeki Knesset milletvekili sayısını 19’dan 37’ye çıkardı. 
     Amram Mitzna başkanlığındaki merkez sol İşçi Partisi ise tarihinin en büyük seçim yenilgisine uğradı. Bir önceki meclisin en büyük grubu olan İşçi Partisi’nin sandalye sayısı 25’ten 19’a indi. Üçüncü parti olan ultra laik Şinui Partisi de başarı sağlayarak milletvekili sayısını 6’dan 15’e çıkardı. Aşırı sağcı Şas Partisi de 11 milletvekilliği elde etmeyi başardı. Şaron, seçim galibiyetini ilan ettiği konuşmasında, geniş tabanlı birlik hükümeti kurmaya çalışacağını söyledi. Şaron’un hükümeti kurmak için 42 günü var, bu sürede yeni hükümeti kuramazsa yeniden seçime gidebileceği söyleniyor. 
     



 DÜNYA 












</TEXT>
</DOC>
