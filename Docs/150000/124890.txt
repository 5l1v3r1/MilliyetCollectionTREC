<DOC>
<DOCNO> 124890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/siyaset/siy07.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş’ın konsültasyonu bantta 
</HEADLINE>
<TEXT>

     KKTC Cumhurbaşkanı Rauf Denktaş kendisini Ankara’lı doktorlara emanet etmek üzere geldiği İbni Sina Hastanesi’nde geniş katılımlı bir kardiyoloji konsültasyonundan geçti. 
     Göğsündeki 450 cc’lik su boşaltıldı ve tekrarlama olasılığına karşı diren takıldı. Bu çok özel konuk nedeniyle hastane alışılmışın dışında bir gün yaşadı. "Alışılmışın dışındaki" bir uygulamaya da sahne oldu. 
     
     Doktorlar şaşırdı 
     Konsültasyona giren Ankara’nın ünlü kardiyologları konuşmalarının kayda alındığını gördüler. Önce şaşırdılar, sonra anladılar. Ecevit’in rahatsızlığı döneminde o kadar büyük tartışmalar yaşanmıştı ki hastane yönetimi böylesine ünlü bir hastayla ilgili tartışmayı kayıtlara geçirmeyi uygun bulmuştu. Denktaş’ın sağlığına gelince. Kalbi sapasağlam, kasılmaları ile kapakçığın durumu mükemmel. ABD’den "yoğun kansızlık" sorunuyla geldiği için ilaç tedavisi ve sıkı bir diyet uygulanıyor. 



 SİYASET 

















</TEXT>
</DOC>
