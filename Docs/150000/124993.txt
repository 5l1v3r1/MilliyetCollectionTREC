<DOC>
<DOCNO> 124993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko30.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Irak'taki gelişmeleri değerlendirdi Güzel gelişmeler değil 
</HEADLINE>
<TEXT>

     Devlet Bakanı Kürşad Tüzmen, olası bir Irak operasyonunu değerlendirirken, ''gelişmeler, çok güzel gelişmeler değil. Baktığınız zaman 1990-2000 aralığında çok büyük maliyetlerle karşılaştık'' dedi. 
     Tüzmen, ATO'da düzenlenen TOBB Ticaret Odaları Konsey Toplantısı'ndan ayrılırken, gazetecilerin sorularını yanıtladı. 
     Bir gazetecinin ''Irak'a yığınak yapıldığı belirtiliyor, savaş kapıda mı '' şeklindeki sorusu üzerine Tüzmen, şunları söyledi 
     ''Ben dış ticaret işlerine bakıyorum, dış ticaret bundan nasıl etkilenir ona bakıyorum. Gereken açıklamaları, Başbakan ve Başbakan Yardımcıları yapıyor. Gelişmeler çok güzel gelişmeler değil, 1990-2000 aralığında çok büyük maliyetlerle karşılaştık. Aynı şeyi bir kez daha görmek istemediğimiz defalarca dile getirildi. Birşey kaçınılmaz olursa bizde ülke olarak milli menfaatlerimiz neyi gerektiriyorsa onu yaparız.'' Bir başka gazetecinin, Irak ile ilişkilerin iyi olduğunu hatırlatması üzerine Bakan Tüzmen, ''Irak, zor elde ettiğimiz bir pazar. Biz bu pazarı 50 milyon dolardan 1 milyar dolara getirdik. Bundan Güneydoğu, Doğu Anadolu'daki kobi'ler olumsuz etkilenir. Bizim açımızdan önemli bir pazar kaybı, çevre ülkeler açısından pazar kaybı. Taşımacılık bundan etkilenir'' şeklinde görüş bildirdi. 
     





</TEXT>
</DOC>
