<DOC>
<DOCNO> 148595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/soneko17.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mart ayında reel bazda mevduat faizi kazandırdı... 
</HEADLINE>
<TEXT>

     Finansal yatırım araçları arasında, bu yılın Mart ayında reel bazda mevduat faizi yüzde 0.5 getiri sağlarken, diğerleri zarar ettirdi. 
     Devlet İstatistik Enstitüsü DİE verilerine göre, tüketici fiyatları TÜFE ile indirgendiğinde, Mart ayında reel bazda borsa endeksi yüzde 13.3, dolar yüzde 0.6, euro 0.3, külçe altın ise yüzde 4.6 oranında zarar ettirdi. 
     Toptan eşya fiyatları TEFE bazında enflasyondan arındırıldığında da Mart ayında, mevduat faizi yüzde 0.4 getiri sağladı. Borsa endeksi yüzde 13.4, dolar yüzde 0.7, euro yüzde 0.4, külçe altın ise yüzde 4.7 oranında yatırımcısını zarara uğrattı. 
     
     YILLIK GETİRİ 
     Mart ayı itibariyle son bir yıla bakıldığında ise reel bazda yine mevduat faizine yatırım yapanlar kazanırken, İMKB ve dolara yatırım yapanlar reel olarak kaybetti. 
     Enflasyondan arındırıldığında doların son bir yıldaki reel kaybı yüzde 5 olurken, borsa indeksi de yüzde 31.2 zarar ettirdi. 
     Mevduat faizi yüzde 20.2 ile en yüksek getiriyi sağlarken, euro yüzde 17.2, külçe altın da yüzde 10.7 kazandırdı. 
     





</TEXT>
</DOC>
