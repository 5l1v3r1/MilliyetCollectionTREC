<DOC>
<DOCNO> 133774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun90.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     3.Dünya Savaşında hangi silahlar kullanılacak bilmiyorum, fakat 4.Dünya Savaşında taşlar ve sopalar kullanılacak... 
Albert Einstein 

Yeni kaynaklar ..      Malum savaş kapıya dayandı. Hazinei Hassa, tam da içinde bulunduğumuz mevsimin meyvesi olan ayva ve onu yiyenlerle eş konumda. Bu durumda fay hattının da altına inmiş olan ekonomiyi düzeltmek için bazı ek tedbirler almak icap ediyor. İşte o tedbirler 
     1 -Orhan Veli’nin "Bedava" şiirinde bedava olarak nitelendirdiği "Hava, bulut, deretepe, yağmur-çamur, acı su" gibi maddelerden, "şiirde keyif verici birer madde" olduğu için, sigara ve alkol kadar vergi alınması... 
     2 -Tayyip Bey başbakan olana kadar yurt dışı gezilerine mümkünse bir süre ara, yani kızmazsa şayet. Zaten ne kaldı ki şunun şurasında. Hayır çifte başbakan biraz masraflı oluyor da. Pardon efendim... 
     3 -Irak’a saldırı bitip de Amerikan askerleri ülkelerine dönerken, istihdam fazlası vatandaşların araya karıştırılıp daha güzel bir hayata doğru yolcu edilmesi amacıyla ingilizce öğretiminin yaygınlaştırılması... 
     4 -Savaştaki zararlarımızı karşılayacağı iddia edilen yardım paketi beklenmeden Türk topraklarından Kuzey Irak’a geçecek askerlerin güzergahı üzerine "Duble Paralı Yol" inşa edilmesi ve OGS satılması 
     5 -"Uyuyan Güzel" in onca sene nasıl uyuduğunun ve de bunun 65 milyona uygulanmasının mümkün olup olmadığının ortaya çıkarılması için "Araştırma Komisyonu" kurulması... 
     
Gereksiz bilgiler      Benjamin Franklin Amerika’nın ilk politik karikatüristidir. 
     1754 yılında, Philadelphia’da 8 eşit parçaya bölünmüş bir yılan karikatürü yayınlanmıştır... 
     
     Reha Muhtar Türkiye’nin ilk karikatür gibi habercisidir. 
     2001 yılında, Show TV’de ekranı 3 eşit parçaya bölmüş ve kendisini ortaya yerleştirmiştir... 
     
     
     Benim hesaplar karışık... 
     "94 ve 95’li yıllarda 3,5 yıl sahne aldım..." 
</TEXT>
</DOC>
