<DOC>
<DOCNO> 130495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun08.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD...Biriktirdiği indirim kuponlarıyla Toyota cip almak istedi... 
</HEADLINE>
<TEXT>

     ABD'de, her biri 200 dolar değerindeki araba indirim kuponlarını bir torbaya doldurarak 42 bin dolarlık lüks spor cipini almak üzere Toyota bayiine giden adam hayalkırıklığına uğradı. 
     New Hampshire'da Chris Shields, bir Toyota bayiine giderek, ABD'de son dönemin en moda spor araçlarından olan, 42 bin dolar değerindeki bir SUV'yi almak istedi. 
     Elinde, bayiinin dağıttığı ve tanesi 200 dolarlık toplam 41 bin dolardan fazla eden indirim kuponu bulunduğunu belirten Shields, kupon torbasını verip SUV'siyle oradan ayrılmak niyetindeydi. 
     Shields, kuponların üzerinde, her bir müşterinin sadece tek indirim kuponundan faydalanabileceğine ilişkin hiçbir ibare bulunmadığını belirterek, eyalet tüketiciyi koruma yetkilileriyle temasa geçeceğini, gerekirse dava açacağını söyledi. 
     Arabasını alamayan Shields, Amerikan basınına konu oldu. 
     Portsmouth'daki Toyota bayii Jim Boyle ise ''makul, mantıklı bir insan, bir torba dolusu kuponla bu dükkana gelip, yepyeni arabayla buradan ayrılmayı beklemez'' dedi. 
     





</TEXT>
</DOC>
