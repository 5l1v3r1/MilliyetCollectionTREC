<DOC>
<DOCNO> 119247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sondun13.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı kadın işine burnunu sokan kocasının kulağını kesti... 
</HEADLINE>
<TEXT>

     İranlı bir kadın, eve neden geç geldiğini soran kocasının kulağını kesti. 
     İntihab gazetesinin bugünkü haberine göre, talihsiz koca başkent Tahran'da mahkemede verdiği ifadede, karısının judo bildiğini ve çok çabuk sinirlendiğini, ayrıca hoşlanmadığı bir şeyin söylenmesine izin vermediğini ve sözüne itaat etmezse kendisini dövdüğünü anlattı. 
     Adı açıklanmayan koca, yine bir gece karısı eve geç geldiği için cesaretini toplayarak karısına niçin geciktiğini sorma cüretinde bulunduğunu, bunun üzerine karısının bıçakla kulağının birini keserek eline verdiğini söyledi. 
     Kadın da mahkemede yaptığı konuşmada, ''Kocam işime burnunu sokup duruyordu, bu yüzden ders alsın diye kulağını kestim'' diyerek, yaptığı işten hiç de pişmanlık duymadığını gösterdi. Yargıç kadını kefaletle serbest bırakırken, polise soruşturmayı derinleştirmesi talimatı verdi. 
     





</TEXT>
</DOC>
