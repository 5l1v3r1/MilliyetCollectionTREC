<DOC>
<DOCNO> 105374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/dunya/tur.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Yerel seçimlerde Formula 1 yatırımı      ATİNA Milliyet 

     Türkiye’de Formula 1 yarışlarının düzenlenmesi için yapılan hazırlıklar Yunanistan’ı da harekete geçirdi. Ekim ayında yapılacak yerel seçimler öncesi, iktidar partisi Pasok’un Atina Belediye başkanı adayı Hristos Papuçis, başkentin Ellinikon semtinde bulunan eski havaalanının Formula 1 yarış pistine dönüştürülmesini önerdi. 
     
Proje hazır      Belçika’da, Yunanistan’ın AB Komisyonu’ndaki temsilcisi iken formula yarışlarına merak saran Papuçis, Atina’da Formula 1 pisti inşa edilmesi için bir proje hazırlattırdı. 
     Papuçis, Formula 1 yarışlarının Atina’da düzenlenmesi halinde hem dünya çapında Yunanistan’ın reklamının yapılacağını hem de büyük döviz girdisi sağlanacağını söyledi. 
     



 DÜNYA 













</TEXT>
</DOC>
