<DOC>
<DOCNO> 104287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur29.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'dan, Erkan Mumcu'ya sıcak mesajlar... 
</HEADLINE>
<TEXT>

     AK Parti Genel Başkanı Recep Tayyip Erdoğan, Isparta Milletvekili Erkan Mumcu'nun Anavatan Partisi'nden istifasının ''beklenen birşey'' olduğunu ifade ederek, ''AK Parti'nin ilkelerini kabullenen herkese kapılarının açık olduğunu'' söyledi. 
     THY'ye ait uçakla Ankara'dan İstanbul'a gelen Erdoğan, Atatürk Havalimanı'nda, gazetecilerin ''Mumcu'nun, Anavatan Partisi'nden istifasıyla'' ilgili sorularını yanıtlarken, ''Beklenen birşeydi, hayırlı olur inşallah'' dedi. 
     ''Mumcu ile AK Parti arasında bir görüşme oldu mu '' şeklindeki soru üzerine Erdoğan, ''Daha önceden arkadaşlarımız, parlamentoda arkadaşlık çerçevesinde görüşüyorlardı. Ama bu arada özel görüşmeler de olmuştur'' diye konuştu. 
     Erdoğan, ''Mumcu, partinizde görmek istediğiniz bir isim mi '' sorusuna da ''Niye istemeyelim, isteriz tabii ki. Bizim ilkelerimizi kabullenen herkese kapımız açık'' karşılığını verdi. 
     FB Şükrü Saracoğlu Stadı'nda, Avrupa Şampiyonlar Ligi 3. ön eleme turu rövanş maçında Fenerbahçe ile Hollanda'nın Feyenoord Rotterdam takımı arasında oynanacak maçı izleyeceğini ifade eden Erdoğan, Fenerbahçe'ye, turu geçecek bir netice temennisinde bulundu. 
     





</TEXT>
</DOC>
