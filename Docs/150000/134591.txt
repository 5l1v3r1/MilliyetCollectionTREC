<DOC>
<DOCNO> 134591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yazar/pulur.html </URL>
<DATE> 2003/02/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Turkey hindi - Türkiye 
</HEADLINE>
<TEXT>

     Bunlardan biri de "Turkeyödir, İngilizcede hindiye "turkey" denildiği için, adamların bize de "hindi" dediklerine kafamıza takarız "Vay bize de hindi diyorlar " diye... Derhal bir kampanya açılmalıdır, bizim memlekete "Turkey" değil "Türkiye" denilmesi sağlanmalıdır. 
     Sanki, biz isteyince adamlar hemen vazgeçeceklermiş gibi... 
     Elin adamı, bizi ite kaka, savaşa sokuyor, bazıları hala "hindi"nin peşinde... 
     
     GEÇENLERDE birkaç okurun mektubu, bazı yazılar üzerine bu konuları, iyi bildiğinden kuşkumuz olmayan emekli büyükelçi Ergun Sav’a başvurduk. 
     Onun anlattıklarından yararlanarak "Turkey - hindi - Türkiye" bağlantısı hakkında bir şeyler yazacağız... 
     
     ÖNCE şunun altını çizelim, büyük harfle yazıldığı zaman "Turkey"in İngilizcedeki tek anlamı Türkiye’dir. 
     Küçük harfle "turkey" yazıldığı zaman dört anlamı varmış 
     Birinci anlam, bildiğimiz hindi... 
     İkinci anlam başarısızlık ve fiyaskoymuş, özellikle seyircinin tutmadığı tiyatro oyunları için kullanılırmış... 
     Üçüncü anlamı bowling oyununda söylenirmiş, üç kere arka arkaya yapılan, bütün labutların devrilmesiyle sonuçlanan toplu vuruşa da "turkey" denilirmiş... 
     
     VE "turkey"in dördüncü anlamı... Bizimkileri en çok kızdıranı da bu olmalı... Aptal, budala, beceriksiz, salak, sersem gibi... 
     
     KİM olsa, bu sıfatlarla birlikte anılmaya kızar... 
     Lakin kızmanın da bir ölçüsü vardır. 
     Üstelik, zavallı "hindi"nin kaderi, hemen her dilde buna benziyor. 
     Mesela Fransızcada "dind" kadın ismiymiş ama, budala kadın ve kızlar için kullanılırmış... 
     "Dindon" erkek ismiymiş ama, aptal ve gösterişli adamlar için söylenirmiş... 
     Almancada "die pute" hem hindiye, hem de gösteriş seven budala kadınlara söylenirmiş... 
     
     BİZDE de "hindi"yle başlayan deyimler, benzetmeler yok mudur 
     Aptal aptal şişinip, kasılanlara "Hindi gibi kabarıyor " demezler mi 
     Çocuklar hindinin karşısına geçip "Kabaramazsın kel Fatma, anan güzel sen çirkin " diye kızdırmazlar mı, o zavallı da, çocuk lafına kanıp, gulu gulu diye kabarmaz mı 
     Futbol maçlarında, ana, avrat, yedi sülale küfredilmediği yıllarda, seyirciler, karşı tarafı kızdırmak için "Bir baba hindi" diye tekerlemeye başlamazlar mıydı 
     Peki, neden, bütün milletler, el ele verip, bu zavallı hindiye bu sıfatları yakıştırmışlar 
     Herhalde halinden, tavrından olacak... 
     
     







Zurnanın zırt dediği... 


Beykoz paça 


Irak’a ABD için değil, Türkiye için gireceğiz 


Uğur Mumcu, Davos, Porto Alegre 


Gökkuşağı medya 


"Hap Kuşağı"na tepkiler 


En uzun tahtta kalan padişah kim 


Göbek atarak sürünüyoruz 


Turkey hindi - Türkiye 


Savaş yetkisi 


Sen neden daha iyi olasın ki 


Yeni yasayı Sayın "Okuyan"a sorun 


IMF ile anlaşmada gecikmenin bedeli 


Harp kesin fatura belirsiz 


CHP’li Küçük, iGSAŞ’ı Meclis’e getirdi 


</TEXT>
</DOC>
