<DOC>
<DOCNO> 105803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/guncel/gun02.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri anlıyorum’ 
</HEADLINE>
<TEXT>

"Aksu’nun konseri konusunda asker kendine göre haklı" diyen Bakan, sıkıntısının ırkçı emellerini ortaya çıkarmak isteyenler olduğunu vurguladı 
     İSTANBUL Milliyet 

     Kültür Bakanı Suat Çağlayan, Sezen Aksu’nun 30 Ağustos’ta Aspendos’ta düzenlediği konsere tepki gösteren Ege Ordu Komutanı Orgeneral Hurşit Tolon’un duyarlılığını paylaştığını söyledi. "Asker, iç ve dış tehditlere karşı ülkeyi koruma görevine sahiptir. Ben eski askerim. Askerin duyarlılığını en iyi hissedenlerden biriyim. Sıkıntım askerin duyarlılığını kullanıp ırkçı emellerini ortaya çıkarmak isteyenlere karşı" diyen Çağlayan, şöyle devam etti 
     
     SIKINTISI MHP’LİLER 
     "Asker kendi düşünce silsilesi içinde tamamen haklı. Ama başka kesimlerden bazı politikacıların söylemleri hoş değil. Bu duyarlılık üzerine kendi ırkçı söylemlerini oturtmak isteyenlere hak vermiyorum." Türkiye’nin, Türk’ü, Kürt’ü, Musevi’si, Rum’u ve Ermeni’siyle mozaik olduğunun altını çizerek, "Bu zenginliğin gerektirdiği coşkuyu yaşamamız bölücülük değil. çoğaltıcılıktır" dedi. Bir gazetecinin, "MHP’li milletvekillerini mi kastediyorsunuz " sorusuna da Çağlayan, "Evet" yanıtını verdi. 
     
Bahçeli Sanatını eritip tüketmesin      Sezen Aksu’nun Türk milletinin gönlünde taht kurduğunu belirten Başbakan Yardımcısı Devlet Bahçeli, "Sezen Aksu, her şeyden evvel kendisine yönelik sevgiyi korumasını bilmeli. Basit şeylerle sanatını eritip tüketmemeli" dedi. MHP’li Sağlık Bakanı Osman Durmuş ise, konserin zamanlamasının yanlış olduğunu savunarak, "30 Ağustos, Türkler’in yok edilme mücadelesine karşı verdiği milli direniş günüdür. Bu kutlama şık olmamıştır" diye konuştu. 
     



 GÜNCEL 

















</TEXT>
</DOC>
