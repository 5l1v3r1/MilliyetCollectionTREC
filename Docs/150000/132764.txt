<DOC>
<DOCNO> 132764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur39.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da barış zirvesi... 
</HEADLINE>
<TEXT>

     Dışişleri Bakanı Yaşar Yakış, ''Irak Konusunda Bölgesel Girişim-Dışişleri Bakanları Toplantısı'' için İstanbul'da bulunan Suriye Dışişleri Bakanı Faruk El Şara ile görüştü. 
     Çırağan Palace Hotel Kempinski'de, El Şara'nın kaldığı kaldığı suitte gerçekleşen görüşme, yaklaşık 45 dakika sürdü. 
     El Şara, basına kapalı görüşmenin ardından, gazetecilerin sorusu üzerine, ''iki mesaj üzerinde yoğunlaştıklarını, bunlardan birinin çok önemli, diğerinin ise basit olduğunu'' söyledi. 
     El Şara, ''mesajın ne olduğuna'' ilişkin soruya yanıt vermedi. 
     Dışişleri Bakanı Yaşar Yakış da, Çırağan Sarayı'nda devam eden ''Yüksek Düzeyde Memurlar Toplantısı''nın başarılı geçeceği umudunu dile getirerek, ''Toplantıda ortak bir bildiriye ulaşmak için arkadaşlar çalışıyorlar'' diye konuştu. 
     





</TEXT>
</DOC>
