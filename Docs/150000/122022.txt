<DOC>
<DOCNO> 122022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/ekonomi/eko06.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Moldova’dan eş, devletten maaş 
</HEADLINE>
<TEXT>

ATO’nun yaptığı Krizde Nasıl Davrandılar ’ araştırmasına göre, emekli maaşı için sahte evlilik yapan, Moldova’dan kadın getirtip hasta emeklilerle evlendirenler bile var 
     Ankara Ticaret Odası’nın ATO , Krizde Nasıl Davrandılar’ araştırmasının sonuçlarına göre, krizden etkilenenler, akıl almaz yollara’ başvurdular. Moldova’dan eş getirtip yaşlı emekli yakınlarla evlendirerek maaş bölüşme, gelini ile anlaşmalı evlilik yaparak, emekli maaşının oğluna, gelinine kalmasını sağlama gibi birçok yola başvuranlar çıktı. 
     Farklı sosyal güvenlik kurumları arasındaki koordinasyonsuzluk sonucu bir kişinin dört ayrı maaş alabildiğini ortaya koyan araştırmada kız yetim ve öksüzlerin evlenmemek koşuluyla ölene kadar maaş alabildikleri için evlendikleri halde bunu resmileştirmedikleri ifade edildi. 
     2001 yılında bir önceki yıla göre dul ve yetim aylığı alanlarda yüzde 20.3 nüfus artışı yüzde 1.8 ile patlama yaşandığı ifade edilen araştırmada, Bağ - Kur’dan maaşlı 433 bin kadından 333 bininin dul ve yetim olduğu belirtildi. 
     Araştırmada 2000 yılında 131 bin 814 olan boşanma davalarına karşılık, 2001 yılında bu rakamın 150 bin sayısına ulaştığına da dikkat çekildi. 
     

</TEXT>
</DOC>
