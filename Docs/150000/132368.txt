<DOC>
<DOCNO> 132368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun03.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın danışmanı İngiltere ve ABD Irak'tan ayrılmamı istedi 
</HEADLINE>
<TEXT>

     Irak Devlet Başkanı Saddam Hüseyin'in danışmanlarından General Amiri El Saadi, ABD ve İngiltere'nin kendisine Irak'tan ayrılmasını teklif ettiğini söyledi. 
     El Saadi, Amerikan ABC televizyonuna verdiği demeçte, ne zaman olduğunu belirtmemekle birlikte, yurtdışında seyahatte olduğu sırada, Amerikalı ve İngiliz yetkililerin kendisine ülkesinden ayrılmasını teklif ettiğini belirtti ve ''O sırada, bir otelin yemek salonunda tek başıma bulunuyordum'' dedi. 
     General El Saadi, Irak'tan ayrılması teklifi geldiğinde bunu yapmayı düşünüp düşünmediğinin sorulması üzerine, ''Hayır, niye ayrılacakmışım Ben halkımla birlikteyim. Bir ailem var. Çok büyük bir aile. El Saadiler büyük bir aşirettir'' ifadesini kullandı. 
     





</TEXT>
</DOC>
