<DOC>
<DOCNO> 135440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun03.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Irak savaşı için tutumunu değiştirmedi 
</HEADLINE>
<TEXT>

     Fransa Başbakanı Jean-Pierre Raffarin, Fransa'nın Irak konusundaki tutumunu değiştirmediğini ve savaş istemediklerini söyledi. 
     Hindistan'da bulunan Raffarin, ABD Dışişleri Bakanı Colin Powell'ın BM Güvenlik Konseyi'nde dünkü konuşmasının ardından yaptığı açıklamada, ''Fransa'nın tutumunda hiç değişiklik yok'' dedi. 
     Raffarin, ''BM silah denetçilerinin Irak'ta görevlerini yerine getirmelerini istiyoruz. Savaş istemiyoruz'' diye konuştu. 
     ''Irak'ın elinde kitle imha silahı varsa bunların yok edilmesi gerektiğini ve savaşın son seçenek olduğunu'' belirten Raffarin, silahları imha etmek için savaştan başka yollar olduğunu söyledi. 
     Uluslararası topluluğun, bu süreçte bir arada olması gerektiğini belirten Raffarin, bu konudaki kararların BM Güvenlik Konseyi'nde alınması gerektiğini ifade etti. 
     ABD Dışişleri Bakanı Powell, dün akşamki konuşmasında teyp kasetleri dinleterek ve uydulardan alınmış fotoğraflar göstererek, Irak'ın silahsızlanmadığını ve BM'ye yalan söylediğini savunmuştu. 
     





</TEXT>
</DOC>
