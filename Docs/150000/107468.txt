<DOC>
<DOCNO> 107468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur20.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamların "salça" kavgasına "balta" karışınca... 
</HEADLINE>
<TEXT>

     Adana'da, iki cami imamı arasında, ''salçaya toz atma'' konusunda çıkan tartışmada, baltayla elinden yaralanan imam hastanelik, öteki imam ise karakolluk oldu. 
     Emniyet Müdürlüğü yetkililerinden alınan bilgiye göre, Ziya Paşa Mahallesi'ndeki lojmanda meydana gelen olayda, Kaymakam Kalezade Camisi imamı Yunus Ç. 39 ile Makam Camisi imamı Arif K. 38 arasında kurutmak amacıyla binanın çatısına koyduğu biber salçasının içine toz atılması konusunda tartışma çıktı. 
     Tartışma sırasında, Yunus Ç, balta ile Arif K'yi elinden yaraladı. Yunus Ç. gözaltına alındı Arif K. ise Numune Hastanesi'ndeki ilk müdahalenin ardından Çukurova Üniversitesi Tıp Fakültesi Balcalı Hastanesi'nde tedavisi yapılarak taburcu edildi. 
     Sorgusu tamamlanan Yunus Ç, nöbetçi mahkemede verdiği ifadesinde, eşiyle yaptığı biber salçasını lojmanın çatısında kurutmak amacıyla serdiğini, ancak içine kum döküldüğünü görünce buranın kapısını kilitlediğini bildirdi. 
     Salça konusu gündeme gelince komşusu Arif K'nın evine geldiğini belirten Yunus Ç. ifadesinde şunları kaydetti 
     ''Komşum, çatının kapısını açmamı istedi. Ben de Salçanın içine kum atmışlar, şimdi açmam, namaza gideceğim dedim. Kapıyı zorlayarak evime girdi. Bunun üzerine korkutmak amacıyla kapının arkasında bulunan baltayı elime aldım. Arif K. ile aramızda boğuşma oldu ve bu sırada balta elinin içini kesti. Ben vurmadım.'' Yunus Ç, tutuksuz yargılanmak üzere serbest bırakıldı. 
     





</TEXT>
</DOC>
