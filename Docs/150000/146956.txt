<DOC>
<DOCNO> 146956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yazar/cemal.html </URL>
<DATE> 2003/04/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Asker çizmesiyle demokrasi 
</HEADLINE>
<TEXT>

     Napolyon böyle demiş... 
     Irak’ta da benzeri mi olacak 
     Başkan Bush bunu bekliyor. 
     Ne kadar mümkün 
     Kamuoyu yoklaması geçen mart ayı başlarında altı Arap ülkesinde yapılmış Suudi Arabistan, Mısır, Ürdün, Fas, Birleşik Arap Emirlikleri, Lübnan. Araştırmayı yapan şirketin adı Zogby International, sahibi ise ABD’deki Maryland Üniversitesi. 
     Sonuçların özeti 
     1 Altı Arap ülkesinde ezici çoğunluk, seçme hakları olduğu takdirde, kendi ülkelerinde İslamcıların bugünkünden çok daha büyük rol oynamalarından yana... 
     2 Kamuoyunun sadece yüzde 6’sı inanıyor, Amerika’nın Irak savaşını daha demokratik bir Arap ya da Müslüman dünyası yaratmak için yürüttüğüne... 
     3 Yüzde 95, Amerika’nın bir yandan Arap petrolünü denetim altına almak, öte yandan Filistinlileri iyice İsrail boyunduruğuna tabi tutmak istediğine inanıyor. 
     4 Büyük çoğunluk ayrıca, Amerikan işgalinin bölgede terörizmi değil azaltmak, daha beter azdıracağını yakın ihtimal olarak görüyor. 
     Düşündürücü sonuçlar... 
     Nereden baksanız öyle. Bir nokta çok açık. Amerika bir yerde ağzıyla kuş tutsa, Arap dünyası bu savaşın petrol ve İsrail için yapıldığına inanmaya devam eder. 
     Bunu değiştirmek imkansıza yakın. Şu sıralar Mısır’da en çok satan şarkı kaseti, okuması yazması olmayan Şahap Abdülrahim’in. İsmi, İsrail’den nefret ediyorum olan kaset 5 milyondan daha fazla satmış durumda... 
     Başkan Bush yönetiminin demokrasi söylemi, Mısır Devlet Başkanı Mübarek’in tepesini attırıyor. Washington Post yazarıyla sohbet ederken şöyle yakınmış 
     "Siz Amerikalılar Ortadoğu’da demokrasiden söz ettiğinizde, seçim sandığından neyin çıkacağını sanıyorsunuz ki Demokratlar mı kazanacak Hayır efendim. Müslüman Kardeşler’in piyonlarıdır Kahire’de, Amman’da, Riyad ya da Filistin’de seçimi kazanacak olanlar, başkası değil." 
     Ama Başkan Bush yönetiminin Paul D. Wolfowitz gibi entelektüel ya da ideolojik önderleri farklı görüşte. Onlar, Napolyon gibi düşünüyorlar. Irak’tan başlayarak bütün Ortadoğu’ya güç kullanarak özgürlük getirileceğine inanıyorlar. Wolfowizt bu açıdan Irak’ın ilk adım olduğunu söylüyor. ABD eski dışişleri bakanlarından Henry Kissinger da kuvvet kullanımını onaylayanlar arasında... 
     Başkan Bush’a yakın kimileri bu kampanyayı demokratik domino teorisi diye niteliyor. Kimi de ayağa kalkan dominolar teorisi. Yani Irak’ta demokrasi dominosu ayağının üstüne oturunca, bunu diğer ülkelerde otoriter rejimlerin yıkılması, demokratik olanların kuruluşu izleyecek. 
     "Sovyet komünizmi döneminde Amerika’nın bir numaralı hedefi, dominoların yıkılmasını önlemekti. Örneğin Vietnam Savaşı bunun içindi. Şimdi sıra dominoları ayağa kaldırmaya geldi" diyorlar. 
     Bu kadar kolay mı Sanmıyorum. 
     Bu denli büyük acıların üstüne, demokrasi düşüncesiyle hiç tanışmamış bir Arap ülkesinde, üstelik işgalci, kan dökmüş yabancı bir güç eliyle demokrasi inşa etmek... Çok fazla iddialı bir hedef. 
     Cezayir’i anımsayın. 
     Orada işgalci de yoktu. Otoriter tek parti yönetimi, 1990’ların başında kendi eliyle meydanlara koyduğu seçim sandıklarından radikal İslamcılar çıkmış, sonra da ülke kanlı bir iç savaşın içine yuvarlanmıştı. 
     Irak’ta da bu ihtimal kapıyı çalabilir. Nüfusun çoğunluğunu oluşturan Şiiler radikal dinci bir söylemle seçimleri kazanabilirler. Ya da seçim sandığından yeni bir Saddam çıkabilir. Şii, Sünni, Arap, Kürt derken ülke bir anda büyük bir kargaşaya yuvarlanabilir. Demokrasi derken Lübnanlaşma sürecinin içinde bulabilir kendini Irak. 
     Hepsi mümkün. 
     Askeri zafer fazla gecikmeden gelse bile bütün bunlar talihsiz Irak’ın kapısını çalabilir. Kaldı ki savaşın çabuk bitmeyeceği, Irak topraklarının kan ve trajediyle o kadar çabuk doymayacağı anlaşılıyor. 
     Ne yazık 
     
     , The Washington Post, Yusuf M. İbrahim’in makalesi, 23 Mart 03. 
     
     







</TEXT>
</DOC>
