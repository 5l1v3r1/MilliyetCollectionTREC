<DOC>
<DOCNO> 104532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/siy08.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Atamalara geçit yok 
</HEADLINE>
<TEXT>

Cumhurbaşkanı Sezer, siyasi kadrolaşma anlamına gelecek 45 atama kararnamesini Başbakanlığa iade etti 
     ANKARA Milliyet 

     Hükümetin seçim öncesinde yapacağı atamaları engellemek için, Başbakanlığı kararname gönderilmemesi konusunda uyaran Cumhurbaşkanı Ahmet Necdet Sezer, sözünü tuttu. Sezer, bu atamaların seçim döneminde yapılmasının siyasi kadrolaşmaya yol açacağını Başbakanlık bürokratlarına bildirmişti. Sezer, Özelleştirme İdaresi Başkanlığı, Sosyal Hizmetler Çocuk Esirgeme Kurumu, Turizm ve Çevre bakanlıklarına ait müsteşar yardımcısı ve genel müdür atama kararnamelerini Başbakanlığa iade etti. Sezer’in iade ettiği 45 kararname içerisinde Çevre Bakanlığı ve Turizm Bakanlığı’ndan 4’er bürokratın genel müdür ve müsteşar yardımcılığına atanmalarına ilişkin kararnameler de var. 
     



 SİYASET 

















</TEXT>
</DOC>
