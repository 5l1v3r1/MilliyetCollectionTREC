<DOC>
<DOCNO> 142558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/dunya/dun01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney cephesi savaşa hazır 
</HEADLINE>
<TEXT>

Kuveyt çöllerindeki Amerikan birlikleri Irak sınırı yakınlarında saldırı pozisyonu almak üzere tüm hazırlıklarını tamamlayıp harekete geçti 
     DIŞ HABERLER SERVİSİ 

     Irak’ın işgali operasyonunda güney cephesinde görev alacak Kuveyt’teki Amerikan askerleri, silah ve mühimmatlarını araçlara yükleyerek çölde saldırı pozisyonu almaya başladı. 
     Bush yönetimi, BM Güvenlik Konseyi’nden Irak savaşına onay veren karar tasarısını 17 Mart’a kadar çıkarmaya çalışırken, Kuveyt’teki Udairi Üssü’nde bulunan binlerce Amerikan askeri de harek t için son hazırlıklarını tamamlamak üzere. 
     AFP’ye göre, üsteki 6. Hava Filosu ve 158. Hava Tümeni’ne bağlı 5. Tabur’a ait askeri araçlara tıka basa silah, cephane, kum torbaları, su ve öteki malzemeler yüklendi. Yüklü araçlar üssün kapısında uzun konvoylar oluşturdu. Aynı şekilde üsteki 101. Hava İndirme Tümeni’nden binlerce asker, Irak içlerine "yıldırım dalışı" için her türlü hazırlığını tamamlamış durumda. Savaş için hiçbir eksiğin kalmadığını belirten basın sözcüsü Binbaşı Mike Alexander, "Bundan sonrası daha kolay" dedi. 
     
     250 bin asker Körfez’de 
     ABD’nin yaptığı yığınak çerçevesinde Körfez bölgesine konuşlanan asker sayısı 250 bine çıktı. Pentagon kaynaklarına göre, Körfez’deki Amerikan askerlerinin bölge ülkelerine dağılımı şöyle Kuveyt 140 bin, Körfez’deki savaş gemileri 47.500, Avrupa’daki üsler ve Doğu Akdeniz’de seyreden uçak gemilerinde 20 bin, Suudi Arabistan 9 bin, Katar 8 bin, Bahreyn 5 bin ve Türkiye 5 bin. 
     
Denetçi kazası 1 ölü      Bağdat’ın güneyindeki bir salça fabrikasını denetleyen BM silah denetçileri ekibinden bir kişi, başkente dönüş yolunda geçirdiği trafik kazasında öldü. Edinilen bilgiye göre, karşı yönden gelen bir kamyonla çarpışan 4 denetçi aracından biri göle uçtu. Çıkarılan araçtaki 2 denetçiden Japon vatandaşı ölürken, diğeri tedavi altına alındı. 
     



 DÜNYA 












</TEXT>
</DOC>
