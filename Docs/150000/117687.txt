<DOC>
<DOCNO> 117687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/magazin/mag03.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar yine vazgeçecek gibi 
</HEADLINE>
<TEXT>

Eşi boşanma davası açan Hülya Avşar, daha önce olduğu gibi dün de yine geri adım attı İki gün düşünüp karar vereceğim 
     BİRSEN ALTUNTAŞ YAŞAR ÇAKMAK 

     Son yıllarda eşi Kaya Çilingiroğlu’nun aldatma olaylarıyla sürekli gündeme gelen Hülya Avşar’ın boşanma konusu yine magazin dünyasına bomba gibi düştü. 
     Ancak daha önce de birçok kez eşi Kaya Çilingiroğlu’ndan boşanmanın eşiğine gelip vazgeçen güzel yıldız, yine bu konuda henüz kesin karar’ vermediğini açıkladı. Avukata kadar intikal eden ve sebebi şiddetli geçimsizlik’ olarak gösterilen bu yılki boşanma olayında Avşar, yine geçmişte olduğu gibi bir rota izleyeceğini ve kesin kararını vermeden önce iki gün bekleyeceğini belirtti. 
     
     Ser verdi, sır vermedi 
     Dün Kanal D ekranlarında yayımlanan şov programının çekimlerine katılan Avşar, boşanma kararına rağmen hayli neşeliydi. 
     Tenis oynarken ayağını burktuğunu belirterek, Üzerime gelmeyin, ayağımı burktum, menisküsüm azdı’ diyen ve gazetecilerle şakalaşan Avşar, oldukça neşeli olduğu şov programı boyunca da konuyla ilgili açıklama yapmadı. 
     Bu konuda konuşmasını bekleyen gazetecilere nanik işareti’ yaparak "Hiç bir şey söylemeyeceğim, çünkü ne yapsam olay oluyor, yanlış aksettiriliyor" diyen Avşar, program çıkışında da suskunluğunu sürdürdü. 
     
     Çekimlere annesiyle geldi 
     Çekimlere ilk kez annesi Emral Avşar ile gelen Avşar, ANS Stüdyoları’ndan çıkıp cipine binerken, eliyle iki’ işareti yaparak şöyle konuştu 
     "Bana iki gün süre verin, iki gün sonra her şey kesinleşecek. Düşüncelerimi yeniden gözden geçirip ona göre kararımı açıklayacağım." 
     Avşar’ın sır vermemesi üzerine görüş aldığımız kız kardeşi Helin Avşar da merakla izlenen konu hakkında pek açık konuşmadı. Ablasından izinsiz ve onun adına konuşmasının doğru olmayacağını söyleyen Helin Avşar, "Biri ablam, diğeri eniştem, bana laf düşmez. İkisi arasında bir sorun. Ablam ne yaparsa doğrusunu yapar. Ne yaptığını bilen bir kadındır" demekle yetindi. 
     
Anne Avşar Önemli olan Zehra’      Hülya Avşar’ın annesi Emral Avşar da, boşanma olayını, kızının evindeki çalışanlardan öğrendiğini belirtti. Haberi duyunca yine aralarında bir tartışma geçtiğini sandığını söyleyen Emral Avşar, şöyle konuştu "Tartışma karı - koca arasında olan şeydir, ama öyle olmadığını ve işin ciddiyetini gördüm. Bu Hülya’nın sorunu. Kendisi karar vermeli. Ben bir anne olarak ne Hülya’ya ne de Kaya’ya üzülüyorum. Ben kızları Zehra’yı düşünüyorum. İkisi de olgun insanlar. Çocuklarını düşünmeli ve öyle karar vermeliler." 
     



 MAGAZİN 














</TEXT>
</DOC>
