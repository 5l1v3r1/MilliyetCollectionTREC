<DOC>
<DOCNO> 113731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur08.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Durmuş Savaş çıkmaz 
</HEADLINE>
<TEXT>

     ABD'nin Irak'a yapmayı planladığı operasyon Türkiye'nin gündemine otururken Sağlık Bakanı Osman Durmuş, savaşın çıkmayacağını, savaş senaryolarının seçimi erteletmek çabalarından ibaret olduğunu söyledi. 
     Durmuş, savaşın çıkmayacağını ileri sürerken ANAP'a yüklendi. Durmuş, "savaş çıkmayacak. Sayın Yılmaz'ı savaş da kurtaramayacak. Çabalamayın seçim olacak" diye konuştu. Savaş senaryolarının seçimi erteletme çabasından ibaret olduğunu ileri süren Durmuş, şunları söyledi 
     "Çıkmayan candan umut kesilmez, ya tutarsa düşünceleri var. 'Savaş varsa hazırlık yapalım şu seçimi bırakalım' diyecekler. Ne hazırlığı yapacaklar. 
     Siyasi partinin savaş için ne hazırlığı olur. Savaş için devletin kurumları var, birimleri var." Durmuş, ABD'nin hiç kara harekatı yapmadığını belirterek, çölde savaşın kış mevsiminde uygun olduğunu ancak önümüzdeki Ramazan nedeniyle Irak'a karadan harekatın mümkün olmadığını vurguladı. Durmuş, "Ramazan, Aralık'ı çıkarır. Yani savaş olmaz. Irak'a girmek demek kara savaşına hazır olmak demektir. Bu ise bu şartlarda mümkün değil" dedi. 
     Durmuş, Türk askerinin ülkenin menfaatleri dışında kullanılamayacağını vurgularken, Sağlık Bakanlığının her türlü olağanüstü duruma hazır olduğunu bildirdi. 
     





</TEXT>
</DOC>
