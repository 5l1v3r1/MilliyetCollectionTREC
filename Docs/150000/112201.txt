<DOC>
<DOCNO> 112201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sondun12.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kommersant Gazetesi ''Engel, Türkiye'nin ekonomik potansiyeli'' 
</HEADLINE>
<TEXT>

     Rusya'nın önde gelen gazetelerinden Kommersant, AB Komisyonu'nun İlerleme Raporu'nda Türkiye'ye tam üyelik müzakerelerine başlama konusunda tarihe yer verilmemesinin nedeninin, ''aslında söylendiği gibi Türkiye'nin siyasi yetersizlikleri değil, büyük ekonomik potansiyeli'' olduğunu yazdı. 
     Kommersant'da bugün yayımlanan ''Avrupa Herkese Yeterli Değil'' başlıklı yazının Türkiye ile ilgili bölümünde, ''Türkiye'ye, müzakerelerin başlangıç tarihi verilmedi. AB'nin resmi temsilcilerinin açıklamalarına göre bunun nedeni ekonomik değil, siyasi'' denildi. 
     Yazıda şu görüşler kaydedildi 
     ''Ama bazı gözlemciler ise tam tersini söylüyor. Asıl sebep ekonomidir. Tam üyeliğe kabul edilecek 12 adaya göre Türkiye, ekonomik potansiyel açısından ön sırada ve AB içerisinde en az beşinci sırada yer alabilecek bir ülke. Türkiye ekonomisindeki gelişim temposu da hesaba alınırsa İtalya ve Fransa ile aynı düzeye gelme perspektifine sahip. Tabii ki, AB liderleri, böyle güçlü bir rakibi istemiyorlar.'' 

     
</TEXT>
</DOC>
