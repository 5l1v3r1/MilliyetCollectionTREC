<DOC>
<DOCNO> 106440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/guncel/gun02.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
40 soru kitapçığı çalındı 
</HEADLINE>
<TEXT>
Açık Oğretim sınavı iptal 
450 bin kişinin katıldığı bütünleme sınavının soruları Malatya’da çalındı. Dört kişi gözaltına alınırken, sınavlar ekim ayına ertelendi 
     MİKAİL PELİT Malatya DHA 

     Anadolu Üniversitesi A.Ü tarafından dün ve önceki gün yapılan Açıköğretim bütünleme sınav sorularının çalındığı tespit edildi. Olayla ilgili 4 kişi gözaltına alınırken, sınavların ekim ayında tekrarlanacağı bildirildi. 
     A.Ü Rektörü Prof. Dr. Engin Ataç, Malatya İl Koordinatörlüğü’ne teslim edilen il yedeği sınav sorularının bulunduğu mühürlü kutunun açılarak soruların alındığını açıkladı. Olayla ilgili soruşturmanın sürdüğünü ifade eden Ataç, sınavların ekimde yapılacağını, ertelenen sınava 450 bin öğrencinin girdiğini, sınavın tüm illerde yapıldığını, 125 bin kişinin de sınavlarda görev aldığını kaydetti. 
     
     Gürüz Karar doğru 
     YÖK Başkanı Prof. Dr. Kemal Gürüz de, konula ilgili olarak, "Ataç, yerinde karar vermiştir. Parasal maliyeti olacak, ancak kimsenin hakkı yenmeyecek" dedi. 
     Bu arada sınav sorularının, İnönü Üniversitesi Eğitim Fakültesi’den çalındığı ortaya çıktı. ÖSYM Malatya Sorumlusu ve İnönü Üniversitesi Rektör Yardımcısı Prof. Dr. Mustafa Kılıç’ın 40 kadar soru kitapçığının çalındığını bildirmesi üzerine harekete geçen jandarma ekipleri, olayla ilgisi olduğu gerekçesiyle 4 kişiyi gözaltına aldı. 4 kişinin sorgusunun sürdüğü kaydedildi. 
     



 GÜNCEL 













</TEXT>
</DOC>
