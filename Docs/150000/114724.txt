<DOC>
<DOCNO> 114724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur39.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker, yarın DGM'ye sevk edilecek 
</HEADLINE>
<TEXT>

     Akmerkez'de gözlem altına alınan Sedat Peker, yarın İstanbul DGM Cumhuriyet Başsavcılığı'na sevk edilecek. 
     Akmerkez'de 3 gün önce sanatçı İbrahim Tatlıses'le bir mağazada yaklaşık 2 saat tutulduktan sonra gözaltına alınan Sedat Peker'in, İstanbul Organize Suçlar Şube Müdürlüğü'ndeki sorgusu sürüyor. 
     Peker dışında, şoförü Yener Keskin, adamları Gaffar Kardemir ve Buğaç Kağan Murathan'ın da aralarında bulunduğu 10'un üzerinde kişinin gözaltında olduğunu belirten polis yetkilileri, bu kişilerin yarın İstanbul DGM Cumhuriyet Başsavcılığı'na sevk edileceğini bildirdiler. 
     Dün akşam bilgisine başvurulmak üzere şubeye getirilen M1 TV'nin sahibi Mustafa Özbey'in, ifadesi alındıktan sonra şubeden serbest bırakıldığı belirtildi. 
     





</TEXT>
</DOC>
