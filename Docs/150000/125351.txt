<DOC>
<DOCNO> 125351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/altan.html </URL>
<DATE> 2002/12/18/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Akıl akıl gel orama takıl" döneminin sonu 
</HEADLINE>
<TEXT>

     2003 yılının nasıl geçeceğini ve nasıl biteceğini, bilmiyorum, öngörebilen biri var mı 
     Örneğin şu Irak sorunu, hiç beklenmedik ne tür sürprizlerle dallanıp budaklanacak kimbilir 
     Dünkü Hürriyet’in manşeti çarpıcıydı 
     "Sizin 60 bin olursa biz fazla yollarız - Türkiye, Irak harekatı için ABD’ye şart koştu Kuzey Irak’a siz 60 bin asker sokarsanız, bölgeye bu rakamdan daha fazla Türk askeri girecek’". 
     Bu arada "Sürpriz bir şekilde Türk Hava Kuvvetleri’ne bağlı C - 135 tanker uçakları, Türkiye hava sahası üzerinden transit geçen ABD askeri uçaklarına yakıt ikmaline" başlamış. 
     Irak Devlet Başbakan Yardımcısı Taha Yasin Ramazan, "ABD’nin Irak’a saldırı başlatmasına destek vererek, kendisine gerek hava sahasını gerek toprağını açan ülkeler de savaşa girmiş olur" demiş. 
     Yani olası bir ABD - Irak savaşında Irak, Türkiye’ye de saldıracak. 
     Çok heyecanlı değil mi 
     
     Türkiye 80 yıldır hiç savaş görmedi. Şayet ABD, Irak’a saldırırsa bir nebze olsun Türkiye de görecek savaşın ne olduğunu... 
     Medyada savaş haberleri ön plana çıkacak. 
     Siyasetçiler, ekonomik durumu eleştirenlere yanıt verirken savaşı gerekçe gösterecekler. 
     Dış TV’ler, iç TV’lerin ıskaladığı, yahut ihmal ettiği bazı ilginç savaş sahnelerini yayımlayacaklar. 
     Belki hamaset edebiyatı da biraz daha kanat büyütecek. 
     ABD generalleri övüp duracaklar bizim kahramanlıklarımızı. 
     Ve sonunda tabii Saddam yenilmiş olacak. 
     Bunun bize maliyeti ne olacak sanırız bir hayli tartışmalı olacak bu sorunun yanıtı... 
     
     Acaba bu arada AB üyeliği için yapılması gerekli düzenlemeler de, azıcık rafa kalkmış olur mu ne dersiniz 
     Dünkü Cumhuriyet’in birinci sayfasında çarpıcı bir haber daha vardı 
     "Avrupa ile uçurum büyüyor Türkiye sıfır’ aldı." 
     Pricewaterhouse Coopers, AB ile Türkiye arasındaki gelişmişlik açığının büyüdüğünü vurgulamış. "Makro ekonomik istikrar, ekonomik yapı, altyapı ve Avrupa entegrasyonu" ölçülerine göre hazırlanan endekste Türkiye, AB üyesi ve aday 28 ülke arasında sonuncu olmuş. 
     
     Hoş, zaten "Türk’e Türk propagandası" ve hamaset edebiyatıyla Türkiye’nin 20. yüzyılı da nasıl ıskalamış olduğunu hep biliyoruz. 
     Soğuk Savaş yıllarında, Ankara’nın Hazine’den geçinmeli itibarlı kadroları bol harcırahlı dış gezilerle ömürlerinde görmedikleri bir lüksü yaşadılar ve bol bol da pohpohlandılar. 
     O sırada ABD’nin, Türkiye’deki "sözlü ikili antlaşmalara" dayanan üsleriyle kimsenin ilgilendiği yoktu. Kuzey Kıbrıs’taki Türklerin sayısını arttırma ve ekonomik destek verme çabalarıyla da kimse ilgilenmiyordu. 
     Kazara bu tür konuları kurcalayan birileri çıktı mı vatanını, milletini, tarihini herkesten çok seven bir koro, hemen bağırmaya başlıyordu 
     - Moskova’ya, Moskova’ya... 
     
     21. yüzyıl, beklenmedik bir saydamlıkla arz - ı endam etmeye başladı. 
     Kuzey Kıbrıs sorunu, bayrağının ipi kopmuş bir gönder gibi kaldı ortalıkta. 
     Dünkü Posta’da Mehmet Ali Birand, yazısına şu başlığı atmıştı 
     "Kıbrıs’ta penaltı golü yedik..." 
     Şayet Mehmet Ali, 30 yıl önce atmış olsaydı böyle bir başlığı, adı derhal "Moskova’nın adamı"na çıkardı. 
     Ve işte şimdi Soğuk Savaş yıllarındaki çürütmeci demagojilerin bedeli, boylu boyunca dikilmeye başladı Ankara’nın karşısına... 
     Türkiye’nin AB üyesi ve üye adayı 28 ülke arasında, gelişmişlik açısından skoru "0" olarak açıklandı. 
     
     Şimdi olası bir Irak Savaşı da tırmanmaya başladı manşetlere... 
     Doğrusu 2003 yılı müthiş heyecanlı olacağa benziyor. 
     2020 yılında Türkiye de AB üyesi olunca, her şey çıkar düzlüğe... 
     Ama o zamana dek... Kimbilir ne beklenmedik sürprizler, kimbilir ne hayal dışı olaylar ve şaşkınlıklar yaşanacak. 
     Bizim için 20. yüzyıl, "akıl akıl gel orama takıl" yüzyılı olmuştu. 21. yüzyıl ise Ankara egemenleri için, bir rica yüzyılı olacağa benziyor 
     - Akıl akıl ne olur gel, biraz da bizi akıllı kıl... 
     
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
