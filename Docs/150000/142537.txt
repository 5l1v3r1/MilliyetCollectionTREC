<DOC>
<DOCNO> 142537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur21.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP kapatıldı... 
</HEADLINE>
<TEXT>

     Anayasa Mahkemesi Heyeti, yaklaşık 3 haftadır HADEP'in kapatılması istemiyle açılan davada çalışmalarını bugün tamamladı ve Halkın Demokrasi Partisi'nin HADEP temelli kapatılmasına karar verdi. 
     Anayasa Mahkemesi Başkanı Mustafa Bumin, kararı açıklamadan önce, davanın 29 Ocak 1999 tarihinde açıldığını hatırlatarak, iddianamede DGM'lerde açılan davalara yollama yapıldığını, o davaların sonuçlanmasının uzun sürmesi nedeniyle kapatma davasının da geciktiğini kaydetti. 
     Bumin, daha sonra verilen kararı açıkladı. Bumin'in yaptığı açıklamaya göre, HADEP'in kapatılmasına ilişkin heyetin aldığı karar şöyle 
     ''1- Halkın Demokrasi Partisi'nin HADEP kimi eylemleri yanında PKK isimli terör örgütüne yardım ve destek de sağlayarak devletin ülkesi ve milleti ile bölünmez bütünlüğüne aykırı nitelikteki fiillerin işlendiği bir odak haline geldiği anlaşıldığından, Anayasa'nın 68 ve 69. maddeleri ile Siyasi Partiler Kanunu'nun 101. ve 103. maddeleri gereğince temelli kapatılmasına, 2- Beyan ve eylemleriyle partinin kapatılmasına neden olan kurucuları dahil üyelerinden Murat Bozlak, Hikmet Fidan, Kemal Bülbül, Kemal Okutan, Kudret Gözütok, Eşref Odabaşı, Recep Doğaner, Mehmet Satan, Hamit Geylani, Mehmet Selim Okçuoğlu, Hayri Ateş, Hasan Doğan, Mehmet Yücedağ, Arif Atalay, Hüseyin Duran, İsmail Minkara, Hamza Abay, Yılmaz Açıkyüz, Muharrem Bilbil Bülbül , Serhat İnan, Güven Özata, Kadir Bedir, Hacı Pamuk, İsmail Turap, Abuzer Aslan, Rıza Kılınç, Şükrü Karadağ, Ramazan Sertkaya, Mehmet Mansur Reşitoğlu, Hediyetullah Ülgen, Mehmet Emin Bayar, Süzan Suzan Erdoğan, Halime Köklütaş, Mehmet Yardımcıel, Şemistan Ağbaba, Zeki Kılıçgedik, Sakine Berktaş, Hasan Yıldırım, Beşer Kaplan, Hıdır Berktaş, Sabri Sel, Ferhat Avcı, Yaşar Uçar, Ali Gelgeç, Veysel Turhan ve Abuzer Yavaş'ın Anayasa'nın 69. maddesinin 9. fıkrası gereğince gerekçeli kararın Resmi Gazete'de yayımlanmasından başlayarak bir başka partinin kurucusu, üyesi, yöneticisi ve denetçisi olamayacaklarına, 3- Parti tüzel kişiliğinin kapatma kararı verildiği tarihte sona ermesine, 
     4- Davalı partinin bütün mallarının SPY'nin 107. maddesi gereğince Hazine'ye geçmesine, 
     5- Gereğinin yerine getirilmesi için karar örneğinin SPY'nin 107. maddesi uyarınca Başbakanlığa ve Cumhuriyet Başsavcılığı'na gönderilmesine 13.3.2003 gününde oybirliği ile karar verildi.'' 
     Kararda Başkan Bumin'in dışında Başkanvekili Haşim Kılıç, üyeler Yalçın Acargün, Sacit Adalı, Ali Hüner, Fulya Kantarcıoğlu, Ertuğrul Ersoy, Tülay Tuğcu, Ahmet Akyalçın, Enis Tunga ve Mehmet Erten'in imzaları bulunuyor. 
     

     
</TEXT>
</DOC>
