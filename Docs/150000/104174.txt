<DOC>
<DOCNO> 104174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/tamer.html </URL>
<DATE> 2002/08/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sosyal - liberal sentezde ders kitapları 
</HEADLINE>
<TEXT>

     Milliyet TIR’ıyla dolaştığımız her ilde, velilerden ders kitaplarıyla ilgili şikayet dinledik. Bankaların hortumlanması belki büyük ölçüde duruldu, ama diğer pek çok alanda hem devlet kurumlarının, hem de vatandaşın hortumlanması mükemmelen ve aynen devam ediyor. 
     Kemal Derviş’i geçen hafta 2 gün üst üste NTV’de Ali Kırca’nın ve CNN Türk’te Taha Akyol’un programında dikkatle dinledim. Halkın bugün içinde bulunduğu büyük ekonomik sıkıntının nasıl hafifletileceğine ilişkin küçücük bir ipucu bile vermedi. Onun açısından öncelikli sorun, belki de haklı olarak dış borcun nasıl çevrileceği. Olayların hızı, alt detaylara inmesine bir türlü olanak tanımıyor. Belki de onun işi değil bu. Ama aynı ekip içindeki birilerinin işi olmalı mutlaka. 
     Derviş’in Kırca’ya da, Akyol’a da tek söylediği, siyasi belirsizlik azalıp da faizler yüzde 70’lerden yüzde 50’lere düştüğü takdirde tasarruf edilecek 20 katrilyonun, halkın sıkıntılarını azaltmak üzere harcanabileceği. İyi de faizler yüzde 50’lerden yüzde 70’lere çıktı diye borç çevrilemez endişesiye seçimler için düğmeye basılmamış mıydı 
     Aslında siyasilerin mucize yaratmasına, olmayan kaynakları bulmalarına falan gerek yok. Avantayı, hırsızlığı, halkın soyulmasını önlesinler yeter. 
     20 gün sonra okullar açılacak. İlk ve ortaöğretimde ders kitapları rezaletinden işe başlayabilirler mesela. Bu konuya el atacak Milli Eğitim bakanı, hangi ilden ve hangi partiden milletvekili adayı olursa olsun, seçmen onu baştacı eder. 
     15 Eylül’de okulların açılmasıyla birlikte sadece ilk ve ortaöğretimde 100 milyon kitap satılacak. İşsiz olduğu için belediyelerin aşevinden karnını doyuran veli, ne yapıp edip çocuğunu okula göndermek istiyor. İşsiz kalınca ya ana - babasının yanına, ya kirası daha ucuz başka mahalleye mecburen taşınmış. Ancak okul değiştiği için çocukların bütün ders kitapları da değişmek zorunda. Olacak iş mi bu Türkiye bu kadar zengin mi 
     Zaten mesele zenginlik değil, avanta Zira zengin ülkelerde okul kitapları çoğunlukla bedava. Bir ülkeden diğerine, bir eyaletten diğerine değişse de Almanya’da da, Avusturya’da da, İngiltere’de de ortaöğretimde ders kitapları genelde okul tarafından öğrencilere ücretsiz veriliyor. Bazı okullarda zimmetlenerek yıl sonunda geri alınıyor ve bir yıl sonra başka öğrenci aynı kitaplarla eğitim görüyor. Bazılarında zimmetlenmeden geri alınıyor. 
     Milliyet TIR’ıyla Anadolu’dan döndükten hemen sonra bu konuya köşemde yer vermiştim. Milli Eğitim eski Bakanı Metin Bostancıoğlu’dan gönderdiği yazıda, bakanlığı döneminde "Ödünç Kitap Projesi" geliştirdiklerini, dönüşümlü kullanımın mümkün olması amacıyla, ders kitaplarında değişiklik yapılmaması yönünde okullara genelgeler gönderdiklerini belirtmiş, "Bu bağlamda kırsal kesimdeki dar gelirli ailelerin ilköğretime devam eden çocukları ile depremzedelerin ilk ve ortaöğretim öğrencilerinin tamamına ders kitapları ücretsiz olarak dağıtılmıştır" demişti. Ama Sayın Bostancıoğlu genelgelere uyan okul kaç tane onu belirtmemiş. Deprem bölgesinde bile her yıl kitap değiştiren okullar var. 
     Ders kitaplarının seçiminde yüzde 10’luk komisyon geçerli ve ne genelgeleri dinleyen okul yönetimi, ne de yayımladığı genelgenin peşine düşen bakan var 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
