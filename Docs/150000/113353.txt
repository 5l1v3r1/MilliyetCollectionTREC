<DOC>
<DOCNO> 113353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko06.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Eskidji’ye iş verdi sonra gitti müdür oldu 
</HEADLINE>
<TEXT>

Etibank’ın demirbaşlarının satışı sırasında bankanın Genel Müdür Yardımcısı olan Hakan Berktaş, Eskidji’ye genel müdür atandı 
     SONGÜL HATISARU 

     Fon bünyesinde bulunan ve daha sonra tasfiye edilen Etibank’ın eski Genel Müdür Yardımcısı Hakan Berktaş, Eskidji Müzayede Evi’ne ilk genel müdür oldu. 
     Etibank’ta Genel Müdür Yardımcısı iken görevleri arasında bankanın gayrımenkul ve demirbaşlarının satışında bulunan Berktaş’ın, Eskidji ile tanışıklığı bu dönemde başladı. Eskidji’nin sahibi Dikran Masis’le Etibank’ta çalıştığı dönemde tanıştığını söyleyen Berktaş "Ben, Etibank tasfiye sürecine girdikten sonra krediler, insan kaynakları, destek hizmetleri ve inşaat emlak departmanından sorumluydum. Yani Eskidji ile ilişkiler benim iş alanımın yüzde onuydu. Bunu bankanın yönetim kurulunun çıkardığı önergelerde görebilirsiniz." dedi. 
     
     Teklif geldi, kabul ettim’ 
     Etibank’ta bankanın gayrımenkul ve demirbaşlarının satılması aşamasında bankanın yönetim kurulundan çıkan kararların uygulayıcısı olduğunu ifade eden Berktaş, Etibank tasfiye edildikten sonra üç aylık bir süredeki arayışlarına karşın finans sektöründe iş alternatifi yaratamadığını belirtti. Üç ay sonrasında kozmetik ve tekstil sektörlerinden ve Eskidji’den genel müdürlük teklifi aldığını söyleyen Berktaş "Daha uygun bir teklif olan Eskidji’yi kabul ettimödedi. 
     



 EKONOMİ 





















</TEXT>
</DOC>
