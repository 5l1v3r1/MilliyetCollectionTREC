<DOC>
<DOCNO> 107182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun05.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de bir grup imam, 11 Eylül saldırılarını savundu 
</HEADLINE>
<TEXT>

     İngiltere'de bir grup imam, ABD'de geçen yıl 11 Eylül'de düzenlenen terör saldırılarının ''meşru nedenlere'' dayandığını iddia etti. 
     Saldırıların birinci yıldönümünde Londra'da toplanan imamlardan Finsbury Camii İmamı Ebu Hamza El Masri, ''Müslümanların inanç ve görüşlerinin kışkırtılmasına devam edilmesi halinde, İsrail'de olduğu gibi dünyanın her yerinde intihar saldırılarının başlayabileceği'' tehdidini savurdu. 
     ''Meşru Hakların Korunması Komisyonu'' Genel Sekreteri Muhammed El Mass'ari de bu görüşleri paylaştı ve El Kaide terör örgütü lideri Usame Bin Ladin'i kahraman ilan etti. 
     11 Eylül saldırılarının ''akıllıca sayılmayabileceğini, ancak kesinlikle meşru nedenlere dayandığını'' iddia eden El Mass'ari, ''Bin Ladin, inançları uğruna savaşan bir savaşçıdır. İnançları uğruna savaşanlar birer kahramandır'' dedi. 
     Toplantıya katılan imamlar, ABD Başkanı George Bush'un amacının ''global bir savaş çıkarmak'' olduğunu iddia etti. 
     





</TEXT>
</DOC>
