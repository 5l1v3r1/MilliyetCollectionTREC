<DOC>
<DOCNO> 113859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yazar/guclu.html </URL>
<DATE> 2002/10/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenciler çok, ama çok sıkıntıda 
</HEADLINE>
<TEXT>

     Üniversite gençliğinin çektiği çileyi bir onlar biliyor bir de aileleri. Gurbettekilerin çoğu tek öğün yemekle günü geçiriyor. Üniversitelerin verdiği ucuz yemek de olmasa sıcak yemek yüzü göremeyecekler. Ama ne acıdır ki bu h l kimsenin umurunda değil... 
     Seçim meydanlarında liderlerin söylediklerine bakıyoruz yine gençleri düşünen yok. Bu o kadar zor mu Batık bir bankaya verilen kredilerin sadece tekiyle Türkiye’nin yurt ve burs sorunu rahatlıkla çözülürdü. Ama nedense bugüne kadar bu konuya el atılmadı. Atılacağa da benzemiyor... 
     Her yıl yüz binlerce konutun yapıldığı bir ülkede birkaç yüz tane yurt yapmak o kadar zor mu .. 
     Milyar dolarların havada uçuştuğu bir ülkede 45 milyon liralık öğrenim bursunu 100, 150 milyon liraya çıkarmak niye kimsenin aklına gelmiyor Ya da gelse bile neden hayata geçirilmiyor 
     Yoksa iddia edildiği gibi üniversiteli gençlik şer odaklarının eline düşsün diye mi 
     Öğrencilere yurt ve burs konusu enine boyuna tartışılmalıdır. Altından çok ciddi sonuçlar çıkacaktır. Ancak nedense siyasi yelpazenin en sağındakinden en solundakine varıncaya dek bu durum hiç kimsenin umurunda değil. 
     
     Üniversite demek... 
     Üniversite demek sadece diploma anlamına gelmemeli. Öğrenci akademik ve kültürel bir çevrenin içinde diplomanın yanı sıra vizyon da kazanmalı. Ama nasıl .. 
     Karnını zor doyuran bir öğrenci sinemaya, tiyatroya, konserlere, maçlara, partilere, sergilere, fuarlara nasıl gitsin Periyodik bilimsel yayınları nasıl takip etsin Günlük gazeteleri nasıl okusun Kız arkadaşını nasıl yemeğe, sinemaya, tiyatroya davet etsin Erkek arkadaşlarıyla birlikte nasıl bir organizasyonun içinde bulunsun .. 
     Üniversiteli gençlerin sosyal yaşamları büyük kentlerde bile çok sınırlı. Bu yüzden üniversite yönetimlerine çok görevler düşüyor. Yurtdışında bunun pek çok örneklerini gördük. Öğrencilerine öylesine farklı ve heyecanlı sosyal ortamlar yaratıyorlar ki öğrenci üniversitesinden ayrılmak istemiyor. 
     Ders dışı etkinliklerin de en az dersler kadar önemli olduğunu maalesef kendi ülkemizde değil Batılı ülkelerde gördük. Türkiye’de de sosyal aktivitelere, kulüp faaliyetlerine, ulusal ve uluslararası organizasyonlara aktif bir şekilde katılan okullar yok mu Elbette var. Ama sayıları o kadar az ki .. 
     
     Okul dışı saatler 
     Girmeyi canı gönülden arzu ettiğimiz ve bu yönde yoğun çaba harcadığımız AB ülkelerinin aksine ülkemizde okul dışında geçen saatler, okulda geçenden daha fazla. İşte bu yüzden zaten vasat düzeyde olan okul içindeki saatleri, okul dışı etkinliklerle pekiştirmemiz gerekiyor. Hatta bu konu tıpkı Batılı ülkelerde olduğu gibi öylesine önemli hale getirilmeli ki öğrencinin bir sonraki eğitim aşamalarında dikkate alınan önemli öğelerden birisi olsun. 
     Günümüzde işverenlerin aradığı özelliklerin en başında yaratıcı yönü ağır basan sosyal bir kişilik geliyor. Bu da derslerden çok, ders dışı etkinliklerde gelişiyor. İşte bu yüzden işi kolay kapanlar da, hayatta başarılı olanlar da okul birincilerinden çok eğitimle, sosyal hayatı bir arada götürenler oluyor... 
     Bu tür ciddi konular siyasetçilerin pek umurunda olmayabilir. Ama devletin, eğitime yön verenlerin ve özellikle de velilerin bu konuda duyarlı olmaktan başka bir alternatifleri bulunmamalı .. 
     
     







İki MHP 


Zavallı İsmet Hanım 


İletişimciler... 


İşçi Partisi 


Siyaset neden enkaz yığını 


Ruh çağırmak 


GS şerefine ateş açan tank 


Öğrenciler çok, ama çok sıkıntıda 


Yeter ki kışkırtıcı laflar edilmesin... 


Kadına yalan söylenmez Doğru da... 


İşkence, Çelikel, F tipi 


Müşteri yaşlanmış ve yorgunsa... 


Üçüncü şahıs lehine meşru müdafaa 


Bütçe, bütçe olmaktan çıktı 


</TEXT>
</DOC>
