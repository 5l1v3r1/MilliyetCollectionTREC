<DOC>
<DOCNO> 139787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko03.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell’ın kaynağı’ TÜSİAD’ın konuğu 
</HEADLINE>
<TEXT>

ABD Dışişleri Bakanı Powell’ın, Irak’ın silahsızlanmadığı’na kanıt olarak araştırmasını izinsiz kullandığı, Maraş’tan göçme Iraklı profesör Al Marashi, TÜSİAD’ın semineri için Türkiye’ye geldi 
     EYLEM TÜRK EVRİM ERGİN 

     ABD Dışişleri Bakanı Colin Powell’ın, Irak ile ilgili olarak Birleşmiş Milletler Güvenlik Konseyi’nde yaptığı sunuşta, araştırması kullanıldığı’ iddia edilen Iraklı Prof. Dr İbrahim Al - Marashi 29 Türk Sanayicileri ve İşadamları Derneği’nin TÜSİAD konuğu olarak Türkiye’ye geldi. 
     Bilindiği gibi Powell, Irak’ın silahsızlandığı konusunda dünyayı nasıl aldattığını göstermek’ amacıyla BM’de yaptığı sunuşta, İngiliz hükümetinin hazırladığı istihbarat dosyalarını kullanmış, bu dosyaların önemli bir bölümünün internette de yayımlanan Prof. Dr. Al - Marashi’ye ait olduğu anlaşılmış, bilgilerin aşırma’ olması, Powell ve İngiliz hükümetinin tezlerini tartışmalı hale getirmişti. 
     
     Aslında Maraşlı 
     TÜSİAD’ın Irak kirizi Askeri müdahale ve siyasi gelecek’ konulu semineri için Türkiye’ye gelen Prof. Dr. Ibrahim Al - Marashi 29 , "Ben Irak istihbaratı üzerine akademik çalışma yaptım. 20 sayfalık makalemin 10 sayfası Powell’ın gösterdiği kantılar arasında kullanıldı. Çok şaşırdım. Dava açmayacağım çünkü İngiliz hükümeti yeterince itibar kaybına uğradı" dedi. 
     Soyadının Maraş’tan geldiğini ve dedelerinin Maraşlı olduğunu belirten Marashi, dedesinin anlattıklarından aklında kalan tek şeyin nargile’ olduğunu söyledi. 
     
Duygusallık yok tezkere çıksın’      TÜSİAD Yönetim Kurulu Başkanı Tuncay Özilhan da seminerde yaptığı konuşmada, Türkiye’nin çıkarları bu savaşın tamamen dışında kalmamasını gerektirdiği için, asker konuşlandırma ve sevketme kararını almak durumunda olduğunu söyledi. "Anlık duygusal çıkışların değil uzağı gören yüksek politikalar önemlidir" diyen Özilhan, Körfez Savaşı’nda ekonomik ve insani sorunların getirdiği bilinçle hareket eden Türkiye’nin benzer sonuçlara karşı Amerikan desteğini baştan talep etmesinin doğal olduğunu belirtti. 
     
300 Iraklı Türkiye’ye saldırı için hazırlanıyor’      Al - Marashi’nin verdiği bilgiye göre 300 Irak’lı, bir müdahale durumunda Türkiye’deki ABD hedeflerine saldırmak üzere hazırlanıyor. Marashi, bu bilgiyi Irak istihbarat kaynaklarından, Irak ulusal Kongre’sine yakın kaynaklardan ve bazı raporlardan edindiğini belirtti. Türk medyasında da 2002 yılında bu konunun yer aldığını belirten Marashi, hedef ülkeler arasında İran, Suriye ve Kuveyt’in de bulunduğunu kaydetti. Marashi, ABD’nin Türkiye’den geçerek Irak’ı vurması halinde Türkiye’deki ABD merkezlerinin bu 300 kişi açısından hedef haline geleceğini dile getirdi. 
     



 EKONOMİ 




























</TEXT>
</DOC>
