<DOC>
<DOCNO> 104609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun31.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlardan "Fır İhlali" şikayeti. 
</HEADLINE>
<TEXT>

     Kıbrıs Rum kesiminin BM'deki Daimi Temsilcisi Sotos Zakheos, Türk Hava Kuvvetleri'ne ait uçakların Kıbrıs hava sahasını ihlal ettiği gerekçesiyle BM Genel Sekreteri Kofi Annan'a bir mektup gönderdi. 
     Rum gazetesi Simerini'nin haberine göre, Zakheos mektubunda, bu yılın Mayıs, Haziran ve Temmuz aylarında Türk Hava Kuvvetleri'ne ait savaş uçaklarının, ''Kıbrıs hava sahasını ve Lefkoşa FIR hattını ihlal ettiği'' şikayetinde bulundu. 
     Zakheos'un, BM Sekreterliği'nin ilgili bölümüne de ayrıca şikayet mektubu gönderdiğini yazan gazete, ''ihlallerin uluslararası hukuka aykırı olduğunu belirterek derhal durdurulmasını'' istediğini kaydetti. 
     





</TEXT>
</DOC>
