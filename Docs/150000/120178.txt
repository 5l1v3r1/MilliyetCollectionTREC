<DOC>
<DOCNO> 120178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun36.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson Berlin'de hayvanat bahçesi gezdi... 
</HEADLINE>
<TEXT>

     ''Bambi'' yaşam boyu başarı ödülünü almak için Berlin'de bulunan Michael Jackson, iki çocuğuyla birlikte hayvanat bahçesine gitti. 
     Alman Der Spiegel dergisindeki habere göre, Berlin hayvanat bahçesinde gorillerin bulunduğu bölümü gezen Jackson, gorillerin kendisini görür görmez cama vurmalarına güldü. 
     Haberde, 4 ve 5 yaşlarındaki iki çocuğunun başına kırmızı tül geçiren Jackson'ın, kızına soğuk havaya rağmen etek ve kısa çorap giydirmesinin dikkat çektiği kaydedildi. 
     
     JACKSON'IN CEKETİ 16 BİN EUROYA SATILDI 
     Bambi ödülleri çerçevesinde sokak çocuklarının yararına Berlin'deki Adagio gece kulübünde yapılan açık artırmada, ünlü şarkıcının ceketi 16 bin euroya satıldı. Başka ünlülerin özel eşyalarının da açık artırma yoluyla satıldığı gecede, toplam 51 bin euro gelir sağlandı. 
     Jackson gecede, Almanya'daki sokak çocukları için vakıf kuracağını Michael Jackson Foundation for Off-Road-Kids belirterek, yakında piyasaya çıkacak ''King of Pop'' Popun Kralı isimli biyografisinin satılan her nüshasından vakfa 5 dolar aktaracağını söyledi. 
     





</TEXT>
</DOC>
