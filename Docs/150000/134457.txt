<DOC>
<DOCNO> 134457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yazar/pulur.html </URL>
<DATE> 2003/02/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ver de kurtul " 
</HEADLINE>
<TEXT>

     Makedonya, Osmanlı’dan kopup giderken şair Eşref, padişah Abdülhamid’e demiş ki 
     "Gam değil ama, bu mülkün böyle elden çıkması 
     Gitgide zulmetmeye elde ahali kalmıyor." 
     
     TARİH "Ver de kurtul " diyenlerle doludur. 
     Bunlardan biri de, Osmanlı’nın son sadrazamlarından Mahmut Şevket Paşa’dır. 
     "31 Mart" gerici ayaklanmasını bastırmak için İstanbul’a giren Hareket Ordusu’nun komutanı olan Mahmut Şevket Paşa, Sadrazamlığı, Başbakanlığı sırasında günlük tutmuştur. 
     
     11 Mart 1913 tarihli günlüğü çok ibret vericidir. 
     O günkü Bakanlar Kurulu’nda İngilizlerin Kuveyt’ten başka Katar’da da gözü olduğu görüşülür. 
     Paşa hazretleri de, zaten buraları gözden çıkarmıştır, defterine şunları yazar 
     "Bu toprakların İngiltere’ye değilse bile İngiltere’nin nüfuz ve himayesine bırakılmasından başka çare göremiyorum." 
     
     AH o Sait Paşa ah 
     Şura-yı Devlet Danıştay Başkanı olan Sait Paşa, "Ver de kurtul "a itiraz eder, hükümetin böyle bir yetkisi olmadığını belirterek "Meclis toplanıp karar vermeden toprak terk edilemeyeceğini" söyler. 
     Mahmut Şevket Paşa, ise İngiltere’den örnekler verir, İngiliz hükümetinin, Avam Kamarası’nın onayını almadan böyle şeyler yaptığını söyler. 
     Sait Paşa "Olmaz " diye ısrar eder. 
     Mahmut Şevket Paşa’ya göre Sait Paşa korkağın biridir, sorumluluktan korkmaktadır... 
     
     MAHMUT Şevket Paşa’nın o günkü güncesi şöyle biter 
     "Kuveyt ve Katar gibi çölden ibaret iki kaza yüzünden İngiltere ile ihtilaf çıkaramazdık. Bu gibi ehemmiyetsiz topraklardan ne gibi bir istifademiz olabilirdi. Kuveyt ve Katar’ı İngiltere’ye bırakmaya ..... karar verdim." x 
     
     HEY gidi Osmanlı sadrazamı hey 
     Ona göre, Kuveyt ve Katar çöl, ehemmiyetsiz topraklar 
     Altında vıcık vıcık petrol kaynıyor, farkında bile değil... 
     "İngilizler, burayı niye istiyor " diye düşünse ... Onu bile düşünmekten aciz. 
     Verecek, kurtulacak... 
     
     KUVEYT ve Katar’ı "ehemmiyetsiz toprak, çöl parçası" sayan kafa ile "Kıbrıs’ın, Türkiye’nin güvenliği ile bağlantısı yoktur" diyen kafanın, benzerliği yok mudur 
     x Arba Yayınları 1988 
     
     







YÖK ve irtica 


Saçımız ak mı, kara mı önümüze düşerken... 


Ak demokratlar 


Kritik kararlar 


Devlet yönetimi, güven, istikrar 


"Savaşta ne yaptın baba " 


Eğitim yerel yönetimlere devredilmeli mi 


Bölünen birlik 


Daracık daracık sokaklar... Mimari yüreğimi yaralar 


"Ver de kurtul " 


11 Eylül korkusu 


Yoksulluk Davos’un da gündemindeydi 


Her rakama inanmayın 


Kişiye özel uygulamalar ülkesi 


</TEXT>
</DOC>
