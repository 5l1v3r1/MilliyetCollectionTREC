<DOC>
<DOCNO> 130552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/soneko35.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 209 puanlık artışla tamamladı... 
</HEADLINE>
<TEXT>

     İMKB Bileşik Endeksi 2. seansta 201.96 puan artarak, 10,412.73 puandan kapandı. 
     Hisse senetleri, ikinci seansta ortalama yüzde 1.98 oranında değer kazandı. 
     İlk seanstaki 6.72 puanlık artış dikkate alındığında, borsa endeksi günün tamamında 208.68 puan yükseldi. Hisse senetlerindeki günlük artış ise yüzde 2.05 oldu. 
     Endeks, seansa 7.67 puan kayıpla 10,203.21 puan seviyesinde başladı. İşlem hacminin ilk seansa göre biraz daha yükseldiği seansta, ilk yarı 65.40 puan artışla 10,276.17 puandan geçildi. 
     Seans içinde en düşük 10,155.66 puanı gören endeks, ulaştığı en yüksek seviye olan 10,412.73 puandan günü tamamladı. 
     1. seanstaki 6.72 puanlık artış dikkate alındığında, endeks, günlük bazda 208.68 puan yükseldi. Hisselerin günlük ortalama değer kazancı da yüzde 2.05 oldu. 
     Kapanışta mali endeks 258.59 puan artışla 12,903.68 puana, sanayi endeksi 166.42 puan artışla 10,002.22 puana, hizmetler endeksi 119.41 puan artışla 6,880.06 puana yükseldi. 
     Böylece, ilk seansa göre mali grup hisseler ortalama yüzde 2.04, sanayi grubu hisseler ortalama 1.69, hizmetler grubu hisseler de yüzde 1.77 değer kazandılar. 
     2. seansta işlem gören toplam 289 hisse senedinden 142'si değer kazanırken, 66 hisse senedi değer kaybetti. 81 hissenin fiyatında ise değişiklik olmadı. 
     Seansta, 194 trilyon 264 milyar 367 milyon liralık işlem hacmi kaydedildi. İki seanstaki işlem hacmi toplamı da 298 trilyon 268 milyar 176 milyon lira olarak kaydedildi. 
     2. seansta İş Bankası C, Tüpraş, Kardemir D , Garanti Bankası ve Doğan Holding en yoğun işlem gören hisse senetleri olarak belirlendi. 
     





</TEXT>
</DOC>
