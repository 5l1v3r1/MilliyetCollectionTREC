<DOC>
<DOCNO> 117123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sondun02.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı "Irak rejimi değişmeli sonraki hedef İran..." 
</HEADLINE>
<TEXT>

     İsrail Başbakanı Ariel Şaron, Irak'a yönelik olası bir Amerikan-İngiliz harekatından memnun olacağını, sonraki hedefin de İran olması gerektiğini söyledi. 
     The Times of London'a demeç veren Şaron, İran'ı Hizbullah gerillalarına silah desteği yapmakla ve bazı İsrailli Araplar arasında İsrail karşıtlığını kızıştırmakla suçladı. 
     Irak'ı çılgın bir rejimin yönetimindeki tehlikeli bir ülke olarak nitelendiren Şaron, öncelikle Bağdat'a yönelik harekatın tamamlanması gerektiğini, sonra listenin başında İran'ı görmek istediğini söyledi. 
     İran'ın kitle imha silahlarına ve balistik füzelere sahip olduğunu, bunun da İsrail, Ortadoğu ve Avrupa için bir tehlike yarattığı görüşünü savunan Şaron, ''Dünyanın her yerindeki terörün arkasında İran var'' dedi. 
     Şaron, kendi politik geleceğiyle ilgili olarak da yıllarca görevinin başında kalacağını, görev süresi dolduğunda ise çiftliğine döneceğini söyledi. 
     





</TEXT>
</DOC>
