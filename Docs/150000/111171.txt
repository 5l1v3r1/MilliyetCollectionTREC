<DOC>
<DOCNO> 111171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sonspo01.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Özdemir ''Eleyebileceğimiz bir rakip istiyorum'' 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir, AIK Solna karşısında iyi mücadele ederek tur atladıklarını söyledi. 
     Özdemir, maçtan sonra yaptığı açıklamada, futbolcularını kutladığını belirterek, ''Çok iyi oynadık. Oyuncularımızın 90 dakika iyi mücadele etmeleri ve 2-1'den sonra da skoru artırmaya çalışmaları beni sevindirdi. Taraftarlarımız da çok iyiydi'' diye konuştu. 
     UEFA Kupası'nda ve Birinci Süper Lig ile Türkiye Kupası'nda iddialı olduklarını kaydeden Özdemir, ''Üç kulvarda da tüm taraftarlarımızı sevindirecek sonuçlar alacağız. UEFA Kupası'nda bundan sonra eleyebileceğimiz bir rakip istiyorum'' dedi. 
     Fenerbahçe Kulübü Asbaşkanı Mahmut Uslu ise camianın inandığını ve kenetlendiğini vurgulayarak, ''Çoğunluk bizim başarımızı istiyordu. Bazı kişiler bazı şeyleri saptırıyorlardı. Tesisleşme de çok önemli. Ama camiamız inandı ve başarı geldi. Bundan sonra UEFA Kupası'nda daha da ileri gideceğiz'' şeklinde konuştu. 
     Kulüp Başkanı Aziz Yıldırım, herhangi bir açıklama yapmazken, gazetecilerin maçla ilgili sorularına sadece ''Kandiliniz kutlu olsun, iyi akşamlar'' diyerek karşılık verdi. 
     





</TEXT>
</DOC>
