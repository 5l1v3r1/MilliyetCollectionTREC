<DOC>
<DOCNO> 144761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun52.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta çok şiddetli patlamalar.. 
</HEADLINE>
<TEXT>

     Irak'ın başkenti Bağdat'ın çok şiddetli patlamalarla sarsıldığı bildirildi. 
     Bölgeden gelen haberlerde, uçakların başkentin batısındaki tek bir hedefe en az 7 bomba attığının görüldüğü kaydedildi. 
     Reuters muhabiri, ayaklarının altındaki yerle birlikte binaların sallandığını, büyük bir sarsıntı meydana geldiğini belirterek, patlamaların yol açtığı dumanların gökyüzünde yüzlerce metre yüksekliğe ulaştığını belirtti. 
     Aynı muhabir, son patlamalara yol açan bombaların, son birkaç gün içinde düzenlenen saldırılarda atılan bombaların en büyüklerinden olduğunun tahmin edildiğini söyledi. 
     Bu arada, şiddetli bombardımanın ardından başkentin farklı bölgelerinden üç-dört patlama sesi daha duyulduğu haber verildi. 
     





</TEXT>
</DOC>
