<DOC>
<DOCNO> 120843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/siyaset/siy03.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
The NEw York Times 
</HEADLINE>
<TEXT>
AKP, 1997 deneyiminden ders aldı’ 
     NEW YORK Milliyet 

     ABD’nin önde gelen gazetelerinden New York Times, Türkiye’deki yeni hükümetin başarılı olup olmamasının İslam dünyasında "büyük yankı" yapacağını yazdı. "İslamcılar demokratik olabilir mi " sorusunun irdelendiği makalede, "Bu gürültü patırtı içinde, Türkiye’nin yeni İslamcı liderlerinin başarı kazanmaları ya da başarısızlığa uğramaları, geniş İslam dünyasında büyük yankı yapacak" denildi. 
     Necmettin Erbakan başkanlığında kurulan hükümete atıfta bulunan gazete, "1997 deneyini yaşayan şimdiki liderler, Türkiye Cumhuriyeti’ni kökten değiştirmeye çalışmanın intihar olacağını öğrendiler" ifadesini kullandı. 
     
     Erdoğan değişti’ 
     Gazete, "İslami" olarak nitelediği o hükümet modelinin başarısızlığı ve hapis yaşamının, AKP lideri Recep Tayyip Erdoğan’ı "değiştirdiğini" de belirtti. 
     New York Times’a konuşan AKP Genel Başkan Yardımcısı Murat Mercan da, "Dikkatli olmayı öğrendik. Bu ülkede tek bir güç, tek bir iktidar yok. O nedenle tüm güçleri dengelemek zorunda olduğumuzu biliyoruz" dedi. 
     



 SİYASET 













</TEXT>
</DOC>
