<DOC>
<DOCNO> 104898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko08.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatın yüzde 92’si sanayi ürünlerinden 
</HEADLINE>
<TEXT>

Son 22 yılda ihracatın milli gelire oranı yüzde 977 arttı. İhracatta sanayinin payı 91.6’ya çıktı 
     Türkiye’nin 24 Ocak 1980 kararlarıyla başlattığı ihracat hamlesi meyvelerini verirken, özellikle kriz dönemlerinde ihracat deyim yerindeyse can simidi oldu. Son 21 yıllık dönemde ihracattaki artış yüzde 977’yi buldu. 
     Devlet Planlama Teşkilatı verilerine göre, 1980’de 2 milyar 910 milyon dolar seviyesinde olan ihracat 2001sonu itibariyle 31 milyar 340 milyon dolara çıktı. Dönem başında gayri safi milli hasılanın yüzde 4.2’sine denk bir ihracat gelirinin payı da 2001 sonunda yüzde 21.3’ünü buldu. 
     Sanayi ürünleri ihracatı bu dönemde 1 milyar 47 milyon dolardan 28 milyar 703 milyon dolara kadar çıktı. Sanayi ürünleri ihracatındaki artış yüzde 2 bin 641’i buldu. Sanayi ürünleri ihracatındaki artışa paralel olarak toplam ihracat içindeki payı yüzde 36 seviyesinden yüzde 91.6’ya kadar çıktı. 
     



 EKONOMİ 






















</TEXT>
</DOC>
