<DOC>
<DOCNO> 149437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko06.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı, üniversitesini işadamlarına gezdirdi 
</HEADLINE>
<TEXT>

     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, dün, 25 kadar önde gelen işadamına Sabancı Üniversitesi'ni gezdirdi. İşadamları toplu olarak üniversitenin birçok bölümünü gezdiler ve Rektör Tosun Terzioğlu'nu soru yağmuruna tuttular. Daha çok üniversitenin kuruluş maliyeti, burslar, bir öğrencinin öğretim ücreti, başarı durumu gibi sorular yöneltildi. Sabancı'nın davetine işadamları Aydın Doğan, Enver Ören, Yılmaz Ulusoy, Hüseyin Bayraktar, Zeynel Abidin Erdem, Halis Toprak gibi isimler katıldılar. 
     İşadamları daha sonra birlikte üniversitede yemek yediler. Sabancı, gazetecilerin sorularını yanıtlarken, hükümete yöneltilen eleştirileri değerlendirdi ve "Hükümetimiz son derece genç. Önümüzde dünya realiteleri bulunuyor. Meselelerimiz var. O meseleleri de biz doğurmuşuk, süt vermişik, büyütmüşük, büyük problemler ve bir günde çözemedik" diye konuştu. 
     Bu arada batan Toprakbank'ın sahibi Halis Toprak'ın, Rektör Terzioğlu'na ısrarla Lice'de bir üniversite kurmanın maliyetini sorması dikkat çekti. 
     


SİYASET 




















</TEXT>
</DOC>
