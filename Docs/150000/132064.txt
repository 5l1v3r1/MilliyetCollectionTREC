<DOC>
<DOCNO> 132064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/dunya/adun.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimşek bombası 
</HEADLINE>
<TEXT>

ABD, Irak’a karşı devrimsel bir silahı deneyecek Ürettiği 2 milyar wattlık enerjiyle tüm elektronik devreleri imha eden HPM, koca bir orduyu devre dışı bırakıyor 
     DIŞ HABERLER SERVİSİ 

     Her savaşın bir mucize silahı vardır. Bu silah, Afganistan’da savaş alanı üstünde can kaybı riski olmadan uçarak, hedefe Hellfire füzesi gönderebilen insansız uçak Predator Körfez Savaşı’nda ise akıllı bombalardı. Vietnam Savaşı, helikopter çağının habercisiydi. İkinci Dünya Savaşı’nda nükleer silah k busuyla tanışan insanlık, Birinci Dünya Savaşı’nda "tank" adlı yeni bir ölüm makinesinin cepheye sürülüşüne tanıklık etmişti. Eğer ikinci bir Körfez Savaşı daha olacaksa, dünya yeni bir silahın cephedeki h kimiyetine ve savaşa yön verişine tanıklık edecek Şimşek bombası ya da bilimsel adıyla yüksek enerjili mikrodalga HPM . 
     
     Temiz silah 
     TIME dergisinin son sayısında yer alan habere göre, Irak lideri Saddam Hüseyin’in sahip olduğu varsayılan kimyasal biyolojik silah cephaneliklerinin vurulmasında "insan yapımı şimşeköler olarak da adlandırılan, HPM’ler büyük rol oynayacak. Cruise füzelerine monte edilen HPM’ler, ürettikleri güçlü elektromanyetik dalgalarla kimyasal biyolojik silahların depolandığı düşünülen cephanelikleri koruyan gelişmiş bilgisayar sistemlerini ve elektronik güvenlik tertibatını devre dışı bırakabiliyor. Füzelerin HPM’lerinden yayılan bu güçlü dalgalar, havalandırma, su tesisatı veya antenler aracılığıyla en derin sığınakların kalbine kadar ulaşabiliyor. Her şeyden önemlisi, konvansiyonel patlayıcıların aksine, havaya ilerleyen ABD birliklerine ya da sivillere zarar verebilecek zehirli kimyasallar yaymıyor. 
     
     En gizli proje 
     ABD Savunma Bakanlığı’nın Pentagon en gizli projelerinden olan HPM’nin Irak’ta kullanılabileceğine ilişkin ipuçları ABD medyasında artık yer almaya başlarken, "Şimşek bombasının silah teknolojisinde devrim niteliğinde bir konsept olduğunu" söyleyen ABD Hava Kuvvetleri’nden Albay Aileen Walling, silahın devrimsel niteliğinin "insandan çok elektronik devrelere zarar vermesinden kaynaklandığını" vurguluyor. Bir barajın 24 saatte üretebileceğinden fazla elektrik gücünü, 2 milyar watt ve daha fazlasını göz açıp kapayana kadar üretebilen HPM, bir eve düşen yıldırım, bilgisayar ve TV’lere ne yapıyorsa, hedeflenen noktada aynı tahribata neden oluyor. 
     ABD, HPM’lerin daha ilkel örneklerini daha önce Yugoslavya’ya yönelik NATO operasyonunda ve ilk Körfez Savaşı’nda kullanmıştı. Irak’a karşı olası savaşta devrim niteliğindeki HPM’nin bir çatışmanın kaderini bu derece etkin bir şekilde yönlendirmesine ilk kez tanık olunabilir. 
     



 DÜNYA 












</TEXT>
</DOC>
