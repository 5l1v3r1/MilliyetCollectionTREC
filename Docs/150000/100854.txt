<DOC>
<DOCNO> 100854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/ekonomi/eko05.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, Turkcell’e ortak oldu 
</HEADLINE>
<TEXT>

Pamukbank’ın Turkcell’deki yüzde 0.51 hissesi, Tasarruf Mevduatı Sigorta Fonu’na devredildi 
     EKONOMİ SERVİSİ 

     Pamukbank’ın sahip olduğu yüzde 0.51 oranındaki Turkcell hissesi, Tasarruf Mevduatı Sigorta Fonu’na devredilecek. Konuyla ilgili olarak BDDK ve TMSF’nin aldığı karar, dün borsaya bildirildi. Turkcell, Pamukbank’ın Fon’a devrinin hemen ardından yaptığı açıklamada, bankanın Turkcell’e yüzde 0.51 doğrudan, yüzde 7.87 de dolaylı ortaklığı bulunduğunu belirtmişti. Büyük ortakları yüzde 51 ile Turkcell Holding ve yüzde 13.07 ile Sonera olan Turkcell, Çukurova Grubu’na bağlı bir şirket. Yüzde 13.89’u halka açık olan Turkcell’in geri kalan yüzde 22.04’ü pek çok ortak arasında paylaşılıyor. 
     Aralarında Yapı Kredi Bankası, Genel Sigorta gibi grup şirketlerinin bulunduğu bu listeye şimdi de TMSF eklendi. 13.8 milyon abonesi bulunan Turkcell’in abonelerinin 4.6 milyonu faturalı, 9.2 milyonu ise ön ödemeli hatları kullanıyor. 
     



 EKONOMİ 
















</TEXT>
</DOC>
