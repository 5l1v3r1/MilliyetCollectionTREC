<DOC>
<DOCNO> 131816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/soneko01.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim, teknoloji ve yenilik politikaları... 
</HEADLINE>
<TEXT>

     Türkiye'nin bilim, teknoloji ve yenilik politikaları alanında, önümüzdeki 20-25 yıl içerisinde hangi teknoloji alanlarıyla bir vizyona sahip olabileceğinin belirlenmesi gerektiği bildirildi. 
     DPT uzmanlarından Ahmet Alper Eğe'nin ''OECD Ülkelerinde Yenilik Sistemleri ve Türkiye İçin Durum Değerlendirmesi'' başlıklı çalışmasında, bilim, teknoloji ve yenilik konularıyla ilgili kamu ve özel sektördeki durum ve bu çerçevede yapılması gerekenler sıralandı. 
     Türkiye'de teknoloji ve yenilik politikalarının uygulanmasına ilişkin çerçeve koşulların iyi durumda olmadığı vurgulanan çalışmada, bilim, teknoloji ve yenilik politikası için öneriler şöyle sıralandı 
     
     ÖNERİLER 
     ''Türkiye'nin bilim, teknoloji ve yenilik alanları ve politikalarıyla ilgili kapsamlı bir mevcut durum tespitini yapılabilmesi için bazı araştırma alanları belirlenmeli. 
     Bilim ve teknolojide yetkinlik kazanması istenilen Türk toplumunun profili ile ilgili hususlar ortaya konulmalı. 
     Teknolojinin toplumsal etkilerine ilişkin veriler ortaya konulmalı ve Türkiye'nin önümüzdeki 20-25 yıl içerisinde hangi teknoloji alanları ile bir vizyona sahip olabileceği belirlenmeli. 
     Özel sektörün uluslararası rekabette daha güçlü hale gelmesini sağlayacak politika ve yönlendirme mekanizmaları oluşturulmalı. 
     Kamu özel sektöre yönelik ar-ge ile ilgili konularda daha etkin yönlendirici ve kolaylaştırıcı olmalı, teknoloji alanında uluslararası işbirliği ve ilişkilerin kurulmalı ve veya sürdürülmeli.'' 
     





</TEXT>
</DOC>
