<DOC>
<DOCNO> 108899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/dunya/dun02.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat’a saldırı planı Bush’un masasında 
</HEADLINE>
<TEXT>

     SEMA EMİROĞLU New York 

     ABD Başkanı George W. Bush’un ağustos ayındaki talebi üzerine Savunma Bakanlığı’nın Pentagon , Irak’a saldırıyla ilgili en ayrıntılı askeri seçenekler dizisini hazırlayarak bu ay başında Bush’a gönderdiği bildirildi. 
     ABD’nin önde gelen gazetelerinden New York Times’ın dün manşetten verdiği haberinde, savaş planının ayrıntıları gizli tutulurken, yetkililer, ilk aşamada uzun bir hava saldırısıyla Irak’ın komuta ve kontrol merkezleri ile hava savunma sistemlerinin imha edileceğini bildirdiler. 
     Aynı zamanda on binlerce askerin, Kuveyt’ten ve bölgedeki diğer ülkelerden Irak’a geçeceği belirtiliyor. Belgede, binlerce hedefe yapılacak saldırıların ayrıntılı zamanlaması da yer alıyor. 
     
     Başkan inceliyor 
     Bush’un ağustosta Pentagon’dan kendisine daha ayrıntılı bir plan hazırlanmasını istediğini hatırlatan Beyaz Saray Sözcüsü Ari Fleischer, "Daha önce Irak konusunda Bush’un masasında bir savaş planı bulunmadığını söylüyordum, artık öyle demiyorum. Şimdi önünde seçenekler var, ama henüz bir karar vermiş değil" ifadesini kullandı. 
     



 DÜNYA 













</TEXT>
</DOC>
