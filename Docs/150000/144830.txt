<DOC>
<DOCNO> 144830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo15.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 1 - Beşiktaş 1 maç sonucu 
</HEADLINE>
<TEXT>

     Birinci Süper Futbol Ligi'nde Gaziantepspor ile Beşiktaş'ın karşı karşıya geldiği karşılaşma 1-1 beraberlikle sona erdi. 
     Karşılaşmanın ilk yarısında, sahaya yenilgisiz lider olarak çıkan Beşiktaş tutuk bir oyun sergiledi. Beşiktaş'ın sağ kanattan geliştirmeye çalıştığı atakları durdurmayı başaran Gaziantepspor, İbrahim'in attığı golle soyunma odasına 1-0 önde girdi. 
     Maç öncesinde yağan kısa süreli yağmur nedeniyle ıslak zeminde yapılan karşılaşmada, her 2 takım futbolcularının top kontrolünde güçlük yaşadıkları gözlendi. 
     16. dakikada Murat'tan aldığı topla İlhan ceza alanına girdi, kaleci Cordoba ile karşı karşıya kaldığı pozisyonda topa sert vurdu. Cordoba, topu tokatlayarak ceza alanı dışına çıkardı. 
     21. dakikada Gaziantepspor sağ kanattan köşe atışı kazandı. Maxim'im Beşiktaş ceza alanına havadan yolladığı meşin yuvarlağı, İbrahim kafa vuruşuyla Cordoba'nın yanından ağlara yollayarak takımını 1-0 öne geçirdi. 
     25. dakikada Maxim serbest vuruş kullandı. Beşiktaş savunmasının uzaklaştırmak istediği topa İbrahim vurdu. Meşin yuvarlak Cordoba da kaldı. 
     26. dakikada Maxim, İbrahim'den kaptığı topla ceza alanına girdi. Bu futbolcunun sert ve düzgün vuruşunda, meşin yuvarlak yan ağlarda kaldı. 
     31. dakikada Ronaldo, İlhan mansız'ı topla buluşturdu. İlhan Mansız'ın ceza yayı önünden sert şutunda, iyi yer tutan Ömer topu kontrol etti. 
     37. dakikada Tayfur'un sağ kanattan ceza alanına girip Gaziantepspor kalesine yolladığı topu Ömer kornere çeldi. 
     Karşılaşmanın ilk yarısı, 1-0 Gaziantepspor'un üstünlüğüyle sona erdi. 
     Beşiktaş, ilk yarıya göre daha zevkli ve çekişmeli geçen ikinci yarıya, Tayfur'un yerine Sergen'i xx , Pancu'nun yerine de Giunti'yi xx alarak hızlı başladı. 
     46. dakikada Ahmet Dursun'un ceza alanı içinden sert vuruşunda, top direğin dibinden auta gitti. 
     48. dakikada Giunti'nin arapasında topla buluşan İlhan Mansız'ın ceza alanı içinden kaleye yolladığı meşin yuvarlak, Gaziantepspor savunma oyuncularına çarpıp kornere çıktı. 
     52. dakikada Maxim, ceza alanına hareketlenen İlhan'ı topla buluşturdu. İlhan'ın ceza alanı içinde şert şutunda, Cordoba meşin yuvarlağı yumruklarıyla kornere yolladı. 
     54. dakikada Gaziantepsporlu Cesar ve Beşiktaşlı Sergen sarı kart gördü. 
     60 dakikada Sergen, Ahmet Dursun'dan aldığı topu yaklaşık 20 metre uzaktan Gaziantepspor kalesine yolladı. Meşin yuvarlak, yan direğin dibinden oyun alanını aut olarak terketti. 
     61. dakikada Beşiktaş, Ahmet Dursun'un yerine Nouma'yı xx sahaya sürdü. 
     66. dakikada Gaziantepspor'da, Devran'ın yerine Hasan Yurt X girdi. 
     70. dakikada Gaziantepspor'da, zaman geçirdiği gerekçesiyle kaleci Ömer sarı kart gördü, Murat'ın yerine de Ümit x oyuna dahil oldu. 
     74. dakikada Beşiktaş, skoru 1-1 yaptı. Ahmet Yıldırım'ın sol kanattan ortaladığı topu uzak direk dibinde boşta bekleyen Nouma, kafa vuruşuyla Gaziantepspor ağlarıyla buluşturdu. 
     78. dakikada Ronaldo'nun ceza alanı içinde Cesar'ı düşürmesini hakem penaltı olarak değerlendirdi. Maxim'in vuruşunda, Cordoba gole izin vermedi. 
     80. dakikada Gaziantepspor'da, penaltıyı gole çeviremeyen Maxim'in yerine Viola x oyuna girdi. 
     83. dakikada Cesar'a yaptığı faul sonrasında Beşiktaşlı Yasin Sülün, 2. sarı kartın ardından kırmızı kart görerek oyun alanını terketti. 
     89. dakikada Gaziantepspor'dan Alper sarı kart gördü ve karşılaşma 1-1 sona erdi. 
     
     Künye 

     Stat Kamil Ocak. 
     Hakemler M.Selçuk Dereli xxx, Koray Gencerler xxx, Zeki Aksoy xxx . 
     Gaziantepspor Ömer xxx, Alper xxx, Bülent xx, Victoria xx, Devran xxx, Murat Erdoğan xx, İlhan xx, Maxim xxx, İbrahim xxx, Erdal xx, Cesar xx . 
     Beşiktaş Cordoba xx, Ronaldo xx, Zago xx, Tayfur xx, Ahmet Yıldırım xx, Kaan Dobra x, Pancu xx, Yasin xx, İbrahim xx, Ahmet Dursun xx, İlhan Mansız xxx. 
     Gol Dk. 21 İbrahim. 
     Sarı Kartlar Dk. 14 Devran, Dk. 35 Erdal Gaziantepspor , Dk. 19 Yasin Beşiktaş . 
     
Maç sonrası soyunma odaları Gaziantepspor-Beşiktaş maçından notlar 
     





</TEXT>
</DOC>
