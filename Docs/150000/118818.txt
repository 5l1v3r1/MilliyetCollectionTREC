<DOC>
<DOCNO> 118818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun07.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson bu hale geldi... 
</HEADLINE>
<TEXT>

     Michael Jackson daha beyaz görünmek, daha güzel olmak için 30 yıl boyunca bir sürü estetik operasyon geçirdi ve bu uğurda milyorlarca dolar harcadı. 
     Michael 1970'li yıllardaki şirin zenci çocuk tipinden kurtulmak için ergenlik çağını bekledi. 1981'de ilk kez estetik yaptırmaya başlayan Michael'ın üzerinde ilk kez ten beyazlatma denemeleri bile yapıldı. 
     Dünyanın en ünlü estetikçileri pop müziğin dünyaca ünlü bu ismi için adeta yarışa girdiler. Peşpeşe yapılan operasyonlarla Michael'ın koyu ten rengi açılarak sütlü kahve rengine dönüştürüldü. 
     Yüzü 4-5 cm kadar uzatılırken, silikondan gamzeler yapıldı. Sayısız burun ameliyatı geçiren, çene, yanak, dudak operasyonlarının yanı sıra sürekli yüz beyazlatma operasyonları geçiren Michael'ın bozulan cildi moralinin de bozulmasına neden oldu. 
     Mikrop kaparım diye maskesiz ve eldivensiz sokağa çıkmayan ünlü popçu alerjileri yüzünden bir ara burnunun ucuna bant bile takmaya başladı. Bu yüzden malikhanesinde adeta inzivaya çekildi. 
     Şöhreti serveti her şeyi vardı ama fiziğinden memnun olmadığı için sürekli bıçak altına yatıyor, estetik ameliyatlar yaptırıyor, soda ile yıkanıyordu. 
     Evinde tam teçhizatlı bir hastane ve özel oksijen çadırı bile bulunduran pop müziğin dev yıldızı bunalımlı dönemlerinde ise Kaliforniya Neverlend Valley'deki çiftlik evinde kendini doğanın kucağına atıyor. 
     





</TEXT>
</DOC>
