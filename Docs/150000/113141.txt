<DOC>
<DOCNO> 113141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/dunya/tur.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

107 trilyona kelepir daire      New York’ta, Central Park manzaralı lüks dairelerin fiyatları dudak uçuklatıyor 
     Dünyanın en pahalı ev ve işyerlerinin bulunduğu New York’taki emlak fiyatları akıllara durgunluk veriyor. Ritz Carlton otelinin Manhattan’ın Batı Yakası’ndaki yeni konut - otel karışımı binasındaki 11 adet son derece lüks daire, 17 ila 65 milyon dolar yaklaşık 28 ila 107 trilyon lira arasında değişen fiyatlarıyla dünyanın en pahalı apartman daireleri özelliğini taşıyor. 
     Eski St. Moritz otelinin restore edilerek 35 katlı yeni bir otele çevrildiği binanın üstteki 12 katında bulunan Central Park manzaralı ve oda servisli dairelerden 8’i hemen satılınca, emlak fiyatlarında birbirleriyle yarışan Batı Yakası’nı da Doğu Yakası karşısında öne geçirdi. Emlakçılar, Batı Yakası’nda üç odalı bir dairenin ortalama 3.7 milyon dolar, Doğu’da da 2.7 milyon dolara satıldığını belirttiler. 
     Şarkıcı Barbara Streisand, Batı Yakası’ndaki Central Park manzaralı dairesini sattı ama Ricky Martin 10 milyon dolar ödeyerek aynı bölgeden bir daire aldı. Doğu Yakası’nda ise Richard Gere, Liza Minelli gibi ünlüler oturuyor. 
     



 DÜNYA 


kalp krizi geçirir’ 








</TEXT>
</DOC>
