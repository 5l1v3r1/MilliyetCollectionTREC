<DOC>
<DOCNO> 117903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/siyaset/asiy.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’in bileti kesildi 
</HEADLINE>
<TEXT>

DYP yöneticileri, beş saatlik toplantıda, Çiller’in yeniden başkanlığa aday olmayacağına dair kararı’ saygıyla karşıladıklarını açıkladı 
     AYDIN HASAN Ankara 

     DYP Başkanlık Divanı, genel başkanlığa aday olmayacağını açıklayan Tansu Çiller’in olası siyasi manevralarının önünü tıkayarak, "Emanetçi genel başkan formülüne hayır" kararı aldı. Parti yöneticilerinden hiçbiri, Çiller’in yeniden aday olmasını istemedi. 
     Parti yöneticileri, Çiller’in Genel İdare Kurulu’nu toplantıya çağırmasını beklemeden dün toplandı. Hasan Ekinci’nin başkanlığında yapılan ve yaklaşık beş saat süren toplantıya, Ankara dışında olan Hacı Filiz ile Ümran Akkan’ın dışında tüm yöneticiler katıldı. Ekinci’nin toplantı öncesi ve sonrasında Çiller’i telefonla arayarak "nezaketen bilgi verdiği" öğrenildi. Toplantıda, 14 Kasım’da GİK’in toplanması ve ivedi olarak kongre sürecinin başlatılması kararı alındı. 
     Toplantıda seçim sonuçları da analiz edilirken, Çiller’in yeniden genel başkan adayı olmaması konusunda mutabakat sağlandı. "Çiller’in muhtemel politik manevralarının önünü kesmeliyiz. Ancak bunu kırmadan, dökmeden sağlamalıyız. Duygusal olursak parti zarar görür" görüşünde birleşen üyeler, ayrıca şu kararları aldı 

</TEXT>
</DOC>
