<DOC>
<DOCNO> 101506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur18.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi.. Felaketler zinciri... 
</HEADLINE>
<TEXT>

     Bingöl'de, telefon tellerinin seyir halindeki kamyona takılması sonucu telefon direği kırılarak kamyonun üzerine düştü. Bu sırada kamyonda bulunan kadın öldü. Daha sonra annesinin öldüğünü duyan kızı kalp krizi geçirerek yaşamını yitirdi. Bu haberi duyan akrabalarından, hastaneye gitmek isteyen bir kadına da otomobil çarptı ve ağır yaralandı. 
     A.A muhabirinin edindiği bilgiye göre, merkeze bağlı Kartal Köyü'nden şehir merkezine giden Tahsin Çeçen'in kullandığı 12 AF 325 plakalı kamyonun kasasına telefon kabloları takıldı. 
     Telefon kablolarının kırdığı telefon direğinin kamyona çarpması sonucu sürücünün yanında yolculuk eden Saime Çeçen 60 olay yerinde öldü. 
     Annesi Saime Çeçen'in öldüğünü duyan kızı Nazime Çeçen 35 , Bingöl'de Düzağaç Mahallesi'ndeki evinde geçirdiği kalp krizi sonucu hayatını kaybetti. 
     Saime Çeçen'in öldüğünü duyan akrabalarından Sıdıka Arslan'a ise, Bingöl Devlet Hastanesi'ne giderken, Korkmaz Petrol kavşağında henüz plakası tespit edilemeyen bir otomobil çarptı. Ağır yaralanan Sıdıka Arslan, Bingöl Devlet Hastanesi'nde ilk müdahalesi yapıldıktan sonra Elazığ Devlet Hastanesi'ne sevk edildi. 
     Yetkililer, kazalarla ilgili soruşturmanın sürdürüldüğünü bildirdiler. 
     





</TEXT>
</DOC>
