<DOC>
<DOCNO> 126825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo12.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'de son dakika golleri... 
</HEADLINE>
<TEXT>

     Birinci Süper Futbol Ligi'nde 18 maçlık ilk bölüm sonunda karşılaşmaların son dakikalarında toplam 19 gol atıldı. 
     Sezonun ilk bölümündeki 157 maçta filelere giden toplam 440 golden 19'u, 90. dakika veya maçlarda kaybolan sürelerin oynandığı anlarda kaydedildi. 
     Beşiktaşlı Ahmet Dursun'un, 2. haftada Kocaelispor'u 2-1 yendikleri maçta 90 5'te attığı gol, sezonun en geç atılan golü olarak kayıtlara geçti. 
     Son dakika golleriyle en çok puan yitiren ekip, 4 puan yitiren Kocaelispor olurken, Göztepe ise 3 puan kazanarak en karlı takım oldu. 
     Karşılaşmaların son dakika ve uzatma bölümlerinde Fenerbahçe 3, Gaziantepspor, İstanbulspor, Gençlerbirliği ve Göztepe 2'şer, Beşiktaş, Altay, Bursaspor, Diyarbakırspor, Galatasaray, Denizlispor, Ankaragücü ve Malatyaspor ise 1'er kez fileleri havalandırdı. 
     Son anlarda Kocaelispor ve Gaziantepspor 3'er, Altay, Diyarbakırspor, İstanbulspor ve Samsunspor 2'şer, Bursaspor, Malatyaspor, Göztepe, Ankaragücü ve Trabzonspor ise 1'er golü kalelerinde gördü. 

     
</TEXT>
</DOC>
