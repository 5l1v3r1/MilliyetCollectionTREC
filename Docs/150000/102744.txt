<DOC>
<DOCNO> 102744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo10.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'a 2 Kamerunlu geliyor. 
</HEADLINE>
<TEXT>

     Altay, transfer çalışmaları doğrultusunda 2 Kamerunlu oyuncuyu İzmir'e çağırırken, Göztepe karşısında alınan farklı skorlu galibiyet, camiada büyük sevinç yarattı. 
     Geçen sezon Kamerun'da çalışan teknik direktör Ümit Turmuş'un istediği Kamerunlu oyuncular Buba ve Effa'nın, yarın İzmir'de olacağı belirtildi. Bu isimlerden Buba'nın orta alan oyuncusu, Effa'nın da santrfor olduğu kaydedildi. 
     Altay Kulübü Başkanı Hayri Yorgancıoğlu, Göztepe karşısında mükemmel bir futbol sergilediklerini, futbolculara 2'şer milyar liralık galibiyet primini kısa süre içinde dağıtacaklarını kaydetti. 
     Sürekli olarak ''Altay'da kriz var, ligden düşer'' biçiminde görüşlerin dile getirildiğini belirten Yorgancıoğlu, şunları söyledi 
     ''Altay hakkında söylenenlerin ne kadar boş olduğu ortaya çıktı. Biz ise böyle olacağını biliyorduk. 4-2'lik skorla net bir galibiyet alldık. Teknik direktör seçimini ne kadar isabetli yaptığımız belli oldu. Bu galibiyet bizi takviye arayışlarından alıkoymayacak. Hedefimiz önce Altay'ı ligde bırakmak, borçları mümkün olduğunca ödemek. Sonra da çıtayı yükseltmek.'' Siyah-beyazlı ekibin golcü oyuncusu Sinan da Ümit Milli Takım kampına katıldı. 
     





</TEXT>
</DOC>
