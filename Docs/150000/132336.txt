<DOC>
<DOCNO> 132336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yasam/yas03.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl hukuk 
</HEADLINE>
<TEXT>

B.Ö. 14 yaşında ve hamile. Hamile bırakana, sezaryenle doğumda 5, normal doğumda ise kızlık zarı bozulacağından 7.5 yıl hapis istenecek 
     ERAYDIN AYTEKİN Sivas DHA 

     Sivas’ta kaçırdığı B.Ö. 14 ile cinsel ilişkiye girip hamile bıraktığı iddiasıyla yargılanan Yusuf Sertel’e 22 verilecek ceza doğuma bağlı. 
     İnşaat işçisi Sertel, İzmir’de çalışırken tanıştığı Almanya doğumlu B.Ö.’yü kaçırıp memleketine getirdi. B.Ö., Sertel’le girdiği cinsel ilişki sonucu hamile kaldı. Genç kızın ailesinin şik yeti üzerine Sivas’ta yakalanan Sertel tutuklandı, B.Ö. ise İzmir’e götürüldü. Sivas 2. Ağır Ceza Mahkemesi’nde yargılanan Sertel, suça iştirakle suçlanan tutuksuz sanık baba Tamer Sertel 51 ile üvey anne Aynur Sertel 45 ile birlikte dün h kim karşısına çıktı. 
     B.Ö.’yü sevdiğini söyleyen Sertel, "Benimle olduğu için annesi onu dövdü. Bunun üzerine B.Ö.’yü kaçırdım. Bir kaç kez cinsel ilişkiye girdik. B.Ö. bana 17 yaşını bitirdiğini ve 18’e girmeye altı ay kaldığını söylemişti" dedi. Yapılan muayenede fizyolojik yapısı nedeniyle kızlık zarı bozulmadığı saptanan B.Ö.’nün yaşının 15’ten büyük olduğunu öne süren Sertel’in avukatı ise doğumla ilgili hastane kayıtlarının dosyaya konulmasını talep etti. Mahkeme heyeti de, B.Ö.’nün doğum tarihinin belirlenmesi için hastane kayıtlarının istenmesine karar vererek duruşmayı erteledi. Mahkeme Başkanı, 15 yaşındaki küçük kızı kaçırıp ırzına geçtiği iddiasıyla TCK’nın 414. maddesine göre en az 5 yıl ağır hapsi istenen Sertel’e talep edilecek cezanın, B.Ö.’nün yapacağı doğuma göre değişebileceğini kaydetti. 
     Sertel’in B.Ö.’nün normal doğumda kızlık zarı bozulacağı için TCK’nın 418. maddesi gereği 7.5 yıl hapis cezasına çarptırılabileceği belirtildi. 
     



 YAŞAM 

























</TEXT>
</DOC>
