<DOC>
<DOCNO> 134047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yazar/uras.html </URL>
<DATE> 2003/01/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halka hizmet, bu bütçeden çıkacak 
</HEADLINE>
<TEXT>

     2003 yılında kamu yatırımlarına ayrılacak pay ve kamu yatırımlarının türü, yatırım yapılacak bölgeler, nerelerde ne tür bir ekonomik canlılığın ortaya çıkabileceğini gösterecek. Çünkü, kamu yatırımı demek, inşaat demektir. Makine alımı demektir. Ulaştırma demektir. İşçilik demektir. Kamu yatırımları yapıldıkları bölgeye ve genelde tüm ülkeye hareket ve bereket getirir. 
     Bütçeden eğitime, sağlığa, adalete, polise ayrılacak pay, 2003 yılında bu alanlarda ne gibi iyilikler olabileceğini ve bu iyiliklerin sınırını ortaya koyacaktır. Aynı şekilde tarım kesimine, sosyal güvenlik kuruluşlarına ayrılacak paylar, bu alanlardaki hizmetlerin ne olacağını gösterecektir. 
     Bütçeye bağlı olmadan verilecek sözlerin, yapılacağı belirtilen icraatın hiçbir dayanağı olamaz. 
     Salı günü ABD Başkanı Bush, "ulusa sesleniş"inde sadece Irak ile savaştan söz etmedi. Konuşmanın büyük kısmında bütçeye dayalı olarak ABD halkına ne gibi hizmetler yapacağını da anlattı. 
     
     ABD örnek olsun 

</TEXT>
</DOC>
