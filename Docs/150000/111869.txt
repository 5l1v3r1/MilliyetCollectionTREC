<DOC>
<DOCNO> 111869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur02.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı silah kaçakçısı, ülkesine iade edildi... 
</HEADLINE>
<TEXT>

     Atatürk Havalimanı'nda bir süre önce yakalanarak tedbir amacıyla tutuklanan Belçikalı silah kaçakçısı Jacques Monsieur, ülkesine iade edildi. 
     Uluslararası sözleşmeler gereğince iade amacıyla 12 Mayıs 2002 tarihinde Bakırköy Adliyesi'nde tutuklanarak Kartal Özel Tip Kapalı Cezaevi'ne konulan Monsieur, Atatürk Havalimanı'na getirildi. Monsieur, burada Belçikalı 2 Interpol görevlisine teslim edildi. 
     Monsieur, daha sonra Türk Hava Yolları'na THY ait bir uçakla Brüksel'e götürüldü. 
     Tahran'dan 11 Mayıs 2002 tarihinde İstanbul'a gelen Jacques Monsieur, Belçika'ya gitmek için uçak aktarması yapmak isterken Atatürk Havalimanı'nda gözlem altına alınmıştı. 
     Hakkında Belçika adli makamlarının yakalama müzekkeresi ile Fransa Ağır Ceza Mahkemesi'nin gıyabi tutuklama kararı bulunan ve Suçluların İadesine Dair Avrupa Sözleşmesi hükümleri gereğince Belçika'ya iadesi gereken Monsieur, 12 Mayıs'ta Bakırköy Adliyesi'nce iade amacıyla tutuklanmıştı. 
     





</TEXT>
</DOC>
