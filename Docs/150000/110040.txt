<DOC>
<DOCNO> 110040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yazar/akyol.html </URL>
<DATE> 2002/09/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Huntington ve İslamcı’ Özal 
</HEADLINE>
<TEXT>

     KISA sürede etkin bir haber kanalı haline gelen Haber Türk’te değerli stratejist Şükrü Elekdağ’ın programını izliyorum. Konukları ilahiyatçı Yaşar Nuri Öztürk ve sosyal bilimci Emre Kongar. 
     Konu küreselleşme, medeniyetler çatışması, Türkiye’nin yeri. 
     Kongar’a göre, Özal’ın gizli bir "devleti İslamileştirme" projesi varmış ve Huntington’un Türkiye’yi laiklikten ve Batı’dan koparıp İslam dünyasına yerleştirme görüşüne de uygunmuş. Huntington’la Özal defalarca görüşmüş zaten. 
     Sayın Kongar "21. Yüzyılda Türkiye" adlı kitabında da aynı şeyi yazmıştı Özal "bir yakınına" demiş ki 
     "Bugüne kadar toplumu İslamileştirmeye çalıştık, asıl devleti İslamileştirmeliyiz " 
     Kitabında olağan bilgiler için bile kaynak gösterme titizliğine sahip olan Kongar, bu müthiş iddia için kaynak göstermemiştir. 
     
     KİTABI okuduktan sonra dostum Kongar’a telefon açarak bunun gerçek olamayacağını savunmuştum. 
     Mesele Özal değil metot meselesi... Gizli bir "devleti İslamileştirme" projesi, Özal’ın Türkiye’yi Batı’ya entegre etmeye, devleti küçültmeye’, toplumu dışa açık piyasa ekonomisine geçirmeye yönelik temel politikalarına uyuyor mu 
     Devlet gücüyle yürütülecek hiçbir radikal ideolojik proje, devleti küçültme, sivil piyasa güçlerini geliştirme ve Batı’yla bütünleşme politikalarıyla bağdaşmaz 
     En azından metot, "Özal bana demişti ki..." diye söylenmiş bir fısıltıyı ciddiye almamayı gerektirirdi. 
     
     HUNTINGTON ünlü kitabında, evet Kongar’ın belirttiği gibi, Atatürk’ün "kalibresi"ni vurgular, bunun laikliği kökleştirdiğini, o çapta lider çıkmadıkça geri dönüş olmayacağını belirtir ama Özal’ı buna karşı bir konuma yerleştirmez. The Clash of Civilizations.., sf. 172 
     Huntington, evet, "Özal Türkiye’yi Arap dünyasıyla özdeşleştirmeye çalıştı" diye yazar. Sf. 178 Fakat bu Türkiye’nin çok yönlü politikasının boyutlarından biridir. Huntington’un asıl tezi şudur 
     "Mekke ve Brüksel tarafından reddedilen Türkiye, Sovyetler’in çözülmesiyle, Taşkent’e yönelme fırsatını yakalamıştır." Sf. 146 
     Huntington, "Özal’da ve diğer Türk liderlerinde bir Türki toplumlar camiası yaratma vizyonu" olduğunu yazar. Demirel ve Çiller’den de örnekler verir. Sf. 147 
     Şu satırlar da Huntington’un 
     "Özal’ın liderliğinde Türkiye, Körfez Savaşı’nda kesin bir şekilde Batı’nın yanında yer almıştır. Özal bu hareketinin, Türkiye’nin Avrupa Birliği üyeliğini kolaylaştıracağını umuyordu." Sf. 148 
     Özal Türkiye’yi AB üyesi yaparak mı gizli "devleti İslamileştirme projesi"ni uygulayacaktı 
     Değerli dostum Kongar bu faktörleri dikkate almadan hüküm’ vermiştir. 
     Fouad Ajami’nin metodolojik eleştiri olarak belirttiği gibi, Huntington da dünyadaki yüz binlerce olay arasından "çatışma"ları toplayıp tezini ona göre kurmuştur. Halbuki daha güçlü dinamikler milletlerin ve medeniyetlerin karşılıklı bağımlılığını ve barışını kuvvetlendiriyor ve buna "küreselleşme" diyoruz. 
     Tek yönlü bakışlar böyle yanıltıcıdır. 
     
     







Huntington ve İslamcı’ Özal 


Sonbahar yağmurları 


Sayısayarlık... 


Ecevit Kürt devletine izin vermeyiz 


Savaş rüzgarları eserken biz ne yapıyoruz 


Gönül tercihi 


Bir deniz yıldızı hik yesi 


Kopenhag’da umut yok... mu 


Bu yazıyı okumak yasak 


Sorun yok, ofis çok...’ 


Seçimi iptal senaryosu 


Siyasilere af mı geliyor 


Sergi üzerine sergi 


</TEXT>
</DOC>
