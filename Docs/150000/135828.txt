<DOC>
<DOCNO> 135828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/ekonomi/eko09.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıtta vergiye ince ayar 
</HEADLINE>
<TEXT>

Hükümet, akaryakıt ürünlerindeki ÖTV oranını düşürerek, zamları sınırlı tutacak 
     EVRİM ERGİN 

     Maliye Bakanı Kemal Unakıtan, akaryakıt ürünlerindeki fiyat artışlarının otomatik fiyatlanmadan kaynaklandığını belirterek zamların yüksek orana çıkmaması için önlem planladıklarını söyledi. 
     Önceki akşam MÜSİAD’ın Perşembe Toplantıları’na katılan Unakıtan şöyle konuştu 
     
     ÖTV’de indirim 
     "Dünyadaki petrol fiyataları giderek artıyor. Biz de önümüzdeki dönemde akaryakıta gelebilecek zamların etkisini azaltabilmek amacıyla yüzde 70’e varan vergi oranını Bakanlar Kurulu’nda aldığımız bir karar ile bir miktar azaltacağız. Özel Tüketim Vergisi’nde ÖTV bir miktar indirime gideceğiz. Böylece önümüzdeki dönemde yapılacak zammın tüketiciye etkisi az olacak" dedi. Unakıtan, "Bir daha zam gelmesin diye ÖTV oranlarını küçük küçük düşüreceğiz" diye konuştu. Vergi gelirlerinin yüzde 70’inin dolaylı, yüzde 30’unun ise dolaysız vergilerden kaynaklandığını belirterek bu durumun bir adaletsizlik doğurduğunu da kaydetti. Unakıtan, "Bir an önce vergiyi tabana yaymamız ve adaletsizlikleri önlememiz gerekiyor" dedi. 
     



 EKONOMİ 


























</TEXT>
</DOC>
