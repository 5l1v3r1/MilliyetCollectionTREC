<DOC>
<DOCNO> 119094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sonspo19.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Kupası'nda Beşiktaş ve Denizlispor'un rakipleri belli oldu... 
</HEADLINE>
<TEXT>

     UEFA Kupası 3. tur kuraları bugün İsviçre'nin Cenevre kentinde çekildi. Beşiktaş, Ukrayna'nın güçlü ekibi Dinamo Kiev ile eşleşti. İlk maç 28 Kasım'da İstanbul'da oynanacak. İkinci maç ise 12 Aralık tarihinde Kiev'de oynanacak. 
     Dinamo Kiev takımı Ukrayna liginde 4. sırada yeralıyor. Kiev, Şampiyonlar Ligi'nden şanssız bir şekilde elendi. 
     Son maçını kendi evinde Juventus ile oynayan Dinamo Kiev, 1-0 öne geçtiği maçı yediği şanssız gollerle 2-1 kaybetti ve UEFA kupasına kaldı. 
     Beşiktaş'ı zorlu bir rakibin yanısıra, ağır kış şartları bekliyor. Beşiktaş, deplasman maçını kar ve buzla kaplı bir sahada oynayacak. 
     Denizlispor ise Fransa'nın Olimpik Lyon takımı ile eşleşti. Denizlispor da ilk maçını Denizli'de oynayacak. 
     Olimpik Lyon takımı şu anda Fransız liginde ikinci durumda bulunuyor. 

     
</TEXT>
</DOC>
