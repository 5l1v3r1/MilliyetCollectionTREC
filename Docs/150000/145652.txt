<DOC>
<DOCNO> 145652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yazar/cetiner.html </URL>
<DATE> 2003/03/27/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Medyaya ülke çıkarları için çağrı 
</HEADLINE>
<TEXT>

     Halk şehirler arasında yol boyunca gözyaşlarıyla karşılıyordu Adalet Partisi liderini. Ona, öldürülen Menderes’i, Zorlu’yu, Polatkan’ı soruyordu. Eskişehir, Afyon, İzmir’e doğru gidiyorduk. Köylerde, kasabalarda daha sınırlarından girmeden yolumuza çıkıyor, Paşa’yı ya partiye ya bir kahvehaneye götürüyorlardı. Bir iskemlenin üzerinde Paşa, artık ezberlediği şu sözleri söylüyordu 
     - Balkan Harbi faciasını hatırlarsınız efendiler. O zaman iki parti vardı, şimdi dört parti var. Eğer bunların her biri milleti bir tarafa çeker, kavga ederse halimiz nice olur efendiler. Yazıktır, ülkeyi bölmeyelim. Bakınız koskoca Balkanlar, Bulgaristan, Arnavutluk’a kadar bizimdi, bu iç kavgalar, parti içi kavgalar yüzünden elimizden gitti. Başımıza her türlü bela iç kavgalarımızdan geldi. 
     
Savaşa giremedik ama..      Irak - Amerika savaşı çıktığından bu yana Paşa’nın sözlerini sık sık hatırlar oldum. Çünkü, medyada öyle etkili konuşmalar, konuşmacılar çıkmaya başladı ki, zangır zangır sarsılıyor toplum Onlarla TV ekranından fışkıran binlerce kimi samimi, kimi kasıtlı düşünce kırıntıları Akıllar karıştırıyor, ülke çıkarlarını zaman zaman zedeliyor 
     Savaşa girmedik ama savaşın eşiğindeyiz. Ya kader bizi oraya götürürse n’apacağız Ekranlarda Saddam yağcılığı yapmak veya Pentagon şakşakçılığı hiç yakışmıyor Bırakın yakışıp yakışmamasını çıkarlarımıza ters düşüyor Hayır efendim Sadam değil, çocuklar, kadınlar ölüyor biz onu... bırakın bu palavraları yahu 
     Hatta ve hatta dinsel kışkırtmalar bile görüyoruz. 
     Bazıları öyle tahrik edici sorular soruyorlar ki ucu nereye gider Çatlamamak mümkün değil Ne ülke çıkarı ne etik ne şu ne bu Ya okuduğu veya konuştuğu konuda aleyhte lehte replik veren profesyonel TV’ciler Saddam’ın sarayı bombalandığı gece neredeyse ağlayacaktı bunlardan biri. Sonra cesetler, cesetler... esirler, kanlı sahneler, hep bizde. 
     
Amerikan medyası      Şu Amerikan medyasına hem kızıyorum hem kıskanıyorum Kızıyorum çünkü, Beyaz Saray’dan, Pentagon’dan sızdırdıkları haberleri, öyle ilginç yorumlarla veriyor, bizi ökseye düşürüyorlar ki, dünya kamuoyunu aleyhimizde yanıltıyorlar 6 milyon dolar hibe ve pazarlık olaylarında bizim de kabahatimiz var ama olay Amerikan medyasından çıkıyor. Ee tabii ülkelerin çıkarlarını kolluyorlar, ben de kıskanıyorum bu birlikteliklerini 
     Keşke biz de öyle olsak kenetlenebilsek diyorum. 
     Bakın, 11 Eylül’de bir damla kan göstermediler. Sanki aralarında anlaşmış gibi Halkı demoralize etmediler Bugün de esirlerin fotoğraflarını yayımlamayarak aynı güç birliğini gösteriyorlar. 
     Savaş burnumuzun dibinde. Biz sınırın üzerindeyiz. Saddam bile aleyhimizde. Nasıl atıp tutuyorlar, görüyorsunuz 
     Genelkurmay Başkanımız, kuvvet komutanlarımız Silopi’de, yani sınır boyunda. Orgeneral Özkök bir Başbakan’a koşuyor bir muhalefet liderine. Cumhurbaşkanı’na gidiyor anlatıyor. 
     Piyasa neymiş, kimmiş piyasa, faiz neymiş bize ne onlardan diye kanallarda horozlananlara Allah akıl fikir versin 
     







</TEXT>
</DOC>
