<DOC>
<DOCNO> 114369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yasam/ayas.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin nişancı bize alo’ de 
</HEADLINE>
<TEXT>

Amerikalı sniper’ın 12’nci kurbanını vurduğu yerde bir telefon numarası bulan polis, sapık katile o numarada bekliyoruz bizi ara’ mesajı gönderdi 
     SEMA EMİROĞLU New York 

     Amerika’nın başkenti Washington ve çevresine 20 gündür korku salan, 9 kişiyi öldürüp 3 kişiyi de yaralayan keskin nişancıyla polis arasında temas kurulma olasılığı belirdi. 
     Son saldırının gerçekleştiği Güney Virginia’daki Ponderosa adlı restoranın karşısındaki ormanlık alanda, içinde telefon numarası bulunan bir mesaj bulundu. Numaranın bir telefon kulübesine ait olduğunu saptayan polis bu mesaja, alışılmadık bir yanıt verdi. Televizyondan keskin nişancıya hitap eden Montgomery polis şefi Charles Moose, "Dün gece Ponderosa’ya mesaj bırakan kişiye sesleniyorum Bize bir telefon numarası verdiniz. Biz de sizinle konuşmak istiyoruz. Bıraktığınız numarada bekliyoruz bizi arayın" dedi. Katil daha önce de Tarot kartı bırakıp polisle iletişim kurmaya çalışmıştı. 
     
     Tanıklara hipnoz 
     New York Post gazetesi de polisin, çelişkili ifadeler veren birkaç görgü tanığını hipnotize ederek doğru ipuçlarını elde etmeye çalışacağını iddia etti. Son kurbanın durumunun ağır olduğu ve çıkarılan merminin balistik incelemeye alındığı da açıklandı. 
     
İki şüpheli gözaltında      Polis, dün Virginia’nın başkenti Richmond’da iki kişiyi gözaltına aldı. Gözaltına alınanlardan birinin, Exxon benzin istasyonundan polise telefon eden kişi olduğu ve aranan beyaz minibüsün içinde otururken yakalandığı, diğerinin ise daha sonra bölgede dolaşırken tutuklandığı belirtiliyor. 
     



 YAŞAM 

















</TEXT>
</DOC>
