<DOC>
<DOCNO> 123651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/siyaset/asiy.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’a bir iyi haber 
</HEADLINE>
<TEXT>

AKP liderine milletvekilliği için yeşil ışık... YSK Erdoğan Siirt’ten aday olabilir... Başkan Tufan Algan İstifa eden veya ölen adayın yerine yeni isim monte edilebilir 
     GÖKÇER TAHİNCİOĞLU Ankara 

     Siirt’te 9 Şubat’ta yapılacak seçimde milletvekili adayı olup olamayacağı tartışılan AKP lideri Recep Tayyip Erdoğan’ın adaylığını koyabileceği görüşünü taşıyan YSK, son sözünü hazırlayacağı "seçim genelgesi" ile söyleyecek. YSK Başkanı Tufan Algan, Kurul’un istifa eden veya ölen adayın yerine yeni isim monte edilebileceği yönünde ilke kararı bulunduğunu açıkladı. 
     Siirt’teki seçimi iptal eden YSK, yenilenecek seçimde kimlerin aday olabileceği tartışmasına odaklandı. Kurul, Erdoğan’ın 3 Kasım’da Siirt’te 1. sıradan aday olan Mervan Gül’ün istifasının ardından AKP tarafından aday gösterilmesiyle istifa halinde 2. sıradaki adayın 1. sıraya kayması gerektiği tezlerini tartışıyor. 
     
     Karaman’da kayma oldu 
     YSK, 3 Kasım seçimi öncesi Karaman’da SP 1. sıra adayının trafik kazasında ölmesi üzerine ikinci sıradaki adayı ilk sıraya kaydırdı. Siirt’e örnek gösterilen bu olayın, milletvekili kesin aday listelerinin yayımından sonra yaşandığına dikkat çeken YSK yetkilileri, Siirt’te yeni seçim takvimi uygulanmasının yeni aday bildirimini de mümkün kıldığını söyledi. 
     Algan ise dün yaptığı açıklamada, Kurul’un, yenilenen seçimlerde siyasi partilerin yeni aday gösteremeyecekleri ancak istifa eden veya ölen adayın yerine yeni isim monte edilebileceği yönünde ilke kararı bulunduğunu anımsattı. 
     
     YSK Kimseyi engellemeyiz 
     YSK’nın, Erdoğan’ın milletvekili olmasını sağlamak, DEHAP’ın da seçime girmesini engellemek gibi bir kaygısı olmadığını vurgulayan Algan, "Kaygı olsaydı, YSK daha önce, Erdoğan’ın milletvekili adaylığı için ret’, DEHAP’ın da seçime girmesine evet’ demezdi" diye konuştu. 
     Algan, YSK’nın önümüzdeki günlerde, yenilenecek seçimin hangi esaslarla yapılacağını belirleyeceğini söyledi. 3 Kasım’da hukuki durumu nedeniyle Erdoğan’ın aday olamadığını belirten Algan, olanak tanınması ve AKP liderinin aynı hukuki durumla aday olması halinde YSK’nın yine adaylık izni vermeyeceğini kaydetti. Algan, "Ben, bu durumda yine aleyhine oy veririm" dedi. 
     
Takvim bildirilecek      YSK, geçen pazartesi yaptığı toplantıda, Siirt’teki seçimlerde ülke barajı uygulanmasını, aynı adaylarla seçime girilmesini, istifa halinde yeni aday bildirilebilmesine oybirliğiyle karar verdi. Ancak Algan, herhangi bir oylama yapılmadığını belirterek üyelerin verdiği bilgiyi yalanladı. 
     YSK, söz konusu oylamada, Siirt’teki seçimin 3 Kasım seçiminin devamı olmasına, ancak yeni bir seçim takvimi içinde yapılmasına da karar verdi. Kurul üyeleri, oylamada, istifa eden adayın yerine yeni aday bildirilebileceği yönünde görüş bildirdi. 
     YSK, hazırlayacağı seçim takviminde, partilerin istifa eden adayların yerine yeni aday bildirmesi için tarih koyarsa Erdoğan aday olabilecek. Yeni seçim takviminin, aday bildirmeye imk n verdiğini belirten YSK yetkilileri, takvimde, aday bildirimi için süre tanınmamasının "kaydırma formülü"nün uygulanacağı anlamına geldiğini, bu durumda Erdoğan’ın aday 
     olamayacağını vurguladı. 
     



 SİYASET 














</TEXT>
</DOC>
