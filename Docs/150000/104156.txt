<DOC>
<DOCNO> 104156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yasam/yas03.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör karanlık öksüz bıraktı 
</HEADLINE>
<TEXT>

Farı yanmayan motosiklet arabanın altında kalınca, üç minik anne ve babalarını kaybetti 
     ALİYE ÇETİNKAYA, YALÇIN İREŞ Konya DHA 

     Bir otomobilin fark etmeyerek tek bir farı ve uyarı lambası yanmayan üç tekerli motosiklete arkadan çarpması sonucu Konya’da meydana gelen kazada, biri doktor üç kişi öldü, üçü çocuk dört kişi de yaralandı. 
     Korkunç kaza, Konya - Cihanbeyli karayolunun 80’inci kilometresinde önceki gece saat 22.00 sıralarında meydana geldi. Abdullah Ağralı’nın kullandığı özel otomobil, Cihanbeyli’ye 20 kilometre uzaklıkta, aynı yönde seyreden ve hiçbir farı yanmayan Şehit Bekçi’nin 35 kullandığı 3 tekerlekli motosiklete arkadan çarptı. 
     
     Doktor hanım da öldü 
     Kazada motosikleti kullanan Şehit’le eşi Fadime Bekçi 29 olay yerinde can verdi. Otomobilde bulunan 38 yaşındaki doktor Betül Ağralı da kaldırıldığı Konya Numune Hastanesi’nde yaşamını yitirdi. 
     Motosiklette bulunan 3 yaşındaki Aslan, 4 yaşındaki Adem ve 5 yaşındaki Hasan Bekçi kardeşlerle otomobil sürücüsü Ağralı’nın da yaralandığı kaza nedeniyle, Konya - Cihanbeyli karayolu bir süre trafiğe kapandı. 
     



 YAŞAM 





















</TEXT>
</DOC>
