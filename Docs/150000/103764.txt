<DOC>
<DOCNO> 103764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur11.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Adalet Bakanı Türk "Siyasete devam mı tamam mı.. " 
</HEADLINE>
<TEXT>

     Eski Adalet Bakanı ve DSP Trabzon Milletvekili Hikmet Sami Türk, 3 Kasım'da yapılacak seçimlerde aday olup olmamak konusunda henüz karar vermediğini söyledi. 
     Trabzon Valisi Adil Yazar'ı ziyaret eden Türk, burada yaptığı açıklamada, Trabzon'da ziyaretlerde bulunacağını belirterek, seçim bölgesinde parti örgütleri, vatandaşlar ve basın kuruluşları ile bir değerlendirme yapmayı amaçladığını dile getirdi. 
     Türk, basın mensuplarının kendisine seçimde aday olup olmayacağını sormaları üzerine ise henüz karar vermediğini belirterek, şunları söyledi 
     ''Trabzon'da, bir yandan DSP örgütlerini bir yandan da basın kuruluşlarını ziyaret edeceğim. Aday olup olmama konusunda henüz karar vermiş değilim. Adaylık başvurusu için 9 Eylül'e kadar zamanımız var. Vatandaşlar ve basın kuruluşlarını ziyaretimin ardından aday olup olmama konusunda karar vereceğim. Bu konuda acele etmiyorum.'' 
     





</TEXT>
</DOC>
