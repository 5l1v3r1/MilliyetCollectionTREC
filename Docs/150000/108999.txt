<DOC>
<DOCNO> 108999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sonspo03.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergin Ataman ve Mirsad İtalyan basınında... 
</HEADLINE>
<TEXT>

     İtalya Basketbol Birinci Ligi'nin ilk haftasında deplasmanda Scavolini Pesaro'yu 71-63 yenen, antrenörlüğünü Ergin Ataman'ın yaptığı Montepaschi Siena, İtalyan basınında övgüler aldı. 
     İtalyan spor basını, bu sezon için şampiyonlukta favoriler arasında gösterdiği Montepaschi Siena'nın, yeni transferleriyle çok güçlendiğini bildirdi. 
     La Gazzetta dello Sport Gazetesi, ''Siena, bu ikiliye dikkat edin'' başlığı altında Mirsad Türkcan ve Alphonso Ford'un ''mükemmel'' bir ikili olduğunu kaydetti. Gazetede yer alan demeçlerinde Mirsad Türkcan, ''Siena'nın çalışma programı ve geleceğe ilişkin planları beni büyüledi. Kazanan tarafta olmak istiyorum'' derken, 30 yaşındaki Ford ise Montepaschi Siena'yı şampiyonluğa taşıyıp kariyerine burada son vermeyi düşündüğünü dile getirdi. 
     Corriere dello Sport Gazetesi de, ''Süper Türkcan şimdiden boşu yok'' başlığıyla Türk basketbolcunun Scavolini Pesaro'nun tüm umutlarını geri teptirdiğini yazdı. 
     ''Pesaro deplasmanını rahat geçen Siena, hemen şampiyonluğa aday olduğunu onaylattı'' diyen Tutto Sport gazetesi ise Chiacig ve Mirsad Türkcan'ın, rakibi adeta dağıttığını ifade etti. 
     





</TEXT>
</DOC>
