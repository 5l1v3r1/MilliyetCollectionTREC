<DOC>
<DOCNO> 136254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/guncel/gun07.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders saatleri azaltılacak... 
</HEADLINE>
<TEXT>

     ANKARA Milliyet 

     Milli Eğitim Bakanlığı Talim ve Terbiye Kurulu Başkanlığı, ders programlarını yenilemek için komisyonlar oluşturdu. Çalışmalarını bir yılda tamamlayacak olan komisyon, Kurul’un AB ülkeleri, ABD’nin üç eyaleti ve Japonya’daki ders programı ve ders saati sayıları ile ilgili yaptığı incelemeler ışığında, ilköğretimin 1, 2 ve 3. sınıflardaki ders saati sayısını 30’dan 25’e indirmeyi planlıyor. 6, 7 ve 8. sınıflarda da seçmeli derslerin ağırlıkta olduğu bir sistem üzerinde yoğunlaşacak olan komisyon, 6, 7 ve 8. sınıftaki öğrenciye rehberliği ve mesleğe yöneltmeyi esas alan, ilgi ve yeteneklerini ortaya çıkarmaya yönelik program üzerinde de duracak. Türkçe, matematik ve yabancı dil "çekirdek dersler", sosyal bilgiler, fen bilimleri, tarih ve coğrafya gibi dersler "temel dersler", diğerleri de "seçmeli dersler" şeklinde kategorilere ayrılacak komisyon, liselerdeki ders programlarını yenileyecek. 
     
     



 GÜNCEL 




















</TEXT>
</DOC>
