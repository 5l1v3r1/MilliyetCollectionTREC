<DOC>
<DOCNO> 100671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/spo20.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Gençler’den dostluk adımı      DÜNYA Kupası’nda Türkiye ile Güney Kore arasında başlayan sıcak ilişki Gençlerbirliği’nin girişimiyle yeni bir boyut kazanıyor. Daha önce bu ülkeye futbolcu satan ilk kulüp olan Gençlerbirliği, şimdi de Bucheon S.K. kulübüyle kardeş kulüp protokolü yapmaya hazırlanıyor. Söz konusu protokolle futbolcu eğitimi konusunda işbirliğine gidilecek. 
     
Elazığspor’a sakatlık şoku      YENİ sezonda 1. Süper Lig’de mücadele edecek olan Elazığspor’da burnu kırılan Mehmet Deliorman ve kafatasında kırık tespit edilen Mehmet Çolak’tan sonra Da Silva şoku yaşanıyor. Yeni transfer Da Silva’nın ilk idmanda sol diz çapraz bağlarının kopması camiayı üzdü. Brezilyalı futbolcunun 4 ay sahalardan uzak kalacağı öğrenildi. Öte yandan Elazığspor, Slovak golcü Mestaros’u kiraladı. 
     
Altay’da, Yesiç rest çekti      ALTAY Teknik Direktörü Yesiç, yeni sezonun başlamasına kısa bir süre kala h l kadro kuramadıklarını açıkladı. Yesiç, "Geçen seneki takımdan iyi futbolcular gitmiş, yerlerine ikinci lig takımlarından takviye yapılmış. Ben Altay’a geldiğim gün böyle olacağını hiç düşünmemiştim. Bana bu şekilde anlatsalardı gelmezdim. Açıkcası takıma yeterli takviye yapılmazsa ben bu şartlarda geri dönerim" dedi. 
     
Yağlı güreş heyecanı      BAHÇELİEVLER Belediyesi’nin düzenlediği Geleneksel Kocasinan Yağlı Güreşleri’nin dokuzuncusu pazar günü Bahçelievler Çocuk Esirgeme Kurumu bahçesinde saat 09.00’da yapılacak. Bahçelievler Belediye Başkanı Mimar Saffet Bulut düzenlediği basın toplantısında, "Kırkpınar’da yer alan yağlı güreşçilerin de katılacağı müsabakalar büyük bir çekişmeye sahne olacak" dedi. 
     
Yelkencilere rüzg r engeli      İSTANBUL Yelken Kulübü tarafından düzenlenen Uluslararası İstanbul Yelken Haftası Yarışları, rüzg rın yeterli olmaması nedeniyle yarına ertelendi. Yelken Federasyonu ile Uluslararası Yelken Federasyonu’nun ISAF programında yer alan organizasyonda Europe, Laser Radyal, Laser Standart ve 470 sınıflarındaki yarışlar bugünden itibaren start alacak. 
     
Rivaldo’dan itiraf      BREZİLYALI yıldız Rivaldo, Barcelona’dan Milan’a transfer olmasında İtalyan kulübünün başkanı ve İtalya Başbakanı Silvio Berlusconi’nin şahsi gayretinin etkili olduğunu söyledi. Yeni takımı ile ilk idmanına çıkmadan önce soruları yanıtlayan 30 yaşındaki Rivaldo, "Transferim sırasında Berlusconi ile sık sık görüştük. Bana gösterdiği güven nedeniyle kendisine teşekkür ederim" dedi. 
     
Transseksüel şampiyon      KANADA’DA altı yıl önce ameliyatla kadın olan bisikletçi, yeni cinsiyetiyle şampiyonluğa ulaştı. Kanada Dağ Bisikleti Şampiyonası’nda iniş müsabakasında zafere ulaşan eski adıyla Michael, yeni adıyla Michelle Dumaresq’e rakipleri büyük tepki gösterirken, transseksüel bisikletçi Kanada’yı Dünya Şampiyonası’nda temsil etme hakkını da kazandı. 
     
Ronaldo kalıyor      INTER ile görüşmek üzere Rio’dan dönen ve Real Madrid’e transfer olacağı söylentileri dolaşan Ronaldo’nun sözleşmesinin sona ereceği 2006’ya kadar kulübünde kalacağı açıklandı. Brezilyalı yıldızın menajeri Alexander Martins, "Ronaldo hiçbir yere gitmiyor. Dört yıl daha Inter’de kalacak. Real ile hiçbir temasımız da olmadı" diye konuştu. 
     



 SPOR 




























</TEXT>
</DOC>
