<DOC>
<DOCNO> 121476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/magazin/mag02.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence’ mühürlendi 
</HEADLINE>
<TEXT>

Etiler’de meskenden’ eğlence kulübüne dönüştürüldüğü için ruhsatı iptal edilen mek nlar arasında Şamdan da yer aldı... 
     YAŞAR ÇAKMAK 

     Turizm Bakanlığı’nın aldığı karar uyarınca İstanbul gece hayatının gözde mek nlarına birer birer mühür vuruluyor. Çağdaş Levent Derneği’nin, "Bölgede mesken ruhsatı olan yerlere zamanla gece kulübü ve bar için işyeri ruhsatı verildiği, bu nedenle de Etiler ve Levent’in, gece yaşanamaz hale geldiği" şeklindeki şik yeti üzerine Turizm Bakanlığı’nın ruhsatlarla ilgili yaptığı inceleme sonuç vermeye başladı. 
     
     Ruhsatlar iptal 
     Belediyede mesken’ olarak görülen yerlerden önce işyeri’ne sonra da bar ve gece kulübü’ne dönüştürülenlerin ruhsatları iptal edildi. Tike ve Bace mahkemeye müracaat edip yürütmeyi durdurma kararı aldırdı. People’ın müracaatı henüz sonuçlanmadı. 
     Önceki gece Etiler’in en eski ve gözde mek nlarından Şamdan’la birlikte üç mek n kapatıldı. 20’ye yakın mek nın kapatılma işleminin de önümüzdeki günlerde sonuçlanacağı bildirildi. 
     27 yıldır aralıksız hizmet veren Etiler Şamdan’ın sahibi Mehmet Tuna, "İkinci sınıf turizm işletme belgemiz vardı. İptal edildi. Birinci sınıf işletme belgesi alabilmek için müracaatta bulunduk, bekliyoruz" dedi. Kapatılan mek nlardan People’ın işletmecilerinden Sabi Totah ise şunları söyledi "Turizm Bakanlığı işletme belgesi için işyeri ruhsatı istiyor. Beşiktaş Belediyesi de yıllarca eğlenceye hizmet eden ruhsatlı mek nlara Burası mesken’ deyip işyeri ruhsatı vermiyor. Mahkemeye başvurduk daha bir sonuç alamadık." 
     Beşiktaş Belediye Başkanı Yusuf Namoğlu, meskenlere işyeri ruhsatı vermediklerini belirtti. 
     



 MAGAZİN 














</TEXT>
</DOC>
