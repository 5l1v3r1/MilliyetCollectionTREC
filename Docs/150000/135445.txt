<DOC>
<DOCNO> 135445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun08.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetikte Nicole Kidman burnu gözde... 
</HEADLINE>
<TEXT>

     Estetik yaptırmak isteyenlerin, beyazperdenin ünlü aktrisi Nicole Kidman'ın burnuna sahip olmayı tercih ettikleri ortaya çıktı. 
     Internetteki ''imdb'' sitesinin haberine göre, Los Angeles'ta hizmet veren Beverly Hills Estetik Enstitüsü'nün anketi, Hollywood'un en kıskanılan ''burnunun'' Nicole Kidman'da olduğunu gösterdi. 
     Müşterilerin büyük çoğunluğu ankette Kidman'ın burnunu beğendiklerini dile getirirken, Oscarlı oyuncu Halle Berry'nin gözleri, Liv Tyler'ın dudakları güzel bulunuyor. 
     Ankete göre, Angelina Jolie en güzel vücuda, Brad Pitt'in dizi oyuncusu eşi Jennifer Aniston en bakımlı saçlara, Michelle Pfeiffer pürüzsüz cilde, Latin aktris Salma Hayek ise en ideal çeneye sahip. 
     Sinema dünyasının gözde çifti Jennifer Lopez ile nişanlısı Ben Affleck, bu ankette de ön sıraları aldı. Lopez'in yanakları, Ben Affleck'in ise burnu ankete katılanların gözdesi oldu. 
     Estetik yaptırmak isteyenlerin aktör Brad Pitt'in burnunu, beyazperdenin ''gladyatörü'' Oscarlı aktör Russel Crowe'un çenesini ve Leonardo DiCaprio'nun yanaklarını örnek alarak onlara benzemeyi tercih ettikleri belirtildi. 
     
</TEXT>
</DOC>
