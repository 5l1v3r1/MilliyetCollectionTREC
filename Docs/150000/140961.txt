<DOC>
<DOCNO> 140961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/tamer.html </URL>
<DATE> 2003/03/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 6 
</HEADLINE>
<TEXT>

     Marka danışmanı Güven Borça, bugünün koşullarında İslam kimliğini reddederek Türkiye’yi dünyada konumlandırmanın mümkün olmadığı görüşünde 
     "Özellikle 11 Eylül sonrasında ve AKP iktidarıyla hızlanan AB’ye giriş sürecinde Türkiye dünyada artık İslami kimliğiyle tartışılmaya başlandı. Türkiye ile ilgili bütün resimlerde, algılarda minareler falan var. Düne kadar ağırlıklı olarak laiklik konusu tartışılıyordu. Artık yeni bir sentezin, yeni bir konumlandırmanın konuşulması gerek. Bunu yok kabul edemezsiniz. Kaldı ki Türkiye ile ilgili bu yeni algılama, modern Müslüman kimliği için de, İslamın doğru yüzünü göstermek için de bir fırsat. Bunu yok kabul edemezsiniz." 
     Öyleyse "Neden kalkınmış tek Müslüman ülke yok " sorusu etrafındaki okur görüşlerini sizlerle paylaşmaya devam 
     
Osmanlı, Amerika gibi bir kıta keşfedemedi      "16. yüzyılda İspanyollar, Amerika’yı keşfedip oranın zenginliğini Avrupa’ya taşıdılar. Piyasaya bol miktarda altın arz edilmesi de paranın değerini düşürdü ve Osmanlı ekonomisini bozdu. Sömürge kavgasını İngiltere ve Fransa kazanınca da zenginlik onlara geçti. Eğer Osmanlı devleti de bir kıta keşfedip, geride 1 milyondan az yerli bırakarak sömürseydi, çok daha zengin olurdu. Ama artık dünya uyandı. Önümüzdeki 50 yılda AB ile ABD’nin çöküşüne, buna karşılık Çin, Hindistan ve İslam dünyasının öne çıkışına tanık olacağız." 
İbrahim Baran - ABD 

Özeleştiri yok      "Biz Müslümanlar, özeleştiriyi bilmediğimiz gibi eleştirilmeyi de sevmiyoruz. En iyi Müslüman olarak sadece kendimizi görüyoruz. Bu yıl umre yaptım. Hacı olurken sizin sorunuzu da çok düşünmek zorunda kaldım. Orada yaşadıklarımı yazarsam, Müslümanlık adına büyük bir rehber kitap olabilir. Ama birçok insan da incinecek. Ben sadece dinime sahip çıkmak ve gerçekten Müslümanlığı sevenlerle el ele vermek niyetindeyim. Müslümanlık dini dinlerin en yücesidir, ama ne yazık ki kalkınmış tek Müslüman ülke yok. Müslümanlık insanları hep yüceltti, ama Müslümanlar, Müslüman ülkeler kalkınsın diye hiçbir şey yapmadılar." 
Yazar Filiz Tosyalı 

Sorun zümre yönetimi      "Bugün İslam’ın kalesi sayılan Suudi Arabistan’da çalışan biri olarak saptamalarım İslam dini keskin kurallara dayanır, eğer bir zorlama olmazsa demokrasiyi kaldıramaz. Herhangi bir alanda Batı medeniyetleri tarzında bir ilerleme, sıçrama mümkün değildir. Çünkü kafalar kuma gömülmüştür ve çıkaranın kafası şeriatla ezilir. İslam dini kaderciliği ve rahat para kazanmayı öne çıkartır. Sadece zümre yönetimine dayanır. Bu zümre ve etrafı rahat para kazanır ve sistem yürür. Bütün gerçek İslam ülkeleri böyledir, yani kabile rejimleridir." 
Şenol Uyar - S. Arabistan 

Müslüman devletler henüz çok genç      "Sorunuzu tersten soruyorum Neden olsun En erken kurulan Müslüman devlet Türkiye. Diğerlerinin bağımsızlığı 1950’lerde oldu genelde. Bir devletin gelişmiş olması için, en az 150 yıllık bir oturmuşluğunun olması gerekir. Devletler için 75 yıl fazla uzun bir süre değil. Bu tür sorular sorarak moralimizi bozmayalım. Biz şu anda enerji biriktiriyoruz, kendimizi sorguluyoruz. Elbette zamanı geldiğinde daha iyi olacağız." 
Mert Şahin 

Vicdanlar köreldi      "Sorun, vicdanların körelmesinde. Kuran ahlakı, koşullar ne olursa olsun insanların vicdanlarına göre davranmalarını gerektirir. Sonucunda kayba uğrama ihtimalleri olsa bile. Şimdi düşünelim Yüzlerce yıldır İslam dünyası, vicdanının kendisine emrettiğini yapmaktan sakınmayacak kadar cesur kaç liderle tanıştı " 
Yusuf Cem 

     DEVAMI YARIN 
     
     

     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
