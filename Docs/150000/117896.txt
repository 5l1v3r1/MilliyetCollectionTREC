<DOC>
<DOCNO> 117896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/guncel/gun11.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova’da kadınlara özel cami 
</HEADLINE>
<TEXT>

Tarihi Rüstempaşa Camii, kadınlara tahsis edildi. Erkeklerin bulunmadığı camide kadınlar toplu halde cuma namazını kıldı. Uygulamaya karşı çıkan İstanbul Müftüsü Taş ise, "Kadınlara ait cami olmaz" dedi 
     SÜHEYLA GÖZDERELİLER DHA 

     Yalova Müftülüğü’nün onardığı tarihi Rüstempaşa Camii, toplu halde ibadet etmeleri için kadınlara tahsis edildi. Ramazanın ilk cuması olan dün, cami kadınlarla doldu. 
     
     ÖNCE TARİF, SONRA NAMAZ 
     Kadın görevliler, kadın cemaate önce cuma namazının nasıl kılınacağını anlattı. Daha sonra hep birlikte namaz kılındı. Erkeklerin bulunmadığı bir camide ilk kez namaz kılan kadınlar çok mutlu olduklarını belirterek, bundan sonra Rüstempaşa Camii’nde bir araya geleceklerini söyledi. 
     
     MÜFTÜ SAKINCA YOK... 
     Yalova Müftüsü Yaşar Yaprak, Türk kadınlarının hacca gittiklerinde cuma namazı kılarkan zorlandığını belirterek, şunları kaydetti "Biz kadınların cuma namazı kılma-sında sakınca görmüyoruz. Kadınlar bu camide vakit namazlarının tümünü kılabilecek." 
     
Camide ayrım olmaz      Necati Tayyar Taş İstanbul Müftüsü Yer darlığından dolayı kadınlara cami ayrılabilir. Ancak sadece kadınlara ait cami olursa yarın gençler de ayrı cami ister. Camide ayrım olmaz. Kadın sadece kadınlara namaz kıldırabilir. Ancak, imam olmanın şartı herkese namaz kıldırmaktır. Kadından imam olmaz. Kadın erkeğe imamlık yapamaz. 
     
Sakınca yok...      Prof. Dr. Saim Yeprem Marmara Ü. İlahiyat Fakültesi Kadınlara özel cami yapılabilir, sakınca yok. Kadın imamlık yapar. Ancak erkeklere imamlık yapması 4 mezhepçe de pek doğru bulunmuyor. Ancak kadın kadına namaz kıldırabilir. 
     



 GÜNCEL 


















</TEXT>
</DOC>
