<DOC>
<DOCNO> 149258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/spo05.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere yandı 
</HEADLINE>
<TEXT>

UEFA, seyircisi sahaya atlayan İngilizler'i affetmedi. Ada ekibinin, Slovakya sınavı boş tribünler önünde oynanacak 
     Rakibe ağır darbe 
     UEFA, İngiltere'ye, Milli Takımımız ile oynanan maçta çıkan olaylardan dolayı bir maç seyircisiz oynama cezası verdi. Disiplin Komisyonu, taraftarların "ırkçı" hareketleri, sahaya girmeleri ve Alpay'a saldırmaları nedeniyle, İngiltere'nin 11 Haziran'daki Slovakya maçını seyircisiz oynamasını kararlaştırdı. İngilizler'in 5 trilyon 340 milyar zarara uğrayacağı açıklandı. 
     
     'İngiltere'nin utancı' 
     İNGİLTERE Federasyonu'na 21 Nisan'a kadar itiraz hakkı da tanıyan UEFA, 1 Mayıs'ta kararın kesinleştirileceğini bildirdi. İngiliz basını, Türk futbolcuların ölüm tehditleri savurduğu iddiasıyla 1 Mayıs'ta benzeri bir cezaya çarptırılabileceğine dikkati çekti. İngiliz Fedarasyonu'nun sessiz kaldığını vurgulayan gazeteler, "İngiltere'nin utancı" başlığını kullandı. 
     
     Savunmamızı istediler 
     MAÇIN gözlemcisi, Türkiye Futbol Federasyonu'ndan İngiltere maçı sonrası özellikle soyunma odası koridorlarında meydana gelen tartışmalarla ilgili savunma istedi. Futbol Federasyonu, savunmasında, "Maçın gerginliği nedeniyle sözlü tartışmalar olmuştur. İddia edildiği gibi rakip oyunculara ne fiili ne de fiziki olarak herhangi bir saldırı olmamıştır" ifadelerini kullandı. 
     


SPOR 




























</TEXT>
</DOC>
