<DOC>
<DOCNO> 125789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/ysenay.html </URL>
<DATE> 2002/12/20/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
İnanınız 
</HEADLINE>
<TEXT>

     Fenerbahçe camiasında, işleri karma karışık hale getirmeye çalışanlar, sanırım Sarı - Lacivertli renklerin tarihi önünde, mahkum olmak durumunda kalacaklardır. Önce Fenerbahçe yazıp, Fenerbahçe konuşanlar... Yani Fenerbahçe ticaretiyle icra - i meslek eyleyenler... Lütfen aynaya bakınız, sonra da Fenerbahçe’nin yakasından artık aşağıya düşünüz... 
     Fenerbahçe Yönetimi, Sadettin Saran ve Oğuz Çetin ikilisini göreve getirmiş ve de takımı sezon sonuna kadar bu isimlere teslim etmişlerdir. Şimdi, hiçbir zaman Fenerbahçeli olamamışlar, neden bu ikiliyi silkeleyip durmakta ve de özellikle Oğuz Çetin’in kişilik haklarına kadar uzanan bir yazı ve söz kirliliğini sahiplenmek durumunda kalmaktadırlar 
     Koca bir camia, görev verdiği kişilerin icraatlarına bakarak, yeni kararlar almak hakkına sahip değiller midir yani Yoksa, bu konuyu kaşıyıp duranların çoğunluğu, Fenerbahçe’nin ligde önüne kesmek adına, on yıllardır sahneledikleri "Çirkin oyunların, yeni versiyonölarını mı kurgulamaktadırlar 
     Aziz Yıldırım ve Ali Şen Başkanlar, kendi aralarında çekişebilirler... Fenerbahçe’den geçinip, şimdi işleri bozulan, ipsiz - sapsız kişilir de, TV yayınlarına bağlanıp, abuk - sabuk laflar edebilirler. Ama bunlara çanak tutmak, ortalığı toz duman halinde göstermeye çalışmak, bence Fenerbahçeli olmayanların "çirkin çelmeleri" olmaktan, mantıktan yoksun Fenerbahçeliler adına bazı atıp tutmaların da "Fenerbahçe’ye ihanet" olarak yorumlanmaktan başka tarifleri olamaz... 
     Pazar günkü Trabzon maçı öncesinde bütün olan bitenler, maç gecesi forma giyecek on bire "Kamçı" etkisi yapmalıdır bizce... 
     Varsın Ortega, kendi yarattığı entrikalar içinde kıvransın dursun... Varsın Revivo da, Fenerbahçe’den kopma adına, yapmadığı - yapamadığı açıklamaların gizeminde, profesyonellik dışı şarlatanlıklarına devam etsin... Ama Rüştü’ler, Tuncay’lar, Rapajc’ler, Yusuf’lar, Abdullah’lar, Ceyhun’lar, Hakan Bayraktar’lar, Ümit Özat’lar, Fatih’ler, Ogün’ler, Johnson’lar ve Serhat’lar... Sizler yok musunuz yahu 
     Fenerbahçe formasının şeref ve haysiyet kavgasını vermek, Ogün kaptanın şahsında, sizlerin hepinize düşmüyor mu Öyleyse neden Fenerbahçe’yi bazı dedikoducu ve art niyetlilerin ağızlarına sakız ediyorsunuz Yani Ortega ve Revivo olmazsa, Dünya’nın sonu mu oluyor Fenerbahçe için Ayrıca Trabzon ve Beşiktaş oyunlarını kazandığınız zaman, ligin puan sıralamasında, nerelere çıkıyorsunuz hiç hesap ettiniz mi 
     Baylar... Kim ne derse desin... Hangi televizyon gevezesi Fenerbahçe’nin lig yolculuğuna çomak sokmaya çalışırsa çalışsın. Varsın sizleri içerden vurmaya uğraşanların, Fenerbahçe kıskançlıkları sayfalardan sayfalara taşsın. Siz var mısın elele verip, şu Trabzon maçında, yılın en yüksek tempolu 90 dakikasını yaratmaya İşte sizler için, kem gözlere verilecek en şık cevap, bu olacaktır... Bu maç sonrası, arızaları gidermek adına, Sayın SARAN’ın, OĞUZ kardeşimizin ve sizlerin, birikmiş defolardan arınmaya öyle geniş zamanınız olacak ki, işte o zaman ikinci yarıdaki yenilenmeye bütün münafıklar da hayretle bakacak, İNANINIZ. 
     



 SPOR 


























</TEXT>
</DOC>
