<DOC>
<DOCNO> 115856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/guncel/gun08.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
21 bin 700 kişi h l cezalı 
</HEADLINE>
<TEXT>

     BELMA AKÇURA İstanbul 

     78’liler Vakfı Girişimi, 12 Eylül sonrası kamu hakları elinden alınan 21 bin 764 kişinin haklarının iadesi için AİHM’ye gitmeye hazırlanıyor. 78’liler Vakfı Girişimi Başkanı Celalettin Can, "Uyum yasaları çıktı ama bütün kamu hakları elinden alınan bir kuşağın yurttaşlık hakları h l yok sayılıyor" dedi. "Yurttaşlık Haklarını İstiyoruz" kampanyasıyla on binlerce imza topladıklarını, ancak siyasilerin olaya ilgisiz kaldığını kaydeden Can, "Yurttaşlık haklarını kaybedenlerin AİHM’ye başvurmaları için hukuk bürosu oluşturacağız" dedi. Can, "21 bin 764 kişi bugün yurttaş sayılmıyor. Haklarımızın geri verilmesini istiyoruz." diye konuştu. 
     
     Seçilme hakları yok 
     Can, 21 bin 764 kişinin TCK’nin 31. maddesine göre dernek, parti, sendika kuramayacağını belirterek, şunları söyledi "Bugün Türkiye’de yurttaşlık hakkı elinden alınanların seçilme hakkı yok. Hiçbir kamu görevinde bulunamazlar. Yine yasalara göre mal ve para da idare edemezler. Medeni hakları kısıtlıdır. Dava edilmeleri halinde babalık hakkı ve kocalık sıfatı bile yasaklanabilir." 
     
     



 GÜNCEL 

















</TEXT>
</DOC>
