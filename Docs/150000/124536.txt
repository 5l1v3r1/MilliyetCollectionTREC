<DOC>
<DOCNO> 124536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/ekonomi/eko08.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fak - Fuk - Fon’a yolsuzluk incelemesi 
</HEADLINE>
<TEXT>

     Hükümet, önceki hükümet döneminde Sosyal Yardımlaşma ve Dayanışmayı Teşvik Fonu’ndan Fak - Fuk - Fon kaynak dağıtımında partizanlık yapıldığı’ iddiaları üzerine inceleme başlattı. Fon’dan Sorumlu Devlet Bakanı Beşir Atalay’ın talimatıyla inceleme başlatan müfettişlerin ilk incelemede iddiaları doğrulayan bir sonuca ulaştığı belirtildi. 
     
     Başbakan gündeme getirmişti 
     Başbakan Abdullah Gül de verdiği bir demeçte, "57. Hükümet döneminde fakirlere dağıtılması gereken 500 trilyon lira partilerine oy verenlere aktarılmış" demişti. Devlet Bakanı Beşir Atalay, önceki dönemde Fon’dan esas amacı aşan harcamalar’ yapıldığını belirterek bunu engelleyeceklerini söyledi. 
     Önceki hükümette son üç ay hariç Fak - Fuk - Fon’dan sorumlu olan Devlet Bakanı Hasan Gemici ise iddialara sert tepki gösterdi. İddiaların ciddiyetten uzak, gerçek dışı olduğunu vurgulayan Gemici, "Siyasi nezakete de uygun değildir" dedi. 
     



 EKONOMİ 




















</TEXT>
</DOC>
