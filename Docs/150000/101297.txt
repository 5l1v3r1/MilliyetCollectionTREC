<DOC>
<DOCNO> 101297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sondun12.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
''Deli Yürek Bumerang Cehennemi'' Avusralya'da gişe rekorunda 
</HEADLINE>
<TEXT>

     Avusralya'nın Sydney ve Melbourne kentlerinde 1 Ağustos'tan itibaren gösterime giren ''Deli Yürek Bumerang Cehennemi'' filmi, sinema severlerin büyük ilgisiyle karşılaştı. 
     Kısa bir süre önce ''Vizontele'' filmiyle başlayan Türk yönetmenler ve sinema sanatçılarının filmleri, bu kez ''Deli Yürek Bumerang Cehennemi'' ile gişe rekorları kırıyor. 
     Türkçe ve İngilizce altyazılı olarak gösterime giren Türk filmleri, Avustralya'nın en büyük sinema merkezlerinden olan Hoyts sinemalarında yerli ve yabancı izleyiciler tarafından ilgiyle izleniyor. 
     Sinema eleştirmenleri, ''Deli Yürek Bumerang Cehennemi'' filmi senaryosunun etkileyici, efektlerin ve çekim tekniklerinin kaliteli olmasının, izleyicileri bu filme yönlendirdiği konusunda birleşiyor. 
     Yönetmenliğini Osman Sınav'ın yaptığı, Kenan İmirzalıoğlu, Melda Bekcan, Selçuk Yöntem, Oktay Kaynarca ve Zara'nın rol aldığı film, terör örgütü Hizbullah, köstebekler ve gizli servisler üçgeninde Güneydoğu dramının gizli yüzü anlatılıyor. 
     





</TEXT>
</DOC>
