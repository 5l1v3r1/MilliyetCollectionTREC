<DOC>
<DOCNO> 110804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sonspo27.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlticacılardan Serdar Bilgili şüphelenmiş... 
</HEADLINE>
<TEXT>

     Beşiktaş Yönetim Kurulu, FK Sarajevo maçı için Saraybosna'ya giden siyah-beyazlı kafile içinde yer alan ve iltica amacıyla seyahat ettikleri anlaşılıp, geri gönderilen kişilerle ilgili bir açıklama yaptı. 
     Beşiktaş Yönetim Kurulu tarafından yapılan açıklamada, Sky Airlines'a ait özel uçakla Saraybosna'ya giden Beşiktaş kafilesi içinde yer alan 19 kişilik bir grubun, farklı amaçlarla seyahat ettiklerinin, kulüp başkanı Serdar Bilgili ve Sky Airlines yetkilileri tarafından anlaşıldığı belirtilerek, şöyle denildi 
     ''Uçağın Saraybosna'ya inmesiyle birlikte, yönetim kurulumuz ve Sky Airlines yetkililerince, bu grubun emniyet görevlileri tarafından incelenmesi talep edilmiş ve yapılan araştırmalar sonucunda bu kişilerin iltica amaçlı seyahat ettiklerinin ortaya çıkması üzerine, şahıslar aynı uçakla İstanbul'a geri gönderilmiştir. Bu konuda Beşiktaş yönetimi olarak, göstermiş oldukları anlayış ve destekten dolayı Sky Airlines Yönetim Kurulu Başkanı Talha Görgülü olmak üzere tüm Sky Airlines çalışanlarına teşekkür ederiz.'' 
     





</TEXT>
</DOC>
