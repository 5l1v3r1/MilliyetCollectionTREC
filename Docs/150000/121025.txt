<DOC>
<DOCNO> 121025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/magazin/mag02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar benden kaçıyor 
</HEADLINE>
<TEXT>

Evlilik yaşına gelmiş genç kızların ve annelerinin severek izlediği’ Beyazıt Öztürk, ilişkilerinin kısa sürmesinin nedenlerini açıkladı 
     BİRSEN ALTUNTAŞ 

     Duygusal yaşantısında aradığını bir türlü bulamadığını açıklayan Beyaz, şöhret olmanın bedelini ödediğini söyledi. Beyaz, neden Çağla Şıkel’den sonra başka bir kadın ile görüntü vermediğini de şöyle anlattı "Bir kadınla göz önüne çıkabilmeniz için ona inanmanız gerekiyor. O insanın da hayatını yakmamak adına... İnanman için de tanıman, baş başa zaman geçirmen gerekir, o insanı evde çay içerken, annenle tanıştırırken, pikniğe gittiğinde tanırsın. Ama benim böyle bir yaşantım yok. Hep evde görünmemek için kapalı kapılar ardındayım. Bir kadınla tanıma sürecinde sinemaya bile gidemiyorsun, çekiliyor ve yazılıyor. Onun için ilişkiler bitiyor, bir insana güvenme süresini bile atlatamıyorum. Arkadaşlar bizimle dışarı çıktığında kameraları görünce istemiyor, vebalı gibi kimse sana yaklaşmıyor." 
     
     "Tatilimi görüntüledim" 
     Amerika tatiline kamera götürüp kendini çektiğini belirten Beyaz, "Tatil yapmaya gittim, yanlış anlaşılmasın, spekülasyon çıkmasın diye gittiğim yerlerde sürekli kendimi görüntüledim. Deliller evde, isteyene gösterebilirim" dedi. 
     
     "Çağla’yla.. Çok saçma" 
     Çağla Şıkel ile bir yıl önce ayrılmasına rağmen h l gündeme gelmesini saçma bulduğunu da belirten Beyaz, şöyle dedi "Halkı yormayı da istemem hem Çağla’ya hem de kendime zarar vermeyi de... Yeniden yeniden bunların gündeme gelmesi anlamsız." 
     



 MAGAZİN 















</TEXT>
</DOC>
