<DOC>
<DOCNO> 127342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/aeko.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş kısa sürer kaybınız az olur’ 
</HEADLINE>
<TEXT>

Ankara’ya, Yanımızda yer alırsanız savaş daha da kısa sürer, kayıplarınız azalır’ mesajı veren ABD’li yetkililer, görüşmelerde 20 - 25 milyar dolardan çok daha düşük’ bir destek paketi üzerinde durdu 
     SEÇKİN ÜREY Ankara 

     ABD Hazine Bakan Yardımcısı John Taylor ve Dışişleri Bakan Yardımcısı Marc Grossman, dün akşam Başbakan Yardımcısı Abdüllatif Şener ile yaptıkları görüşmede "Yanımızda olursanız operasyon kısa vadeli olur. Ekonomiye vereceği zarar azalır" mesajı verdi. ABD’lilerin ekonomik destek konusunda gündeme getirdiği rakamların kamuoyuna yansıyan rakamlardan çok daha düşük olduğu öğrenildi. 
     Irak’a operasyon halinde ekonominin göreceği zararın karşılanması için verilecek destekle ilgili görüşmeler için önceki gece Ankara’ya gelen Taylor ve Grossman, dün sabah önce davetlisi oldukları Devlet Bakanı Ali Babacan’ı ziyaret etti. Yaklaşık 2.5 saat süren toplantıya her iki taraftan üst düzey ekonomi bürokratları da katıldı. Toplantıda Türkiye’nin kayıp projeksiyonları masaya yatırıldı ve mali yardım üzerinde tartışıldı. 
     
     Rakam abartılı’ 
     Akşam saatlerinde gecikmeli olarak başlayan görüşmede Başbakan Yardımcısı Şener’in ABD’li yetkililere Türkiye için önemli olan ekonomidir. Savaşın dünya ekonomisi üzerinde yaratacağı olumsuz etkiler nedeniyle kayıplarımız artacak. Bölgedeki ekonomik ilişkiler de zedelenecek’ dediği öğrenildi. Bunun üzerine Taylor ve Grossman’ın "Yanımızda olursanız operasyon kısa vadeli olur. Global ekonomide yaratacağı etkiler bir o kadar hafifler. Sizin de kayıplarınız aynı oranda azalır" dedikleri ifade edildi. 
     
     Bilek güreşi yapıyoruz’ 
     Milliyet’e bilgi veren kaynaklar, gündeme gelen rakamların kamuoyuna yansıyan 20 - 25 milyar dolarlık rakamlardan daha düşük olduğunu belirtti. Bir yetkili, "Tartışılan rakamlar abartılı. Yardım daha düşük olacak gibi gözüküyor. Hükümet kararlı duruyor. Görüşmeler bilek güreşi havasında geçiyor. Daha az yanalım diye uğraşıyoruz" dedi. 
     



 EKONOMİ 























</TEXT>
</DOC>
