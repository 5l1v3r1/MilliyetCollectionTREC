<DOC>
<DOCNO> 135816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/dunya/tur.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Hollanda, Patriot füzesi gönderiyor      Hollanda, Türkiye’nin, Irak’tan gelebilecek olası bir saldırıya karşı koymak amacıyla talep ettiği Patriot füze savunma sisteminin gönderilmesini kabul etti. Başbakan Jan Peter Balkenende, Lahey’de yaptığı açıklamada, en kısa zamanda savunma sisteminin gönderileceğini söyledi. Türkiye’nin talebinin, NATO aracılığıyla yapılmadığını, doğrudan Hollanda’ya iletildiğini belirten Balkenende, Türkiye’ye gönderilecek Patriot’ların, Hollanda’nın, ABD’nin Irak politikasıyla doğrudan ilişkilendirilmemesi gerektiğini ifade etti. Gönderilecek füzelerin Batman ve Diyarbakır’da konuşlandırılacağı öğrenildi. Türkiye’ye gemi ile taşınacak olan Patriot hava savunma sistemleri, 6 ay süreyle Diyarbakır ile Batman’da konuşlandırılacak ve bu sistemlerle birlikte, Yarbay Erik Abma komutasında 370 dolayında Hollandalı asker de Türkiye’ye gelecek. 
     



 DÜNYA 













</TEXT>
</DOC>
