<DOC>
<DOCNO> 107585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun11.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar, "aşkın ve bedenin" kitabını tartışıyor... 
</HEADLINE>
<TEXT>

     Japonya'da gençleri cinsel açıdan eğitmek amacıyla piyasaya sürülen ''Aşkın ve bedenin kitabı'' adlı yapıt, çok ayrıntılı bilgiler içerdiği gerekçesiyle eleştiri oklarına hedef oluyor. 
     Kürtaj oranının çok yüksek olduğu Japonya'da Sağlık Bakanlığı onaylı anne ve çocuk sağlığı derneği tarafından yayınlanan ve Mayıs'tan itibaren ülkedeki bütün belediyelere yaklaşık 1 milyon 27 bin adet gönderilen kitabın, 12-15 yaş arası gençlerin okuması için ortaokul ve liselere dağıtılmasının istendiği belirtiliyor. 
     Söz konusu kitabın istenmeyen hamilelik ve cinsel yollarla bulaşan hastalıkların önlenmesi amacıyla bakanlık tarafından başlatılan bir kampanya çerçevesinde dağıtıldığı, ergenlik döneminde kadın ve erkek bedeninin uğradığı değişiklerin resimlerine ve prezervatif kullanımına ilişkin bilgilere yer verildiği ifade ediliyor. 
     Karşı görüşte olanlarsa kitabın ''özgür sekse davetiye çıkardığını'' belirterek, belediyelerin kitabın dağıtımını durdurmasını istiyor. 
     





</TEXT>
</DOC>
