<DOC>
<DOCNO> 110447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/dunya/dun02.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz Müdahale Türkiye’ye zarar verir 
</HEADLINE>
<TEXT>

     ANKARA Milliyet 

     Irak Başbakan Yardımcısı Tarık Aziz, ABD’nin düzenleyeceği askeri operasyonun Türkiye’yi ekonomik kayba sokacağını belirterek, "Müdahaleyi önlemek Türkiye’nin çıkarınadır" dedi. 
     Irak lideri Saddam Hüseyin’in sözlü bir mesajını iletmek için dün Ankara’ya gelen ve bugün Cumhurbaşkanı Ahmet Necdet Sezer ve Başbakan Bülent Ecevit ile görüşecek olan Aziz, Esenboğa Havalimanı’nda yaptığı açıklamada, Türkiye’den operasyona karşı çıkmasını beklediklerini ifade etti. 
     Aziz, "Amerikan saldırganlığı, sadece Irak için değil, tüm bölge, özellikle de Türkiye için tehdit oluşturmaktadır. Türk dostlarımızın kendilerinin ifade ettiği gibi, yalnızca Irak değil, Türkiye de 40 milyar dolar zarar etmiştir. Irak’a müdahaleyi önlemek, Türkiye’nin çıkarlarınadır" diye konuştu. 
     Tarık Aziz, "Türkiye 1991 ve ardından gelen yıllarda da zarar görmüştür ve sanırım her yurtsever Türk, Irak’a saldırıdan zarar göreceğinin farkındadır. Türk sorumluların, Türkiye’nin çıkarlarına uygun tutum alacağına eminim" şeklinde konuştu. 
     



 DÜNYA 













</TEXT>
</DOC>
