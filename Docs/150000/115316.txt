<DOC>
<DOCNO> 115316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur22.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saatinizi geri almayı unutmayın 
</HEADLINE>
<TEXT>

     Yaz saati uygulaması bu gece sona eriyor. Saatler bu gece saat 02.00'de, bir saat geri alınacak. 
     Enerji tasarrufu, Avrupa ülkeleriyle saat birliğinin sağlanması, akşam saatlerinde en yüksek değerine ulaşan enerji talebinin azaltılması amacıyla yapılan yaz saati uygulaması, geçtiğimiz 31 Mart'ta, saatlerin bir saat ileri alınmasıyla başlamıştı. 
     Yaz saati uygulamasıyla 1990 yılından bu yana 5 milyar kilovatsaatin üzerinde elektrik enerjiisi tasarrufu sağlanırken, bu yılki uygulama sonucunda da, yaklaşık 580 milyon kilovatsaatlik tasarruf sağlanmış olacak. 
     Uygulamayla her yıl orta ölçekli bir hidroelektrik santralın yıllık üretimi kadar tasarruf sağlanıyor. 
     Yaz saati, bir başka deyişle ileri saat uygulaması, Avrupa Birliği AB ülkeleriyle birlikte her yıl Mart ayının son pazar günü başlayıp, Ekim ayının son pazar günü sona eriyor. 
     





</TEXT>
</DOC>
