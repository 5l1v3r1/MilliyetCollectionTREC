<DOC>
<DOCNO> 138007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo23.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, kombine bilet ücretlerinde indirime gitt... 
</HEADLINE>
<TEXT>

     Konyaspor Kulübü'nün elde kalan az miktarda kapalı ve açık tribün kombine biletlerinin ücretlerinde indirim yaptığı bildirildi. 
     Konyaspor Kulübü Basın Sözcüsü İbrahim Kaplan, yazılı açıklamasında, kulübe gelir sağlamak amacıyla kombine biletlerde indirime gidildiğini kaydetti. 
     Kaplan, sezon başında 75 milyon liradan satılan kapalı tribün kombine biletinin 30, 40 milyon liradan satılan açık tribün kombine biletlerinin ise 15 milyon liraya düşürüldüğünü bildirdi. 
     Az miktarda elde kalan kombine biletlere ilgi beklediklerini belirten Kaplan, biletlerin kulüp binasından sağlanabileceğini söyledi. 
     Kaplan ayrıca, hafta sonunda yapılacak zorlu Akçaabat Sebatspor maçında taraftar desteğine ihtiyaç olduğunu ve tüm Konyalılar'dan destek beklediklerini sözlerine ekledi. 
     





</TEXT>
</DOC>
