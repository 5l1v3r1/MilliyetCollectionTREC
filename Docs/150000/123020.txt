<DOC>
<DOCNO> 123020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sontur05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen Aksu'nun bağışladığı ev, açık artırmayla satılacak... 
</HEADLINE>
<TEXT>

     Sanatçı Sezen Aksu'nun 4 yıl önce Diyarbakır'da lise yapımı için bağışladığı ev, ekonomik kriz nedeniyle bugüne kadar satılamadı. 
     Diyarbakır Valisi Cemil Serhadlı'dan aldığı bilgiye göre, Aksu'nun, Diyarbakır Güzel Sanatlar Lisesi'nin yapımı için başlatılan kampanyaya, İstanbul Şile'deki evini bağışlayarak katkıda bulunduğunu hatırlattı. 
     İnşaat halindeki okulun tamamlanması için toplam 450 milyar liraya ihtiyaç duyulduğunu bildiren Serhadlı, şöyle dedi 
     ''O tarihten sonra yaşanan ekonomik krizler nedeniyle zarar edilmemesi için ev satılmadı. Emlakçılar kriz öncesinde evin yaklaşık 200 bin dolar, kriz sonrası ise 70 bin dolar civarında olduğunu belirttiler. Sezen Aksu'nun bu evini Özel İdare Müdürlüğü bünyesine aldık. Ancak daha fazla beklemek istemiyoruz. Çünkü, okulun yapımı gecikiyor. Bir ay içinde evi açık artırma suretiyle satışa sunacağız. Satıştan elde edeceğimiz parayı okulun yapımına harcayacağız.'' 
     





</TEXT>
</DOC>
