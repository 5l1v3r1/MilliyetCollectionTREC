<DOC>
<DOCNO> 115783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/soneko08.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da, Eylül ayı işsizlik oranı yüzde 5.4 olarak açıklandı. 
</HEADLINE>
<TEXT>

     Hükümetin yayınladığı verilere göre, işsizlik oranı, son 15 aydan buyana yüzde 5'in üstünde seyretmeye devam ediyor. 
     Hükümet, istihdam düzeyini arttırmaya yönelik yollar ararken, Çalışma Bakanı Chikara Sakaguchi, istihdam düzeyi konusundaki kaygılarının sürdüğünü açıkladı. 
     Öte yandan, Japonya'daki bankacılık reformu çalışmaları tam hız devam ederken, reformun açıklanması, Meksika'daki APEC zirvesine katılarak geri dönen Başbakan Junichiro Koizumi'yi bekliyor. 
     
     BANKACILIK REFORMU... 
     Bankacılık reformundan sorumlu olan Heizo Takenaka, reformun, bankacılık sistemini güçlendireceğini belirtiyor. 422 milyar dolarlık batık kredi sorununu çözmeyi amaçlayan bankacılık reformu, işsizlik sigortası sisteminin güçlendirilmesiyle birlikte düşünülüyor. Reform çerçevesinde işini kaybedecek olanlar, yeni sosyal güvenlik şemsiyesi altına alınacak. 
     Japonya'da, batık krediler ne kadar süratle temizlenirse, Japon ekonomisi o kadar hızla sağlığına kavuşacak. Bu denli yüklü miktarda sermayenin batık kredi hanesinde kalması, bankaları, küçük ve orta ölçekli işletmeler ile yeni girişimlere kredi vermekten alıkoyuyor. 
     Ancak bu reforma karşı çıkan bankacılar ve muhalif siyasiler ise bu tedbirlerin bazı bankaların kamulaştırılması ve çok borç, kredi alanların iflaslarına neden olabileceği uyarısında bulunuyorlar. 
     





</TEXT>
</DOC>
