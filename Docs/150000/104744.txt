<DOC>
<DOCNO> 104744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/siyaset/siy01.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercihleri CHP ve AKP 
</HEADLINE>
<TEXT>
Sendikalardan siyasete akın var 
Türk-İş ve DİSK genel başkanları CHP ile temaslarını sürdürürken, birçok sendika yöneticisi AKP’nin kapısını aşındırmaya başladı... 
     ANKARA Milliyet 

     3 Kasım seçimleri öncesi birçok sendika yöneticisi gözünü milletvekilliğine çevirdi. İşçi ve memur sendikalarının bazı başkan ve yöneticileri, milletvekili aday adaylığı için çeşitli siyasi partilere başvuruda bulunurken, tercihler CHP ve AKP’de yoğunlaştı. 
     CHP’ye aday adaylığı için adı geçen Türk-İş Genel Başkanı Bayram Meral ve DİSK Genel Başkanı Süleyman Çelebi de kesin kararını henüz vermedi. Çelebi, DİSK’in taleplerini CHP’ye ilettiklerini, partinin seçim bildirgesinin tamamlanmasını beklediklerini, taleplerinin bildirgede yer alıp almamasına göre adaylık kararı alınacağını belirtti. Çelebi, sendikadan kimin aday gösterileceğine Başkanlar Kurulu’nun karar vereceğini söylerken, Meral’in de Ankara’dan aday adaylığı için CHP’ye başvurabileceği kaydedildi. 
     Hak-İş Genel Başkanı Salim Uslu ise, AKP’nin milletvekilliği önerisini reddetti. 
     
     Adaylar ve partiler... 
     Sendikacılar ve girmek istedikleri partiler de şöyle sıralandı 
     CHP Türk-İş Genel Başkanı Bayram Meral, DİSK Genel Başkanı Süleyman Çelebi, Türk-İş Bursa Bölge Temsilcisi Mehmet Kanca, Petrol-İş Samsun Şube Başkanı Sabahattin Çam, Teksif Balıkesir Şube Başkanı Hüseyin Akyüz. 
     AKP BASK Genel Başkanı Resul Akay, Memur-Sen Genel Başkanı Fatih Uğurlu, Hak-İş Genel Başkan Yardımcısı Hüseyin Tanrıverdi, Dok Gemi-İş Genel Başkanı Nazım Tur, Harb-İş Genel Eğitim Sekreteri İhsan Altun Kayseri, Türk-İş Kadın İşçileri Bürosu eski Başkanı Rahime Akdoğan, Tarım-İş Bursa Şube Başkanı Şaban Tuğ, Şeker-İş Afyon Şube Başkanı Şükrü Balık. 
     DYP Tez Koop-İş Genel Eğitim Sekreteri Hakan Topaloğlu, Yol-İş Adana Şube Başkanı Ramazan Kaçar, Tes-İş Adana Şube Başkanı Veysel Eroğlu. 
     MHP Türk Metal Sendikası eski yöneticileri Refik Üstün ve Erdoğan Aslıyüce. 
     



 SİYASET 














</TEXT>
</DOC>
