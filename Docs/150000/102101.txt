<DOC>
<DOCNO> 102101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur07.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadınını sokak ortasında bıçaklayıp öldürdüler... 
</HEADLINE>
<TEXT>

     Adana'da bir hayat kadını, bıçaklanarak öldürüldü. 
     Emniyet Müdürlüğü yetkililerinden alınan bilgiyye göre, Emine Arslan 35 , Kurtuluş Mahallesi Dr. Ali Menteşoğlu Caddesi'nde, saat 02.45 sıralarında bıçakla yaralanmış halde bulundu. 
     Aynı caddede evi bulunan Mahmut Zat'ın 37 polise haber vermesi üzerine olay yerine gelen ekipler, Emine Arslan'a, kim tarafından bıçaklandığını sordular. Arslan, kendisini Mahmut Zat'ın kardeşi Ahmet Zat'ın bıçakladığını söyledi. 
     Daha sonra 112 Acil Servis tarafından Devlet Hastanesi'ne kaldırılan Emine Arslan, müdahaleye rağmen kurtarılamadı. 
     Olayla ilgili olarak, Mahmut Zat'ın evinde yapılan aramada, Emine Arslan'a ait iç çamaşırları ve çanta bulundu. 
     Gözaltına alınan Mahmut Zat'ın sorgulamasında, Emine Arslan ile sık sık görüştüğünü, çoğu zaman da kendi evinde kaldığını söylediği öğrenildi. 
     Yetkililer, Emine Arslan'ın ölümü ile ilgili olarak Mahmut Zat, Abdullah Samen, Yusuf Zat ve Ahmet Zat'ın gözaltına alındığını, sanıkların sorgulamalarının sürdürüldüğünü belirttiler. 
     





</TEXT>
</DOC>
