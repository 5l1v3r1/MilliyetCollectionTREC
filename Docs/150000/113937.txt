<DOC>
<DOCNO> 113937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur18.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Sandıktan ne çıkacak belli değil 
</HEADLINE>
<TEXT>

     Dokuzuncu Cumhurbaşkanı Süleyman Demirel, "Seçim sandığından ne çıkacak belli değil. Siyaset her gün sabahleyin kendi şartlarıyla ve kendi çözümleriyle beraber gelir" dedi. 
     Çırak Eğitim ve Öğretim Vakfı'nın binasının açılışına katılan Demirel, güncel konulara ilişkin soruları yanıtladı. Demirel, "Recep Tayyip Erdoğan'ın başbakan olamaması durumunda iki başlılık olacağı söyleniyor. Benzer durum, Sayın Cindoruk döneminde sizin için de söylenmişti. İki başlılık olur mu" sorusu üzerine şunları söyledi 
     "Söylediğiniz şeylerin hiç birbiriyle benzerliği yoktur. Çünkü biz, 1987'ye kadar yasaklıydık ve 1987'de yasakları delerek seçime gittik. Yani bir benzerlik falan yoktur. Şimdi bunlar tasa edilecek, kaygılanacak şeyler değildir. Seçim sandığından ne çıkacak belli değil. Siyaset her gün sabahleyin kendi şartlarıyla gelir ve kendi çözümleriyle de beraber gelir. Onun için sandıktan ne çıkacak, Türkiye'nin o günkü durumu ne olacak, nasıl şekillenecek bugünden onları tahmin etme imkanı yoktur." Demirel, ABD'nin olası Irak operasyonunda Türkiye'nin nasıl bir rol üstlenmesi gerektiğine ilişkin soru üzerine de, "Kimse bilmiyor onu, ben de bilmiyorum. İnşallah öyle bir şey olmaz" dedi. 
     





</TEXT>
</DOC>
