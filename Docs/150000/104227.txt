<DOC>
<DOCNO> 104227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/soneko23.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 88 puanlık düşüşle günü noktaladı 
</HEADLINE>
<TEXT>

     İMKB Bileşik Endeksi, 2. seansta 48.85 puan düşerek, 9,277.27 puandan kapandı. 
     Hisse senetleri ikinci seansta, ortalama yüzde 0.52 oranında değer yitirdi. 
     İlk seanstaki 38.81 puanlık azalış dikkate alındığında, borsa endeksi günün tamamında 87.66 puan geriledi. Hisse senetlerindeki günlük değer kaybı ise yüzde 0.94 oldu. 
     Seansa 2.32 puan artışla 9,328.44 puan seviyesinde başlayan endeks, ilk yarıyı 64.51 puan düşüşle 9,263.93 puandan geçti. 
     Endeks, seans içinde en düşük 9,201.24 puanı, en yüksek de 9,359.14 puanı gördü. 
     Kapanışta mali endeks 17.01 puan düşüşle 11,014.99 puana, sanayi endeksi 51.76 puan düşüşle 9,163.01 puana, hizmetler endeksi 94.66 puan düşüşle 6,508.51 puana indi. 
     Böylece ilk seansa göre mali grup hisseler ortalama yüzde 0.15, sanayi grubu hisseleri ortalama yüzde 0.56 ve hizmetler grubu hisseleri de ortalama yüzde 1.43 oranında değer yitirdi. 
     İşlem gören toplam 294 hisse senedinden 157'si değer kaybederken, 60 hisse senedi değer kazandı. 77 hissenin fiyatında ise değişiklik olmadı. 
     Seansta, 81 trilyon 127 milyar 114 milyon liralık işlem hacmi kaydedildi. İki seanstaki işlem hacmi toplamı da 170 trilyon 648 milyar 383 milyon lira oldu. 
     Yapı Kredi Bankası, Sabancı Holding, Garanti Bankası, Beko Elektronik ve Otakar en yoğun işlem gören hisse senetleri oldular. 
     





</TEXT>
</DOC>
