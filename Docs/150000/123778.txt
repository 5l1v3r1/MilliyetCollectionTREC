<DOC>
<DOCNO> 123778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sonspo11.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal Sağlam adımlarla yürümek istiyoruz 
</HEADLINE>
<TEXT>

     Birinci Süper Futbol Ligi'nde aldığı başarılı sonuçlarla bir anda zirve mücadelesine ortak olan Gençlerbirliği'nde teknik direktör Ersun Yanal, sağlam adımlarla yürümek istediklerini söyledi. 
     Yanal, kısa vadeli dönemde, önlerinde 2 hafta içinde 3 zorlu maç bulunduğunu kaydederek, ''öncelikle bu karşılaşmalardan kayıpsız ayrılmalıyız'' dedi. 
     Yanal, hafta sonu Bursaspor ile yapacakları maçın çok zorlu geçeceğinin bilincinde olduklarını ifade ederek, şunları söyledi 
     ''2 hafta içinde, biri Türkiye Kupası'nda olmak üzere, 3 zorlu maç yapacağız. Hepsini de kazanmak istiyoruz. İlk olarak Bursaspor ile bir maçımız var. Bursaspor zor bir rakip. Oyunumuzu onlara kabul ettirmek zorundayız. Öte yandan, konumumuzu koruyabilmemiz için ligin devre arasında çok çalışıp, ikinci yarıya daha da iyi başlayabilmeliyiz.'' Futbolcular El Saka, Ahmed Hassan ve Deniz Barış ise yaptıkları ortak açıklamada, 3 maçı da kazanıp tatile rahat bir kafayla çıkmak istediklerini ifade ettiler. 
     Kırmızı-siyahlı futbolcular, bu 3 karşılaşma ile ilgili olarak, ''Kaza istemiyoruz. Ancak, biz bu başarılara koşarken, taraftarlarımızın da bizi yalnız bırakmalarını kabullenemiyoruz. Hafta sonu yapacağımız maçta tüm taraftarlarımızı maça bekliyoruz'' diye konuştular. 
     





</TEXT>
</DOC>
