<DOC>
<DOCNO> 143712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur06.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak muhalifleri Ankara toplantısına geniş güvenlik önlemleri 
</HEADLINE>
<TEXT>

     Irak'taki bazı muhalif gruplarla Türk ve Amerikalı yetkilileri biraraya getiren Ankara toplantısı, Devlet Konukevi'nde başladı. 
     Toplantıda Türk heyetinde, Dışişleri Bakanlığı Müsteşar Yardımcısı Ali Tuygan, Ortadoğu Dairesi Genel Müdürü Tahsin Burcuoğlu ile askeri yetkililer, ABD heyetinde de ABD Başkanı George Bush'un Irak Danışmanı Zalmay Halilzad ve diğer Amerikalı üst düzey yetkililer bulunuyor. 
     Tarafların Irak'ın geleceğine ilişkin görüşlerinin ele alındığı toplantıya, Irak Kürdistan Yurtseverler Birliği IKYB lideri Celal Talabani, Irak Türkmen Cephesi lideri Sanan Ahmet Aga, Irak Kürdistan Demokrat Partisi IKDP yetkilisi Neçirvan Barzani'nin yanı sıra Irak Ulusal Kongresi Başkanı Ahmet Çelebi, İslam Devrimi Yüksek Konseyi temsilcisi Abdülaziz El Hakimi ve diğer bazı grupların temsilcileri katılıyor. 
     Bu arada, dünkü toplantı sırasında Devlet Konukevi'nin önünde eylem yaparak, özellikle IKYB lideri Talabani'ye zor anlar yaşatan Kamu Sen üyelerinin eylemi nedeniyle bugün geniş güvenlik önlemlerinin alındığı gözlendi. 
     





</TEXT>
</DOC>
