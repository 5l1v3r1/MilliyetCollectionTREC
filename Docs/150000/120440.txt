<DOC>
<DOCNO> 120440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/soneko34.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı Başbakanlık Erdoğan'ın hakkı,109'a ilave yapılsın 
</HEADLINE>
<TEXT>

     İstanbul Ticaret Odası İTO Yönetim Kurulu Başkanı Mehmet Yıldırım, ''Başbakanlık Tayyip Erdoğan'ın hakkı, 109'a ilave yapılsın'' dedi. 
     Tüketici Günleri Fuarı'nın açılışında gazetecilerin sorularını yanıtlayan Yıldırım, Erdoğan'ın Başbakanlığı için Anayasa'nın 109. maddesinde gereken değişiklik isteğine ilişkin bir soru üzerine, şu görüşleri dile getirdi 
     ''Halk, Tayyip Başbakan olsun diye bu imkanı verdi, Meclis'e gönderdi. Ben ortamın daha fazla gerginleştirilmemesi için bunun gündemden kalkmasından yanayım. Başbakanlık Tayyip Erdoğan'ın hakkı. Meclis çalışmasını yapsın. Meclis kısa zamanda bunu gerçekleştirirse sayın Cumhurbaşkanımızın da buna fazla karşı çıkacağını zannetmiyorum. Uyumlu bir şekilde bu gerçekleşir. Çünkü halkın oyu bunu göstermiştir. Bunu en kısa zamanda halletmek lazım. 109'a ilave yapılsın.'' Mehmet Yıldırım, ''Erdoğan Başbakan olsun mu '' şeklindeki bir soruya da, ''Niye olmasın, vatandaş ona demokratik olarak bu imkanı vermiş. Bunun dışında başka arayışlara girip ortalığı gergin tutmanın bir manası yok. Bunu yapmadığınız zaman yarın öbür gün o da Taahhütlerimi yerine getiremedim. Çünkü beni başbakan yapmadınız derse bizim söyleyecek bir şeyimiz olmaz'' dedi. 
     Yıldırım, türban tartışmasıyla ilgi olarak da ''TBMM Başkanı'nın son hareketini tasvip etmiyorum. Yani bir bezi ön plana kimse çıkaramaz'' diye konuştu. 
     





</TEXT>
</DOC>
