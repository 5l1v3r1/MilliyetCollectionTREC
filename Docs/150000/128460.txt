<DOC>
<DOCNO> 128460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yasam/yas02.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz melekler suçlu avlayacak 
</HEADLINE>
<TEXT>

Adli hemşirelik’ dersi alan 24 beyaz melek, delil toplama ve sorguda uzmanlaşıp, suçlu avında’ önemli rol oynayacak... 
     ÜMRAN AVCI İstanbul 

     ABD’den, Japonya ve İngiltere’ye kadar birçok ülkede yargıya destek personel olarak hizmet veren adli hemşireler’ ülkemizde de yetiştirilmeye başlandı. 
     Adli hemşirelik kadrosu açılmasıyla, beyaz melekler yalnızca tedavide değil, sorgu ve delil toplamada da görev yapacak. Adli hemşirelik dersi, İstanbul Üniversitesi İ.Ü. Adli Tıp Enstitüsü’nde, İ.Ü. Bakırköy Hemşirelik Yüksekokulu son sınıf öğrencilerine seçmeli’ olarak veriliyor. 
     Derslere devam eden 24 hemşire adayı, mezun olduktan sonra Adli Hemşirelik Sertifikası’ alacak. İstanbul Üniversitesi Adli Tıp Enstitüsü’nde yüksek lisans yapanlarsa, adli hemşirelik konusunda uzman olacak ve hastanelerde adli hemşire kadrosu açılmasını bekleyecekler. 
     
     Hocaları ABD’de eğitim gördü 
     ABD’de adli hemşirelik sertifikalı Mira R. Gökdoğan, ders verdiği öğrencilere, olay yerinin nasıl korunacağı, fotoğraflama, kroki çizimi, fiziksel delil ve deliller toplama, cinsel suç muayenesi gibi konularda temel bilgiler veriyor. 
     ABD’de 1970’li yıllardan beri adli hemşirelerin çocuk istismarı, ihmali ve kadına yönelik şiddetin önlenmesinde önemli bir yer tuttuğuna değinen Gökdoğan, uygulamayı şöyle özetliyor "Cebir, şiddet ve kriminal suçlarda mağdur ve sanığın ilk karşılaştığı sağlık personeli hemşireler. Acile ateşli silahla yaralanan bir hasta geldiğinde hayatını kurtarmak birinci sırada, ancak delil olabilecek kanlı kıyafetin korunması ayrı eğitim istiyor. Bu nedenle adli hemşirelik bir an önce kurulmalı." 
     
Cinsel suçlarda çok önemli      Suç delillerinin korunmasında ve özellikle cinsel suçlarda tecavüz mağduru kadınların ifadelerinin adli hemşire tarafından alınmasının avantaj sağlayacağını belirten Mira R. Gökdoğan, sözlerini şöyle bitiriyor 
     "Cinsel saldırılarda zaman geçtikçe belge ve izler yok olur. Bu nedenle özel eğitimli adli hemşirelerin, adli hekimlerle veya tek başına, yargı ve tıpla ilgili soruların çözümünde etkin rol alması gerekir. Ev içi şiddet, çocuk istismarı gibi mağdurun ihtiyaç duyduğu desteği bulması ve bu noktadan sonraki aşamalarda mağduru yönlendirmesi, adli hemşirelerin görevi arasındadır. Ayrıca muayene sırasında aletin neden kullanıldığı da anlatılmalıdır. 
     



 YAŞAM 
























</TEXT>
</DOC>
