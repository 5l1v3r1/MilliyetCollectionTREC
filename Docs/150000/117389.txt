<DOC>
<DOCNO> 117389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sonspo01.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da hedef galibiyet... 
</HEADLINE>
<TEXT>

     Ligde geçen hafta Kocaelispor'u yenerek zirve mücadelesini sürdüren Gaziantepspor, deplasmanda İstanbulspor'u yenerek galibiyet serisine devam etmek istiyor. 
     Kulüp profesyonel futbol şubesi sorumlusu Asım Atmaz, Kocaelispor'u yenerek 3 puan alıklarını ve üst sıralardaki yerlerini koruduklarını kaydetti. 
     Gaziantepspor'un iç ve dış sahada yaptığı tüm karşılaşmalara galibiyet parolasıyla çıktığını ifade eden Atmaz, ''Futbolcu ve teknik kadroya güvenimiz tam. Ligdeki iyi çıkışı sürdürmek için yönetim olarak tüm imkanlarımızı seferber ettik. Kalan 6 maçımızı da kayıpsız kapatmak istiyoruz''dedi. 
     İstanbulspor maçına 3 puan için hazırlandıklarını ve yenilmezlik unvanını da sürdürmek istediklerini belirten Atmaz, şöyle konuştu 
     ''Daha önce de sürekli olarak belirttiğimiz gibi, ligde artık zor veya kolay maç kalmadı. Tüm takımlar birbirlerini yenmek için sahaya çıkıyor. Fenerbahçe, Galatasaray ve Beşiktaş dışındaki takımların kadroları hemen hemen birbirlerine denk. Bu nedenle zorlu karşılaşmalar oynanıyor. Takımlar, ileride kötü rüyalar görmemek ve düşme endişesi taşımamak için tüm maçlara sıkı hazırlanıyor. Zirvedeki yerimizi koruyabilmek için İstanbulspor maçını kazanmak istiyoruz. Birinci Süper Lig'de yer alan takımlar içinde en genç kadroya sahibiz. Bu takım mucizeler yaratıyor. 
     Gaziantepspor da ligde kendine ilk 5 içinde yer arıyor, özellikle bu yıl Türkiye Kupası'nı müzemize taşımak istiyoruz.'' Atmaz, yurtdışında devre arası kampı ve gelecek sezon için oyuncu arayışlarının sürdüğünü sözlerine ekledi. 
     Bu arada takımda Preko, Halit ve Maxim'in tedavileri ise sürüyor. 
     





</TEXT>
</DOC>
