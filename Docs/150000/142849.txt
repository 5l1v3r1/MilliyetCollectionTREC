<DOC>
<DOCNO> 142849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yazar/pulur.html </URL>
<DATE> 2003/03/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ver de kurtul kuşatması..." 
</HEADLINE>
<TEXT>

     Bir hiddet, bir şiddet, neymiş, Avrupa Mahkemesi neredeyse terör başı Abdullah Öcalan’ı haklı bulup affedecekmiş... 
     Bunun şaşılacak, hayret edilecek yanı var mı 
     Yıllardan beri bunu söyleyenleri "Muhibban - ı Avrupa" takımı, efendilerine jurnal edip "İşte Sevr sendromuna tutulmuş jakobenler" diye jurnal etmiyor muydu 
     
     ASLINDA bu yazıyı hiç yazmamak gerekir ama, "Yeni Şafak"ın perşembe günkü manşetini görünce dayanamadık 
     "Ver kurtul kuşatması" 
     Vay vay vay 
     Neymiş bu kuşatma 
     Bir taraftan Amerika "Savaşa gel " diyor, bir taraftan Avrupa Kıbrıs’ı istiyor, mahkemesinin "Apo kararı" ise çift katlı ekmek kadayıfının kaymağı... 
     
     İNANIN bütün bunlar, bizim için asla ve kat’a şaşırtıcı değil, biz "Sevr " derken bugünleri düşünüyorduk, zira görünen köy kılavuz istemiyordu. 
     "Yeni Şafak"ın bu manşeti, kim bilir kimleri, hangi "Artin Kemaller"i kızdırmıştır, kim bilir 
     Biraz geç de olsa, tespit doğru da, bunun çözümü yok mu 
     Hiç olmaz olur mu 
     
     DİYECEKSİNİZ ki "Bu kuşatmadan nasıl çıkacağız " 
     Kuşatmanın adı ne 
     "Ver de kurtul kuşatması " 
     Vereceğiz, kurtulacağız, çok basit 
     Önce Kıbrıs’ı vereceğiz... 
     Niye vermeyelim, Kıbrıs’ın Türkiye’nin güvenliğiyle ilgili olmadığını ortaokul atlaslarına bakıp söyleyenler yok mu 
     O halde Kıbrıs gider. 
     
     GELİR arkadan Kürt sorunu... 
     Barzani ile Talabani’ye de verecek birkaç vilayet buluruz, oralar da gider, kurtuluruz. 
     
     ARKADAN Ermeniler gelir... 
     Madem verip kurtuluyoruz, onlara da önce tazminat, arkadan Doğu Anadolu, orası da gider kurtuluruz. 
     Verip kurtulmak varken, niye kavga edelim 
     Kalır, geriye Ege Denizi, kıta sahanlığı, onun da kurtuluşu, ver de kurtuldan geçer. 
     
     İŞTE gördünüz, bütün sorunları "Ver de kurtul" parantezine aldınız mı, her şey çözülüyor. 
     Hem Avrupa’yı memnun ediyorsunuz, hem "Muhibban - ı Avrupa"yı, yani içimizdeki Avrupa severleri, hem de Karen Fogg’un şekerlerini... 
     
     ASLINDA daha kestirmesi de var, böyle teker teker verip kurtulacağımıza, Sevr haritasını getirip, üzerine elimizi, altına da mührümüzü basarız olur biter 
     
     OLUP biter sanılır da, lakin bu Türk milletinin tarihinde bir de Kurtuluş Savaşı vardır da... 
     İstiklal Marşımızın yazarı Mehmet Akif "Allah bana bir daha böyle bir marş yazmayı nasip etmesin " demiş... 
     İnşallah ama, ya ederse 
     
     







Amerika bize yardım etmeli 


Doğrusu Bush’undan da, Irak’ından da, tezkeresinden de gına geldi 


Vah memleketim 


Ankara’yı bir kere daha aramayacağız’ 


Güçlü devlet olmak için 


Rahatsız ve iktidarsız 


Kabahatli kim 


Kıskaca karşı çare ne 


Ya içindeyiz çemberin ya da içinde 


"Ver de kurtul kuşatması..." 


Johnson mektubu ve Bush 


Neden kalkınmış tek Müslüman ülke yok 10 


Mektuplarım var 


Ondülacı’ Mehmet’ten kuaför Erdem’e 


İKV’nin başına Diyarbakırlı yetim Ökütçü’ 


</TEXT>
</DOC>
