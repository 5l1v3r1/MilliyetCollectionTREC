<DOC>
<DOCNO> 106438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/guncel/agun.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanistler yine avda 
</HEADLINE>
<TEXT>

Lara Falay’ın intiharının ardından kabuklarına çekilen satanistler, okulların açılmasına az bir zaman kala "www.metalmilitan.8k.com" internet sitesiyle yeni kurban arayışına girdi 
     BURCUM DEVREZ İstanbul 

     Yeni eğitim - öğretim döneminin yaklaşmasıyla satanistler de sanal ortamda propaganda yapmaya başladı. Sessizliklerini bozan bir grup satanist, kurdukları "www.metalmilitan.8k.com" sitesiyle kendilerine yeni kurban arıyor. 
     Üsküdar Amerikan Lisesi öğrencisi Lara Falay’ın intiharının ardından kabuklarına çekilen satanistler, sanal ortamda tekrar ortaya çıktı. Kısa süre önce kurulan satanist siteyi 5 bin 621 kişi ziyaret etti. 
     
     Cennet yanacak... 
     Site kurucuları giriş yazısında "Cennet yanacak, cehennem olacak. Gündüz geceye karışacak, ateşler sönecek karanlık basacak, güneş doğmayacak, karanlık dağılmayacak... Cennetin suları çekilecek cehennemin ateşini söndürmeye yetmeyecek. Şeytan Allah’ı bir kez daha yenecek. Şeytan galip gelecek" diyor. 
     Siteye girerek üye olanlara bir e - posta adresi veriliyor. İkinci adımda ise chat odasına davet ediliyor. 
     Black metal grup şarkılarının, satanizmi simgeleyen şekillerin yer aldığı siteye giren satanist adaylarına "21 satanic nokta" adı altında satanizmin ilkeleri ezberletiliyor. 
     
     Boyun eğmektense öl 
     "21 satanic nokta"dan bazıları şöyle 

</TEXT>
</DOC>
