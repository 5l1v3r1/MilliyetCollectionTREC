<DOC>
<DOCNO> 131295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sonspo18.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, Yasir Elmacı'yı renklerine kattı... 
</HEADLINE>
<TEXT>

     Altay, Erzurumspor'dan ayrılan hücuma dönük orta alan oyuncusu Yasir Elmacı'yı renklerine kattı. 
     Altay Kulübü Asbaşkanı Nafiz Dede, yaptığı açıklamada, 23 yaşındaki oyuncunun kendilerine gelerek siyah-beyazlı takımda forma giymek istediğini bildirdiğini, teknik direktör Ümit Turmuş'un da onayını alarak bu futbolcuyu transfer ettiklerini söyledi. 
     Dede, Yasir'in bonservisinin elinde olduğunu ve lisans çıkarma konusunda sorun bulunmadığını bildirdi. 
     Siyah-beyazlılar, bir stoper ve bir orta alan oyuncusu daha transfer etmeyi planlıyor. 
     
     SİNAN'IN TRANSFERİ 
     Büyük takımların transfer listesinde yer alan Sinan için kendilerine henüz ''kabul edilebilir'' bir öneri gelmediğini kaydeden Dede, ''Sinan'ı takas yoluyla hiçbir kulübe vermeyi düşünmüyoruz. Bize teklif ettikleri parayla Sinan gibi bir başka oyuncu bulamayız. Eğer istediğimiz rakamlar verilmezse, Sinan ikinci yarıda da bizde oynar'' diye konuştu. 
     





</TEXT>
</DOC>
