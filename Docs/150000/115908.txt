<DOC>
<DOCNO> 115908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/akyol.html </URL>
<DATE> 2002/10/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Zorunlu bir cevap 
</HEADLINE>
<TEXT>

     SAYIN Emre Kongar, benim noktaladığım polemiği sürdürmeyi tercih etti. Elbette Huntington ve Özal’a değişik açılardan bakılabilir. Sosyal bilimlerde de mutlak tarafsızlık olamaz. Ama akademisyen bir sosyal bilimcinin objektif bir "metot" duyarlığı olmalıdır. 
     Sayın Kongar, Özal’ın "gizli şeriatçı" olduğunu ispat’ etmek için yeni spekülasyonlar geliştiriyor ama bu metot meselesi üzerinde durmuyor. 
     İşte benim üç temel eleştirim 
     
     BİR Sayın Kongar’a göre, Özal "toplumu İslama göre yönlendirmek için yapılan çalışmaları yetersiz görüyor" ve "çok yakınındaki bir politikacı"ya şöyle diyordu 
     "Asıl devleti İslamlaştırmak gerekir." 
     Bu, Anayasa’yı ihlal suçudur İdamlık suçtur Metot duyarlığı olan bir akademisyen böylesine bir iddiayı "Özal’ın çok yakınındaki bir politikacı dedi" diye kitabına koyamaz. 
     Sayın Kongar, kitabı ilk çıktığında telefonla bu konuyu eleştirmem üzerine "Özal’ın çok yakınındaki politikacı"nın adını bana söylemiş, ben de "o kişi Özal’ın çok uzağındadır, Adnan Kahveci’ye, Hüsnü Doğan’a, Keçeciler’e söylemediği bu sırrı ona mı söyleyecek " demiştim. 
     Özel telefon görüşmemizi daha fazla yazmıyorum. 
     Şunu söylemem gerekir Metot bakımından kim olduğu belirsiz, dolayısıyla gerçekliğinin tahkik’ edilmesi imkansız bir söylentiye ciddi bir eserde yer verilemez. 
     
     İKİ Özal, devleti küçültmek, işlevlerini daraltmak ve toplumda ekonomik rasyonelliği geliştirmek istiyordu. Bu eleştirilebilir ama inkar edilemez. 
     Devletin toplum üzerindeki egemenliğini küçültmek isteyen bir kimsenin, "asıl devleti İslamlaştırmak" gibi gizli bir totaliter devlet projesi olabilir mi 
     Böyle bir gizli proje devletin küçültülmesiyle, liberalleşmeyle bağdaşmaz. Toplumu tümüyle kapsayacak, özerk alanlar bırakmayacak totaliter, jakoben bir devlet yapılanmasıyla bağdaşır ancak... Bir sosyal bilimci, ileri sürdüğü bir iddianın, ne ölçüde gerçekçi’ olduğunu irdelemek zorundadır. 
     Yoksa, her liberal açılıma "devleti İslamlaştırmak" diye bakan bir komplo teorisi egemen olur zihinlere... Bilim dışı bir mistifikasyon analitik düşüncenin yerini alır. 
     
     ÜÇ Özal Türkiye’yi Batı ile iktisaden ve siyaseten entegre etmek için en çok çalışmış liderdi. AİHM’ye ferdi başvuru hakkını, tam üyelik müracaatını o gerçekleştirmiş, onun politikalarıyla ekonomimiz büyük ölçüde Avrupa’yla entegre olmuştur. 
     Huntington da Özal’ın Körfez Savaşı’nda Batı’yı çok aktif olarak desteklemesindeki asıl amacının Türkiye’nin AB üyeliğini kolaylaştırmak olduğunu yazar. 
     Özal AİHM kararlarının ve Avrupa hukukunun geçerli olacağı, AB üyesi bir Türkiye’de mi "devleti İslamlaştırmak" gibi gizli bir komployu yürütüyordu 
     Metot bakımından aynı duyarsızlık .. 
     
     SAYIN Kongar ideolojik bir komplo’ isnat etmeden de Özal’ı eleştirebilir bazılarını ben de haklı bulurum. Ama mesele Özal değil, metot duyarlığıdır. Başkaları da Sayın Kongar’ı metot duyarsızlığıyla eleştirmiştir. İşte iki kaynak 
     1 Prof. Dr. Servet Mutlu, "Bir Kitap Üzerine Düşünceler Emre Kongar’ın 21. Yüzyılda Türkiye’si", Türkiye Günlüğü, Kasım 1998, sf. 127 - 144. 
     2 Kurtuluş Kayalı, "Emre Kongar ya da Siyasal Konjonktürün Düşüncelerini Şekillendirdiği Tipik Bir Aydın Portresi", Türk Kültür Dünyasından Portreler, İletişim Yay. sf. 75 - 88. 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
