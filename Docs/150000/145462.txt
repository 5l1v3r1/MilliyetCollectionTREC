<DOC>
<DOCNO> 145462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun18.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İran topraklarına yeni bir füze düştü... 
</HEADLINE>
<TEXT>

     İran topraklarına dün akşam yeni bir füzenin düştüğü bildirildi. 
     İran hükümet kaynaklarının açıklamasında, Irak sınırı yakınlarındaki Kasrı Şirin kenti civarına düşen füzenin can ve mal kaybına yol açmadığı belirtildi. 
     Açıklamada, füzenin, koalisyon güçleri veya Irak güçlerinden hangisine ait olduğunun bilinmediği kaydedildi. Öte yandan, İran hükümeti sözcüsü Abdullah Ramazanzade, İran'da bulunan Irak rejimine muhalif Şii savaşçıların, savaşmak üzere Irak topraklarına geçişinin savaşın bitimine kadar yasaklandığını belirtti. 
     Ramazanzade, İran'da bulunan Bedir Kuvvetlerinin Irak'a geçişine izin verilip verilmeyeceği konusundaki soru üzerine, ''Savaşın sonuna kadar herhangi bir tarafın lehine hiçbir askeri faaliyete izin vermeyeceğiz. Sınırlarımız tamamen kapatılmıştır'' dedi. 
     Irak rejimine muhalif Şii örgüt Irak İslam Devrimi Yüksek Meclisi'nin ASRII İran'da eğitilen 10 bin ila 15 bin arasında adamı bulunuyor. 
     


     




</TEXT>
</DOC>
