<DOC>
<DOCNO> 146445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun20.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana’yı savaş alanına çeviren patlamada ölenlerin sayısı 8 oldu... 
</HEADLINE>
<TEXT>
Patlamanın sırrını bilirkişi çözecek 
Ekmek katkı maddeleri imalathanesinde meydana gelen patlamanın "sabotaj mı, yoksa kimyasal maddelerin etkileşimi sonucu mu " oluştuğuna bilirkişi karar verecek 
     ADANA DHA 

     Adana’da iki katlı binanın alt katında kurulu ekmek katkı maddeleri imalathanesinde önceki gün meydana gelen patlamada ölenlerin sayısı 8 olarak açıklandı. Bu kişiler dün toprağa verilirken, patlamanın kesin nedeni bilirkişi incelemesiyle saptanacak. 
     Adana Emniyet Müdürü Hüseyin Çapkın, sabotaj iddialarını dikkate aldıklarını, ancak enkaz kaldırıldıktan sonra yapılan incelemede patlama noktasının krom bir kazan olduğunu belirterek şöyle dedi 
     
     Patlayıcı kuvvetli değil" 
     "Patlama içeriden dışa doğru olmuş. İşyerinin niteliğine göre kimyasal tepkime olduğu sanılıyor. Çalışan 6 kişiden olay sırasında 3’ü dışarıdaymış. İşyeri açıkmış. Sahibi olan hanım da içerdeymiş. Nitekim cesedine ulaşıldı. Cesetler de bu krom kazanın çevresinde. Bir h kim koku da var. Uzmanlara göre, kimyasal bazı maddelerin etkileşimi sonucu böyle bir patlama meydana gelebiliyor. Patlayıcı çok kuvvetli değil, ama miktarı fazla gibi görünüyor. En ince ayrıntısına kadar incelenecek. Savcılığa intikal ettikten sonra bilirkişi bunu değerlendirecek." 
     
Kızını öperek gömdü      Melisa ve Sema Ökmen 5 ... Misafirliğe gittikleri akrabalarının evinin önünde oyun oynarken, Adana’yı cehenneme çeviren patlama meydana geldi. Abla Melisa ağır yaralanırken, enkaz altında kalan Sema ise feci şekilde can verdi. Sema için dün Küçükoba Mezarlığı’nda cenaze töreni düzenlendi. Baba Nezir Ökmen, battaniyeye sarılı küçük kızının cansız bedenini kucağında mezara kadar taşıdı. Son kez yüzünü öptüğü kızının cesedini mezarına bırakıp üzerine kendi elleriyle toprak atan Ökmen, "Melisa’nın da durumu ağır" dedi. 
     


GÜNCEL 


























</TEXT>
</DOC>
