<DOC>
<DOCNO> 118157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/guncel/gun11.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy’ün k busu suçüstü yakalandı 
</HEADLINE>
<TEXT>

76 yeri soyan sabıkalı hırsız Serdar Asan, son işinde yakayı ele verdi. Asan’ın suç ortağı taksici de gözaltına alındı... 
     İSTANBUL Milliyet 

     Kadıköy’de 76 ev ve işyerini soyan sabıkalı hırsız Serdar Asan 23 suçüstü yakalandı. 
     Polis tarafından takibe alınan azılı hırsız Serdar Asan, Rıhtım Caddesi’nde soymak için girdiği evden çıkarken gözaltına alındı. 
     
     Tatbikat yaptırıldı 
     Göztepe’deki bir apartmanda bulunan iki daireye tatbikat için getirilen Asan, evlere apartmanın dışındaki borular ile cam pervazlarından tırmanıp pencereleri tornavidayla açarak girdiğini anlattı. 
     Asan’a, çaldığı eşyaları taşıması için tanıdığı bir taksi şoförünün yardım ettiği belirtildi. Süleyman Hurma isimli taksicinin, 76 yeri soyan Asan’ı hırsızlık için gittiği yere bıraktığını, daha sonra da aynı yerden aldığı kaydedildi. 
     
     Üzerinden 3000 euro çıktı 
     11 ayrı suçtan aranan Serdar Asan’ın üzerinde 3 bin euro bulunduğunu anlatan yetkililer, taksi şoförü Süleyman Hurma’nın da gözaltına alındığını bildirdi. İşlemlerinin tamamlanmasının ardından Asan, Kadıköy Adliyesi’ne sevk edildi. 
     
     Gazetecilere saldırdılar 
     Aslan ifade verirken, adliye dışında bekleyen arkadaşları Rıfat Eltel ile Şehmuz Akman gazetecilere saldırdı. Gözaltına alınan Eltel ve Akman Kadıköy Merkez Karakolu’na götürüldü. 
     



 GÜNCEL 


















</TEXT>
</DOC>
