<DOC>
<DOCNO> 119581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur08.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan Atina'da... 
</HEADLINE>
<TEXT>

     AK Parti Genel Başkanı Recep Tayyip Erdoğan, temaslarda bulunmak üzere Yunanistan'ın başkenti Atina'ya geldi. 
     Erdoğan'ı, Venizelos Havaalanı'nda Türkiye'nin Atina Büyükelçisi Yiğit Alpogan karşıladı. 
     Erdoğan'a, genel başkan yardımcıları Yaşar Yakış, Vecdi Gönül ile bazı milletvekilleri, sivil toplum kuruluşları temsilcileri ve çok sayıda gazeteci eşlik ediyor. 
     Tayyip Erdoğan, uçaktan indikten sonra havaalanında düzen alan Yunan güvenlik güçlerini selamladı. 
     AKP Genel Başkanı Recep Tayyip Erdoğan, Atina'ya gelişinde askeri törenle karşılandı. Erdoğan uçağın merdivenlerinde görünür görünmez selam duran bir manga asker AKP liderini keyiflendirdi. Yunan Hava Kuvvetleri askerlerinin arasından yürürken yüzündeki tebessüm dikkat çeken Erdoğan'ı şehir merkezine getiren araca motosikletli polisler eskortluk yaptı. 
     Sabahın erken saatleri olmasına rağmen Erdoğan için bütün güzergah boyunca trafik kesildi. 
     Bu arada, havaalanına Türk Bayrağı asılmadığı için, heyette bulunan Türk-İspanyol İş Konseyi Başkanı Zeynel Abidin Erdem, yakasındaki Türk ve Yunan bayraklarından oluşan rozeti çıkararak, durumu protesto etti. 
     
</TEXT>
</DOC>
