<DOC>
<DOCNO> 148702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/magazin/amag.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Playboy Cup 
</HEADLINE>
<TEXT>

İzmir Pınarbaşı pistinde yapılacak Mutlu Cup 2003’te ünlü çapkınlar da pilotluk yapacak 
     YAŞAR ÇAKMAK 

     SAFARİ Motorsporları tarafından düzenlenen "Mutlu Cup 2003" 12 - 13 Nisan’da İzmir Pınarbaşı Pisti’nde başlayacak 15 pilot yarışacak. "Mutlu Cup"ın üçüncüsünü organize edenler, öncekilerden renkli bir yarış ortaya çıkarmak için pilotlar arasına playboyları da kattı. Artuğ Aysal, Önder Çiner, Ali Yener, Haluk Sevgen, Erkut Kızılırmak, Rıfat Sarıcaoğlu, Ekrem Vardar, Gökhan Yeşilkaya, Cihat Kızıldel, Zeyno Pelin Deniz ile Celal Sencer Kalkavan’ın yarışacağı Mutlu Cup 2003’ü çapkınlıklarıyla ünlü Erdal Acar, Erdinç Acar, Ozan Şer ve Ragıp Dönmez renklendirecek. 
     
     Sondan birinci olur’ 
     SON model spor otomobil sahibi olan playboylar, yarışta diğer adaylar gibi Fiat Siena’larla yarışacak. Böyle bir yarışa ilk kez katıldığını söyleyen Ozan Şer, "Erdal Acar’a hiç şans tanımıyorum. Şehir içinde otomobil kullanamayan Erdal Acar’ın yapacağı en iyi derece sondan birincilik olur" dedi. Tek kadın yarışmacı olan Zeyno Pelin Deniz ise Şer’in aksine "Erdal, hepimizi pistten çıkarıp yarışmadan birinci çıkar" diye konuştu. Daha önce Amerika’da yarışmalara katıldığını belirten Erdinç Acar da iddialı olduğunu söyledi. 
     


MAGAZİN 
















</TEXT>
</DOC>
