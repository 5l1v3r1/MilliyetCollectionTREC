<DOC>
<DOCNO> 140458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/spo02.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Washi’ye kapı açıldı 
</HEADLINE>
<TEXT>

Oğuz Çetin, Brezilyalı golcüyü sağlıklı çıkması halinde idmanlara alacağını ve form tutması halinde görev verebileceğini açıkladı 
     YUSUF KOBAL 

     FENERBAHÇE Teknik Sorumlusu Oğuz Çetin, kalp rahatsızlığı yüzünden ülkesine dönen Washington’a sahip çıktı. Çetin, Sarı - Lacivertli yönetimin uzun süredir oyaladığı Brezilyalı golcüyü sağlıklı bir şekilde karşısına çıkması halinde antrenmanlara alacağını, çalıştıracağını ve form tuttuğu zaman da görev vereceğini söyledi. 
     WASHİNGTON’A şu anda ihtiyacı olmadığını belirten Oğuz Çetin, "Ancak sözleşmeli oyuncumuz. İdari ve sağlık açısından sorunlarını çözmüşse, takıma katılmasında sakınca yok. Her oyuncumuz gibi Washington’dan da faydalanırım" dedi. Asbaşkan Murat Özaydınlı ise "Sağlığıyla ilgili tereddütlerimiz sürüyor" açıklamasını yaptı. 
     
     Fenerbahçe günlüğü 
     Ceyhun’a terapi 
     SON haftaların formsuz ismi Ceyhun’u, Galatasaray maçına hazırlamak için teknik heyet seferber oldu. Başta Oğuz Çetin olmak üzere takım arkadaşları, sağlık ekibindeki psikologlar, yıldız oyuncuyu motive edebilmek için kolları sıvadı. Ceyhun ile bire bir görüşmeler yapan Çetin’in "Sendeki özellikler az sayıda futbolcuda var. Moralini bozma. Arkandayız" dediği öğrenildi. 
     
     Serhat’tan kötü haber 
     UZUN süredir sol diz altında ödem bulunan Serhat’ın dün MR’ı çekildi. Genç golcü ağrıları nedeniyle idman yapamadığını, Galatasaray maçında forma giyemeyeceğini söyledi. Kulüp doktoru İsmail Başöz ise tedavisi devam eden Serhat için "Ne zaman oynayabileceği konusunda bir süre veremeyiz" dedi. Bu arada Stevic’in de hazır olmadığı açıklandı. 
     
     River Plate resti çekti 
     ORTEGA konusunda Fenerbahçe ile anlaşmaya varamayan River Plate Kulübü, transferin çıkmaza girdiğini açıkladı. Kulüp yetkilileri, "Ortega için 7 milyon dolar ödeyen Fenerbahçe, 5 milyon dolara razı olduğunu söyledi. Ancak biz bu parayı vermeyiz" dediler. Futbol Şube Sorumlusu Sadettin Saran ise menajer Caliendo yüzünden görüşmelerin tıkandığını belirtti. 
     



 SPOR 







bnba.jpg 

















</TEXT>
</DOC>
