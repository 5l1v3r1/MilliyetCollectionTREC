<DOC>
<DOCNO> 124308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/siyaset/siy01.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal İşkenceden başka bahane bulun 
</HEADLINE>
<TEXT>

Baykal, İşkence kalkacak mı ’ diyen İngiliz bakana, Evet artık siz başka bahane bulun’ yanıtını verdi 
     SALİHA ÇOLAK Ankara 

     Kopenhag öncesi Türkiye’ye gelen Avrupalı bakanlar ve diplomatlarla Baykal arasında ilginç diyaloglar yaşandığı ortaya çıktı. İngiltere Dışişleri Bakanı Jack Straw’ın, Baykal’a, "İşkenceyi kaldıracak mısınız " diye sorması üzerine Baykal’ın "Evet, artık siz başka bahane bulun" dediği öğrenildi. 
     Görüşmede Baykal, Türkiye’nin AB yolunda ilerlemesini sağlayacak köklü değişiklikler yaptığını anlatırken Straw, bir muhalefet partisi olarak CHP ile dertleşebileceğini düşünüp, "Bu yasalar tamam da, AKP bunları uygulama konusunda samimi mi Gerçekten bu yasalar çıkacak mı, işkenceyi kaldırabilecek misiniz Tüm bunları yapacak mı Yoksa bu değişiklikler görüntüde mi kalacak " diye sordu. Baykal ise Straw’a, iktidarla aynı yaklaşımda olduğunu gösteren bir yaklaşımla yanıt verdi. Baykal, "Evet, tüm bu değişiklikleri yapacağız, yasaları çıkaracağız, uygulamasını da yapacağız. İşkence kalkacak. Hiç şüpheniz olmasın. O dönem kapandı. Bizi Avrupa’ya almamak için artık başka bahane bulmanız gerekecek. Sığınacağınız bir insan hakları bahaneniz olmayacak’ dedi. 
     



 SİYASET 












</TEXT>
</DOC>
