<DOC>
<DOCNO> 128727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/myilmaz.html </URL>
<DATE> 2003/01/04/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Ali Suat Ertosun’dan açıklama 
</HEADLINE>
<TEXT>

     T.C. Adalet Bakanlığı Ceza ve Tevkifevleri Genel Müdürü Ali Suat Ertosun’un açıklamasıdır 
     Gazetenizin 04.12.2002 tarihli nüshasında yayımlanan ve şahsınız tarafından kaleme alınan "Vatandaş seninle gurur duyuyor Hasan Hoca..." başlıklı yazıyla ilgili olarak aşağıda belirtilen hususların açıklanmasında yarar görülmüştür. 
     Yazıda özetle, Hasan Basri AYDIN adında 75 yaşındaki emekli bir edebiyat öğretmeninin haksızlıklara isyan ederek, kamu görevlilerini, Cumhurbaşkanı, Başbakan, Bakan diye ayırmaksızın dilekçe ile uyarması nedeniyle yedi kez cezaevine girdiği, haksızlıklara duyarsız kalamayan örnek bir vatandaş olarak dilekçe yazma hakkını kullandığından, ağır cezada yargılanarak 3 yıl 4 ay hapis cezasının reva görüldüğü belirtilerek, kişi adeta kahramanlaştırılmaktadır. 
     Halbuki, bu yazı yazılmadan önce kişinin neden mahk m olduğu incelenmiş olsa idi gerçek durum ortaya çıkacak ve bu şahsın bir kahraman olmadığı anlaşılacaktı. 
     Mektuplardaki sözler, anılan kişinin psikolojik durumunu, yoruma gerek bırakmayacak kadar açıklıkta yansıtmaktadır. Elbette demokrasilerde vatandaşların dilekçe verme, kamu hizmetlerini, kamu görevlilerini eleştirme, hatta protesto etme hakları vardır. Ancak hiçbir demokratik toplumda vatandaşların, kamu görevlilerinin namus ve şereflerine, yaptıkları hizmet nedeniyle kişilik haklarına saldırma özgürlükleri bulunmamaktadır. 
     Adı geçenin bağımsız mahkemelerce yargılanarak, mahk m edilmiş olması dikkate alınıp, olayın ayrıntılı olarak incelenerek söz konusu yazının yazılması gerekirken, bunun yapılmadan aceleyle yazılmış olması bir talihsizliktir. 
     Bu mektup nedeniyle anılan kişinin Ankara 6’ncı Asliye Ceza mahkemesinin 05.11.2001 gün, 2000 1083 esas, 2001 1013 karar sayılı kararı ile 5 ay hapis cezası ile cezalandırılmasına karar verilmiş, karar temyiz edildiğinden dosya halen Yargıtay’da bulunmaktadır. 
     Ayrıca Hasan Basri AYDIN Cumhurbaşkanına gıyabında hakaret, Hükümetin manevi şahsiyetini ve Türkiye Büyük Millet Meclisi’ni alenen tahkir ve tezyif etmek suçlarından bağımsız mahkemeler tarafından yargılanarak mahk m olmuştur. 
     Yazıda eski Adalet Bakanı Sayın Hikmet Sami TÜRK’ün emir vererek dava açtırdığı iddiasının da gerçekle ilgisi bulunmamaktadır. Yapılan işlem Cumhurbaşkanına ve TCK’nun 159 1 maddesinde belirtilen kurumlara hakaret halinde, TCK’nın 160 son maddesi gereğince Adalet Bakanlığı’nca soruşturma izninin verilmesinden ibarettir. Cumhuriyet savcılarına dava açılması için herhangi bir emir verilmesi söz konusu değildir. Soruşturma iznini alan Cumhuriyet savcısı soruşturmayı yaparak, dava açılıp açılmamasına kendisi karar vermekte, karar bağımsız mahkemelerce oluşturulmakta ve Yargıtay’dan da geçerek kesinleşmektedir. 
     Söz konusu yazı, gece - gündüz demeden kendisine yüklenen kamu görevini en iyi şekilde yapma çabası içerisinde bulunan kamu görevlileri olarak, Bakanlığımız ve teşkilatımız mensuplarını derinden yaralamıştır. Bundan sonra bu tür yazıları yazmadan önce, meselenin anlaşılabilmesi için ilgililerin bilgisine başvurulacağını ümit ediyoruz. 
     Kamuoyunun gerçekleri öğrenmesi bakımından cevabımızın yayımlanmasını rica ederim. 
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
