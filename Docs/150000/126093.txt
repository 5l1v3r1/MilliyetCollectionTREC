<DOC>
<DOCNO> 126093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur15.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını uyurken öldürdü... 
</HEADLINE>
<TEXT>

     Adana'nın Ceyhan İlçesi'nde 16 yaşındaki genç, kendisine işkence yaptığını iddia ettiği babasını, uyurken pompalı tüfekle öldürdü. 
     Alınan bilgiye göre, Emek Mahallesi'nde, Adana'daki evlerinden birkaç gün önce kaçıp, Ceyhan'da bulunan amcası Muharrem C.'nin evine yerleşen Ö.C. 16 , kendisini götürmek için gelen babası Kazım C.'nin 40 başına, uyurken av tüfeğiyle tek el ateş etti. Kazım C. olay yerinde öldü. 
     Olaydan sonra kaçan, ancak güvenlik güçlerinin operasyonu sonucu silahla yakalanarak gözaltına alınan Ö.C.'nin, Emniyet Müdürlüğü'nde verdiği ifadede, babasının kendisine sürekli işkence yaptığını söylediği bildirildi. 
     Ö.C., Adana'nın merkez Yüreğir İlçesi Sofulu Beldesi'nde oturduklarını, Ceyhan'a gelen babasına ''geri dönmeyeceğini'' söylemesi üzerine, babasının kendisini ''tekme-tokat dövdüğünü'' anlattı. Ö.C.'nin ayrıca ''Babam hem beni hem de annemi dövüyor ve işkence yapıyordu. Dayanamadığım için amcamın evine sığındım ama yine beni rahat bırakmadı'' dediği öğrenildi. 
     Gözaltına alınan Ö.C.'nin Adliye'ye sevk edileceği bildirildi. 
     





</TEXT>
</DOC>
