<DOC>
<DOCNO> 141059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo35.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Diyarbakırspor maçının hazırlıklarını sürdürüyor... 
</HEADLINE>
<TEXT>

     Bursaspor, hafta sonunda deplasmanda yapacağı Diyarbakırspor maçının hazırlıklarını sürdürüyor. 
     Vakıfköy Orhan Özselek Sosyal Tesisleri'nde, teknik direktör Erdoğan arıca yönetiminde yapılan ve yaklaşık 2 saat süren antrenman, ısınma koşularıyla başladı. 
     Sakatlıkları süren Tayfun ve Murat'ın katılmadığı antrenmanın ikinci bölümünde Arıca, takımı 2 gruba ayırdı. Bir grup, prese dayalı gol çalışması yaparken, diğer grup savunma organizasyonları üzerinde durdu. 
     Oldukça sert geçen, Ömer ve Okan'ın hafif sakatlıklar geçirdikleri antrenmanın 3. bölümünde yapılan çift kale maçı, A takım, Mustafa Şahintürk'ün golüyle 1-0 kazandı. 
     Antrenmanın son bölümünde yapılan penaltı yarışını ise Majdan, Kelemen, Serdar ve Cenk'ten oluşan kaleciler grubu kazandı. 
     





</TEXT>
</DOC>
