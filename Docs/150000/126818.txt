<DOC>
<DOCNO> 126818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo05.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüpler, transfer için 1 Ocak'ı bekliyor... 
</HEADLINE>
<TEXT>

     Profesyonel futbol kulüpleri, ikinci transfer dönemi için 1 Ocak 2003'ü bekliyor. 2. transfer dönemi 31 Ocak'ta sona erecek. 
     Futbol Federasyonu ''Profesyonel Futbol Ve Transfer Talimatı''nın 23. maddesine göre, Türkiye'de transfer yılda 2 kez yapılabilirken, futbolcular ise sözleşmelerinin en az 12 aylık olması nedeniyle yılda ancak 1 kez takım değiştirebiliyor. 
     Futbolda ilk transfer dönemi 15 Haziran-31 Ağustos tarihleri tarihleri arasında uygulanmıştı. 
     
     UEFA'YA BAŞVURU YAPILDI 
     Kulüpler Birliği'nin isteğiyle Futbol Federasyonu, ''Bir sezonda ancak bir kez transfer yapılır uygulamasnıın '' bir defaya mahsus kaldırılması için UEFA'ya başvurdu. Kulüpler, özellikle futbolcuların bu talimat nedeniyle mağdur olduğunu ileri sürerek böyle bir talepte bulunurken, UEFA'nın yanıtını en geç 27 Aralık Cuma günü vereceği öğrenildi. 
     





</TEXT>
</DOC>
