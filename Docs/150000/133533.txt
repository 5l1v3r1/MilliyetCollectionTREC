<DOC>
<DOCNO> 133533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun03.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Kuzey Irak’a iki koldan girecek 
</HEADLINE>
<TEXT>

Türkiye, Kuzey Irak’a, Orgeneral Fevzi Türkeri komutasındaki 2. Ordu’ya bağlı iki kolordudan seçilen birlikler gönderiyor 
Güvenlik yayı oluşturacak 7. Kolordu ile Jandarma Asayiş Kolordusu birlikleri Atilla Işık ve Erdal Ceylanoğlu komutasında... 
     Serpil ÇEVİKCAN 

     Irak operasyonuyla ilgili planlama çalışmaları sonuçlandırılırken, operasyonu yürütecek ABD’li ve Türk komutanlar da gündemin ön sıralarına çıkmaya başladı. ABD’nin Irak operasyonunun tepe noktasında Merkez Kuvvetler Komutanı Orgeneral Tommy Franks’in yer alacağı biliniyordu. Türkiye açısından kritik önem taşıyan Kuzey cephesinde konuşlanacak Amerikan 4. tümenine de Tümgeneral Raymond Odierno’nun komuta edeceğini dün Milliyet duyurmuştu. K. Irak’ın güvenliği ise Genelkurmay ile ABD arasında varılan uzlaşma uyarınca, merkezi kararg hı Malatya’da bulunan 2. Ordu’ya ait olacak. 
     
     TSK’NIN GÜVENLİK YAYI 
     Orgeneral Fevzi Türkeri’nin komutasındaki 2. Ordu’ya bağlı Diyarbakır merkezli 7. Kolordu ile Van merkezli Jandarma Asayiş Kolordusu’na bağlı birlikler de Kuzey Irak’ta TSK’nın "güvenlik yayını" oluşturacaklar. 
     7. Kolordu’ya, geçmişte Genelkurmay Genel Sekreterliği de yapan Korgeneral Atilla Işık, Jandarma Asayiş Kolordusu’na da Korgeneral Erdal Ceylanoğlu komuta ediyor. Korgeneral Ceylanoğlu’na bağlı komando birliklerinin Kuzey Irak’ta oluşacak güvenlik yayında muhtemel göç olaylarını karşılamak ve insani yardımı organize etmekle görevli olacakları belirtiliyor. 7. Kolordu’ya bağlı birliklerin ağırlığını ise mekanize güçler oluşturuyor. Bu birliklerin muhtemel karşı saldırıları bertaraf edecek şekilde de konuşlanacağı kaydediliyor. 
     
     GÜNEYDE BULUŞACAKLAR 
     Kulislere yansıyan bilgilere göre, Kuzey Irak’ta konuşlanacak silahlı kuvvetlerin pozisyonları şöyle olacak 

</TEXT>
</DOC>
