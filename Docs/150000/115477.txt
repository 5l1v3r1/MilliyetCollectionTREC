<DOC>
<DOCNO> 115477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur04.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi partilerin radyo ve televizyondaki propagandaları başlıyor 
</HEADLINE>
<TEXT>

     Milletvekili genel seçimine katılan siyasi partilerin radyo ve televizyondan propaganda konuşmaları, bugün saat 18.16'da başlayacak. 
     Yüksek Seçim Kurulu'nun YSK belirlediği esaslar çerçevesinde, propaganda hakkını kullanmayacağını bildiren Genç Parti dışında, seçime katılan 17 siyasi partinin temsilcileri, radyo ve televizyondan propaganda konuşmalarının ikincisini 2 Kasım Cumartesi günü yapacaklar. 
     Radyo ve televizyondan yayınlanacak 10'ar dakikalık propaganda konuşmalarının ilki, bu akşam saat 18.16'da başlayacak. 
     Her konuşma arasında 1'er dakika vokalsiz müzik yayını yapılacak, konuşma aralarında vatandaşların nasıl oy kullanacağını anlatan 2 drama yer alacak ve TRT'nin saat 20.00'deki ana haber bülteni için propaganda konuşmalarına 20 dakika ara verilecek. İlk gün konuşmaları saat 21.'te sona erecek. 
     Propaganda konuşması hakkını kullanacak 17 siyasi partinin radyo ve televizyondaki bugünkü konuşma sıraları ve saatleri şöyle 
     MHP 18 16-18 26, YTP 18 27-18 37, DSP 18 38-18 48, YP 18 49-18 59, ÖDP 19 00-19 10, CHP 19 11-19 21, DEHAP 19 27-19 37, İP 19 38-19 48, BTP 19 49-19 59, MP 20 21-20 31, ANAP 20 32-20 42, LDP 20 43-20-, SP 20 59-21 09, BBP 21 10-21 20, AK Parti 21 21-21 31, DYP 21 32-21 42, TKP 21 43-21-. 
     Siyasi partiler adına yapılacak propaganda konuşmaları banttan yayınlanacak, ancak LDP'nin, bugünkü ilk konuşmasını canlı olarak yapacağı öğrenildi. 
     Siyasi partilerin 10'ar dakikalık son gün konuşmaları ise 2 Kasım Cumartesi günü, 14.21-17.37 saatleri arasında yayınlanacak. Seçim günü yasaklarından önceki son propaganda konuşmalarının sırası ve saatleri de şöyle olacak 
     YTP 14 21-14 31, ANAP 14 32-14 42, SP 14 43-14 , TKP 14 54-15 04, BBP 15 05-15 15, DSP 15 16-15 26, eğitim draması 15 27-15 31, CHP 15 32-15 42, İP 15 43-15 , DYP 15 54-16 04, YP 16 05-16 15, ÖDP 16 16-16 26, BTP 16 27-16 37, eğitim draması, 16 38-16 42, MP 16 43-16 , DEHAP 16 54-17 04, LDP 17 05-17 15, AK Parti 17 16-17 26, MHP 17 27-17 37. 
     
     GÖRÜNTÜLÜ PROPAGANDA 
     TBMM'de grubu bulunan MHP, ANAP, DSP, DYP, AK Parti, SP ve YTP'nin 20 dakikaya ek olarak 10'ar dakikalık konuşma hakları daha bulunuyor. Anamuhalefet partisi DYP 40 dakika propaganda yapacak. İktidarın büyük ortağı MHP'nin toplam 50 dakika, koalisyonun diğer ortakları ANAP ve DSP'nin de toplam 45'er dakikalık konuşma hakları var. 
     MHP'nin 30 dakikalık ek propagandası 31 Ekim ve 1 Kasım'da, DSP'nin 25 dakika ek propagandası 28, 30, 31 Ekim ve 1 Kasım'da, ANAP'ın 25 dakika ek propagandası 29, 31 Ekim ve 1 Kasım'da, DYP'nin 20 dakika ek propagandası 31 Ekim ve 1 Kasım'da, SP'nin 10 dakika ek propagandası 31 Ekim'de, AK Parti'nin 10 dakika ek propagandası 31 Ekim ve 1 Kasım'da ve YTP'nin de 10 dakika ek propagandası 1 Kasım'da yayınlanacak. 
     Ek propaganda da DSP 11 dakika, ANAP 6 dakika 40 saniye, DYP ve MHP 10'ar dakika, SP 5 dakika, AK Parti 4 dakika görüntü kullanacak. Siyasi partilerin propaganda konuşmaları, TRT-1 Televizyonu ve Radyo 1 ile Antalya, Diyarbakır, Erzurum, Trabzon, Çukurova radyo istasyonlarından aynı zamanda yayınlanacak. 
     Özel radyo ve televizyon kuruluşları, bu propaganda konuşmalarını bütün konuşmaları yayınlamak koşuluyla aynı gün ve saatte yayınlayabilecekler. Bu kuruluşlar, TRT'de yayınlanacak konuşmalar dışında siyasi parti propaganda konuşmaları yayınlayamayacakları gibi, propagandaya ilişkin herhangi bir yayın da yapamayacaklar. 
     
     YAYIN YASAKLARI 
     Yazılı basın ile radyo ve televizyonlar, YSK'nın belirlediği yayın ilkelerini bugünden itibaren uygulayacak. Yayınlarda, 2 Kasım Cumartesi günü saat 18.00'e kadar bu ilkelere dikkat edilecek. 
     YSK'nın seçime 7 gün kala yayın kuruluşlarının uymalarını istediği kurallar şöyle 
     -Özel radyo ve televizyon kuruluşları, TRT'de yayınlanacak propaganda konuşmaları dışında, siyasi parti propaganda konuşmaları yayınlayamayacaklar ve propagandaya ilişkin herhangi bir yayın yapamayacaklar. 
     -Yazılı, sözlü ve görsel basın, siyasi bir partinin lehinde veya aleyhinde ya da vatandaşın oyunu etkileyebilecek yayınlar yapamayacak, siyasi reklam yayınlayamayacaklar. 
     -Kamuoyu araştırmaları, anketler, tahminler, bilgi iletişim telefonları yoluyla mini referandum gibi adlarla yayınlar yapılamayacak. 
     -Bu dönemde, siyasi partilerin propaganda çalışmaları, mitingleri ve her türlü etkinlikleri yalnızca siyasi bir partinin propagandasına yönelik olmamak, bütün siyasi partilerin katılımına açık olmak koşuluyla yazılı basın radyo ve televizyonlarda yorum yapılmaksızın haber olarak yayınlanabilecek. Ancak bu yayınlarda, siyasi partilerin propaganda etkinliklerinin haber formatına uygun biçimde, kısa konuşma ve görüntülerle yayınlanması, yalnızca bir siyasi partinin propagandasına yönelik yayından kaçınılması zorunlu olacak. 
     -Radyo ve televizyonlarda oy verme gününden önceki son 7 günlük sürede yine yalnızca bir siyasi partinin propagandasına yönelik olmamak, seçime katılan bütün siyasi partilerin katılımına açık olmak koşuluyla açık oturum ve benzeri tartışma programları yapılabilecek. Bu tür yayınlarda, radyo ve televizyon kuruluşlarının tarafsızlık, adalet ilkesine uygun bir tutum içinde olmaları gerekecek. 
     
     SEÇİM GÜNÜ YASAKLARI 
     2 Kasım Cumartesi gününden oy verme günü saat 18.00'e kadar seçim ve seçim sonuçlarıyla ilgili haber, tahmin ve yorum yapılmayacak. Saat 18.00 ile 21.00 arasında, ancak YSK tarafından seçimle ilgili olarak verilecek haber ve tebliğler yayımlanabilecek. 
     Saat 21.00'den sonra bütün yayınlar serbest olacak. YSK, gerek görmesi halinde saat 21.00'den önce de yayınların serbest bırakılmasına karar verebilecek. 
     





</TEXT>
</DOC>
