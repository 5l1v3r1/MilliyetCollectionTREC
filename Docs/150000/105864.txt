<DOC>
<DOCNO> 105864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/pulur.html </URL>
<DATE> 2002/09/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türk doktorun Ermeni hastası... 
</HEADLINE>
<TEXT>

     Prof. Dr. Hüsnü A. Göksel’i de kaybettik. O sadece kanser uzmanı bir doktor, bir cerrah değildi, sanatla, kültürle, siyasetle yakın ilgisinin yanında, Atatürkçü Düşünce Derneği’nin kurucularındandı. 
     Anılarını "Lacivert Mayolu Kız" adını verdiği kitapta ayrı ayrı hikayeler halinde toplamıştı. 
     
     AMERİKA’da Columbia Üniversitesi Hastanesi’nde çalışırken anlattığı bir olay vardır ki... 
     Dr. Göksel, Toraks Cerrahisi bölümünün başasistanıdır, dahiliye başasistanı telefon eder, akciğer kanseri, bir hastanın, acele ameliyat edilmesi gerekmektedir. Göksel, hastanın dosyasına bakar, ona "Mr. Edward Beybıyın" olarak tanıtılan hastanın gerçek adı "Yetvart Babayanödır, belli ki Türkiyelidir. 
     Hasta da, Hüsnü A. Göksel’in Türk olduğunu öğrenir, biraz konuştuktan sonra doktor, hastaya, ameliyat edileceğini söyler, hasta sorar 
     "Kim yapacak ameliyatı " 
     "Ben yapacağım " 
     
     ANADOLULU Ermeni, gözlerini kısar, yüzünde hafif bir gülümseme, doktorun elini tutar 
     "Kusura bakma evlat, gönül koyma bana, gücenme, biz seninle toprak kardeşiyiz, ama ben, sana ameliyat olmam. Bir Türk’ün bıçağı altına yatamam." 
     Dr. Göksel ne diyeceğini şaşırır, hasta onun elini, kendi ellerinin arasına alır 
     "Evlat, biz seninle toprak kardeşiyiz, anlatmaya kalkarsam ikimiz de rahatsız oluruz." 
     Birinci Cihan Savaşı’ndaki "tehcir olayı"nı çocukluğunda yaşamıştır, ellerini sıkıp tekrarlar 
     "Evlat, bana gücenmedin ya " 
     
     HÜSNÜ Göksel, profesöre gidip durumu anlatır, profesör "Olmaz öyle şey " der 
     "Burada din, dil, ırk, mezhep, renk, milliyet ayrıcalıkları ileri sürülemez. Senin hekimliğini beğenmeyebilir, cerrahlığını beğenmeyebilir, bilgini yetersiz bulup, senin kendisini ameliyat etmemeni isteyebilir, bunlar makul karşılanabilir. Ama senin milliyetini ileri sürerek ameliyatını başkasının yapmasını isteyemez. Ya sana ameliyat olacak, ya çıkıp gidecek." 
     
     HÜSNÜ Göksel, akşam, Yetvart Babayan’ı görmek ister, yatağı boştur, idare, bir Türk’e ameliyat olmamakta direndiği için onun çıkıp gitmesine seyirci kalmıştır. Oysa Dr. Göksel, hastayı bir başka cerrahın ameliyat etmesini ısrarla önermiş, ama kabul edilmemiştir. 
     
     HÜSNÜ A. Göksel bu olayı kitabında şöyle noktalar 
     "Beni, bugün bile hala üzen bir kuşkum var ya hastane idaresini benim zorlayıp da, bana ameliyat olmadığı için hastaneden çıkarılmasını benim istediğimi düşündüyse " 
     
     KİMDİ bu olayın suçlusu 
     Hüsnü Göksel’in, bu sorunun cevabını alıp, dünyaya gözlerini öyle yumduğunu sanmıyoruz. 
     Çünkü hala, milyonlarca insan, bu sorunun cevabını bulamıyor. 
     Ne biz, ne Ermeniler... 
     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
