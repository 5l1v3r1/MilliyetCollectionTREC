<DOC>
<DOCNO> 144759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun50.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava saldırılarında Bağdat'ta evler yıkıldı, insanlar sokakta kaldı 
</HEADLINE>
<TEXT>

     Bağdat'ta hasta oğlunu hastaneye götürdükten sonra evine dönen Şafa Hüseyin adlı kadın, evinin Amerikan-İngiliz hava saldırısında yerle bir olduğunu gördü. 
     Bağdat'ın Kadisiye mahallesindeki evinin taş yığını haline geldiğini, bütün eşyalarının yok olduğunu gören Şafa Hüseyin'in elinden, kocası ve çocuğunun sağ salim kurtulmasına şükretmekten başka birşey gelmedi. 
     Enkazdan bazı fotoğrafları çıkarmaya çalışan Şafa Hüseyin, ''Bağdat'tan gideceğim, ama nereye gideceğimi bilmiyorum. Ne param ne de gidecek bir yerim var'' dedi. 
     Mahalle sakinlerinin, dün TSİ 18.30'da yapıldığını söyledikleri saldırıda 5 ev daha yıkıldı, 12'si ise hasar gördü. Mahalle sakinleri, saldırıda birçok kişinin yaralandığını anlattılar. 
     Kadisiye'deki saldırıda evi yıkılan Hülayel El Cekafi de ''Bu gerçek bir terörizm. Masum insanlar evlerinde otururken kafalarına bombalar yağıyor. Amerika'ya soruyorum, bu terörizm değil mi '' diye konuştu. 
     Mahallenin bir başka sakini Said Abbas, ''Araplar nerede Müslümanlar nerede Evlerimiz yıkıldı, çocuklarımız öldürüldü ve onlar hiçbir şey yapmıyorlar'' diye yakındı. 
     





</TEXT>
</DOC>
