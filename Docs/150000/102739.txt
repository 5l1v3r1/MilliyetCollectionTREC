<DOC>
<DOCNO> 102739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo05.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan ile özel maç yapacak olan Milliler kampa girdi. 
</HEADLINE>
<TEXT>

     Avrupa Şampiyonası Eleme Grubu maçlarına hazırlanan dünya üçüncüsü A Milli Futbol Takımı'nın aday kadrosu, 21 Ağustos Çarşamba günü Trabzon'da Gürcistan ile yapacağı özel maç için İstanbul'da kampa girdi. 
     Polat Renaissance Oteli'nde kampa giren milliler, bu akşam Galatasaray'ın Florya Metin Oktay Tesisleri'nde ilk çalışmasını yapacak. Gürcistan ile Trabzon Hüseyin Avni Aker Stadı'nda yapılacak ve saat 20.30'da başlayacak maç için belirlenen A Milli Takım aday kadrosu şöyle 
     Bülent Korkmaz, Arif Erdem, Ergün Penbe, Hasan Şaş, Emre Aşık, Ümit Davala, Cihan Haspolatlı Galatasaray , Rüştü Reçber, Abdullah Ercan, Fatih Akyel, Ümit Özat, Serhat Akın Fenerbahçe , Tayfur Havutçu, İlhan Mansız Beşiktaş , Zafer Özgültekin Ankaragücü , Ömer Çatkıç Gaziantepspor , Metin Aktaş Trabzonspor , Hakan Şükür boşta , Tugay Kerimoğlu, Hakan Ünsal Blakcburn Rovers , Alpay Özalan Aston Villa , Okan Buruk, Emre Belözoğlu FC Inter , Nihat Kahveci Real Sociedad , Yıldıray Baştürk TSV Bayer 04 Leverkusen , Mustafa İzzet Leicester City . 
     
     YARIN ATA'NIN HUZURUNA ÇIKACAKLAR 
     Yarın saat 10.00'da özel uçakla Ankara'ya gidecek olan milliler, Anıtkabir'i ziyaretin ardından, saat 14.00'de Trabzon'a hareket edecek. Ay-yıldızlı ekip, Hüseyin Avni Aker Stadı'nda saat 19.30'da yapılacak antrenmanla hazırlıklarını tamamlayacak. 
     21 Ağustos Çarşamba günü saat 20.30'da Gürcistan ile karşılaşacak olan milliler, karşılaşmanın ardından İstanbul'a dönecek. 
     





</TEXT>
</DOC>
