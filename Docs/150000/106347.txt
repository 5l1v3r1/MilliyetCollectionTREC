<DOC>
<DOCNO> 106347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/spo01.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL TATİLDE 1-2 
</HEADLINE>
<TEXT>

Beşiktaş, Romanya’da National Bükreş ile oynadığı karşılaşmadan yenik ayrıldı. Siyah - Beyazlı takımın yedeklerden kurulu kadrosu hayal kırıklığı yarattı 
     Savunma dağıldı 
     LİGE verilen arayı değerlendirmek isteyen Beşiktaş dün Romanya’da National Bükreş ile özel bir karşılaşma oynadı. Siyah - Beyazlı takım yedeklerden kurulu bir kadro ile sahaya çıkarken, futboluyla tat vermedi, rakibine 2-1 yenildi. Kartal, 23. dakikada Zafer ile öne geçmesine rağmen ilk yarı 45. dakikada Caramarin’in penaltı golüyle 1-1 bitti. İkinci yarı savunmada çok hata yapan Beşiktaş, 80. dakikada Radu’yu engel olamadı ve sahadan mağlup ayrıldı. 
     
     Amaral sakatlandı 
     KARŞILAŞMANIN 68. dakikasında sakatlanan Amaral maçı yarıda bıraktı. Ayağına sert bir darbe alan Brezilyalı oyuncunun durumun bugün kesinlik kazanacak. Teknik Direktör Lucescu, Romanya’ya gelmesine rağmen Sergen’i riske etmedi. Sağ üst adalesinde çekme olan yıldız oyuncu maçı tribünden seyretti. National Bükreş’in hocası İtalyan Zenga, uzun süre Zago ile sohbet etti. Karşılaşmayı bine yakın Türk seyrederken, tribünler Lucescu’ya uzun süre sevgi gösterisinde bulundu. 
     
     Ahmet kendini yaktı 
     TAM iyileşmeden sahalara dönen Beşiktaş’ın golcü futbolcu Ahmet Dursun’un sakatlığı nüksetti. Golcü futbolcunun stres kırığına bağlı ağrılarının arttığı ifade edildi. Bu nedenle hem B Milli Takımı’ndan çıkarılan, hem de Teknik Direktör Lucescu tarafından Romanya’ya götürülmeyen Ahmet Dursun’un tedavisine hemen başlandı. Yıldız oyuncunun Göztepe maçında görev almasının şüpheli olduğu belirtildi. 
     
Amatörler devam      MADDİ sıkıntı nedeniyle amatör şube faaliyetlerini durdurma kararı alan Beşiktaş’a, devletten 1.5 milyon dolar gelir garantisi geldi. Siyah - Beyazlı kulübün, İnönü Stadı için her yıl verdiği 600 bin doları ödemeyeceği, TRT’den 400 bin dolar, Spor - Toto’dan da 500 bin dolar geleceği belirtildi. Bunun üzerine Beşiktaş’ın devam kararı aldığı öğrenildi. Fenerbahçe ve Galatasaray’ın da hafta içinde Spor Bakanı ile bir araya geleceği belirtildi. 
     



 SPOR 





























</TEXT>
</DOC>
