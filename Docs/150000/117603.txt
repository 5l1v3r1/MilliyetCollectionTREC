<DOC>
<DOCNO> 117603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo02.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona, Carles Puyol ile 5 yıllık sözleşme imzaladı... 
</HEADLINE>
<TEXT>

     Galatasaray'ın Avrupa Şampiyonlar Ligi'ndeki rakibi İspanya'nın Barcelona takımı, milli futbolcu Carles Puyol ile 2007 yılına kadar geçerli olacak yeni bir sözleşme için anlaşma sağladı. 
     Puyol, Barcelona'nın internetteki sitesinde yaptığı açıklamada, ''Amacım her zaman Barcelona'da kalmaktı. Bu anlaşmadan dolayı çok mutluyum'' dedi. 
     Barcelona ve İspanya Milli Takımı'nda defansın sağında görev yapan Puyol, şimdi yalnızca takımının başarısına konsantre olmak istediğini söyledi. 
     İlginç saç modeliyle dikkat çeken 24 yaşındaki futbolcu, böylece sezon başında kendisiyle ilgili çıkan spekülasyonlara da son vermiş oldu. 
     Barcelona'nın genç takımından getişen Puyol, ilk olarak Ekim 1999'da A takımda oynamaya başladı ve izleyen yıllarda her zaman kadroda yeraldı. 
     





</TEXT>
</DOC>
