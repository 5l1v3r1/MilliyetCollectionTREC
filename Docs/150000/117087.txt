<DOC>
<DOCNO> 117087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/spor/spo01.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'A TEMEL ATTM 
</HEADLINE>
<TEXT>

Mircea Lucescu, Beşiktaş’ın öncelikle defansını sağlama aldığını vurguladı, "Ev yaparken bile temeli kurduktan sonra duvarı örüyorsun" örneğini gösterdi. Romanya’ya da dönmeyeceği mesajını gönderdi 
     BÜNYAMİN OSMAN 

     4’lü defans iflas 
     BEŞİKTAŞ Teknik Direktörü Lucescu, PRO TV’de yayımlanan ve Romanya’nın en ünlü spor programı olan Futbol Mahkemesi’nde çarpıcı açıklamalar yaptı. Tecrübeli hoca, oynattığı sistem hakkında, "Ev yaparken bile önce iyi temel kuruyorsun, sonra duvarları koyuyorsun. Ben de önce defansa baktım, sonra diğer mevkilere yöneldim. Hazırlık maçlarında farklı yenilgi aldığımızda dörtlü sistemi uygulayamayacağımı anladım. Sonra da liberolu düzene geçtim. Sonuç ortada" yorumunu yaptı. 
     
     "Şüphe duyarlar" 
     SEZON başında sıkıntılı bir dönem geçirdiklerini hatırlatan Lucescu, "Ancak birkaç iyi sonuçla rahatladık. Sistem uyumu için hepsine aynı dili konuşması gerektiğini anlatıyorum" dedi. Teknik direktörlüğün zor bir meslek olduğunu savunan Lucescu, "Takımı nasıl kuracaksın, 26 kişiyi nasıl oynatacaksın, nasıl havaya sokacaksın Bu cevapları bulmak için işi iyi bilmek gerekir. Yapılması gerekeni iyi anlatamazsan, onlar hiçbir şey yapmazlar, hocalığından şüphe ederler" diye konuştu. 
     
     "Beşiktaş’ta mutluyum" 
     YAŞANTISINDAN örnekler veren Lucescu, şöyle devam etti "Sabah - akşam futbol düşünüyorum. Kahvaltıda bir şeyler okurken bile aklımdan sistemler geçiyor. Çünkü futbolda hiçbir şey rastgele olmuyor. Oyun analizinin yapılması tam bir felsefeye bağlıdır. Maç biter, futbolcu çıkıp eğlenebilir. Ancak teknik direktör bir sonraki maçın hesaplarına başlar. Bir de sonuçlar kötüyse... Hep bu baskılar içinde yaşıyoruz. Şu an bildiğim tek şey, Beşiktaş’ta mutluyum, Romanya defterini kapattım." 
     
Görüşme odasına      SİYAH - Beyazlı yönetim, yıldız golcüsü İlhan Mansız ile bugün anlaşma zemini arayacak. Asbaşkan ve Futbol Şube Sorumlusu Yıldırım Demirören, İlhan’la masaya oturup, sözleşmeyi uzatma konusunda kendisini ikna etmeye çalışacak. Demirören, "İlhan da kalmak istiyor. İki taraf da fedakarlık yapacak ve ortak noktada anlaşacağız" dedi. 
     AHMET Dursun’a imza attırdıklarını hatırlatan Demirören, "Aynı şekilde İlhan Mansız’la da anlaşacağımıza inanıyorum. Ayrıca bu oyuncumuza Avrupa’nın büyük kulüplerinden teklif gelmesi bizi mutlu ediyor. İlhan, Beşiktaş’ta İlhan Mansız oldu. Bu yüzden bizde kalacak" diyerek, yıldız oyuncunun imza atacağı konusunda garanti verdi. 
     
Ahmet’e kontrol      Sağ ayak diz kapağındaki sakatlığı süren Ahmet Dursun, dün sağlık kontrolünden geçirildi. Bakırköy’deki Acıbadem Hastanesi’nde muayene edilen golcü futbolcu, bir an önce sahalara dönmek istediğini söyledi. Siyah - Beyazlılar, dün tek idmanla Elazığ maçının hazırlıklarına başladı. Hafif sakatlığı bulunan Ali Eren düz koşu yaptı. Hafif sakatlanan Ahmet Yıldırım ise çalışmayı yarım bıraktı. 
     
Doğum günü mesajları      MENAJER Sinan Engin, dün 38. yaş gününü futbolcularla birlikte kutladı. Takımın son haftalarda yükselen formunu değerlendiren Engin, "Performansımız daha da artacak. Alaves, Beşiktaş’a rakip olamaz. Ancak işin ciddiyetini de biliyoruz. Ligde rakiplerimizin ne yaptığı önemli değil. Biz tüm maçları kazanınca, onlar Beşiktaş’ın ne yaptığını düşünecektir" dedi. 
     
Nihayet Mican      BEŞİKTAŞ’TA Fikret Orman’ın istifasıyla boşalan Altyapı Komitesi’nin başına yönetim kurulu üyesi Hüseyin Mican getirildi. Ayrıca tesisler ve yatırımlar olmak üzere iki ayrı komite Asbaşkan Kıvanç Oktay’ın başkanlığında birleştirildi. 
     
Kaptanoğlu iktidarda      AK Parti’den İstanbul 3. bölgeden milletvekili adaylığını koyan Siyah - Beyazlı kulübün Asbaşkanı Cengiz Kaptanoğlu seçilerek, Meclis’e girmeye hak kazandı. Kaptanoğlu’nun milletvekili olması yönetimde sevinçle karşılandı. Kaptanoğlu, yönetim kurulu üyeliğinden ayrılmayacağını açıkladı. 
     
Bilgili’den örnek davranış      NEVZAT Demir ile birlikte Beşiktaş’taki engelli sporcuların tüm masraflarını karşılama kararı alan Başkan Serdar Bilgili’nin bu konudaki hassasiyeti alkış alıyor. İş Kanunu’na göre müesseselerin kadrolarında yüzde 3 engelli istihdamı zorunluluğuna rağmen Bilgili, bunun üstüne çıkarak, 8 sporcuyu kulüp bünyesinde kadrolu olarak işe aldı. 
     



 SPOR 

























</TEXT>
</DOC>
