<DOC>
<DOCNO> 122156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sontur04.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaattin Çakıcı serbest bırakıldı... 
</HEADLINE>
<TEXT>

     Kocaeli 1 No'lu F Tipi Cezaevi'nden tahliye olduktan sonra İstanbul'a getirilen Alaattin Çakıcı, Emniyet'teki işlemlerinin tamamlanmasının ardından serbest bırakıldı. 
     Cezaevinden önceki gece çıkan ve İstanbul Emniyet Müdürlüğü ekiplerince gözaltına alınarak, Gayrettepe'deki Asayiş Şube Müdürlüğü'ne getirilen Çakıcı, hakkındaki bazı dosyalara ilişkin işlemlerin tamamlanmasının ardından, saat 01.30 sıralarında Şişli Etfal Eğitim ve Araştırma Hastanesi'nde sağlık muayenesinden geçirildi. 
     Muayenenin ardından serbest bırakılan Çakıcı, kalabalık bir grup tarafından karşılandı. 
     İstanbul 1 No'lu DGM'de önceki gün görülen Karagümrük Spor Kulübü Lokali Baskını davasında, ''çıkar amaçlı suç örgütü oluşturmak'' suçundan 3 yıl 4 ay, ''diğer sanıkları müessir fiile azmettirdiği'' gerekçesiyle de 1 yıl 8 ay 21 gün hapis cezasına çarptırılan Alaattin Çakıcı, cezaevinde kaldığı süre göz önüne alınarak tahliye edilmişti. 

     
</TEXT>
</DOC>
