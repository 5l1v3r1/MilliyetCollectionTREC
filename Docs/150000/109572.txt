<DOC>
<DOCNO> 109572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur26.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın adli sicil kaydının silinmesi talebi reddedildi 
</HEADLINE>
<TEXT>

     Ankara 1. Ağır Ceza Mahkemesi, AK Parti Genel Başkanı Recep Tayyip Erdoğan'ın adli sicil kaydının silinme istemini reddeden Ankara 10. Ağır Ceza Mahkemesi'nin kararına yapılan itirazı reddetti. 
     Diyarbakır 3 No'lu DGM'nin AK Parti Genel Başkanı Recep Tayyip Erdoğan'ın adli sicil kaydının silinme isteminin reddine ilişkin kararının Yargıtay 8. Ceza Dairesi tarafından onamasının ardından, Erdoğan'ın avukatı, bugün müvekkilinin adli sicil kaydının silinmesi için Ankara 10. Ağır Ceza Mahkemesi'ne başvurdu. Bu talebin reddedilmesi üzerine, Erdoğan'ın avukatı karara itiraz etti. 
     Edinilen bilgiye göre, Erdoğan'ın avukatı, adli sicil kaydının silinmesi istemiyle Nöbetçi Ankara 10. Ağır Ceza Mahkemesi'ne başvuruda bulundu. Başvuruda, 4454 sayılı Basın ve Yayın Yoluyla İşlenen Suçlara İlişkin Dava ve Cezaların Ertelenmesine Dair Kanun'un, "bu yasadan yararlananların 3 yılı suç işlemeden geçirmesini öngördüğünü" hatırlatılarak, Erdoğan'ın, suçun işlenme tarihinden itibaren yasanın öngördüğü 3 yıllık süreyi doldurduğu ifade edildi ve sicil kaydının silinmesi istendi. 
     Mahkeme, daha önce, Erdoğan'ın aleyhine verilmiş yargı kararlarına atıfta bulunarak, istemi reddetti. Erdoğan'ın avukatı, bu karara da itiraz etti. İtirazı, Ankara 1. Ağır Ceza Mahkemesi tarafından da reddedildi. 
     





</TEXT>
</DOC>
