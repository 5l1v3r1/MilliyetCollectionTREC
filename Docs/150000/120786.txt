<DOC>
<DOCNO> 120786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/soneko11.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de elma, üreticisinin yüzünü güldürdü... 
</HEADLINE>
<TEXT>

     Türkiye'nin yaş sebze ve meyve ambarı olarak bilenen Mersin'de, elma üreticilerinin bu yıl yüzünün güldüğü bildirildi. 
     Bozyazı İlçe Tarım Müdürü Eray Ulu, yaptığı açıklamada, elmanın, geçen yıl iyi para kazandırması nedeniyle bu yıl ilçe genelinde 200 bin adet yeni fidan dikildiğini belirtti. 
     Ulu, ilçede meyve veren 150 bin adet meyve ağacı bulunduğunu belirterek, ''Bu yılki rekolte 8 bin 600 ton civarında gerçekleşti. Ürününü tarlada satan üreticilerimizin yüzü güldü'' dedi. 
     Yeni dikilen fidanların önümüzdeki yıllarda meyve vermeye başlamasıyla birlikte bu kez arz-talep dengesinin bozulabileceğine dikkati çeken Ulu, bu nedenle ihracata yönelik ürün yetiştiriciliğini önerdiklerini söyledi. 
     Ulu, üreticilere, her türlü teknik bilgi desteğini vererek, bilimsel ve dünya pazarlarının aradığı özelliklerde elma yetiştiriciliği için üzerlerine düşen çabayı gösterdiklerini kaydetti. 
     





</TEXT>
</DOC>
