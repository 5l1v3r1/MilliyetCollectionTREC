<DOC>
<DOCNO> 124322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/spor/spo03.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’ı dert bastı 
</HEADLINE>
<TEXT>

Gaziantep deplasmanı öncesi sakatlıklar Galatasaray’ın yine belini büktü, Teknik Direktör Fatih Terim takımın neredeyse yarısını İstanbul’da bıraktı 
     Sıkıntı çok 
     GALATASARAY zirve yarışında büyük önem taşıyan Gaziantepspor karşılaşmasına sekiz eksikle gitti. Sarı - Kırmızılı takımda cezalı olan Ümit Davala’nın dışında, sakatlıkları bulunan Batista, Suat, Baliç, Ayhan, Almaguer, Ergün ve Mehmet Bölükbaşı kadroya alınmadı. Takımın yarısını İstanbul’da bırakan Teknik Direktör Fatih Terim dün sabah 40 dakika süren hafif bir çalışma yaptırdı. 
     
     Defans aynı 
     ORTA sahayı oluşturmakta büyük güçlük çeken Terim’in Berkant, Cihan, Felipe ve Hasan Şaş dörtlüsüne görev vereceği belirtildi. Beşiktaş’a karşı görev yapan savunmada değişiklik düşünmeyen tecrübeli çalıştırıcının forvette ise Ümit Karan ile Christian arasında kararsız kaldığı öğrenildi. Akşam saatlerinde Gaziantep’e giden Galatasaray’a havalimanında yoğun ilgi gösterildi. 
     
Sağlık Kurulu ayağa kalktıSarr’ın menajeri Postel’in suçlamasına yanıt gecikmedi 
     SENEGALLİ futbolcu Mouhammed Sarr’ın menajeri İwan Postel’in önceki gün yaptığı "Galatasaray başka oyuncu bakmak yerine önce başka doktor baksın" sözlerine Sağlık Kurulu sert yanıt verdi. Prof. Dr. Mehmet Kurtoğlu, "Tesislerimiz içerisindeki sağlık imkanlarını herkes bilir. İçlerindeki acıyı gerçeği yansıtmayan sözlerle dile getirmek istemişler. Şanssız bir açıklama" diye konuştu. 
     
     



 SPOR 



























</TEXT>
</DOC>
