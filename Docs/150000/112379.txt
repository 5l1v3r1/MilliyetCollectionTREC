<DOC>
<DOCNO> 112379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yasam/yas06.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler korku dakikalarını anlattı 
</HEADLINE>
<TEXT>
Şaka sandık’ 
     ELVAN EZBER İstanbul 

     Yeditepe Üniversitesi önünde otomobilleri silahlı üç kişi tarafından gasp edilen üniversite öğrencileri Tuğçe Çığ ve Justin Osman Yılal, Asayiş Şube Müdürlüğü’nde eski sabıkalıların fotoğraflarına bakarak saldırganları teşhis etmeye çalıştı. Öğrencilerden Yılal, "Önce şaka zannettik. Gerçek olduğunu anlayınca öldürülmekten çok korktuk" dedi. 
     Emniyette, olay günü ve dün 10 bin sabıkalının fotoğraflarını inceleyen öğrencilerin, kesin bir teşhis yapamadıkları öğrenildi. Justin Osman Yılal, poliste verdiği ifadesinde, olayı önce şaka zannettiklerini belirterek şöyle konuştu "Okul çıkışı otomobilde benim bulunduğum cama vuran bir kişi inin aşağı’ diye bağırdı. Ben ilk önce Tuğçe’nin arkadaşları şaka yapıyor sandım. Ancak daha sonra işin ciddi olduğunu anladık. Kafama tabanca kabzasıyla vurarak beni aşağı indirdiler. Daha sonra otomobille beraber cep telefonlarımız ve Tuğçe’nin çantasında bulunan 250 euro ile 100 milyon lirayı alarak kaçtılar. Öldürülmekten çok korktuk." 
     



 YAŞAM 





















</TEXT>
</DOC>
