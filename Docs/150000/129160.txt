<DOC>
<DOCNO> 129160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/astro/index.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gün 
</HEADLINE>
<TEXT>

     Bugün Ay ve Güneş uyum içindeyken yapıcı olmak çok daha kolay. Özellikle akşam saatlerinde süregelen işlerimizi yeni bir aşamaya getirebilir, bundan tatmin duyabiliriz. Kararsızlıklar sona eriyor. Koç'lar geçmişten aldıkları derslerle iş hayatında daha rahat hareket edecekler. Beklenmedik destekler de söz konusu olabilir. Günü değerlendirmeye bakmalılar. Boğa'lar da akıcı hareket edebilecekleri bir gündeler. Ortaklaşa konularda destek ve verimlilik söz konusu. Bu arada grup çalışmaları da olumlu geçebilir. İkizler ise eğer biraz kararlı ve gerçekçi davranırsa iş hayatında şansına güvenebilir. Kendisini ortaya koymak için fazla sayıda fırsat var. Verimlilik yüksek olacak. Yengeç'ler tembellik etmezlerse beklentilerinin çok daha ötesinde başarılı olabilirler. Bu arada yeni şeyler öğrenmek, yabancılarla ilişkiler bakımından da renkli bir gün içindeler. Aslan'lar maddi konulardaki problemlerini çözmekte başarılı olabilirler. Beklenmedik destekler iyimserlik getirmekte. Ortaklaşa hareket çok işe yarayacak. Başak'lar da ikili ilişkilerden yana şanslılar. Ortaklarının girişimlerinden onlar da faydalanabilirler. İlişkilerdeki pürüzlerin de çözülmesi mümkün. 
Terazi'ler ise son günlerde göz ardı ettikleri konulara dönerek, detaylar üzerinde verimli çalışmalar yapabilirler. Bu arada iş ortamında da olası değişiklikler onlara olumlu sonuçlar getirebilir. İşle ilgili konuların vurgulandığı bir gündeler. Akrep'ler yaratıcı konulara yönelmeliler. Gün içinde akıcı enerjiler sayesinde çok şey öğrenebilirler. Kısa yolculuklar da olumlu geçebilir. Yay'lar biraz panik olsalar da maddi konularda olumlu gelişmelerle karşılaşabilirler. Bu arada ev ya da yerleşimle ilgili uğraşlar yüzünden bütçelerine özen göstermeliler. Oğlak'lar attıkları adımları daha ileri götürerek somut sonuçlar elde edebilirler. Kısa yolculuklar, hareket ve iletişimde başarılı bir gündeler. Kova'lar ise bütçelerinin sınırları içinde kalmaya çalışmalılar. Günün ilk yarısında atacakları adımlar daha sonra karmaşaya neden olabilir. Balık'lar biraz daha sabırlı olmalılar. Yeni başlangıçlar ve kişisel konularda girişimler söz konusu. Duygusal açıdan iniş çıkışlar söz konusu. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
