<DOC>
<DOCNO> 142836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/yas06.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Canımız alkole emanet 
</HEADLINE>
<TEXT>

Tam 174 promil alkollü yakalanan ambulans şoförü Ceyhun Semiz, kendini şöyle savundu Alkolmetreniz bozuk, sadece sigara içtim 
     MUSTAFA KURTARAN İstanbul 

     Üsküdar’da, 14 yıllık şoför Ceyhun Semiz, 34 GIA 35 plakalı ambulansla önceki akşam Haydarpaşa Numune Hastanesi’ne bir yaralı getirdi. 
     Ardından hastaneden ayrılan Semiz, Bağlarbaşı’nda ambulansı durdurarak alkol almaya başladı. Yeniden yola çıkan Semiz’in ambulansta da içki içtiğini gören vatandaşların ihbarı üzerine polis harekete geçti. Cumhuriyet Caddesi’nde polisin durdurduğu Semiz, görevli olduğunu söyleyerek kontrolden kaçmak istedi. 
     Ancak bunu başaramadı ve yapılan testte Semiz’in 174 promil alkollü olduğu belirlendi. 
     
     Adam mı öldürdük ’ 
     Alkol almadığını sadece sigara içtiğini söyleyen Semiz, alkolmetrenin bozuk olduğunu iddia etti. Aracı otoparka çekilen Semiz, Adam mı öldürdük ’ diyerek bekçi kulübesinin camına kafa attı. Ehliyetine el konulup aracı bağlanan Semiz, evine taksiyle gitti. Sarıgazi Belediye Başkanı Fikret Şahin, kendilerine ait ambulansın altı ay önce 112 Hızır Acil Servisi’ne tahsis edildiğini, Semiz’in de personelleri olmadığını açıkladı. 
     
     



 YAŞAM 

















</TEXT>
</DOC>
