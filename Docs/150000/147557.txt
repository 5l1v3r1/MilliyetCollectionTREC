<DOC>
<DOCNO> 147557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo12.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Altay maçı için İzmir'e gitti... 
</HEADLINE>
<TEXT>

     Elazığspor, deplasmanda yapacağı Altay maçı için bugün uçakla İzmir'e gitti. 
     Kulüp basın sözcüsü Faruk Çikoğlu, İzmir'e puanlar almak için gittiklerini belirterek, Altay maçının iki takım için de hayati önem taşıdığını söyledi. 
     Çikoğlu, takımın, liglere verilen 1 haftalık ara nedeniyle günde çift antrenman yaparak Altay maçına hazırlandığını belirterek, takımda sakat ve cezalı futbolcunun bulunmadığını bildirdi. 
     Takıma ve futbolculara güvendiklerini dile getiren Çikoğlu, Elazığspor'un deplasmandan alacağı puan ya da puanların kendilerine önemli avantaj sağlayacağını ve 2 takım arasında yapılacak karşılaşmanın 6 puanlık bir maç olacağını söyledi. 
     Çikoğlu, şöyle konuştu 
     ''İzmir'e puanlar almak için gidiyoruz. Bu karşılaşma iki takım için de hayati önem taşıyor. Biz çok iyi hazırlandık ve kazanacağımıza inanıyorum. Takımda sakat ve cezalı oyuncumuz yok. İzin alarak ülkesine giden kaleci Kingston döndü ve o da takımla birlikte İzmir'e gitti.'' Savaş nedeniyle takımdaki yabancı futbolculardan bazılarının eş ve çocuklarını ülkelerine gönderdiklerini ifade eden Çikoğlu, Elazığ'ın savaştan etkilenmeyeceği yönünde futbolcularla görüştüklerini ve futbolcuların ikna edildiğini söyledi. 
     Fenerbahçe maçından alınan beraberlik nedeniyle vaad ettikleri primlerin yanısıra futbolcuların maaşlarını da ödediklerini ifade eden Çikoğlu, Elazığspor'un Altay karşılaşmasından 3 puan alarak döneceğine inandığını sözlerine ekledi. 
     





</TEXT>
</DOC>
