<DOC>
<DOCNO> 146407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur03.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü ve İskenderun Limanı'nda sakin gece... 
</HEADLINE>
<TEXT>

     Adana'nın merkez Yüreğir İlçesi'ndeki İncirlik Üssü geceyi sakin geçirdi, Hatay'ın İskenderun Limanı'nda da ''rutin'' faaliyetler sürdü. 
     İncirlik Üssü'ndeki piste, gece boyunca bir tanker uçak ve bir kargo uçağı iniş yaparken, bir kargo ve bir yolcu uçağı da havalandı. Yer hizmetlerinde uçak hareketliliğine bağlı hareketlenme meydana gelirken, hangar kapaklarının ise kapalı olduğu gözlendi. 
     Bu arada, Hatay'ın İskenderun Limanı'nı sahasındaki, insani yardım amaçlı ve acil durumda kullanılmak üzere İncirlik Üssü'ne gönderileceği belirtilen 6 adet UH-60A ambulans helikopterin demonte durumda olduğu görüldü. Limanda, rutin faaliyetler sürüyor. 
     





</TEXT>
</DOC>
