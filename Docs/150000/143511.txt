<DOC>
<DOCNO> 143511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/ekonomi/eko05.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgalı genel kurulu Orakçıoğlu kazandı 
</HEADLINE>
<TEXT>

Tehditle oy’ tartışması ile gergin geçen İHKİB Genel Kurulu’nda seçimleri Orka Grup Başkanı Süleyman Orakçıoğlu kazandı 
     EKONOMİ SERVİSİ 

     İstanbul Hazırgiyim ve Konfeksiyon İhracatçıları Birliği’nin İHKİB yeni başkanı Orka Grup Başkanı Süleyman Orakçıoğlu oldu. Seçimli genel kurula, Başkan Nuri Artok ve Yardımcısı Süleyman Orakçıoğlu’nun listeleriyle gidildi. Artok bin 300, Orakçıoğlu bin 743 oy aldı. 
     Genel kurulda Artok’un "Bazı arkadaşlardan gönül rızası dışı, zaman zaman tehditvari hareketlerle oylar toplandığını duydum bu beni çok üzdü" sözü tartışmalara neden oldu. Orakçıoğlu, "Bu tür iddialar kimseye yarar sağlamaz, böyle bir şey yok, varsa ispatlasınlar" dedi. Artok bunun üzerine, "Benim uyarmak gibi bir görevim var, bu görevimi yerine getiriyorum. Bu bilgileri size sunuyorum" dedi. 
     Yeni başkan Orakçıoğlu dış ticaret camiasının olanaklarını kişisel çıkarları için kullanmayacağına, şeref sözü’ verdi. Orakçıoğlu, "Başarılı olsam da adet olduğu üzere kuruma kazık çakmayacağıma, başkanlığa en fazla iki dönem talip olacağıma söz veriyorum" dedi. 
     Yeni yönetim kurulu şu isimlerden oluştu Süleyman Orakçıoğlu ORKA , Yalçın Ayaydın İpekyol , Hüseyin Kurtuluş Boran , Sulhi Kökçe Hedef , Hüseyin Gencer Kelebek , Ruşen Çetin Tureks , Yaşar Acar Punutto , Refik Aksoy Öreneller , Nedim Özbek Gülom . 
     
Güvenliğe 40 silah bırakıldı      İHKİB eski başkan ve başkan yardımcısının yarışına sahne olan seçim, bugüne kadar yapılan en yoğun katılımlı seçim oldu. Toplam 3 bin 45 oyun kullanıldığı genel kurul salonunda güvenlik önlemleri de dikkat çekti. Dış Ticaret Kompleksi’nde yapılan genel kurula katılan işadamlarından 40’ının güvenliğe silahlarını bıraktığı öğrenildi. 
     



 EKONOMİ 



















</TEXT>
</DOC>
