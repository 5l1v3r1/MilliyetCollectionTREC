<DOC>
<DOCNO> 115323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur29.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'nun fethinin 541. yıldönümü... 
</HEADLINE>
<TEXT>

     Trabzon'un fethinin 541. yıldönümü törenlerle kutlandı. 
     Zağnos Burcu önünde düzenlenen törene, Vali Adil Yazar, 48. İç Güvenlik Tugay Komutan Vekili Albay Alaattin Kandemir, Cumhuriyet Başsavcısı Burhan Çobanoğlu, Belediye Başkanı Niyazi Sürmen ve vatandaşlar katıldı. 
     Belediye Başkanı Sürmen, törende yaptığı konuşmada, tarihin, milletlerin aynası olduğunu belirterek, şunları söyledi 
     ''Biz kendi tarihimize baktığımız zaman, hep iftiharla yad ettiğimiz ihtişamı, adaleti, insanlık onurunun korunmasını, sevgi ve hoşgörüyü görüyoruz. Bu güzel vatan parçasını, bin bir türlü çile ve meşakkatle fethedip bize emanet eden şanlı ecdadımızla aynı değerlere sahip çıkarak ülkemizi daima daha yukarılara taşıma arzusu içindeyiz.'' Yaklaşık bin kişiye Kanuni pilavının da dağıtıldığı tören, Milli Eğitim Müdürlüğü halkoyunları ekibi ve Trabzon Belediyesi mehter takımının gösterisiyle sona erdi. 
     





</TEXT>
</DOC>
