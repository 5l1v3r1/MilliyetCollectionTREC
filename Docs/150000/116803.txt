<DOC>
<DOCNO> 116803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko02.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık bankaların Volvo’ları DOD garantisiyle satılacak 
</HEADLINE>
<TEXT>

Fon, batık bankaların makam aracı olarak kullanılan Volvo’larını Doğuş Otomotiv’in ikinci el satış merkezi DOD’un 6 aylık garantisiyle satıyor 
     ŞULE YÜCEBIYIK 

     Tasarruf Mevduatı Sigorta Fonu, batık bankalardan geçen 69 otomobili, Doğuş Holding bünyesindeki ikinci el araç alım - satım merkezi Doğuş Oto Değerlendirme’nin DOD , garantisi ile satışa çıkardı. 
     TSMF ile bir anlaşma yapan DOD, el konulan batık bankalardan fona devrolan çeşitli model ve markalardan 69 kara taşıtını elden geçirerek satışa hazır hale getirdi. 24 Kasım’da satışa çıkarılacak 15’i Volvo, 1’i BMW marka olan araçların bakımları ve fiyat analizleri yapıldı. 
     Gebze’deki Doğuş Oto Değerlendirme yetkililerinin verdiği bilgiye göre, fon kanalıyla gelen 69 aracın hiçbirisinde ciddi bir hasar yok. Bir yetkili araçların çoğunun çok az kullanıldığını bu nedenle gözle görülür bir hasarları bulunmadığını hatta birçoğunda çizik bile olmadığını söyledi. Bu araçların satışı da Gebze’deki DOD merkezinde yapılacak. Alıcılar, DOD’un ikinci el satışlarında uyguladığı 6 ay sınırsız kilometre motor ve şanzıman garantisi’nden de yararlandırılacak. 
     
     Fiyatlar 8.5 milyardan başlıyor 
     Fonun ilanına göre, aralarında makam otosu olarak kullanılan Volvo’ların da bulunduğu araçların ihalesi, açık arttırma usulü’ ile yapılacak. Muhammen bedelleri en az 8 milyar 565 milyon lira ile 40 milyar 780 milyon lira arasında değişen araçlar 1998, 1999 ve 2000 modellerden oluşuyor. İstekliler şartnameyi 250 milyon lira karşılığında Balmumcu, İstanbul’da bulunan TMSF Gayrimenkuller Dairesi Başkanlığı ve Doğuş Oto Değerlendirme ve Ticaret Anonim Şirketi’nden temin edecek. 
     
Yeni sahiplerini bekleyen araçlar Modeli Açılış fiyatı BMW 5.20 35 milyar TL Volvo S 40 25 milyar TL Volvo S 70 25 milyar TL Toyota 1.6 Terra 10 milyar TL      



 EKONOMİ 




















</TEXT>
</DOC>
