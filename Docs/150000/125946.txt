<DOC>
<DOCNO> 125946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur38.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelin uğurlama töreni kana bulandı... 
</HEADLINE>
<TEXT>

     Artvin'in Ardanuç İlçesi'nde, gelin uğurlama töreni sırasında havaya ateş açılması sonucu 1 kişi öldü, 2 kişi yaralandı. 
     Alınan bilgiye göre, ilçenin Ballı Köyü'nden Karlı Köyü'ne gelin uğurlama sırasında, Karlı Köyü Muhtarı Zeki Yaşar 37 , gelinin de bulunduğu hareket halindeki otomobilden havaya rasgele ateş açtı. Yaşar'ın açtığı ateş sonucu, Ramazan Demirci 31 ile çevrede hamsi satan Erol Akyüz ile İsmail Gezer yaralandı. 
     Erol Akyüz ve İsmail Gezer, Artvin Devlet Hastanesi'nde tedavi altına alınırken, alnına kurşun isabet eden Ramazan Demirci, Karadeniz Teknik Üniversitesi Farabi Hastanesi'ne kaldırılırken yolda öldü. 
     Olayın ardından gözaltına alınan Zeki Yaşar, çıkarıldığı mahkemece tutuklandı. 
     





</TEXT>
</DOC>
