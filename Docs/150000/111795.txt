<DOC>
<DOCNO> 111795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun16.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Fransa'nın Irak ile ilgili karar taslağına olumlu bakıyor 
</HEADLINE>
<TEXT>

     Rusya, Fransa'nın BM Güvenlik Konseyi'nde Irak konusunda hazırladığı karar taslağına olumlu yaklaşırken, ABD'nin taslağının ''uygulanması mümkün olmayan koşullar içerdiğini'' bildirdi. 
     Dışişleri Bakan Yardımcısı Yuri Fedotov, yaptığı açıklamada, ''BM denetçilerinin görevlerini teyit eden yeni bir kararı destekleriz. Ancak bu kararın, otomatik güç kullanımını içermemesi şart'' dedi. 
     ''Var olan BM Güvenlik Konseyi kararlarının aslında yeterli olduğunu, bu kararlar çerçevesinde denetçilerin bir an önce Irak'a gitmeleri gerektiğini'' belirten Fedotov, ''Ancak BM Güvenlik Konseyi üyelerinin çoğunun yeni bir karar gerektiğini düşünmeleri halinde, böyle bir karar öncelikle uygulanamaz hükümler içermemeli, ikincisi, geçmişteki BM Güvenlik Konseyi kararlarını dayanak almalı, üçüncüsü ise otomatik güç kullanımını içermemeli'' dedi. 
     





</TEXT>
</DOC>
