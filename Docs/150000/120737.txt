<DOC>
<DOCNO> 120737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/asik.html </URL>
<DATE> 2002/11/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Avrupalı olmak 
</HEADLINE>
<TEXT>

     Gazetelerimizde "Türkiye, AB’ye aday 12 ülkeden daha önde..." şeklinde haberler yayımlanıyor. Okurumuz Mete Özgürel bu haberlerin mantıklı bir temele oturmadığını yazıyor notunda ve şunları söylüyor 
     ...Ekonomi olarak büyüklükse Suudi Arabistan’ın bizden daha büyük ekonomisi var 
     Nüfus büyüklüğü ise Pakistan’ın bizden çok nüfusu var 
     Nüfus gençliği ise Bangladeş’in bizden daha genç nüfusu var... 
     Bu ülkeler Avrupa Birliği’ne aday diyebilir miyiz 
     O kötü Doğu Avrupa ülkelerini şöyle bir turlayın... 
     Ekonomik potansiyelleri Türkiye’den geri bile olsa İnsanların hukuk sistemlerine guveninin bizden fazla olduğunu, sağlık hizmetlerinin standardının daha iyi olduğunu, eğitimlerinin daha iyi oldugunu, üniversite okumuşların işsiz dolaşmadığını, polislerinden bizim halkımız kadar korkmadıklarını, ülkelerinin kuzeyiyle güneyi doğusuyla batısı arasındaki ekonomik ve sosyal farkların bizdeki gibi olmadığını göreceksiniz. 
     En önemlisi bu ülkelerdeki nüfusun tamamının Avrupalı gibi yaşamak istediğini göreceksiniz... 
     Avrupa ile bir arada yaşamak yerine Avrupa’yı kendine uydurmayı hayal eden insanlar da göremezsiniz o ülkelerde... 
     
     Atatürk, "Cumhuriyeti biz kurduk, sizler batıracaksınız" demedi, "yaşatacaksınız" dedi... 
     
Dimosyagrafus      Gazetecinin çok sayıda tanımı vardır. En basit tanımı "hayatını gazetecilikten kazanan kişi"dir. Doğan Tılıç bir toplantıda "gazeteci"nin anlamını en iyi tanımlayan dilin Yunanca olduğunu söylemişti 
     - Dimosyagrafus, Yunanca gazeteci demek... Anlamı ise... Halkı ilgilendiren şeyleri halk için yazan kişi, oluyor.... 
     Günümüzde Türkiye’de kimi gazeteciler siyaset mimarlığına soyunmuş durumda. Bazısı da Türkiye’yi yönetmeye soyunmuş. Üstelik kötü yönetiyor. 
     Oysa gazeteci neymiş Sadece "yazan kişi" 
     
Talana devam...      Meclis’te dün okunan Hükümet Programı’nda "Yolsuzluğun önlenmesinde temel öncelik siyasetin ve kamu yönetiminin yolsuzluktan arındırılması olacaktır" deniyor... 
     Siyasetin yolsuzluktan arındırılması için öncelikle ne yapılır 
     Tabii ki milletvekili dokunulmazlığı kaldırılır. 
     Nitekim Recep Tayyip Erdoğan televizyon ekranında Deniz Baykal’la tartışırken dokunulmazlıkların kaldırılacağı sözünü verdi. 
     Ancak AKP’nin dün okunan Hükümet programında bu konudan bahis yok. 
     Jet Fadıl’ın dokunulmazlığı kaldırılıp hamamın namusu kurtarılacak, diğer yargılananlar dokunulmazlık zırhı içinde yargıdan kaçırılacak. 
     Bu arada inanılır gibi değil ama... 
     AKP "seçim bildirgesi"nde verdiği kimi yazılı sözlerden de dönmüş. 
     Mesela... Seçim programında yer alan şu vaatler Hükümet programında yok 

</TEXT>
</DOC>
