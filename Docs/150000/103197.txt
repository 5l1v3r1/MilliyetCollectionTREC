<DOC>
<DOCNO> 103197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sonspo26.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim Kurulu, Ersun Yanal hakkındaki kararı yarın verecek 
</HEADLINE>
<TEXT>

     Ankaragücü'nden, Gençlerbirliği'ne olaylı bir biçimde geçen teknik direktör Ersun Yanal hakkındaki karar, yarın Futbol Federasyonu Tahkim Kurulu tarafından verilecek. 
     Kurulun kararı öncesinde bir açıklama yapan Gençlerbirliği Teknik Direktörü Ersun Yanal, Tahkim Kurulu'nun vereceğe karara saygılı olacağını belirterek, ''Adaletli bir karar çıkacağına inanıyoruz'' dedi. 
     Herkes tarafından daha sonra doldurulduğu bilinen futbol kültürüne ve teamüllere aykırı olan bu belgelerin dikkate alınmayacağını dile getiren Yanal, ''Tahkim Kurulu'na saygımız sonsuz. Kesinlikle adaletli karar çıkacağına inanıyoruz. Bu konuda tüm belgeleri Tahkim Kurulu'na sunduk'' diye konuştu. 
     Bu arada Yanal'ın bugün yapılacak duruşmalı Tahkim Kurulu toplantısına kendisinin de katılacağı bildirildi. 
     Öte yandan Gençlerbirliği, Diyarbakırspor ile deplasmanda yapacağı maçın hazırlıklarını, bugün 2 çalışmayla sürdürdü. 
     Akşam çalışmasına, Ümit Milli Takım'dan dönen Okan, Korhan ve Beyhan da katıldı. 
     





</TEXT>
</DOC>
