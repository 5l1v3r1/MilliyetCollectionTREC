<DOC>
<DOCNO> 133277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/soneko08.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnstona Global deflasyon riski önemli bir tehdit değil... 
</HEADLINE>
<TEXT>

     Türkiye'nin de üyesi bulunduğu Ekonomik İşbirliği ve Kalkınma Teşkilatı'nın OECD genel Direktörü Donald Johnston, global deflasyon riskinin önemli bir tehdit olmadığını söyledi. 
     Johnston, Kyodo Haber Ajansı'na Davos toplantıları sırasında verdiği demecinde, OECD uzmanlarının değerlendirmeleri ve görüşlerine atfen, günümüzde mümkün olan parasal ve mali araçların bileşimiyle deflasyonun devre dışı bırakılabileceğini anlattı. 
     Johnston, bu konuda iyimser olmakta birlikte, uluslararası toplumun deflasyonist sarmalla mücadele edecek araçları ve tecrübesinin sınırlı olduğunu da belirtmeden geçemedi. 
     Johnston, ''tabii ki, bizim neslimizin deflasyon tecrübesi pek yok, uzun vadede, birçok sorun ortaya çıkacaksa eğer, bu, enflasyondan çok deflasyonla alakalıdır'' dedi. 
     Japonya'nın zor bir deflasyon döneminden geçtiğini belirten Johnston, bunun, parasal ve mali politikaların gerçekten etkin olarak eşgüdümlenmesi ve bankaların batık kredi sorunlarının çözümündeki başarısızlıktan kaynaklandığını söyledi. Johnston, bunun Japonya'daki KOBİ'lere likidite sorunları yarattığını kaydetti. 
     





</TEXT>
</DOC>
