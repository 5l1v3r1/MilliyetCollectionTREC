<DOC>
<DOCNO> 108916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/gun03.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev, Umut için devrede 
</HEADLINE>
<TEXT>

Oğlu Umut’un velayetini alabilmek için mücadele veren Azeri Sevda Hüseyinova, Azerbaycan Devlet Başkanı Aliyev’e bir mektup yazdı 
     TESLİME TOSUN Antalya DHA 

     Almanya’da evli olduğunu gizleyen Antalyalı Muzeddin Gülü ile evlenen, bu ilişkiden "Umut" adında bir oğlu olduktan sonra terk edilen Azeri Sevda Hüseyinova’nın 35 dramı, diplomatik krize dönüştü. Baba Gülü, çocuğu bırakmamak için büyük çaba harcarken, anne Hüseyinova, Azerbaycan Devlet Başkanı Haydar Aliyev’e mektup yazarak yardım istedi. Aliyev, Dışişleri Bakanlığı 1. Şube Müdürü E. Esgerov’a talimat vererek konunun incelenmesini istedi. 
     
     Gerekli talimatlar verildi 
     Esgerov da, Türk Dışişleri ve Adalet bakanlıklarına şu yazıyı gönderdi "Hüseyinova’nın diplomatik kanallarla Aliyev’e gelen mektubunu size de gönderiyoruz. Hüseyinova’nın Türkiye hudutları içinde haklarının korunması ve Türk mahkemelerinde meselenin adaletli bir şekilde çözülmesini temin etmek maksadıyla Azerbaycan Cumhuriyeti’nin Ankara’daki sefirliğine gerekli talimatlar verilmiştir." 
     Esgerov, Azerbaycan Ankara Büyükelçisi Memmed Müellim’e de bir mektup gönderdi. Aliyev adına gönderilen mektupta, Türkiye’de Medeni Kanun’da değişiklik yapıldığına dikkat çekilerek, "Türkiye’nin yeni Medeni Kanunu’nun 337. Maddesi’ne göre nik hsız doğan çocukların velayeti anneye verilir" denildi. Esgerov’un, tüm bu gelişmelerden Aliyev’i bilgilendirdiği öğrenildi. 
     Bu arada, Hüseyinova ile Gülü, geçen hafta velayet davası nedeniyle Antalya Adliyesi’nde karşı karşıya geldi. Gülü’nün, "Umut’u hiçbir zaman göremeyeceksin" sözleri üzerine Hüseyinova, ayakkabısını çıkarıp Gülü’nün başına vurdu. Başı yarılan Gülü, 5 günlük geçici iş göremez raporu aldı. Hüseyinova, tutuksuz yargılanmak üzere serbest kaldı. 
     2. Asliye Hukuk Mahkemesi de, halen babasının yanında bulunan Umut’un il dışına çıkarılmasını yasakladı. 
     



 GÜNCEL 








geçerli olur mu 







</TEXT>
</DOC>
