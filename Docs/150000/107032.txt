<DOC>
<DOCNO> 107032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur04.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyüp'te şüpheli otomobil polisi ayağa kaldırdı... 
</HEADLINE>
<TEXT>

     Eyüp'te park halinde olan ve içinde bir miktar para ile ucunda pet şişe bulunan ip bağlı otomobil, ''bombalı olabileceği'' şüphesiyle polisi alarma geçirdi. 
     Vatan Caddesi Rami Mevkii'nde devriye gezen trafik polisleri, yol kenarında park edilmiş 34 UKR 40 plakalı otomobili kontrol etmek üzere durdu. 
     İlk incelemelerde içinde dağınık halde 2 adet 20 milyon liralık banknot ve 1 oto teybi olan araca, ayrıca ucunda pet şişe bulunan bir ip bağlı olduğu görüldü. 
     Pet şişede bomba olabileceği şüphesiyle durum, uzman ekiplere bildirildi. 
     Olay yerine gelen bomba uzmanlarınca yapılan incelemelerde, söz konusu pet şişede herhangi bir patlayıcı madde olmadığı belirlendi. 
     Düz kontak yapılan otomobilin, kısa bir süre önce çalındığı ve bir süre gezildikten sonra terk edildiği anlaşıldı. 
     





</TEXT>
</DOC>
