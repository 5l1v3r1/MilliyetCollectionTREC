<DOC>
<DOCNO> 130344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun15.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de "007 Bond"un son filmine tepkiler sürüyor... 
</HEADLINE>
<TEXT>

     Dünyanın en yaşlı ve yenilmez casusu 007 James Bond'un son filmi, büyük tepki gördüğü Güney Kore'de 50 sinemadan 10'unda gösterimden kaldırıldı. 
     Bond'un 20. filmi ''Die Another Day'' Başka Gün Öl , Kuzey Kore'yi kötülediği, Güney Kore'nin onurunu zedelediği gerekçesiyle 31 Aralık'ta gösterime girdiği Güney Kore'de protesto ediliyor. 
     James Bond'un son filmi, Güney Kore'de birçok yerde gösterimden kalkarken, protesto eylemleri bugün de devam etti. 
     Güney Kore'nin başkenti Seul'un merkezinde toplanan öğrenciler, Kore'nin birleşmesi yönünde şarkılar söyleyerek, ABD'yi kınayan sloganlar attılar. Öğrenciler, ''007'nin gösterimini durdurun'', ''Kore'de savaş krizini canlandıran 007 filmini izlemeyin'' yazılı pankartlar taşıdı. 
     Filmde, Pierce Brosnan'ın üstlendiği karakter İngiliz casus Bond, Kuzey Koreli ajanların işkencesine maruz kalıyor ve Budist tapınağına benzer bir mekanda seks yapıyor. 
     





</TEXT>
</DOC>
