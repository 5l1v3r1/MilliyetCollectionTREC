<DOC>
<DOCNO> 101219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun02.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceza hukuçusu Burhan Apaydın açıkladı 
</HEADLINE>
<TEXT>
İstiklal Marşı’na kalkmayan tutuklanır 
Konya’da İstiklal Marşı sırasında ayağa kalkmayan iki kadına verilen tutuklamayı haklı bulan Apaydın "Yasaya göre tutuklama yerinde" 
     ESRA KURT İstanbul 

     Ceza hukukçusu ve TBMM Anayasa Komisyonu eski Başkanı avukat Burhan Apaydın, Konya’da düzenlenen bir spor karşılaşmasında okunan İstiklal Marşı sırasında ayağa kalkmayan iki kadının tutuklanmasının yasa gereği mümkün olduğunu bildirdi. 
     Apaydın, "TCK’nın 159 3 maddesi Türkiye Cumhuriyeti kanunlarına veya TBMM kararlarına alenen sövenler 15 günden, 6 aya kadar hapis ve 100 liradan 500 liraya kadar ağır para cezasi ile cezalandırılır’ şeklindedir. CMUK’un 104. maddesi işlenen suç 6 aya kadar hürriyeti bağlayıcı cezayı gerektirdiği takdirde ve suçun toplumda infial uyandırması’ halinde mahkeme tutuklama kararı verebilir" dedi. 
     Apaydın, "Tüm yurtta uyandırdığı infiali gözeten yargıç, tutuklama kararı vermekte haklıdır" diye konuştu. 
     
     6 yıla kadar hapis 
     Tutuklamanın yerindeliğinin tartışılamayacağını belirten Apaydın, şöyle dedi "CMUK’nun 104. maddesinde son yapılan değişiklik ve halkta infial uyandıran konularda tutuklamanın haklı olduğu kuralı, Avrupa İnsan Haklarını ve Ana Hürriyetlerini Koruma Sözleşmesi hükümleri doğrultusunda yapılmıştır. 
     Cezanın TCK’nın 159 1 maddesi açısından devletin askeri kuvvetlerini alenen tahkir ve tezyif’ anlamı taşıyacağından, İstiklal Marşı’na karşı ayağa kalkmayanların 1 yıldan 6 yıla kadar ağır hapis cezası ile cezalandırılmaları gerekir." 
     



 GÜNCEL 

























</TEXT>
</DOC>
