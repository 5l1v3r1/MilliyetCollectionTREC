<DOC>
<DOCNO> 137193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/guncel/gun05.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin suç faturası 
</HEADLINE>
<TEXT>

Asayiş Şube Müdürlüğü ekipleri, geçen yıl gasp, rüşvet gibi suçlara karışan 29 meslektaşını gözaltına aldı 
     ERDAL KILINÇ İstanbul 

     İstanbul’da geçen yıl gasp, rüşvet, irtikap, kundaklama ve görevini kötüye kullanma gibi çeşitli suçlara karıştıkları gerekçesiyle gözaltına alınan 29 polisten 22’si tutuklandı. 
     Emniyet Müdürü Hasan Özdemir, tüm emniyet birimlerini uyararak, bu tip olayların polise olan güvenin sarsılmasına ve mesleğin saygınlığının zedelenmesine neden olduğunu kaydetti. 
     Polislerden 11’inin ev ve işyeri gaspına karıştığı belirtildi. Üstelik bir polisin beş ayrı gasp olayının faili olduğu öne sürüldü. Polislerden 10’unun rüşvet, 6’sının irtikap, birinin kundaklama, birinin de görevini kötüye kullanma suçlarını işlediği kaydedildi. 29 polisten 22’si tutuklanırken, 7’si serbest kaldı. 
     Olumsuz gelişmeler üzerine bir genelge yayımlayan Emniyet Müdürü Hasan Özdemir, müdür ve amirlerden, personeli bu tür suçlara karışmamaları, irtibat kurduğu kişileri iyi tanımaları yönünde uyarmalarını istedi. 
     



 GÜNCEL 











</TEXT>
</DOC>
