<DOC>
<DOCNO> 104622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko02.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk sınırı 1 milyar 51 milyon lira... 
</HEADLINE>
<TEXT>

     Türk-İş, 4 kişilik bir ailenin aylık zorunlu gıda harcamalarının 345 milyon 675 bin liraya yükseldiğini bildirdi. 
     Türk-İş tarafından yapılan araştırmaya göre, Ağustos 2002'de, 4 kişilik bir ailenin yeterli, dengeli ve sağlıklı olarak beslenebilmesi için yapması gereken asgari gıda harcaması tutarı, bir önceki aya göre yüzde 3.4 oranında artarak, 345 milyon 675 bin lira oldu. 
     Türk-İş'e göre, aylık zorunlu gıda harcaması tutarı, Ağustos 2001'de 226 milyon 667 bin lira, geçen ay ise 334 milyon 158 bin liraydı. 
     Araştırmaya göre, bu yılın 8 ayında gıda harcaması tutarındaki artış oranı yüzde 17.7 oldu. Gıda harcaması tutarı, son bir yıl itibariyle ise yüzde 52.5 oranında yükseldi. 
     Araştırmaya göre, 4 kişilik bir ailenin aylık gıda harcamalarının yanı sıra kira, ulaşım, yakacak, giyim, eğitim, kültür gibi giderlerinden oluşan ve ''yoksulluk sınırı'' olarak da adlandırılan tutar ise Ağustos 2002'de 1 milyar 51 milyon liraya ulaştı. 
     





</TEXT>
</DOC>
