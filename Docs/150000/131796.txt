<DOC>
<DOCNO> 131796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/yilmaz.html </URL>
<DATE> 2003/01/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Şu devlet işleri yok mu 
</HEADLINE>
<TEXT>

     2001 yılında Emlak Bankası’nın bankacılık faaliyetleri dışında kalan 1.3 katrilyon lira değerinde 3071 konut, 319 işyeri, 108 lojman, 7.8 milyon metrekare arsa Emlak Konut A.Ş’ye devredildi. Daha sonra MHP insiyatifindeki bir kararla Emlak Konut A.Ş, Emlak Gayrimenkul Yatırım Ortaklığı A.Ş EGYO olarak devam etti. Toplu Konut İdaresi ve EGYO, Konut Müsteşarlığı diye bir birim kurulup ona bağlandı. 
     Mahkemede söylediği "Rüşvetin belgesi olur mu" sözü ile yolsuzluk tarihine geçen Emlak Bankası müteahhidi Selim Edes, Tasarruf Mevduatı Fonu’na geçen Yurtbank’ın sahibi Ali Balkaner ve burada adı yargıya intikal etmemiş onlarca müteahhidin suyunu çıkarttığı, TBMM koltukları davasıyla kamunun nasıl para harcadığının belgesini ortaya koyan Emlak Bank’ın bu talan da kullandığı silah gayrimenkul stoku ve inşaatları teslim alma yetkisiydi ve bu gücün toplandığı birim de, Emlak Konut’tu... 
     
     Önce Şahin’i elediler 
     Emlak Konut’tan dürüst bir genel müdür geçti Süleyman Şahin, ben ismini bu köşede sıkça geçirdim. Şahin’in mahkemelere Emlak Konut aleyhine açtığı davalar üniversitelerin ekonomi ve hukuk bölümlerinde örnek olay olarak okutulmalı. Şahin’i görevden aldılar, mahkeme ile göreve iadesi çıktı. Şahin bu arada bir ameliyat geçirdi, ne emekli, ne de çalışan durumda durumunda olduğu için sigorta sisteminden yararlanamadı. 
     Şahin’in mücadelesini yazarken asıl vurguladığım yolsuzluk iddialarıydı... Dün eski Emlak Konut, yeni EGMYO çalışanlarından uzunca bir mektup aldım, tek tek eski yazdıklarımı hatırlatıp, ne kadar haklı olduğumu söylüyorlar. 
     
     Migros ihbar etmiş 
     Çalışanlar söze EGYO Genel Müdür Yardımcısı Demir İnal’dan söze giriyorlar ama ben biraz geriye gideceğim, çok değil bir hafta önceye... Vakit gazetesinde 03 ve 08 tarihlerinde Hasan Karakaya’nın kaleme aldığı Migros olayına... 
     Karakaya, EGYO Genel Müdürü Mekan Sırakaya’nın arkadaşı Av. Aslan Karayurt’un AKP’den aday olacağım gerekçesiyle istifa ettiğinin açıklanmasının arkasındaki perdeyi aralıyor, Sırakaya’nın arkadaşını koruduğunu iddia ediyor. İddiaya göre Karayurt, Migros’tan bir arsa nedeniyle rüşvet talep etmiş, onlar da bu durumu Toplu Konut Başkanı Rıza Turagay’a şikayet etmişler. Turagay, Sırakaya’dan avukat arkadaşı Karayurt’un istifasını istemiş... Bu gelişme üzerine Sırakaya izne gönderilmiş ve meydan İnal’a kalmış... İnal işe personel ayıklamadan başlamış... Personel de eski defterleri karıştırıyor. 
     
     Hizmet süresi bile şaibeli 
     Başta İnal’ın bu makam için gerekli olan 12 yıl hizmet süresi olmadığını vurguluyorlar İnal’ın geçirdiği iki teftişi de anlatıyorlar. 
     Birincisi, 31 Ocak 2001 günü, dönemin genel müdürü Şahin izinliyken yapılan "Yeminli Mali Müşavir Sözleşmesi ihalesi" nedeniyle açılıyor. Çünkü teklif zarflarının uygunsuz olarak açıldığı tesbit ediliyor ve bundan dolayı İnal, "Kamuda deneyimsiz" denilerek aklanır. ikincisi ise İzmir Mavişehir Site Yönetimleri ile ilgilidir ve yapılan inceleme sonucu inal’a yalnızca "Uyarma" cezası verilir. 
     Çalışanlar, hakkaniyet ölçüsünün kaçtığı kurumlarında İnal’ın özel telefonlarının faturalarını bile kuruma ödettirdiğinden tutun da, TBMM Genel Kurul Salonu 1 milyon dolarlık teminatın çözülmesi meselesine kadar iz sürüyorlar. Bu devletin işleri çok önemli. Bürokratların attığı her imza bizim paramız üzerinde tasarruf yetkisi veriyor ve o nedenle de şimdi Cumhurbaşkanı Ahmet Necdet Sezer’in önünde 160 kişinin kararnamesi bekliyor. Duyduğuma göre Sezer, bu isimleri MİT’den tutun da, JİTEM’e askeri haber alma birimi kadar her yere soruyormuş. 
     Soruşturmalarda neler çıkacak, hep birlikte göreceğiz... 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
