<DOC>
<DOCNO> 143584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/tamer.html </URL>
<DATE> 2003/03/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kılavuzu piyasa olanın... 
</HEADLINE>
<TEXT>

     Tam kılavuzu karga olanın ... hesabı 
     Arif olan anlar. Atasözünün gerisini yazmaya terbiyem müsaade etmiyor. 
     Şu bizim sığ piyasaların gücüne bakar mısınız Bir avuç manipülatör ve spekülatör, her fırsatta para kazanmak, voli vurmak için senaryolar yazıyorlar. Seçimlerin hemen ertesinde olduğu gibi bu senaryolar, çoğu kez hiç bir temele dayanmadığı halde fevkalade iyimser olabiliyor. Ekonomik göstergeler kötüye gidiyormuş ne gam Piyasalar sopa göstereceği yerde aylarca mutluluk çubukları dağıtabiliyor... "Aman ekonomik dengeler bozulmasın, bugünü kurtaralım da, yarın Allah kerim" hesabıyla kimse de çıtını çıkartmıyor. Kaldı ki anlı - şanlı pek çok kurum ve tanınmış işadamı da zaten uçurumun kıyısındalar ve güm diye batmaktan korktukları için de yetkili mercilere alabildiğine baskı yapıyorlar.... 
     
İlkeler nerede kaldı      İşte bu ahval ve şerait altında piyasanın sopası, AKP’nin bütün o "ilkeli politika" palavralarını, "Müslüman dünya" dayanışmasını falan bir gecede yok ediverdi Çiçeği burnunda Başbakanımız Tayyip Bey, AKP bölünür mü, kopabilecek 20 kadar milletvekili Erbakan’lı Saadet Partisi’nin TBMM’de grup kurmasına hizmet eder mi türünden kaygıları bir yana bırakıp, tezkereyi bir an önce Meclis’ten geçirmek için kolları sıvadı. 
     Doların ve faizin yeni rekorlar kırdığı önceki akşam üstü CNN Türk’te Mehmet Ali Birand’ın programında hayret verici gelişmeler jet hızıyla birbirini izledi. 
     

</TEXT>
</DOC>
