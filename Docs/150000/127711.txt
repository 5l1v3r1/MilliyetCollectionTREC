<DOC>
<DOCNO> 127711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/spor/spo03.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLDÜREMEZLER 
</HEADLINE>
<TEXT>

Galatasaray Teknik Direktörü Fatih Terim, Corriere Dello Sport Gazetesi’ne çarpıcı açıklamalar yaptı, "İtalyan futbolunda kolay unutulacağımı sanmıyorum" dedi 
     Floransa çok özel’ 
     GALATASARAY Teknik Direktörü Fatih Terim, İtalya’nın Corriere Dello Sport Gazetesi ile yaptığı tele röportajda çarpıcı yorumlarda bulundu. 14 Ocak’ta Fiorentinalı taraftarların çıkardığı bir kitabın tanıtımına gideceğini açıklayan Terim, "Kitabın ismi Ölümsüzler’. Ben de kendimi İtalyan futbolunda ölümsüzlerden biri gibi hissediyorum. Kimse beni öldürmeyi başaramayacak" ifadelerini kullandı. 
     
     Hasan Şaş gitmiyor 
     MUHABİRİN, Hasan Şaş’ın İnter’e gitmesiyle ilgili olarak gündeme gelen iddiaları sorması üzerine ise Fatih Terim’in sert açıklamalar yaptığı öne sürüldü. Terim’in, "İnter’den hiçbir yönetici beni aramadı, Florya Tesisleri’nde görülmedi, ya da başkanı aramadı. Bir kulübe bağlı olan bir futbolcuyu aramak, dürüst bir davranış değil. O bizim futbolucumuz" dediği iddia edildi. 
     
     Transferi yalanladı 
     HABERDE, Fatih Terim’in, Chiesa ve Serginho’nun transferlerini de yalanladığı belirtildi. Galatasaray Teknik Direktörü’nün röportajında şu açıklamalara yer verildi, "Lazio ve Milan, neden 2 önemli adamlarını satmak zorunda kalsınlar ki İtalya’ya dönme ihtimalim gözönünde tutulamayacak bir varsayım. Galatasaray ile dört yıllık anlaşma imzaladım ve hayata geçirmem gereken bir projem var." 
     
Pinto kalıyor      DEVRE arasında, takıma yapacağı yeni yabancı takviyeleri için arayışlarını sürdüren Galatasaray’da, mevcut kadrodaki yabancıların kaderleri de belli olmaya başladı. Fatih Terim’in, transferini gerçekleştirdiği sırada, geleceğe yatırım olarak lanse ettiği Pinto’nun kalması yönünde rapor verdiği öğrenildi. Yönetim de bu karara olumlu bir yaklaşım gösterdi. 
     İLK yarıda takıma beklenen katkıyı sağlayamamasına karşın, Pinto’nun yaklaşık 350 bin dolar olan maliyeti, kalması yönündeki fikirlerin artmasındaki bir başka etken oldu. Terim’in yönetime verdiği raporda Pinto’nun performansından memnun olduğunu belirttiği ve bu futbolcuyu ikinci yarıda da sağ kanatta değerlendirmeyi düşündüğünü bildirdiği öğrenildi. n ERHAN TELLİ 
     
24 günde devr-i alem İkinci yarı hazırlıklarını İspanya, Mısır ve Antalya’da yapacak olan Sarı - Kırmızılı takım binlerce kilometre yol katedecek 
     LİGİN ikinci yarısında eski günlerine dönmenin hesaplarını yapan Galatasaray’ı, hazırlık kampında yoğun bir program bekliyor. 4 Ocak’ta Florya’da toplanacak olan Sarı - Kırmızılılar, 5 Ocak’tan itibaren adeta dünya turuna çıkacak. Galatasaray önce İspanya’nın ardından Mısır’ın yolunu tutacak. Fatih Terim’in programına göre kafile son çalışma dönemini Antalya’da geçirecek. Fatih Terim’in en az 7 hazırlık maçı oynanmasını istediği öğrenildi. 
     
     Maç programı 
     10 Ocak D.San Pedro 
     12 Ocak Antwerp 
     14 Ocak Vollendam 
     18 Ocak Mısır Milli Takımı 
     23 Ocak Takım belli değil 
     25 Ocak Takım belli değil 
     27 Ocak Takım belli değil 
     
Durmak yasak Kamp dönemi öncesinde sakatlıkları süren Baliç, Batista ve Vedat’a özel program hazırlandı 
     Dersinizi çalışın’ 
     TATİL öncesi takımdaki sakat futbolcular Batista, Baliç ve Vedat’a özel program veren teknik direktör Fatih Terim, üç futbolcudan da İstanbul’a dönüşlerinde hazır olmalarını istedi. Kulüp doktorlarından Batista, Baliç ve Vedat’ın durumları hakkında rapor alan Galatasaray’ın hocası, "Dersinizi iyi çalışın. Kamp döneminde hepinizin hazır olmasını bekliyorum" uyarısını yaptı. 
     



 SPOR 






















</TEXT>
</DOC>
