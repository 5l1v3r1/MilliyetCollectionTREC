<DOC>
<DOCNO> 110415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur25.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP'li Hasan Gülay ''Kendi aldığınız kararın arkasında durun'' 
</HEADLINE>
<TEXT>

     YTP Manisa Milletvekili Hasan Gülay, 3 Kasım'da seçim yapılması kararına olumlu oy veren milletvekillerine ''Kendi aldığınız kararın arkasında durun'' çağrısında bulundu. 
     Gülay, Parlamento'da düzenlediği basın toplantısında, milletvekillerinin seçim kararının arkasında durmasının kendilerine ve halka duydukları saygıyı, demokrasiye olan inançlarını ve ülkeye olan sevgilerini göstereceğini söyledi. ''Basit çıkar hesaplarıyla, seçim kararı ve barajlarla oynanmaması'' gerektiğini ifade eden Gülay, ''Seçim kararı mutlu bir şekilde alındı. Şimdi ne değişti O günden bu güne sadece listelerde yer alıp almama konusu ortaya çıktı'' diye konuştu. 
     Bir gazetecinin, YTP Milletvekillerinin büyük çoğunluğunun seçimlerin ertelenmesi girişimlerine katkıda bulunduğunu anımsatarak, ''Partinizden istifa etmeyi düşünüyor musunuz '' sorusuna Gülay, ''Ben kendi adıma konuşuyorum'' karşılığını verdi. 
     





</TEXT>
</DOC>
