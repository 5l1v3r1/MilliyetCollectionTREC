<DOC>
<DOCNO> 135769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo33.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, karda çalıştı... 
</HEADLINE>
<TEXT>

     Fenerbahçe, ligin 19. haftasında 9 Şubat Pazar günü Ankaragücü ile deplasmanda yapacağı lig maçının hazırlıklarını yoğun kar yağışı altında sürdürdü. 
     Teknik sorumlu Oğuz Çetin yönetiminde Samandıra Tesisleri'nde karla kaplı zeminde gerçekleştirilen antrenman, yoğun tipi nedeniyle 40 dakika sürdürdü. 
     Elverişsiz hava koşulları altında bir süre koştuktan sonra kırmızı renkteki toplarla pas çalışması yapan sarı-lacivertli futbolcular, daha sonra 2 gruba ayrılarak, şut çalışması yapıp antrenmanı tamamladı. 
     
     ORTEGA DA KATILDI 
     Sol arka adalesindeki sertleşme nedeniyle 2 gündür tedavi olan Arjantinli futbolcu Ariel Ortega, bu akşamki antrenmanda takımla çalışırken, tedavisi süren İsmail Güldüren, takımdan ayrı koşu yaptı. 
     Sarı-lacivertli futbolcular, akşam idmanın ardından Samandıra Tesisleri'nde kampa girdi. Ankaragücü maçının hazırlıklarını yarın sabah tesislerde yapacağı çalışmayla sürdürecek olan Fenerbahçe, öğlen saatlerinde uçakla Ankara'ya gidecek. 
     





</TEXT>
</DOC>
