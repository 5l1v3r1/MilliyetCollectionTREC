<DOC>
<DOCNO> 122823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/civaoglu.html </URL>
<DATE> 2002/12/05/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
AB’den Yaşamsal evet’ 
</HEADLINE>
<TEXT>

     Türkiye’nin Kopenhag Formula 1 yarışı için başka merceklerden yorumlar... 
     Le Monde her yıl sonu olduğu gibi gene "özel sayı dergisini" yayımladı. 14 sayfa Türkiye’ye ayrılmış. TV5 Kanalı’nda yayımlanacak bir röportajdan bazı fotoğraflarla başlıyor. 
     Sonra... Meslekte yüz akı vitrinimiz ve dünyanın en büyük fotoğraf - röportaj ajanslarından SİPA’nın kurucusu Gökşin Sipahioğlu’nun seçtiği fotoğraflarla, koyduğu başlıklarla ve resim altlarıyla Ma Turquie BENİM TÜRKİYEM sayfaları... 
     1931’de şık ve modern giyimli annesi ve anneannesinin ortasında oturan Gökşin Sipahioğlu ve beyaz küçük köpeği. 
     Sunuş satırlarında Sipahioğlu, "annem Çerkez kökenliydi, babam ise Arnavut... Ben bu kökenlerimle bir Türk olmaktan gururluyum" diye yazmış. 
     Türkiye, onun seçtiği fotoğraflar, resim altları ve kendini tanımlayan satırlarla ancak bu kadar güzel yansıtılabilirdi. 
     
Cesaret ana      Sonraki sayfalarda "EVET DEMEK YAŞAMSALDIR" başlıklı bir yazı. Fransa’nın eski başbakanı ve şimdi Avrupa Parlomentosu Kültür Komisyonu Başkanı olan Michel Rocard’ın imzasını taşıyor. Rocard önce Avrupa Konvansiyonu Başkanı d’Estaing’in, "Türkiye asla Avrupalı değildir ve hiçbir zaman Avrupa Birliği üyesi olmamalıdır" söylemini eleştiriyor. 
     AB’nin yıllar önce Avrupa Konseyi’nin, OECD’nin ve NATO’nun cesaretini h l gösteremeyişini yeriyor. 
     Rocard sorguluyor. 
     EKONOMİ... 
     Türkiye’de fert başına gelir Yunanistan ve Güney Kıbrıs’ın 4’te 1’i, Çek Cumhuriyeti’nin 3’te 2’si kadar ama Polonya’dan, Baltık ülkelerden, Slovakya’dan yüksek... 
     Romanya ve Bulgaristan’ın 3 katı... 
     Kopenhag’da "hayır" cevabı verilirse bunun ekonomik gerekçesi olamaz. 
     DİN... 
     1- Türkiye nüfusu Müslüman olan bütün ülkeler arasında tek laik ülkedir. 
     2- Türkiye’ye din gerekçesiyle "hayır" demek 2 milyar Müslümanı dışlamak anlamına gelir. Ayrıca Avrupa’da yaşayan 10 milyon Müslümanı da göz ardı edemeyiz. Tam tersine Avrupa Birliği Hıristiyanlığın yanı sıra Musevi ve İslam gibi dinlerle zenginleşmelidir. 
     3- Nüfusu içinde Müslüman çoğunluğu bulunan Bosna’nın ve Arnavutluk’un da AB’ye üye olacaklarını unutmayalım. 
     O halde din de bir "hayır" cevabının gerekçesi olamaz. 
     ULUSLARARASI BARIŞ... 
     AB’nin Rusya’yla ilişkileri 21. yüzyılın önemli aşklarından biridir. Eski Sovyet cumhuriyetlerden altısı Türkçe konuşurlar. Türkiye’ye de yakındırlar. 
     Türkiye’ye bir tokat, o 6 cumhuriyetin de etkisiyle Rusya’daki "Batı karşıtlığını" alevlendirir. 
     GELECEK... 
     İnsanlık 21. yüzyılda doğal kaynaklar kriziyle karşılaşacak. Okyanus yatakları hariç tutulursa henüz işlenmemiş sadece uçsuz bucaksız Sibirya toprakları var. 
     Türkiye üzerinden Orta Asya’nın Türk devletleri hem işlenmemiş topraklar hem de Ortadoğu’dan sonra dünyanın ikinci petrol rezervleri açısından çok önemlidir. 
     Bu nedenlerle de Türkiye’nin Avrupa’dan dışlanması mümkün değil. 
     
Aşil’in topuğu      Rocard’a göre bütün bunlardan sonra Türkiye’ye bırakınız "hayır" cevabının yanlışlığını bir yana... Evet demek Avrupa’nın yaşamsal zorunluğu... Devlet adamları bunu görmeliler. 
     Rocard’ın kuşkusu şu 
     Bu sürecin Aşil’in topuğu gibi en zayıf yeri Avrupa kamuoyu... 
     Eğer bir referandum yapılır da "hayır" cevabı çıkarsa bunun onarımı neredeyse imk nsız. 
     İşte o nedenle Rocard Avrupa toplumlarıyla bütün bu gerçeklerin paylaşılmasını, toplumun Türkiye’nin üyeliği gereğine inandırılması mesajını veriyor. 
     Buna katılıyoruz. 
     Avrupa kamuoyunu kazanmak en zor ama en güvenli yoldur. 
     ........ 
BAYRAM İZNİ Bayram nedeniyle izinliyim. Bulunacağım ortamda imk n olursa yazmaya çalışırım. Olmazsa... Salı günü bu köşede buluşmak üzere. Siz değerli okuyucularımın bayramını kutluyorum. Esenlik diliyorum. 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
