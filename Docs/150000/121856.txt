<DOC>
<DOCNO> 121856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur02.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu kavgası ölümle bitti... 
</HEADLINE>
<TEXT>

     Aralarında husumet olan iki komşu arasında çıkan kavgada 1 kişi öldü, 3 kişi yaralandı. 
     Alınan bilgiye göre, Sıkçamurat Mahallesi Gülbahçe Sokak'ta, Seval Şimşek 22 , Gökhan Şimşek 27 ve Özgür Kırmız 21 ile Mustafa Balat 48 , gittikleri Musa Selvi'nin evinde, eskiye dayanan husumet nedeniyle tartıştılar. Tartışmaya Musa Selvi'nin henüz ismi öğrenilemeyen eşi de katıldı. Tartışmanın kavgaya dönüşmesi üzerine Musa Selvi, yanında taşıdığı silahla rasgele ateş etti. 
     Olayda Seval Şimşek, Gökhan Şimşek, Özgür Kırmız ve Mustafa Balat yaralandı. 
     Durumu ağır olan Seval Şimşek, kaldırıldığı Trakya Üniversitesi Tıp Fakültesi Hastanesi'nde kurtarılamadı. Aynı hastaneye kaldırılan yaralılardan Gökhan Şimşek ayakta tedavi edilirken, Özgür Kırmız ameliyata alındı, Mustafa Balat'ın da tedavisine devam ediliyor. 
     Olaydan sonra firar eden Musa Selvi'nin yakalanmasına çalışılıyor. 
     





</TEXT>
</DOC>
