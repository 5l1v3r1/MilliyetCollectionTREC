<DOC>
<DOCNO> 130335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun06.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimon Peres Filistin Özerk Yönetimi ile barış yoluna gidilebilir 
</HEADLINE>
<TEXT>

     İsrail'in eski Başbakanı ve Dışişleri Bakanı Şimon Peres, kendisinin çekilmiş olduğu Ariel Şaron'un ulusal birlik hükümetinin ılımlı siyaset güderek ve orduyu Gazze Şeridi'nden çekerek Filistin Ulusal Özerk Yönetimi FÖY ile yeniden barış yoluna girilebileceğini bildirdi. 
     Filistin Devlet Başkanı Yaser Arafat ve 7 yıl önceki suikastta öldürülen İsrail Başbakanı Yitzak Rabin ile 1994 Nobel Barış Ödülü'nü paylaşmış olan Peres, Meksika'nın başkenti Mexico'da yaptığı açıklamada, İsrail'de yaklaşan genel seçimin sonucunu bilemeyeceğini, ancak alınacak sonuçlarda partilerin başa baş gideceğini belirtti. 
     İşçi Partisi lideri Şimon Peres, ''devam eden teröre rağmen barış girişimlerinin yeniden başlatılması gerektiğini, Başbakan Ariel Şaron'un, önce Filistin terörü bitirilecek sonra barış müzakerelerine dönülecek koşuluna katılmadığını'' söyledi. 
     Filistin-İsrail barışı için çaba harcayan BM, AB, Rusya ve ABD'den kurulu dörtlü girişimin canlanması ve FÖY'ün devlet idaresinde reformu yerine getirmesi gerektiğini kaydeden Peres, İsrail ordusunun işgal altında tuttuğu Filistin topraklarından tek taraflı ve bütünüyle çekilmesinin barış yolunu yeniden açacağını belirtti. 
     Peres, yeni FÖY hükümetinin iktidarı üç makamda kurarak Arafat'ın ağırlığının azaltılabileceğini de söyledi. 
     





</TEXT>
</DOC>
