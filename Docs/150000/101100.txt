<DOC>
<DOCNO> 101100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/spor/spo01.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"TÜRKİYE’YE GİTMEM" 
</HEADLINE>
<TEXT>

Beşiktaş, transfer etmek istediği Celta Vigolu Karpin’den olumsuz yanıt aldı. Rus oyuncu, "Futbol hayatımı Türkiye’de sona erdirmek gibi bir niyetim asla olmadı" yorumunu yaptı 
     MEHMET ÇİFTÇİ 

     İpleri kopardı 
     YABANCI futbolcu arayışlarını sürdüren Beşiktaş’a, İspanya’dan şok haber geldi. Celta Vigo’nun Rus yıldızı Karpin, Siyah - Beyazlı yönetimin teklifini geri çevirip, Türkiye’de futbol oynamayı düşünmediğini bildirdi. Karpin, Beşiktaş’ın menajeri Miguel Santos ile görüştüğünü açıklayıp, "Daha önce de Türkiye’den teklifler almıştım. Beşiktaş’ın önerisini duyduktan sonra hiç düşünmeden hayır cevabını verdim" diye konuştu. 
     
     İspanya’da kalacak 
     KARPİN sözlerini şöyle sürdürdü "Türkiye’de futbol hayatımı sona erdirmek gibi bir niyetim hiç olmadı. Bugüne kadar da giderim diye bir ifade kullanmadım. İspanya’da mutluyum ve burada kalmayı düşünüyorum. Daha önce İngiltere ve Almanya’nın ünlü kulüplerinden de teklifler almıştım. Başarısız olsaydım, tercihim yine Türkiye değil, bu iki ülkeden birisi olurdu. Birçok kulüple görüşmelerim devam ediyor." 
     
     İki teklif aldı 
     CELTA Vigo ile yollarını ayırmaya hazırlanan Rus futbolcunun, İspanya 1. Lig takımlarından Real Sociedad ve Atletico Madrid ile temasta olduğu açıklandı. Bu olumsuz gelişme Siyah - Beyazlı yönetimi de şaşırttı. Yöneticiler, Teknik Direktör Lucescu’nun alternatif olarak gösterdiği diğer adaylara yöneldi. Rumen teknik adamın, yöneticilere, "Mutlaka transfer istiyorum. Takviye yapmazsak yarışta tıkanabiliriz" dediği öğrenildi. 
     
Nouma yok, Sergen kadrodaFransız yıldız, antrenman eksiği nedeniyle bugün Bursa maçında forma giyemeyecek 
     BEŞİKTAŞ’IN Fransız yıldızı Pascal Nouma, bugün oynanacak olan Bursaspor karşılaşmasında takımdaki yerini alamayacak. Sergen ile birlikte Lucescu ile konuşan yıldız futbolcu, "20 dakika dahi olsa forma giymek istiyorum" dedi. Ancak Mircea Lucescu’nun, Pascal’a eksiklerinin çok olduğunu dile getirip, "Bir hafta daha bekle. Böylesine önemli bir maçta fizik kondisyon eksiğin nedeniyle sakatlık yaşayabilirsin. Seni riske etmek istemiyorum" dediği öğrenildi. 
     RUMEN hoca ardından Sergen ile de görüştü. Yıldız futbolcu, tam hazır olmadığını ancak ikinci yarıda forma giyebilecek düzeye geldiğini bildirdi. Bu gelişmenin ardından Rumen hoca, Pascal Nouma’yı Bursaspor maçı kadrosuna almazken, Sergen Yalçın’ı kafileye dahil etti. Tecrübeli hocanın, maçın gidiş durumuna göre Sergen’i oyuna sokmayı düşündüğü öğrenildi. İstenen skorun erken bulunması durumunda, başarılı oyuncunun da riske edilmeyeceği açıklandı. 
     
Luce’den son uyarılarBeşiktaş Teknik Direktörü, Bursa maçı öncesinde yaptığı toplantıda futbolcularına, "Komando gibi savaşın" dedi 
     BEŞİKTAŞ Teknik Direktörü Lucescu, bugün oynanacak olan Bursaspor maçı öncesinde oyuncularını sert bir dille uyardı. Takımda sakat oyuncu sayısının fazlalığına dikkat çeken Rumen hoca, "Sahaya çıkacak onbirde yer alan herkes, bir komando gibi savaşacak, mücadeleyi son dakikaya kadar sürdürecek. İlk maçta 3 puan önemli" dedi. 
     BURSA karşısında takımı sahaya savunma ağırlıklı bir taktikle sürecek olan Lucescu, "Lige iyi başlangıç yapmak zorundayız. Özellikle savunmada ve orta alanda dikkatli olun. Mücadele edin, riske girmeyin, yardımlaşın. Sahanın her karesinde savaş istiyorum. Mücadele etmeden hiç kimse kimseye puan vermez" ifadelerini kullandı. 
     
El sıkışmak üç milyar      DÜNYA Kupası’ndan sonra Uzakdoğu’nun en gözde futbolcusu olan Beşiktaşlı İlhan Mansız, Japonya’da da gündemden düşmüyor. Yıldız futbolcuyu ikinci kez kapak yapan kadın dergisi Shukan Josei’den sonra Japonya’nın önde gelen gazetelerinden Mainichi Shimbun da dünkü sayısının ilk sayfasında ünlü futbolcuya geniş yer ayırdı. Shukan Josei dergisinin ise ünlü futbolcuyla ilgili yayınlanan ilk haberin ardından mektup ve telefon yağmuruna tutulduğu bildirildi. İlhan ile tanışma turu düzenleyen dergi, seyahat ücretini 3 milyar lira olarak belirledi. 
     
Pancu tek forvet      BEŞİKTAŞ’TA, İlhan Mansız ve Ahmet Dursun’un sakatlığı, Pascal Nouma’nın formsuzluğu nedeniyle Bursaspor karşısında Pancu’nun tek forvet olarak mücadele edeceği öğrenildi. Lucescu, Rumen oyuncu ile yaptığı görüşmede, "Forvette tüm yük senin üstünde olacak. Bu nedenle çok dikkatli olman şart. Yakaladığın pozisyonları golle sonuçlandırmanı istiyorum" dedi. Öte yandan İlhan Mansız’ın oynama şansı ise maç saatinde netlik kazanacak. 
     



 SPOR 


























</TEXT>
</DOC>
