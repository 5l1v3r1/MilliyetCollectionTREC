<DOC>
<DOCNO> 118373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yasam/ayas.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceci duvar’ çıktı 
</HEADLINE>
<TEXT>

Eskişehirspor Taraftar Derneği Başkanı, maç sonrası götürüldüğü karakoldan akciğeri patlamış halde çıktı. Polis, Kendini duvarlara vurdu’ diyor 
     ESKİŞEHİR DHA 

     Eskişehirspor - Güngören Belediyespor maçında taşkınlık yaptığı ve polise mukavemette bulunduğu iddiasıyla gözaltına alınan Eskişehirspor Taraftarlar Derneği Başkanı Deniz Yılmaz, gözaltında komalık oldu. 
     Atatürk Stadyumu’nda önceki gün oynanan 2. Lig A Grubu’ndaki maçın devre arasında çıkan olaylarda Yılmaz 32 gözaltına alındı. Stattan herkesin gözü önünde dövülerek çıkarılan Yılmaz, Çarşı Polis Karakolu’na götürüldü. Ancak daha sonra karakolda rahatsızlanan’ Yılmaz, Devlet Hastanesi’nde yapılan ilk müdahaleden sonra Osmangazi Üniversitesi Tıp Fakültesi Hastanesi’ne kaldırıldı. Akciğerinin patladığı ve kaburgalarının kırıldığı belirlenen evli ve bir çocuk babası Yılmaz’ın sağlık durumunun ciddi olduğu açıklandı. 
     
     Ramazanda içer misin ’ 
     Yılmaz’ın yakınlarıysa, polisler hakkında Cumhuriyet Savcılığı’na şik yette bulunacaklarını belirterek, şu iddiaları sıraladı 
     "Maçta polisler bir genci dövüyormuş. Deniz de Taraftarlar Derneği Başkanı olduğu için müdahalede bulunmuş. Polisler Deniz’i de dövmüş. Yaka paça stattan çıkartılıp karakola götürülmüş. Ramazanda içki içmeye utanmıyor musun ’ diye dövmeye başlamışlar. Deniz elleri kelepçeli olarak Devlet Hastanesi’ne getirilmiş. Durumu ortaya çıkınca polis kelepçesini çözüp ortadan kaybolmuş." 
     
     Polis Alkollüydü 
     Yılmaz ve taraftar Serdar Önder’in 23 alkollü olduklarını, stadyumda rezalet çıkarttıklarını, taraftarları polise karşı kışkırttıklarını iddia eden Emniyet Müdürlüğü yetkilileriyse, olay sonrası şu ilginç açıklamayı yaptı "Deniz Yılmaz karakola götürülürken sürekli küfretmiş. Telefon edeceğini belirtip girdiği Tekel bayiinde bira şişesini kırıp kendisini yaralayacağını söyleyerek kaçmış. Kısa süre sonra yakalanıp getirildiği karakolda başını duvarlara vurarak kendini yaralamış. Götürüldüğü hastanede aşırı alkollü olduğu belirlenmiş ve koma tutanağı tutulduğu için ifadesi alınamamıştır." 
     



 YAŞAM 




























</TEXT>
</DOC>
