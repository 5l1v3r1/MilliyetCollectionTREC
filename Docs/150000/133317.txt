<DOC>
<DOCNO> 133317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sontur16.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı Selim İbrahim Gönenç, Türkiye'ye iade edildi 
</HEADLINE>
<TEXT>

     Türkiye'deki terörist organizasyonlarda kullanılmak üzere, terör örgütlerine silah ve teçhizat temin ettiği iddia edilen ve arabasında taşıdığı 12 el bombasıyla Bulgaristan'da yakalanan Selim İbrahim Gönenç, Türkiye'ye iade edildi. 
     Edirne Emniyet Müdürlüğü ekiplerine teslim edilen Selim İbrahim Gönenç'in 27 , uzun süre Bulgaristan'ın Filibe Plovdiv kentinde yaşayan Bulgaristan vatandaşı bir ortağı ile birlikte yasadışı yoldan imal ettikleri bomba ve benzeri teçhizatı Türkiye'deki terörist gruplara sattığı öne sürülüyor. Bulgaristan polisi tarafından yapılan bir operasyonda, Gönenç ve Bulgaristan vatandaşı bir kişi içinde bulundukları arabada 12 adet el bombası ile geçirilmişti. ''Kürt Selim'' lakabıyla tanınan Gönenç'i Filibe'deki komşularının ''sakin, çevresiyle uyumlu'' diye nitelendirdikleri ve bu tür organizasyonların içinde olmasını şaşkınlıkla karışladıkları öğrenildi. 
     Bulgaristan polisi tarafından işlemleri tamamlanan Gönenç daha sonra Türkiye'ye iade edilerek, Edirne Emniyet Müdürlüğü ekiplerine teslim edildi. Emniyette, Terörle Mücadele Şubesi ekiplerince sorgulanan Gönenç, ''Türkiye'deki terörist organizasyonlarda kullanılmak üzere yasadışı yoldan silah ve teçhizat temin etmek'' suçundan dolayı Cumhuriyet Savcılığı'na sevk edildi. 
     Savcılıkta yapılan sorgunun ardından serbest bırakılan Gönenç, askerlik yapmadığı için Edirne İl Jandarma Komutanlığı'na gönderildi. 
     





</TEXT>
</DOC>
