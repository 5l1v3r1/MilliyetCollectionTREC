<DOC>
<DOCNO> 123687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/yas08.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte modern kadının hayalindeki erkek 
</HEADLINE>
<TEXT>

Kadınların seçtiği erkek fotoğraflarını bir araya getiren İngiliz bilim adamları, ideal erkek profilini ortaya çıkardı 
     Kusursuz erkek yüzünü yarattıklarına inanan İngiliz bilim adamlarına göre, her kadının birlikte olabilmek için can atacağı ideal erkek, ipeksi bir cilde ve simetrik bir yüze, büyük belirgin gözlere, düz burna, yuvarlak saç ve çene hattına sahip. 
     Yaratıcıları, ideal erkek yüzünün biraz efemine’ göründüğünü kabul etmekle birlikte modern kadının maço erkeklerden çok, kadınsı özelliklere sahip erkekleri tercih ettiğine dikkat çekti. St. Andrews Üniversitesi’ndeki araştırmacılar, mükemmel erkek yüzünü yaratmak için, 34 kadının seçtiği, yaş ortalaması 20 olan 12 çekici sayılabilecek ortalama’ erkek fotoğrafını bilgisayar programıyla bir araya gitirdi. 
     İdeal erkek yüzüne örnek olarak oyuncu Brad Pitt, Jude Law, George Clooney ile futbolcu David Beckham ile Michael Owen gösteriliyor. 
     



 YAŞAM 






















</TEXT>
</DOC>
