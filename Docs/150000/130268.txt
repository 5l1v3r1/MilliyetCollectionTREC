<DOC>
<DOCNO> 130268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/guncel/gun02.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İdarenin doktoru uyarması gerekir’ 
</HEADLINE>
<TEXT>

Kaptan Pilot Yunak’a rapor veren Sağlık Kurulu Başkanı Öztürk, "Pilotların sakladığı rahatsızlıkları, idare şu veya bu şekilde görüp uyarmalı" dedi... 
     Kaptan Pilot Alaaddin Yunak’a verilen raporu imzalayan Sağlık Kurulu Başkanı Prof. Dr. Muzaffer Öztürk, "Pilotlar, istemedikleri kendilerine göre problem olan şeyleri saklayabilir" dedi. 
     Kardiyolog Prof. Dr. Muzaffer Öztürk’ün konuyla ilgili olarak sorduğumuz sorulara verdiği yanıtları şöyle 
     
Kontrollerde ilaç alıp almadığı sorulur mu 
     - Gayet tabii. Almakta olduğu ilaçlar sorulur. Bazen hasta söylemeyebilir, onu bilemeyiz. 
     
Söylemezse, örneğin antidepdresanlar gözden kaçabilir. O durumda ne yapılması gerekir 
     - Hastanın aksayan yönleri varsa havayolunun o pilotla ilgili bir gözlemi vardır. Doktor fark edemiyorsa şu veya bu şekilde idarenin görüp uyarması gerekir. Bu sadece hekimlerin muayenesiyle olmaz. Bunlar karşılıklı hasta, kurumu ve hastane arasında yapılan bir işbirliğiyle değerlendirilme yapılacaktır. 
     
Verilen ilaçlar kurumuna bildirilir mi 
     - Eğer muayene olduğu doktorların kararıyla ilaç verildiyse olur. Ama resmi prosedürü bizden yaptırır söylemez, gider başka yerde özel muayene olur. O doktorun ilacını kullanıyorsa onu anlayamayız. Herhangi bir hasta gibi gider. Doktor kim olduğunu bilmez. Çünkü pilotlar genellikle uçuşlarını engelleyecek böyle bir durum istemiyorlar. Onun için bazı şeyleri saklamaları olabilir. 
     
Siz rastladınız mı 
     - Hayır... Hayır... 
     
Yunak’ı tanıyor muydunuz 
     - Hayır ben tanımıyorum. 
     
İlaçları babası aldı’      DHA 

     Diyarbakır’da düşen THY’nin "Konya" uçağının pilotu Alaattin Yunak’ın sağlık ocağından yazdırdığı kalp, depresyon ve yüksek tansiyon ilaçlarıyla ilgili olarak, bu ilaçların bir kısmını veren Gölcük’teki Ümit Eczanesi’nin sahibi Ümit Yılmaz, "Alaattin Yunak bana hiç gelmedi. Aile dostu olan babası İshak amca sık sık bana gelir ve reçete karşılığı ilaç verirdim" dedi. İshak Yunak’ın kalp hastası, eşi Rüveyde Yunak’ın da tansiyon hastası olduğunu bildiğini söyleyen Yılmaz, "Ben birkaç kez İshak amcanın bana getirdiği reçetedeki ilaçları verdim. Ancak reçetenin kimin adına olduğuna bakmadım. Ancak bugüne kadar Alaattin Yunak hiç gelmedi, onunla karşılaşmadım " dedi. 



 GÜNCEL 















</TEXT>
</DOC>
