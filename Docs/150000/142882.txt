<DOC>
<DOCNO> 142882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sonspo07.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 -Galatasaray 2 
</HEADLINE>
<TEXT>

     Hakemler Mustafa Çulcu xx, Mustafa Emre Eyisoy xx, Koray Gencerler xx . 
     İstanbulspor Zdravkov xx, Saffet xx, Selçuk xx, Deniz Uygar xxx, Musa xx, Saidou xx, Yordanov xxx, Güven xx, Petkov xx, Cenk xx, Bushaj xx . 
     Galatasaray Mondragon xx, Xavier xx, Bülent xx, Hakan x, Ümit Davala xx, Volkan xx, Cihan x, Revivo xx, Ergün xx, Lukunku xx, Ümit Karan xx . 
     Galatasaray, Güngören Belediye Stadı'nda uzun bir aradan sonra çıktığı ilk gündüz maçında maçı ikinci yarıda attığı gollerle 2-1 kazanmayı başardı. 
     Fatih Terim'in Fenerbahçe maçının ilk 11'i ile sahaya çıkarttığı Galatasaray, ilk yarınının tamamında sahanın hakimi idi. Özellikle orta sahada Volkan'ın etkili oyunu, Xavier'in geriden atakları kesişi ve olumlu paslarla oyuna sokuşu Galatasaray'ı rahatlattı. 
     İstanbulspor ise daha çok savunmada kalıp bireysel çabalarla rakip kalede etkili olmaya çalıştı. 
     Devrenin en büyük tehlikesi ise 43. dakikada geldi. Lukunku'nun kafayla indirdiği topla ceza sahası dışından buluşan Revivo'nun sert şutu yan ağları yalayarak dışarı çıktı. 
     
     İKİNCİ YARI 

     Galatasaray ikinci yarıya Batista ve Pinto'yu alarak başladı. Devreyle birlikte rakip kaleye yüklenen Galatasaray özellikle Volkan'ın güzel futbolu ile tehlikeler yaratmaya başladı. Volkan'ın düşürülmesiyle kazanılan bir serbest atışta top Ümit Karan'ın dizine çarptı ve ağlarla buluştu. 
     İstanbulspor 10 dakika sonra sağdan gelişen bir atakta Saidoo'nun ayağından beraberliği yakaladı. 
     Ancak sarı kırmızılılar, yine Volkan'ın düşürülmesiyle kazanılan bir serbest vuruşta bu kez Cihan ile galibiyeti yakaladı. 
     
</TEXT>
</DOC>
