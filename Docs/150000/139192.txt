<DOC>
<DOCNO> 139192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/soneko40.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt, Malezya'nın petrol ambargosu teklifini geri çevirdi... 
</HEADLINE>
<TEXT>

     Kuveyt, Malezya'nın islam ülkelerinin Irak'a müdahaleyi önlemek için petrol ambargosuna başvurması çağrısını geri çevirdi. 
     Kuveyt Petrol Bakanı Şeyh Ahmed el Fahd el Sabah, çağrıyı ''petrol bizim için bir savaş aracı değil, bir ekonomi aracıdır'' sözleriyle reddederken, petrolü bir silah olarak kullanmanın gerek üreticiler gerek ithalatçılar için ekonomik, toplumsal ve siyasi bakımndan ciddi sonuçları olacağını savundu. 
     Malezya Başbakanı Mahatir Muhammed, ülkesinde yapılan Bağlantısızlar Zirvesi paralelinde düzenlenen resmi İslam Konferansı Örgütü toplantısı hakkında bilgi verirken, İslam ülkelerinin Irak'a savaşı önlemek için, petrolü bir silah olarak kullanmayı düşündüklerini söylemişti. 
     Mahatir'in bu sözlerine rağmen, Petrol İhraç Eden Ülkeler Örgütü'nün OPEC , Suudi Arabistan ve İran gibi Kuveyt dışındaki etkili üyelerinin de ambargo fikrine sıcak bakmadığı bildiriliyor. 
     





</TEXT>
</DOC>
