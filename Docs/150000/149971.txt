<DOC>
<DOCNO> 149971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/soneko26.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya da, Irak'tan alacaklarının peşine düştü... 
</HEADLINE>
<TEXT>

     Japon hükümeti, Irak'da Saddam Hüseyin rejiminin devrilmesiyle, bu ülkeden 5 milyar dolarlık alacaklarını tahsil edebilip edemeyeceğinden şimdilerde giderek daha fazla endişeli. 
     Japon hükümeti kaynaklarından edinilen bilgiye göre, hükümet, 1991'deki Körfez Savaşı zamanından kalma 7.5 milyar dolarlık kayıplarını da telafi etmeyi hedefliyor. Bu kayıpların tazmini için Birleşmiş Milletler'e zaten başvurulmuştu. 
     Bununla birlikte, Saddam Hüseyin sonrası yönetimin bu tür talepleri üstlenip üstlenmeyeceğine dair belirsizlik ve ABD'de ''Irak'ın yeniden inşasına yardım için Irak'ın dış borç yükünün hafifletilmesi'' çağrılarının dillendirilmesi nedeniyle, bu parayı toplamak epeyce zor olabilecek. 
     Nitekim, ABD Hazine Bakanı John Snow, Saddam rejimi döneminde biriken dış borçların Irak halkına yük olmaması gerektiğini söyledi. 
     
     SADDAM'IN SARAYLARININ İNŞASINA JAPON KATKISI 
     Japonya'nın Irak'tan alacakları, bu ülke sermayeli şirketlerin 1970 ve 1980'lerde aktif tesis ve altyapı inşasından kaynaklanıyor. 
     Japon sektörel kaynakları, bazı Japon şirketlerinin Saddam'ın başkanlık saraylarının bir kısmının inşasına katıldığını belirtti. 
     Irak'tan 5 milyar dolarlık alacakların 3.6 milyar dolarının ticaret sigortasıyla alakalı olduğu söyleniyor. 
     Japonya, BM Tazminat Komitesi'nden Körfez Savaşı ile alakalı kayıplarının sadece 33 milyon dolarını tazmin edebildi. 
     Japonya Dışişleri Bakanlığı'nın verilerine göre, dünya ülkelerinin Irak'tan alacakları toplamı 62 milyar dolara, Körfez Savaşı'ndan kaynaklanan zararlarının tutarı ise 280 milyar dolara ulaşıyor. 
     





</TEXT>
</DOC>
