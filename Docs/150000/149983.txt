<DOC>
<DOCNO> 149983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/soneko38.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansı düşüşle noktaladı... 
</HEADLINE>
<TEXT>

     İMKB Bileşik Endeksi, 2. seansta 120.49 puan azalarak 11,169.03 puandan kapandı. 
     Hisse senetleri, ikinci seansta ortalama yüzde 1.07 oranında değer kaybetti. 
     İlk seanstaki 186.14 puanlık artış dikkate alındığında, borsa endeksi günün tamamında 65.65 puan yükseldi. Hisse senetlerindeki günlük artış ise yüzde 0.59 oldu. 
     Seansa 11.03 puan artışla, 11,300.55 puandan başlayan endeks, ilk yarıyı 11,324.90 puandan geçti. 2. yarıda gelen satışlarla gerileyen endeks, seans içinde en düşük 11,123.29 puana gerilerken, en yüksek olarak 11,379.06 puana ulaştı. 
     2. seansta işlem gören toplam 295 hisse senedinden 219'u değer yitirdi, 49'u değer kazandı, 27'sinin fiyatında değişiklik olmadı. 
     2. Seansta 584 trilyon 575 milyar 514 milyon liralık, iki seans toplamında da 1 katrilyon 244 trilyon 753 milyar 619 milyon liralık işlem hacmi oluştu. Günlük bazdaki işlem işlem bu yılın en yüksek değerini oluşturdu. 
     2. seansta, Garanti Bankası, İş Bankası C , Koç Holding, Yapı Kredi Bankası ve Sabancı Holding en yoğun işlem gören hisse senetleri olarak belirlendi. 
     
     İŞLEM HACMİ REKORU KIRILDI 

     İMKB'de bugün 1.2 katrilyon lira ile yılın işlem hacmi rekoru kırıldı. 
     Piyasalarda son yaşanan gelişmelerle iyimser bir tablo çizen Borsa, günü 65.65 puan artışla 11,169.03 puandan kapatırken, hisselerin ortalama değer artışı yüzde 0.59 oldu. 
     İşlem hacmi de en son 10 Nisan'da kaydedilen 836 trilyon 738 milyar liralık en yüksek seviyeyi aşarak, 1 katrilyon 244 trilyon 753.6 milyar lira olarak gerçekleşti. 
     





</TEXT>
</DOC>
