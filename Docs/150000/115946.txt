<DOC>
<DOCNO> 115946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun23.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzeninden Saddam'a istifa çağrısı 
</HEADLINE>
<TEXT>

     Irak Devlet Başkanı Saddam Hüseyin'in kuzenlerinden İzzeddin Muhammed Hasan El Macid, Irak'ta kan dökülmesinin ve yıkımların önlenmesi için Saddam'a görevini bırakması çağrısında bulundu. 
     El Macid, Saddam Hüseyin'e gönderdiği açık mektupta, "Irak halkı, kan dökülmesinin ve yıkımların engellenmesi için cesur ve onurlu bir girişimi hak ediyor. Sizi, iktidardan vazgeçerek hayatınızı kurtarmaya ve Irak'ta yeni bir trajediyi önlemeye çağırıyorum" ifadesini kullandı. 
     Cumhuriyet muhafızlarının özel birliklerinin eski komutanı El Macid, mektubunda şunları kaydetti 
     "Irak'ı Iraklılara bırakın, yabancılara değil. Böylece Irak'a karşı her türlü komplo yolunu kapamış olursunuz. İktidara gelişinizle başlayan kötülüklere artık son verin. Durum artık tahammül edilmez bir hal aldı. Alacağınız her türlü önlem boşunadır, çünkü düşmanlarınızın kararlılığı sizin tahmin edebileceğinizin ötesindedir. Geriye tek çıkış yolu kalır daha çok kan ve ölüm." Saddam'ı, 3'ü erkek toplam 4 çocuğuyla eşinin ölümünden sorumlu tutan ve Londra'da yaşayan El Macid, Saddam'ın bu çağrıya olumlu yanıt vereceğini sanmadığını da belirtti. 
     





</TEXT>
</DOC>
