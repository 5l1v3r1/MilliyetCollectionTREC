<DOC>
<DOCNO> 109499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko09.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç "Baraj düşerse 3 yerine 6 partili koalisyon olur" 
</HEADLINE>
<TEXT>

     Koç Holding Yönetim Kurulu Başkanı Rahmi Koç, seçim barajının aşağı düşürülmesi halinde 3 parti yerine 6 partili koalisyonun olabileceğini söyledi. 
     Türk Sanayicileri ve İşadamları Derneği TÜSİAD Yüksek İstişare Konseyi'nin YİK Rahmi M. Koç Müzesi'nde gerçekleştirilen yılın ikinci olağan toplantısı öncesi basın mensuplarının seçim erteleme çalışmalarına ilişkin sorularını yanıtlayan Rahmi Koç, Meclis'in bu konuda karar verdiğini anımsatarak, ''Onların, yüce Meclis'in verdiği karar hepimizin üstündedir. Ne karar vereceklerse ona boyun eğmekten başka, ne sizin ne benim ne de başkalarının çaresi yoktur'' diye konuştu. Rahmi Koç, devamla şunları kaydetti 
     ''Meclis'in, kanunun, sistemin, hukukun bir düzeni vardır. O düzen içerisinde öyle de olur böyle de olur. Seçim erteleme çalışmaları sürüyor. Bunu nasıl değerlendireyim '' Koç, siyasi ahlak açısından erteleme çalışmalarını nasıl baktığı yönündeki bir soru üzerine de, ''Bana haksız sual sormayın'' dedi. 
     
     ''KARARSIZLIK İŞ YAPMAYI ETKİLİYOR'' 
     Piyasaları nasıl etkilediği yönündeki bir soru üzerine ise Koç, kararsızlığın sadece bugüne özgü olmadığını belirterek, bundan evvel de kararsızların piyasayı etkilediğini ifade etti. Rahmi Koç, ''Bunlar da etkileyecektir. Piyasalar bunlara alışacak. Dünyada olan şeyler bunlar. İç, dış hareketler piyasaları etkileyecek, altın fiyatlarını etkileyecek, borsa bir taraftan yukarı çıkacak, bir taraftan aşağı indirilecek'' diye konuştu. 
     ''İş yapma açısından sizi nasıl etkiliyor '' sorusuna da Koç, ''Tabii etkiliyor. Etkilemez olur mu Herkesi etkiliyor. Yalnız beni değil'' karşılığını verdi. 
     Barajın aşağı düşmesi halinde 3 parti yerine 6 parti koalisyonu olabileceğini belirten Koç, bunun ne getireceği yönündeki bir soru üzerine de, ''Kimler olacaksa ona göre konuşmak lazım. Bilmeden, tanımadan, programlarını okumadan fikir yürütmek doğru değil'' dedi. Rahmi Koç, koalisyon olmayacak şekilde seçim kanunu ve partiler yasasını değiştirmek gerektiğini, bunun yapılamadığını söyledi. 
     Rahmi Koç, bir basın mensubunun ''Yani çift turlu seçim, ya da başkanlık sistemi mi '' sorusuna da, ''Hayır'' karşılığını verdi. 
     





</TEXT>
</DOC>
