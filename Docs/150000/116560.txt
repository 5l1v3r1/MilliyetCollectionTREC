<DOC>
<DOCNO> 116560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/soneko05.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye dünyaya fındık ihraç ediyor... 
</HEADLINE>
<TEXT>

     Türkiye'nin fındık ihraç ettiği 100 ülke arasına geçen sezon Hindistan, Panama, Kuzey Yemen ve Katar'ın da katıldığı bildirildi. 
     Karadeniz Fındık Mamülleri ve İhracatçıları Birliği'nden KFMİB yapılan açıklamada, 2001-2002 fındık ihraç sezonunda 100 ülkeye yapılan 255 bin 133 ton fındık ihracatından, 635 milyon 276 bin dolar gelir sağlandığı belirtildi. 
     Açıklamada, 2001-2002 fındık ihraç sezonunda en fazla fındığın Almanya'ya ihraç edildiği ifade edilerek, şunlar kaydedildi 
     ''Söz konusu ihraç sezonunda Almanya'ya 199 milyon 355 bin dolar tutarında 82 bin 413 ton fındık ihraç edildi. Almanya'yı 74 milyon 380 bin dolar tutarında 32 bin 835 ton fındık ihraç edilen İtalya, İtalya'yı ise 58 milyon 747 bin dolar tutarında 23 bin 986 ton fındık ihraç edilen Fransa izledi.'' Türkiye'nin, dünya fındık üretimi ile tüketiminin yüzde 73'ünü sağladığının anımsatıldığı açıklamada, şöyle devam edildi 
     ''Türkiye'nin, fındık ihraç ettiği ülkeler arasına, geçen sezon ilk kez ihracat gerçekleştirilen Hindistan, Panama, Kuzey Yemen ve Katar da katıldı. Geçtiğimiz sezon söz konusu bu ülkelere yapılan 3 bin 480 ton fındık ihracatı karşılığında 9 bin 632 dolar gelir sağlandı.'' Türkiye'nin, dünya fındık pazarını geliştirebilmesi amacıyla, Fındık Tanıtım Grubu'nun FTG Uzakdoğu, Afrika gibi dünyanın çeşitli yerlerinde tanıtım çalışmaları yaptığının kaydedildiği açıklamada, bu çalışmaların son yıllarda özellikle Çin ve Japonya'da yoğunlaştığı belirtildi. 
     





</TEXT>
</DOC>
