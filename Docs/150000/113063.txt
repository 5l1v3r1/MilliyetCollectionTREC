<DOC>
<DOCNO> 113063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sondun06.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi uçağını kaçırma girişimi engellendi 
</HEADLINE>
<TEXT>

     Suudi Arabistan Havayolları, silahlı bir kişinin Sudan'dan kalkan bir yolcu uçağını kaçırma girişiminin, uçaktaki özel güçler tarafından engellendiğini bildirdi. 
     Suudi havayollarının açıklamasında, içinde yolcu ve mürettebat 204 kişinin bulunduğu uçağın, tabancalı bir Suudi Arabistan vatandaşı tarafından kaçırılmaya çalışıldığı kaydedildi. Uçakta bulunan özel güçlerin, korsanı derhal etkisiz hale getirerek mürettebatın yardımıyla tutukladığı belirtilen açıklamada, olayda kimseye zarar gelmediği, uçağın güvenli bir şekilde Hartum'daki uluslararası havaalanına indirildiği ve korsanın Sudanlı yetkililer tarafından sorgulanmaya başladığı bildirildi. 
     





</TEXT>
</DOC>
