<DOC>
<DOCNO> 110835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur30.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Evcil birliğine teslim oldu... 
</HEADLINE>
<TEXT>

     Bir süre önce cezaevinden tahliye edilen Bursalı İşadamı Erol Evcil, bedelli askerlik görevini yerine getirmek üzere, Burdur'daki 33. Piyade Er Eğitim Tugay Komutan Yardımcılığı'na teslim oldu. 
     Burdur'a ciple gelen Erol Evcil ile kendisini izleyen korumalarının bulunduğu otomobil, Tugay Komutan Yardımcılığı önünde bir tur attı. Evcil ve korumaları, daha sonra şehir merkezindeki bir pastanede gazetecilerle görüştü. Evcil, burada yaptığı açıklamada, '' Bugüne kadar askerliğimi yapmamam en büyük hatalarımdan biri demiştim. Şimdi bu engel ortadan kalkıyor. Daha önce askerliğimi yapmış olsaydım, işlerimi daha iyi kontrol ve takip edebilirdim'' dedi. 
     Evcil, daha sonra korumaları ve arkadaşlarıyla birlikte 3. Piyade Er Eğitim Tugay Komutan Yardımcılığı'na giderek birliğine teslim oldu. 
     





</TEXT>
</DOC>
