<DOC>
<DOCNO> 118499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sontur13.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan yarın İtalya'ya gidiyor... 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye'nin AB üyeliği konusunda yapacağı temaslar çerçevesinde yarın İtalya'ya gidecek. 
     İtalya Başbakanı Berlusconi ile yenilecek öğle yemeği nedeniyle Tayyip Erdoğan yarın oruç tutmayacak. Erdoğan, görüşmeye giderken heyete türbanlı eşi Emine Erdoğan yerine İstanbul milletvekili Zeynep Karahan Uslu'yu aldı. 
     Erdoğan'ın bu çerçevede yapacağı ilk yurtdışı gezisine, Genel Başkan Yardımcısı Yaşar Yakış, Adana milletvekili, Genel Başkan Danışmanı Ömer Çelik, İstanbul Milletvekilleri Egemen Bağış, Zeynep Karahan Uslu ve MKYK üyesi Cüneyd Zapsu eşlik edecek. Erdoğan'ın İtalya gezisine ayrıca bazı sivil toplum örgütlerinin temsilcileri ve çok sayıda gazeteci de izleyecek. 
     AK Parti Genel Başkanı Erdoğan, Roma'da İtalya Başbakanı Silvio Berlusconi ile biraraya gelecek. Öğle yemeğinde buluşacak iki liderin, ardından basın toplantısı düzenlemeleri bekleniyor. 
     Erdoğan'ın ayrıca, İtalya'daki Türk toplumu temsilcileriyle de görüşeceği bildirildi. 
     





</TEXT>
</DOC>
