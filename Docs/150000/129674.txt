<DOC>
<DOCNO> 129674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/siyaset/siy09.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DMG Yayın Konseyi’nde yeni yapılanma 
</HEADLINE>
<TEXT>

Şenes Erzik, Prof. Ergun Özbudun, Özdem Sanberk ve Prof. Erdoğan Teziç Doğan Medya Grubu Yayın Konseyi’ne yeni üye olarak katıldı 
     İSTANBUL Milliyet 

     Doğan Medya Grubu Yayın Konseyi, dün aralarına katılan yeni üyeleriyle toplandı. Doğan Medya Grubu Başkanı Mehmet Ali Yalçındağ, Grup Başkan Yardımcısı ve Hürriyet Gazetesi Genel Yayın Yönetmeni Ertuğrul Özkök, Milliyet Gazetesi Genel Yayın Yönetmeni Mehmet Y. Yılmaz, aktif icra görevinde bulunduklarından, Konsey’den ayrılmaları konusunda öneri getirdiler. Konsey üyeleri, bu görüşü uygun bularak, oybirliğiyle öneriyi kabul etti. Kendilerine ayrıca Konsey’in çalışmalarına yaptıkları katkılar nedeniyle teşekkür edildi. 
     Konsey, basında temel ilkeleri savunan düşünceyi kurumsallaştırmak amacıyla, dışarıdan, konularında uzman, toplumun gözünde saygınlık kazanmış, alanlarında tanınmış kişileri davet etti. Bu anlayış içinde, UEFA Asbaşkanı Şenes Erzik, Bilkent Üniversitesi Öğretim Üyesi Anayasa Hukukçusu Prof. Dr. Ergun Özbudun, eski Londra Büyükelçisi Özdem Sanberk ve Galatasaray Üniversitesi Rektörü Prof. Dr. Erdoğan Teziç Doğan Medya Grubu Yayın Konseyi’ne katıldı. 
     



 SİYASET 















</TEXT>
</DOC>
