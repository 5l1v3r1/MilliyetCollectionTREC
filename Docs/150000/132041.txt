<DOC>
<DOCNO> 132041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur09.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anıtkabir, ABD Genelkurmay Başkanı için böyle hazırlandı 
</HEADLINE>
<TEXT>

     Temaslarda bulunmak üzere dün Ankara'ya gelen ABD Genelkurmay Başkanı Richard Myers Anıtkabir'i ziyaret etti. 
     Soğuk ve karlı bir gün yaşayan Ankara'da, sabah saatlerinden itibaren Anıt Kabir'de müthiş bir faaliyet göze çarptı. Amerikan Genelkurmay Başkanı'nın kayıp düşmemesi için askerler karları temizleyip Anıt Kabir'i ziyarete hazır hale getirdi. 
     Myers, ziyaret sırasında Atatürk'ün mozolesine çelenk koymasının ardından saygı duruşunda bulundu. Myers, Anıtkabir Özel Defteri'ni de imzaladı ve ''Amerikan halkının bir temsilcisi olarak Türk halkına ve onun büyük liderine saygılarımı sunmaktan büyük gurur duyuyorum'' diye yazdı. 
     ABD Genelkurmay Başkanı Myers ve beraberindeki heyet daha sonra yaklaşık 15 dakika Anıtkabir Özel Müzesi'ni gezerek yetkililerden bilgi aldı. 
     Myers'in temaslarının ardından öğle saatlerinde Ankara'dan ayrılması bekleniyor. 
     
</TEXT>
</DOC>
