<DOC>
<DOCNO> 101573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/yasam/yas03.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’u derece kavurdu 
</HEADLINE>
<TEXT>

Hava ne yapacağını şaşırdı... Bir hafta sel, bir hafta cehennem sıcağı... İzmir, son 60 yılın en sıcak gününü yaşadı... İstanbullular, sıcaktan ve nemden boğuluyor 
     İZMİR-İSTANBUL Milliyet 

     İzmir dün meteoroloji kayıtlarının tutulmaya başlandığı 1939’dan bu yana 43 dereceyle en sıcak gününü yaşadı. Geçen hafta yağışların etkili olduğu İstanbul’da da hava sıcaklığı 39 derece olarak ölçüldü. 
     Meteoroloji Bölge Müdürü Burhan Babalıoğlu, güneş altında sıcaklığın 54 - 55 dereceye kadar çıktığını belirterek nem oranının yüzde 25’lere düştüğünü, bu sayede sıcaklığın daha az hissedildiğini kaydetti. Babalıoğlu, mevsim ortalamasının ağustosta 33 derece olduğunu, gece sıcaklığının da önceki gece 30 dereceye kadar yükselerek, uzun yıllar ortalamasının üzerine çıktığını söyledi. 
     
Bugün yağmur var      İstanbul’da ise dün en yüksek sıcaklık 39 derece olarak ölçüldü. Öğle saatlerinde yüzde 30 - 40 dolayında olan nem oranı, akşam saatlerinde yüzde 16’ya geriledi. Yetkililer, hava sıcaklığının mevsim normallerinin 8 derece üzerinde olduğunu belirtti. 
     Ancak İstanbul’da bugün sağanak yağış bekleniyor. Etkisini yarın kaybedecek olan yağışlı havanın, perşembe günü yeniden İstanbul’u etkisi altına alacağı tahmin ediliyor. 
     
Yurtta hava durumu  Bugün Yarın Perşembe Adana 23 34 21 33 20 31 Ankara 20 35 17 30 16 28 Antalya 26 36 24 34 23 32 Erzurum 13 30 11 28 9 24 Diyarbakır 25 39 23 37 20 36 İstanbul 26 30 22 30 22 30 İzmir 27 35 18 28 16 29 Mersin 26 33 24 31 23 29 Rize 24 31 22 27 20 26      



 YAŞAM 
















</TEXT>
</DOC>
