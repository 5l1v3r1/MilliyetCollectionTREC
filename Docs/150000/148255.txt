<DOC>
<DOCNO> 148255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yasam/ayas.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kan davası nöbeti 
</HEADLINE>
<TEXT>

Şanlıurfa Siverek’te yıllardır süren kan davası nedeniyle kadınlar, evlerin damına siperler yaparak, camları ise tuğlayla örerek can nöbeti’ tutuyor 
     Arazi anlaşmazlığı yüzünden başlayan kan davası nedeniyle Siverek Avurtepe Köyü’ne bağlı Yeniköy mezrasında hane sayısı 15’ten beşe düştü, beş yılda ölenlerin sayısı 13 oldu. Bunun üzerine kadınlar, evlerinin damına ve kapısına yaptıkları taş siperlerde, kucaklarında bebekleriyle nöbet tutmaya başladı. 
     Yeniköy’de oturan, "Kıran" aşiretine mensup ve akraba oldukları bildirilen Gürkan ve Gürkmen aileleri arasında beş yıl önce arazi anlaşmazlığı nedeniyle silahlı çatışma çıktı. Yıllarca süren kan davası nedeniyle aileler tarlalarını ekemedi, çocuklarını okula gönderemedi. 
     
     Herkes köyden kaçtı... 
     Birçok kişi Yeniköy’den uzaklaşırken, mezrada kalan çoğu kadın ve çocuklar, yaşamlarını sürdürmeye çalışıyor. Olası bir saldırıya karşı evlerin damına ve kapısına taş siperler yapılıyor, camlar tuğlayla örülüyor. Az sayıda erkek mezranın işlerini yaparken, kadınlar da ellerinde silahlar, kucaklarında ve bellerinde bebekleriyle nöbet tutuyor. 
     Gevre Gürkan 58 , eşini ve oğlunu kan davası nedeniyle çıkan çatışmada kaybettiğini belirterek şunları söylüyor 
     "Kan davası nedeniyle erkeklerimiz göç etti, mezrada beş erkek kaldı. Onlar da çoğu zaman başka şehirlerde kalıyor. Her gün ölüm korkusuyla yaşıyoruz. Sürekli taciz ateşi var. Ev işlerinin yanı sıra dönüşümlü olarak silahlı nöbet de tutuyoruz. Kan davasından yorulduk." 
     


YAŞAM 

























</TEXT>
</DOC>
