<DOC>
<DOCNO> 131611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/siyaset/siy04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapılacak tek şey K. Irak’ı işgal etmek 
</HEADLINE>
<TEXT>

Gazeteci - yazar Cüneyt Arcayürek, kitabında Süleyman Demirel’in K. Irak konusundaki bakış açısını da onun ağzından çıkan bu cümleyle aktarıyor... 
     ÖNAY YILMAZ 

     Gazeteci - Yyazar Cüneyt Arcayürek, Cumhurbaşkanlığı Başdanışmanlığı yaptığı dönemle ilgili anılarını kaleme aldığı "28 Şubat’a İlk Adım" adlı kitabında, 9. Cumhurbaşkanı Süleyman Demirel’in Kuzey Irak, Saddam Hüseyin ve darbe söylentileri konusundaki görüşlerine de geniş yer veriyor. 
     
     ECEVİT FENA BİNDİRDİ’ 
     CA Cüneyt Arcayürek "Bizim Kuzey Irak politikamız olmadığından söz ediliyor çokça. Ecevit bugün fena bindirdi." 
     SD Süleyman Demirel "Türkiye’nin Kuzey Irak politikası vardır. Üstelik orada durum her gün sürekli değişiyor. Bu konuda yapılacak tek şey Kuzey Irak’ı işgal etmektir. Süleymaniye’ye kadar, hatta Erbil’i de..." 
     SD "Kuzey Irak’ta boşluk var. Boşluk kalkarsa oraları PKK’nın eline geçer. Saddam da gelir oralara... Irak’ın toprak bütünlüğünü istiyoruz ya. Saddam da PKK’yı Türkiye’nin içine sürer. Saddam tam bir Türk düşmanıdır. Türkiye’nin Körfez bunalımında takındığı tavrı asla sindirememiştir. Akbulut gitti Bağdat’a Saddam ona, Siz kimsiniz ABD isterse 5 dakikada sizi siler’ dedi. Saddam yerine Kuzey Irak’ta boşluğu tercih ederim." 
     
     ÜÇ TANE ALIVERSİN’ 
     CA "Hemen herkes Erbakan’a görev vereceğinizi düşünüyor ve bekliyor. Ondan sonra sıra ötekilere gelecek, ama kime " 
     SD "Aldıkları oya göre görev veremem. Canım Yılmaz da 3 tane milletvekili alıversin DYP’den. Her şeyi benden bekliyorlar." 
     
Demirel Beni bağlamaz      9. Cumhurbaşkanı Süleyman Demirel, gazetemizin önceki günkü sayısında "Çiller denizkızı" başlığıyla yer alan haberde kendisiyle ilgili olan bölümün kendisini bağlamadığını bildirdi. Cüneyt Arcayürek’in kitabından yapılan aktarmada kendisine atfedilen hususların kendisini bağlamadığını kaydeden Demirel, "Daha önce de aynı vesile ile ifade ettiğim gibi bir müzavirlik’ örneği olan bu tip neşriyatın gazetenizde yer almasını, üzüntü ile karşıladım" dedi. 
     
Apoletler çıkınca bir halt değiller’      SD "Şimdi bu kadının Çiller başbakanlıktan gitmemek için yapmayacağı yok. Askerlere dayanabilir. Son basın toplantısının manası neydi Tıpkı Özal’ın 12 Eylül’den önce yaptığı gibi. Rivayet edilir ki, Özal, 24 Ocak kararlarını anlatıp Haydar Saltık Paşa’ya, Bu kararlar demokratik ortamda uygulanmaz. El koymazsanız, yürütemeyiz kararları’ demiş. Bu da aynı yolda olabilir. Mesela Doğan Güreş ve Halis Burhan vasıtasıyla yapar bunu. Her ne kadar apoletler çıkınca bunlar bir halt değildir ama..." 
     
Karayalçın’la cılkı çıktı işin’      CA "Murat, 2. veya 3. sıraya konulursa listede, istifa edeceğini söylemiş. Birlikte çalışırken Çiller’le o kadar iyi anlaştı ki, ister misiniz DYP’ye gitsin " 
     SD "Gider, yakışır da." 
     CA "Karayalçın’ın bir defosu var. Malvarlığı komisyonu Çiller için kurulduğu zaman Murat, yemin etti. Ama ertesi sabah malvarlığı komisyonunu sadece Çiller’e dönük olmaktan çıkarıp bütün liderleri içine alacak biçimde girmesini sağladı. Arslan sosyal demokrat " 
     SD "Evet, Karayalçın sayesinde cılkı çıktı işin. Baykal geldi ve... Çiller’i kuyudan çıkardı." 
     
Baykal kaypak ve kıvırgandır      SD "Bu Deniz Baykal kaypak ve kıvırgan. Şimdi çıkmış Yok hükümete girmem’ diyor. Genel Başkan olduğunun ertesi günü hükümeti bozdu. Azınlık hükümeti görüşülürken çıktı kürsüye, bu kadın için söylemediğini komadı ve arkadan da güvenoyu alamayınca azınlık, gitti Çiller’le el sıkıştı." 
     
Refah’la burası Cezayir’e döner’      SD "Karadayı ile terör ve terör olaylarını konuş-tuktan sonra Seçimin sonuçlarını soğukkanlı-lıkla karşılamak lazım. Bir defa hiçbir parti tek başına iktidara gelemiyor. Kim, nasıl gelecek bilmiyoruz’ dedim. Karadayı, RP, devleti ve hele Milli Eğitim’i ele geçirirse burası Cezayir olur’ dedi. Ben, demokratik kurallara özen gösterileceğini söyledim. Karadayı, Bizim için diğer bir konu ülkenin bölünmezliğidir. Sokaktan bize sürekli baskı geliyor’ dedi." 
     



 SİYASET 



















</TEXT>
</DOC>
