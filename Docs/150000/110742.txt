<DOC>
<DOCNO> 110742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sondun13.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani ile Barzani biraraya geldi... 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani ve Irak Kürdistan Demokratik Partisi IKDP lideri Mesud Barzani'nin, uzlaşmaya vardıkları konuları onaylamak ve bir dizi anlaşma imzalamak için Kuzey Irak'taki Süleymaniye kenti yakınlarında biraraya geldi. 
     Barzani'nin Süleymaniye'nin 60 kilometre kuzeyindeki Dokan bölgesindeki görüşmeye, partisinin üst düzey yetkilileriyle katıldığı bildirildi. 
     Barzani'nin yıllardır ilk kez bu bölgeyi ziyaret ettiği belirtiliyor. 
     Bu, 8 Eylül'de iki parti arasındaki görüş ayrılıklarının çözülmesi amacını taşıyan anlaşmaya varılmasının ardından taraflar arasında yapılan ilk görüşme oldu. 
     IKDP ile IKYB, 8 Eylül'de Selahaddin kentinde yaptıkları görüşmede, 1998 yılında ABD'nin getirdiği barış önerisini uygulamayı kabul etmişlerdi. Bu öneriye göre, iki partinin anlaşmasıyla 1996 yılından beri ilk defa 4 Ekim'de tam katılımla toplanacak olan ''Bölge parlamentosu''nun sözcülüğünü iki parti 3 ayda bir dönüşümlü olarak yapacak. 
     





</TEXT>
</DOC>
