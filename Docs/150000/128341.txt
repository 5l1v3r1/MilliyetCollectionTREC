<DOC>
<DOCNO> 128341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo18.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda transfer... 
</HEADLINE>
<TEXT>

     Türkiye Basketbol Ligi takımlarından İstanbul Tekelspor, ABD'li oyun kurucu Rashid Atkins ile anlaştı. 
     İstanbul Tekelspor Kulübü Menajeri Hüseyin Yalınkılıç, daha önce bir başka ABD'li Anthony Akins ile anlaştıklarını, ancak bu oyuncunun ailevi sorunlar yaşaması üzerine Türkiye'ye gelmediğini belirterek, ''Biz de Rashid Atkins ile anlaştık. İşlemlerini tamamlamaya çalışıyoruz. Büyük bir olasılıkla bu oyuncumuz hafta sonunda Beşiktaş maçında forma giyecek'' diye konuştu. 
     Yalınkılıç, 27 yaşında ve 1.82 metre boyundaki Atkins'in bugün takımla birlikte antrenmanlara başlayacağını bildirdi. 
     Yalınkılıç, Rashid Atkins'i transfer ederek takımdaki yabancı oyuncu sayısını 3'e çıkardıklarını ve bu sezon Avrupa kupalarına katılacak bir sıralamada yer almak istediklerini sözlerine ekledi. 
     





</TEXT>
</DOC>
