<DOC>
<DOCNO> 115810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur03.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan prezervatif desteği 
</HEADLINE>
<TEXT>

     Sağlık Bakanlığı, doğum kontrolünde yaygın olarak kullanılan prezervatif alımı için ihaleye çıkıyor. 
     Sağlık Bakanlığı İkinci Sağlık Projesi için Dünya Bankası'ndan alınan kredinin bir bölümünü prezervatif alımına kullanacak. Bakanlık bu amaçla 26 milyon 400 bin adet erkek kondomu almak için ihale açtı. 
     İhale, Dünya Bankası'nın, "uluslararası rekabete açık ihale ICB usullerine" uygun olarak yapılacak. İhalede, yerli mallara bir tercih haddi tanınacak. 
     Kapalı teklif usulü ile yapılacak ihalede teslimat süresi 12-16 hafta olarak belirlendi. Teklifler en geç 6 Aralık 2002 tarihine kadar yapılacak, geç gelen teklifler kabul edilmeyecek. Bunun yanısıra teklifler 26 milyon 400 bin adet prezervatif için verilecek ve kısmi teklifler reddedilecek. Teklifler, teklif sahiplerinin temsilcileri huzurunda, 6 Aralık'ta Sağlık Bakanlığı Sağlık Projesi Genel Koordinatörlüğü'nde açılacak. 
     Bakanlık geçen ay da 11 milyon prezervatif alımı için ihale açmıştı. 
     





</TEXT>
</DOC>
