<DOC>
<DOCNO> 126996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun17.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yamyam Rus kadını arkadaşını öldürüp yemiş... 
</HEADLINE>
<TEXT>

     Rusya'da bir kadının, kavga ettiği arkadaşını öldürüp yediği iddia edildi. 
     İnterfaks ajansının haberine göre, ülkenin orta kesimlerindeki Penza kentinde yaşayan 46 yaşındaki kadın, iki hafta önce sarhoşken kadın arkadaşlarından biriyle kavga etti. 
     Savcılığın hazırladığı iddianameye göre, arkadaşını boğarak öldüren kadın, diğer arkadaşlarının gözü önünde öldürdüğü arkadaşının cesedini parçalayarak, kalp ve karaciğerini alıp evine götürdü ve sevgilisiyle birlikte yedi. 
     Sanık, sorgusunda kedi ve köpek gibi hayvanların etini daha önce deneyerek beğendiğini söyledi ve ''Hep insan etinin nasıl olduğunu da merak etmişimdir'' dedi. 
     Savcı, adı açıklanmayan kadını yamyamlıkla suçladı. 
     





</TEXT>
</DOC>
