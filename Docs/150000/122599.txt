<DOC>
<DOCNO> 122599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/spor/spo02.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş kuruş bile yok 
</HEADLINE>
<TEXT>

Fenerbahçe, futbol hayatı tehlikeye giren Washington’un kulübü Ponte Preta’dan beş milyon dolarını geri istedi, ancak "Asla geri ödeme yapmayız" yanıtıyla karşılaştı 
     MEHMET ÇİFTÇİ 

     Bile bile aldınız’ 
     FENERBAHÇE’DE Washington’un kalbindeki rahatsızlık nedeniyle futbol yaşamına ara vermesi, Brezilyalı golcünün kulübü Ponte Preta ile Sarı - Lacivertliler’i birbirine düşürdü. Washington’un anjiyo geçirmesinden sonra Ponte Preta’dan beş milyon dolarını geri isteyen Fenerbahçe’ye, sözleşme gereği bu transferden beş kuruş bile alamayacağı bildirildi, "Bu oyuncunun diabet hastası olduğunu biliyordunuz" yanıtı verildi. 
     
     Menajer saçmaladı 
     PONTE Preta yetkilileri ve Washington’un menajeri Gilmer Rinaldi, Fenerbahçe Kulübü ile yapılan sözleşmede böyle bir maddenin konulduğunu, ancak bu rahatsızlıktan dolayı paranın geri ödenmesi gibi bir şeyin söz konusu olamayacağını ileri sürdüler. Rinaldi, Brezilya basınına ise Washington’un hastaneye kaldırılmadığını, sadece ufak bir rahatsızlık geçirdiğini, tüm söylentilerin yalan olduğunu söyledi. 
     
     Asıl suçlu Fener’ 
     BREZİLYALI ünlü kardialog Helio Paiva da bu transferde asıl suçlunun Fenerbahçe olduğunu kaydetti. Paiva, sözleşmeye Washington’un diabet hastası olduğunu koydurtan Fenerbahçe’nin bu hastalığın zamanla aşırı yüklemeyle kalbe zarar verebileceğini önceden bilmesi gerektiğini söyledi. Brezilyalı doktor, "Bana sorarsanız Washington’un futbol hayatı tehlikededir" ifadesini kullandı. 
     
Başkan gergin Fenerbahçe Başkanı Aziz Yıldırım, Mevlana Türbesi’ni ziyaret ederken gazetecilerle tartıştı 
     BAŞKAN Aziz Yıldırım ile yönetici Mahmut Uslu, Hakan Bilal Kutlualp ve Burak Karabacak, Konyaspor maçı öncesi Mevlana’nın türbesine gittiler. Yıldırım burada gazetecilerin görüntü çekmesini istemedi, DHA muhabirinin fotoğraf makinasını elinden almaya kalktı. Yaşanan tartışma yöneticilerin araya girmesiyle önlendi. 
     
Transfer harek tı      FENERBAHÇE, Washington’un hastalanmasından sonra forvet arayışına girişti. Bursaspor’un golcüsü Okan’ı listeye alan Sarı - Lacivertliler, bu konuda ilk girişimi de yaptı. Yönetim, golcü oyuncu ile ocak ayında anlaşıp, takıma katmayı düşünüyor. Okan, transfere yeşil ışık yakarken, Bursa yönetiminin tavrı merakla bekleniyor. 
     LORANT ise Bielefeld’te oynayan Erhan Albayrak ile görüştü ve transfer sözü verdi. Sezon başından beri Erhan’ı isteyen Alman hoca, sol kanat oyuncusuna beklemesini, ocak ayında Fenerbahçe’ye geleceğini söyledi. Takımda çok sayıda sol kanat adamı olmasına karşın Lorant’ın Erhan Albayrak’ta ısrar etmesi, yeni bir tartışma yarattı. 
     
Erdoğan’a gidecekler      ÜÇ büyük kulübün başkanı önümüzdeki hafta Ak Parti Lideri Recep Tayyip Erdoğan’la görüşüp vergi indirimi isteyecek. Fenerbahçe, Beşiktaş ve Galatasaray başkanları, Erdoğan’dan hükümetin kulüplerine anlayış göstermesini talep edecek, yeni bir düzenleme yapılması önerisini getirecek. 
     
Ortega paniğiArjantinli yıldız, randevu alınmasına rağmen dün MR çektirmeye gitmeyince hareketli saatler yaşandı 
     YALÇIN TÜRK 

     ORTEGA artık Fenerbahçe’nin korkulu rüyası olmaya başladı. İstanbulspor maçından önce Teknik Direktör Lorant ile yaşadığı büyük kavga sonucu gündeme oturan Arjantinli yıldızın artık her hareketi heyecan yaratıyor. Sakatlığını öne sürerek Konya’ya gitmeyen ve yine kafalarda soru işareti bırakan Ariel Ortega dün de yürekleri ağızlara getirdi. 
     ACIBADEM Hastanesi doktorları MR çektirmeye gelmeyen Ortega’yı hemen kulübe bildirdiler. Kulüp yetkilileri haberi alır almaz Konya’da bulunan menajer Kemal Dinçer’i aradılar. Arjantinli oyuncuyu Samandıra’da yakalayan Dinçer "Bu sakatlığımı zaten biliyorum. Bir iki gün dinlenince geçer. MR’a gerek görmedim" yanıtı gelince herkes rahatladı. 
     



 SPOR 

























</TEXT>
</DOC>
