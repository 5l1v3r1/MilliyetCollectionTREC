<DOC>
<DOCNO> 101339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/ekonomi/aeko.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek elden koordinasyon 
</HEADLINE>
<TEXT>

Ekonominin patronluğuna getirilen Masum Türker’in ilk işi, Maliye ile koordinasyonu sağlamak oldu. Türker bu doğrultuda DPT ve Dış Ticaret Müsteşarlığı ile de görüşecek 
     ANKARA Milliyet 

     Ekonomiden sorumlu Devlet Bakanı Kemal Derviş’in istifasıyla bu göreve atanan DSP Milletvekili Masum Türker, ekonomik programın uygulanmasında koordinasyonun etkin bir şekilde sürdürüleceğini söyledi. Devlet Bakanı olduktan sonra ilk basın toplantısını dün düzenleyen Türker, "Görev alacağım üç aylık dönemde ekonomi bürokratlarıyla birlikte çalışacağız, aynı yetkiyle görevlerini sürdürecekler. Birimler arasında koordinasyon etkin olacak" dedi. Maliye Bakanlığı ile söz konusu koordinasyonu sağladıklarını bildiren Türker, Devlet Planlama Teşkilatı ve Dış Ticaret Müsteşarlığı ile de bu doğrultuda çalışmaya başlayacaklarını açıkladı. 
     
     Hedefler değişmeyecek 
     Enflasyon ve büyüme hedeflerinde bir değişilik olmadığını, kur rejimi ve para politikasının da aynı şekilde destekleneceğini ifade eden Türker, şöyle dedi 
     "İlk altı aydaki işaretler, eğer program bu kararlılıkla yıl sonuna kadar sürdürülürse, büyüme hedefinin aşılacağını gösteriyor. Bunun için gerekli tüm önlemleri alacağız." 
     
     Şeffaflıktan taviz yok 
     Borçlanmada bir sıkıntı olmadığını dile getiren Türker, borç yönetiminin etkinliğinin sağlanması için gerekli düzenlemelerin yapılmasına devam edileceğini belirtti. Türker, bankacılık reformunun da süreceğini kaydederek, "Şeffaflıktan taviz verilmeyecek" dedi. 
     Masum Türker’in basın toplantısında Hazine Müsteşarı Faik Öztrak, Merkez Bankası Başkanı Süreyya Serdengeçti, Maliye Bakanlığı Bütçe Genel Müdürü Durmuş Öztek, BDDK Başkanı Engin Akçakoca, SPK Başkanı Doğan Cansızlar ve İMKB Başkanı Osman Birsen de hazır bulundu. 
     
Programın siyasi sahibi benim’      Programın başladığı 2000 yılı başından bu yana sorulan "Bu programın siyasi sahibi kim " sorusunun kendi bakanlığıyla ortadan kalktığını ifade eden Türker, "Bu programın siyasi sahibi benim. Bundan sonra hesap soracağınız, eleştirileri yönelteceğiniz kişi benim" diye konuştu. 
     Ekonomiden sorumlu devlet bakanlığının bugünlerde Türkiye açısından öneminin büyük olduğunu dile getiren Türker, piyasaların hassasiyetine değinerek, "Bu konu boşluğa sürüklenmemeliydi" dedi. 
     Programla ilgili bugüne kadar alınan kararlar ve gerçekleştirilen yapısal reformların, programdan sapmaya olanak tanımadığını vurgulayan Türker, "Kim gelirse gelsin programda değişiklik yapılması mümkün değil" dedi. Türker, programın kararlılıkla uygulanmaya devam edileceğini ve güveni sarsacak uygulamalara yer verilmeyeceğini söyledi. 
     Önümüzdeki dönemde yapılacak ödemelerin programda öngörüldüğü şekilde gerçekleşeceğini bildiren Türker, şöyle devam etti 
     "Programda olmayan, borçlanma dışı, kaynağı bulunmayan ödemeler yapılmayacak." 
     
     Bakan söz verdi 
Programda sapma olmayacak’      Düzenlediği basın toplantısında gazetecilerin sorularını yanıtlayan Ekonomiden sorumlu Devlet Bakanı Masum Türker, "Erken seçim ve belirsizlik sürecinin ekonomiye etkisi ne olur ", şeklindeki soru üzerine, seçimlerin ekonomiye etkisini merak ettiğini söyledi. 
     Açıktan Atama Kararnamesi konusundaki düşüncelerini de anlatan Türker, programda sapma yaratacak herhangi bir işlemin olacağını düşünmediklerini bildirdi. Bakan Türker şöyle devam etti "Hazine Müsteşarı Faik Öztrak da, programda, Bu yıl konsolide bütçenin memur olarak çalıştırdığı personel sayısında, yılbaşı ve yılsonu arasında artış olmayacaktır’ dedi ve bizde program çerçevesinde memur sayısında artış yapmayacağız" 
     Ödemeler konusunda ise çok dikkatli davrandıklarını belirten Devlet Bakanı Masum Türker şu bilgileri verdi 
     "Ödemeler genellikle tarımsal ödemeler. Diğerlerinde ise ödeneklerin önemli kısmı ilk 6 ayda zaten yerine getirilmemiş. Nakit akışının izin verdiği oranda hızlandırmaya özen gösterilecek ama ödeneği olmayan, belirlenmeyen hiç bir ödemeye yer verilmeyecek. Zorunlu ödeme ortaya çıkarsa bunun da yan kaynağı bulunacak." 
     Maliye Bakanlığı Bütçe ve Mali Kontrol Genel Müdürü Durmuş Öztek ise, "Bütçede öngörüldüğü şekilde personel atamaları sürüyor. Bunun baskı yaratacağını sanmıyorum" dedi. 
     
     Reel sektörün sorunları çözülmeli 
     TBMM Plan ve Bütçe Komisyonu’nda yaptığı eleştirilerin hiç bir zaman uygulanan ekonomik programa yönelik olmadığını belirten Türker, şunları söyledi 
     "Bağımsız kurulların denetimi yoktu ama son düzenleme ile denetim gerçekleşti. Çalışma süresi boyunca bakanlığımla ilgili bağımsız kurulları koruyarak, işlevlerini yerine getirilmesi için üstüme düşeni yapacağım. Halkın çoğunluğu sıkıntı çekiyorsa makro ekonomik dengelerin iyi olmasının faydası olmayacaktır. Eğer reel sektörün sorunlarının gereklerini yeri getirmezsek sonuca yaklaşamayız. Programın finansbankacılık programı şeklinde tanıtılmasına katılmıyorum. Program da , bankaların içinin boşaltılmasına yolaçan konulara karşı önlemler alınmıştır. Kriz öncesindeki programla tek farklılık bankacılık rehabilitasyonunun yeralması. Dünya Bankası ile görüşmeleri sürdüreceğim. Pazartesi günü gerekli diyalogların kurulacağını düşünüyorum." 
     "Varlık Yönetim Şirketi"ne ilişkin soruya yanıt veren BDDK Başkanı Engin Akçakoca ise, "Varlık Şirketi’nin 15 Eylül’e kadar süresi var. Eğer sermayenin yüzde 80’ine kadar ortak bulamazsak bu şirketi kurmayacağız" dedi. 
     
Tarıma ödeme reel sektöre çözüm      Seçim ekonomisi uygulanmayacağını vurgulayan Türker, ancak program dahilinde tarım kesimine ödeme yapılacağının da işaretini verdi. Türker, şunları söyledi 
     "Ödenekler içinde yer alan ama bazı bürokratik işlemler dolayısıyla gerçekleştirilemeyen tarım ödemelerinin program aşılmadan yapılması için gerekli tedbirler alınacak." 
     Türker, önümüzdeki hafta reel sektörün sorunlarının çözülmesi, ulusal üretimin desteklenmesi için Üretim ve Finans Danışma Kurulu’nun toplantıya çağırılacağını da bildirdi. 
     
Bayrağı Derviş’ten bugün devralacak      Ekonomiden sorumlu devlet bakanlığında, Kemal Derviş ve Masum Türker arasındaki devir teslim bugün yapılacak. Derviş ile bugün saat 12.00’de bir araya geleceklerini açıklayan Türker, bu sırada Derviş’ten bilgi de alacağını söyledi. 
     Türker, geçtiğimiz dönemde sermaye piyasasının ihmal edildiğinin de altını çizerek, bu konuda yapılacak düzenlemelere hız vereceklerini anlattı. Türker, program çerçevesinde IMF ve Dünya Bankası ile ilişkilere devam edileceğini de sözlerine ekledi. 
     
Bütçe üzerinde bir baskı yok      Bütçe üzerinde önemli bir baskı olmadığını belirten Türker, şöyle konuştu 
     "Bütçe ödenekleri, büyüklükleri ve faiz dışı hedefi de bellidir. Kamu maliyesine ilişkin programın sıkı bir şekilde uygulanmasına devam edilecek." 
     Öte yandan BDDK Başkanı Engin Akçakoca da bir soru üzerine, varlık yönetim şirketinin kurulması için 15 Eylül’e kadar zamanlarının bulunduğunu ifade ederek, şirketin kuruluşu için yüzde 80 ortak bulunamazsa kuruluşun gerçekleşmeyeceğini bildirdi. 
     



 EKONOMİ 












</TEXT>
</DOC>
