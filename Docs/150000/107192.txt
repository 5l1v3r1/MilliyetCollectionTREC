<DOC>
<DOCNO> 107192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun15.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan uçak gemisinde kadın pilot 
</HEADLINE>
<TEXT>

     Amerikan uçak gemisi George Washington'da onca erkek personel arasında iki de kadın pilot görev yapıyor. 
     Erkek meslektaşlarının ''Flower'' Çiçek diye seslendikleri kadın pilot, Irak semalarındaki günlük uçuşlardan büyük keyif aldığını söylüyor. 
     F-18 Hornet kullanan ''Flower'', ''Çok tatminkar bir iş yapıyorum. ABD'ye gerçek anlamda hizmet ettiğimi düşünüyorum'' diyor. 
     Erkek arkadaşlarıyla F-18 filosunda çalıştığını AFP muhabirine anlatan ''Flower'', ''Erkek pilotlar beni sonuna kadar destekliyorlar, bana eşit davranıyorlar, ayrımcılık yapmıyorlar'' diye konuşuyor. 
     4,5 yıldır savaş pilotluğu yapan 27 yaşındaki Virginia'lı kadın pilot, olası Irak operasyonunda görev alabileceğini de belirterek şunları söylüyor ''Nereye gitmem istenirse giderim. Ülkemin yöneticilerine inanıyorum. Ben bir işle görevliyim ve bunun iyi planlandığını biliyorum.'' ''Flower'', gemideki yaşamını 5 bin kişinin kaldığı bir adadaki konforsuz yaşamın parçası olarak görüyor ve ''Ama bu, işinize yoğunlaşmanızı kolaylaştırıyor. Çünkü eğlence yok. Varsa yoksa uçuş taktikleri'' diye konuşuyor. 
     





</TEXT>
</DOC>
