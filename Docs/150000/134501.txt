<DOC>
<DOCNO> 134501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur06.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Jak Kamhi'ye suikast girişiminin organizatörü yakalandı 
</HEADLINE>
<TEXT>

     Milli İstihbarat Teşkilatı MİT Müsteşarlığı, işadamı Jak Kamhi'ye suikast girişiminin organizatörlerinden firari sanık Yaşar Polat'ın, planlı bir çalışma sonucu ele geçirildiğini açıkladı. 
     MİT Müsteşarlığı'nca A.A'ya yapılan açıklamada, ''28 Ocak 1993'te işadamı Jak Kamhi'ye radikal İslamcı bir terör grubu tarafından LAW roketatar ve otomatik silahlar kullanılarak düzenlenen suikast girişiminin organizatörlerinden Yaşar Polat'ın, teşkilatın gerçekleştirdiği planlı bir çalışma sonucunda ele geçirildiği'' bildirilerek, şöyle denildi 
     ''Mezkur eyleme katılan ve daha önce yakalanan üç şahıs, İstanbul 3 No'lu DGM'de açılan 193 164 sayılı dava sonucunda müebbet hapisle cezalandırılmışlar ve 96 191 sayılı Yargıtay kararıyla da cezaları onanmıştır. 
     Aynı mahkemede 'Anayasal düzeni zorla deığiştirmeye kalkışmak' suçlamasıyla hakkında gıyabi tevkif kararı alınmış olan Yaşar Polat, 1 Şubat 2003 tarihinde bugün ilgili güvenlik güçlerine teslim edilmiştir.'' 
     





</TEXT>
</DOC>
