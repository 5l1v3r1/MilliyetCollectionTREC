<DOC>
<DOCNO> 128501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sondun13.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak'ta kentleri kuşatacak ancak sokak çatışmasına girmeyecek 
</HEADLINE>
<TEXT>

     İsrail Savunma Bakanı Şaul Mofaz, ABD birliklerinin, olası Irak operasyonunun ilk safhasında muhtemelen Bağdat'ı ve diğer kentleri kuşatacağını, ancak sokak çatışmasından kaçınacağını ileri sürdü. 
     Mofaz, Maariv gazetesine verdiği demeçte, İsrail'in, Irak saldırmadığı takdirde Körfez'de çıkacak herhangi bir çatışmanın dışında kalacağını yineledi. ''Tahminime göre Amerikalılar, ilk safhada Bağdat'la birlikte diğer kentleri kuşatacak ve sokak çatışmasına girmeyecek'' diyen Mofaz, ''bunun, kendilerinin savaşı olmadığını ve geçen ay ABD'ye yaptığı ziyareti sırasında görüştüğü yetkililere, bu girişime katılmayacaklarını ve müdahale etmeyeceklerini açıkça söylediğini'' kaydetti. 
     Mofaz, Amerikan uçaklarının, uydular ya da keşif uçaklarınca saptanan Scud fırlatma rampalarını vurmalarını beklediğini de söyledi. 
     Irak, İsrail'e karşı kimyasal ya da biyolojik silah kullandığı takdirde sert ve acımasız karşılık vereceklerini belirten Mofaz, ancak Irak'ın, İsrail'e karşı füze atma ya da saldırı başlatma yeteneğinin sınırlı olduğunu kaydetti. 
     Savunma Bakanı, İsrail ordusunun, geçen pazar, balistik füzeleri vurmak için tasarlanmış Arrow füzesinin ilk denemelerine başlamaya karar verdiğini de bildirdi. 
     





</TEXT>
</DOC>
