<DOC>
<DOCNO> 124085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/spor/spo02.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sayfa daha 
</HEADLINE>
<TEXT>

     YUSUF KOBAL 

     Soru sordurmadı 
     FENERBAHÇE Futbol Şubesi Sorumlusu Sadettin Saran ile çiçeği burnunda Teknik Direktör Oğuz Çetin dün medya karşısına çıktı. Sorulara yanıt vermeyeceklerini açıklayan ikili kısa süren toplantıda kendi görüşlerini ve hedeflerini anlattı. Oğuz Çetin, "Herkesten destek bekliyorum. Yeni bir sayfa açtık. Bu sayfanın içinde birlik ve beraberlik ile başarı da gelecek" diye konuştu. 
     
     Güvenim tam’ 
     ÇETİN, görevi kabul ederken, en büyük güvencesinin futbolcuları olduğunu dile getirdi. Çetin sözlerini şöyle sürdürdü "Benim adım Oğuz Çetin. Fenerbahçe camiası ve Türk Futbolu’na adını yazdırmış biriyim. Yaratacağımız ortamın bizi mutlu sona götüreceğine inanıyorum. Hazırlık kampından sonra özlenen Fenerbahçe yeniden sahalara dönecektir. İnancım tam." 
     
     Kolay değil’ 
     FUTBOL Şube Sorumluluğu’na getirilen Sadettin Saran da zor bir görevi kabul ettiğini açıkladı. Saran, "Kabul etmemdeki en büyük etkenler güvendiğim ve şampiyon olacağımıza inadığım içindir. Yeni bir heyecan, yeni bir kan görevde. Taraftar bize destek verirse, şampiyon olacağımıza inanıyorum. Sorumlu ben olabilirim, ama teknik konularda tek sorumlu Oğuz Çetin’dir" yorumunu yaptı. 
     
Rüştü’nün gözü Trabzon’da      YALÇIN TÜRK 

     SAKATLIĞI nedeniyle uzun süredir takımdan uzak kalan Rüştü, Trabzonspor maçında sahalara dönmeyi hedefliyor. Hafif antrenmanlara başlayan Milli kalecinin ağrılarında önemli ölçüde azalma olduğu bildirildi. Göztepe karşısında kaleyi koruyamayacak olan Milli kalecinin, hafta sonundan itibaren takımla birlikte tam kapasite çalışmalara başlayacağı açıklandı. 
     19 Aralık’ta Real Madrid’in 100. yıldönümü nedeniyle Real Madrid ile Dünya Karması arasında oynanacak olan özel maça davetli olan Rüştü, İspanyol kulübüne gelemeyeceğini bildirdi. Milli kalecinin 3 Ocak’ta Dubai’de oynananması planlanan Juventus - Dünya Karması karşılaşmasında da forma giyemeyeceği açıklandı. 
     
Ortega’dan ceza yorumu      FENERBAHÇE Yönetimi tarafından 25 bin dolar cezaya çarptırılan Ortega, İspanya’nın Ole Gazetesi’ne gelişmeleri değerlendirdi. Arjantinli yıldız, "Ceza almam beni kesinlikle endişelendirmiyor. 23 Aralık’ta Arjantin’e gidip hem Noel tatilimi yapacağım, hem de dinleneceğim. Ailemle hasret giderip, biraz rahatlamak istiyorum" diye konuştu. 
     



 SPOR 

























</TEXT>
</DOC>
