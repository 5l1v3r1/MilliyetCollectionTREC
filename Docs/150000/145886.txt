<DOC>
<DOCNO> 145886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/yas05.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahı’ mikrofonu 
</HEADLINE>
<TEXT>

Best FM DJ’i Nihat Sırdar, sinirlendiği dinleyicisinden, telefonunu radyodan verip Küfür etmek isteyen arasın’ diyerek intikam aldı 
     PINAR AKTAŞ İstanbul 

     Sabah saatlerinde Best FM’de yorum yapan radyocu Nihat Sırdar, gönderdiği mesajını beğenmediği dinleyicisi Abdullah Çalık’ın hayatını k busa çevirdi. 
     Sabahları "Nihat’la Curcuna" programında gazete okuyarak yorum yapan Sırdar, önceki gün bir telefon numarası verip dinleyicilerinin düşüncelerini’ paylaşmalarını istedi. Çalık da mesaj attı. Kısa süre sonra Sırdar, "İçini dökmek, küfür etmek isteyenler bu numarayı arasın. Hatta arkadaşlarına da versin" anonsuyla Çalık’ın numarasını canlı yayında birçok kez deşifre etti. 
     
     Küfür yoktu ki...’ 
     Sonrasını Çalık şöyle anlattı 
     "Daha önceleri de Sırdar’a mesaj atardım. Bu kez de Biraz daha objektif ve tarafsız ol’ gibi bir mesaj gönderdim. Argo vardı ama küfür yoktu. Defalarca benim telefonumu verdi. Telefonlarım susmadı. Küfür edip tehdit edenler oldu. Programı dinleyen bir avukat ise bana destek vererek Sen onun canını yaksan bile bu bir suçtur’ deyip yardım edebileceğini söyledi. Yasal yollara başvurmayı düşünüyorum. Ancak önce Sırdar’la görüşmek istiyorum." 
     
     Pişman değilim’ 
     Atılan mesajın küfür içerdiğini iddia eden Sırdar ise şöyle konuştu 
     "Bu nedenle telefon numarasını verdim. Herkes benimle aynı fikirde olmak zorunda değil. Çok kendini bilmez insandan mesaj geliyor. Fakat bu inanılmaz küfürler yazmış. Şimdi o adam kendinde bu hakkı görüyorsa o zaman o küfrü yiyecek. Yaptığımdan pişman değilim. Bu iş uzarsa hakaret davası açarım ve kazanırım." 
     
     RTÜK inceliyor 
     RTÜK Başkanı Fatih Karaca da konuyla ilgili inceleme başlattı. Durumun yayıncılık etiğine uymadığını kaydeden Karaca, "İnsanlıkla bağdaşmayan bir hareket. Ne olursa olsun, ekranlar ve mikrofonlar bu amaçlarla kullanılamaz" dedi. 
     


YAŞAM 




















</TEXT>
</DOC>
