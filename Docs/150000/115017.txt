<DOC>
<DOCNO> 115017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/gunes.html </URL>
<DATE> 2002/10/25/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Bozuk düzene karşı feryat 
</HEADLINE>
<TEXT>

     Türk halkının öteden beri düzenden mustarip olduğunu biliyoruz. Çok partili yaşama geçilmesi de, bu duygunun siyasallaşarak ifade edilmesine olanak tanımıştır. Ancak bu tepki hiçbir zaman sosyalist hareketleri beslememiştir. Çünkü geniş halk yığınları ezilmesinin aleni sömürüsü yerine, ona umut veren veya onu "sosyo - kültürel olarak kucaklayan" oluşumlara destek vermiştir. Hala da öyle. 
     Bu anlamda üç kez yığınların, özellikle alt - gelir gruplarının, siyasette haykırdığını görüyoruz. Birincisi, 1946 Demokrat Parti hareketi. İkincisi 1973 Ortanın Solu hareketi. Ve üçüncüsü de AKP hareketi. Her üç harekette de "ezilen" veya "düzene karşı olanlar" yüklü biçimde yer aldılar. 
     Ancak ortanın solu hareketi farklıdır orada sanki gecekondularla aydınlar el ele vermişlerdir. Hem de ilk kez Ve açık bir sosyal adalet söylemiyle. Ama diğerlerinde düzenin ve aydınların bu başkaldırıya tepkisi, hatta direnci gözlenir. 
     Geçtiğimiz hafta çok değer verdiğim bir sağcı kendi istediği için yazar olan Taha Akyol Milliyet’teki dizisinde ilginç veriler yansıttı. Kendimi "eziliyorum" diye niteleyenler arasında AKP’ye oy verenler yüzde 30, oysa CHP’ye oy verenler yüzde 13’tü. AKP’li milletvekillerinin babalarının yüzde 83’ü ilkokul mezunuydu. Oysa, DSP’de bu oran yüzde 51’e düşüyordu. 
     Yine Akyol’un yazı dizisinden başka veriler. TESEV’in araştırmasına göre düşük gelir gruplarının yüzde 24.7’si AKP yanlısıydı. Oysa CHP’li olanlar yüzde 6.1 Orta gelir grubunun ise yüzde 18.5’u AKP’liydi. Oysa CHP’li olanlar yüzde 10’u bulmuyor Şimdi rahatlıkla şu sorulabilir acaba AKP solcu mu Elbette değil. Ama solun dayanması gereken kaleleri, şu veya bu nedenle, AKP’nin fethettiği görülüyor. 
     AKP ile Demokrat Parti arasında bir de önemli fark var. Demokrat Parti üst yönetimi büyük ölçüde seçkin CHP’lilerden oluşuyordu. Oysa, milletvekillerinin sosyo - ekonomik durumundan anlaşıldığı gibi, AKP’nin üst yönetimi ortadirek çocuğu. Hele hele Kasımpaşalı Tayyip, ezilen yığınlarda tam bir kader paylaşımı hissi veriyor. 
     AKP gelirse şeriat mı gelecek Sanmıyoruz. Böylesi kaygılardan uzaklaşmalıyız. AKP oylarının belki üçte biri Fazilet Partisi’nden gelse de gerisi çok farklı partilerden alınıyor. Kaldı ki, Fazilet oylarının tamamı şeriatçı sayılamaz. Nihayet, AKP’nin merkeze doğru epeyce mesafe aldığı göz ardı edilmemeli ve kışkırtılarak radikalleştirilmemelidir. 
     AKP nasıl durdurulabilir Bu çağdaş aydınları çok düşündüren bir konu. Ancak durdurma doğrudan sağlanamaz. Bunun tek çözümü vardır başka güçlü bir hareketi oluşturmak. Halka yakın olan, ezilenlerin feryadının daha güçlü bir sesi. Kadrosuyla ve söylemiyle yepyeni bir hareket. Bu elbette kolay değil. Üstelik her yenilenme çabası ciddi dirençlerle karşılaşıyor. 
     On gün sonra AKP seçimlerden iktidar olarak çıkabilir. AKP ne denli rejimi sarsacak hareketlerden kaçınırsa o denli iktidarda kalır. Yapmamaları gereken ve kaçınmaları gerekenler belli. Ekonomik istikrar ve AB yolunda ciddi çaba göstermeliler. İş ve ekmek sağlamalılar. Başörtüsü gerginliğinden de kaçınmalılar. Unutmamalılar ki, şeriatçı olduklarından değil, ezilenlerin siyasal feryadıyla iktidara geliyorlar. Amaçlarını karıştırırlarsa, feryadı da başkası üstleniverir. 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
