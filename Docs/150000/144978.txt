<DOC>
<DOCNO> 144978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun19.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta Kürt bölgesine bombardıman... 
</HEADLINE>
<TEXT>

     ABD önderliğindeki birliklerin, Irak'ın kuzeyinde Kürtlerin kontrolündeki bölgede bulunan Çemçemal yakınlarındaki Irak mevzilerini bombaladığı bildirildi. 
     Bombardımanın, savaşın başlamasından bu yana bölgedeki ilk saldırı olduğu kaydedildi. 
     Peşmerge komutanı, Çemçemal'de Reuters'e yaptığı açıklamada, uçakların, kente bakan tepelerdeki mevzilere 6 bomba attığını söyledi. 
     Komutan, 15 kilometre batıda Kerkük kenti yönünde Irak mevzilerinin vurulduğunu gösteren birçok patlama sesi duyduğunu da belirtti. 
     Amerikan kuvvetleri, Kerkük yakınlarındaki Irak mevzilerini bombaladığını bildirmişti. 
     AFP muhabiri, Amerikan hava saldırısında Kerkük'le Çemçemal kentleri arasındaki mevzilerin hedef alındığını kaydetmişti. 
     




</TEXT>
</DOC>
