<DOC>
<DOCNO> 143328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/spor/spo05.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir erteleme daha 
</HEADLINE>
<TEXT>

Galatasaray ve Trabzonspor’un cezalarını geçtiğimiz hafta pas geçen Disiplin Kurulu’nun, iki kulübün dosyalarını bugün de gündemine almayacağı öğrenildi 
     CEMAL ERSEN 

     FENERBAHÇE ve Beşiktaş maçlarında sahaya atılan tehlikeli ve yaralayıcı maddeler nedeniyle Disiplin Kurulu’na sevk edilen Galatasaray ve Trabzonspor’un dosyalarının, PFDK’nın bugünkü toplantısında da gündeme alınmayacağı öğrenildi. Geçtiğimiz hafta her iki kulübün savunmalarının gelmemesi gerekçe gösterilerek olası cezalar pas geçilmişti. 
     GALATASARAY’IN yarın Denizlispor ile yapacağı erteleme maçını seyircisiz oynamak istemediği ve cezanın perşembe günü çıkması yolunda girişimde bulunduğu iddia edildi. Sarı - Kırmızılı kulübe "seyircisiz" oynama cezası verilmesine kesin gözüyle bakılırken, Trabzonspor’a da aynı yönde bir ceza çıkma olasılığının yüksek olduğu belirtildi. 
     



 SPOR 























</TEXT>
</DOC>
