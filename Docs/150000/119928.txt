<DOC>
<DOCNO> 119928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/tamer.html </URL>
<DATE> 2002/11/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bakanlarla bir anım bile yok 
</HEADLINE>
<TEXT>

     Yok işte Bakanlarla da, yeni başbakanımızla da bir anım bile yok 
     Diğer meslektaşlarım ne güzel anlatıyorlar ballandıra ballandıra... Oysa ben, sadece Erkan Mumcu ile tek bir kez yarım saatçik yüz yüze görüşmüşüm. Kürşat Tüzmen’in oturum başkanı olduğu bir panelde, onun daveti üzerine konuşmacı olmuşum. Bir de İstanbul Sanayi Odası’nı izlediğim taa 80’li yıllardan Ali Coşkun’u tanırım. Ama hiçbiriyle dişe dokunur bir anım yok Mumcu hakkında çok yazı yazdım, ama bir paneldeki konuşması dikkatimi çektiği için kendisini sürekli takibime aldığım için... Yoksa al takke ver külah sohbetler, seyahatler falan yok 
     Ben de bu durumda muhtemel bakanlarımızı tanıyabilmek için günlerdir televizyonun başında, bir kanaldan diğerine saatlerce zaplayıp durdum. Tabii bu arada bakan olacak diye beklenip de olamayan birkaç AKP milletvekilini de gazoz ya da simit satıp satmadığına varıncaya kadar tanımış oldum. 
     Başbakan Abdullah Gül, Diyanet’ten sorumlu Devlet Bakanı Mehmet Aydın ve Dışişleri Bakanı Yaşar Yakış hakkında değişik çevrelerden herkesin ağzından bal akıyor. Gül için duyduklarım "Temiz, son derecede dürüst, devleti bilen, uyumlu, yalan söylemesini hiç beceremez..." 
     
Gül yalan söylemez      Gül’ün yalan söylemesini beceremediğini ben bile fark ettim. Bakanlar Kurulu listesiyle gittiği Cumhurbaşkanı Ahmet Necdet Sezer’in yanında uzun süre kalınca, çıkışta gazeteciler her zamanki ahret suallerini peş peşe sıraladılar. Gül ise katiyen lafı yuvarlayıp soruları geçiştiremedi. Sezer’in arzusuyla kabinede değişiklik yapmak zorunda kalındığını daha birinci dakikada öğrendik. Sadece Çankaya’da iftarı Sezer’in ayrı, kendisinin ayrı odalarda ettiğini Fatih Altaylı’nın Teke Tek programına kadar saklamayı başardı. Ben de yalan söylemesini hiç beceremediğim için, Gül’ün mimiklerinden nasıl da sıkıntı çektiğini anlayabildim. 
     
Çankaya’da iftar      Bu arada Çankaya’da ayrı odalarda iftar edilmesi de her nedense fevkalade komiğime gitti. Tam Sezer’lik 
     Tanrı başımızdan eksik etmesin sevgili Cumhurbaşkanımızın en uzun görüşmesi, Bülent Ecevit başbakanken 15 dakikaydı. Tayyip Erdoğan söz konusu olduğunda 5 dakikaya, Abdullah Gül’ü kabulünde 10 dakikaya indi. Belki Ecevit rahatsızlığı nedeniyle çok ağır hareket edebildiğinden dolayı giriş - çıkış 15 dakika sürüyordu da görüşme süresi değişmiyordu. İnsan karşısındakine "Nasılsın, iyi misin " dese 5 dakika geçer. Bir kahve çay ikramı bile yok mu Devlet meseleleri hiç konuşulmuyor mu Hayret doğrusu 
     
Gül’ün DOĞRUSU      Ben de Gül’den alıştım galiba DOĞRUSU demeye, ama ben yerinde kullanmışım. Yeni başbakanımız, her 3 cümlede bir, cümlenin ortasında hiç yeri yokken DOĞRUSU kelimesini sıkıştırıveriyor. Özellikle soru sorulduğunda ilk cümlede mutlaka bir DOĞRUSU var. Teke Tek’te üşenmeyip saydık, 30’u geçti. Sayın Gül, DOĞRUSU kadar sık olmamakla birlikte GERÇEKTEN kelimesini de yerli - yersiz kullanıyor. Ama kurduğu cümleye denk düşmeyen bu kelimelere rağmen gayet anlamlı, içerikli konuşuyor, konulara vakıf olduğu kolayca anlaşılıyor. 
     
Kıdemli bakan      Gelelim Erkan Mumcu’ya... Turizm Bakanlığı’na atanması beklenirken Milli Eğitim Bakanlığı’na atanmasını nasıl karşıladığını soran gazeteciye "Kıdemli Turizm Bakanı olmayı tercih etmezdim" demez mi Anlaşılan Turizm Bakanlığı, Mumcu’yu hiç tatmin etmeyecekti. 
     Cumhurbaşkanımız çok isabetli bir değişiklik yaptı. Mumcu gibi içi içine sığmayan, sürekli düşünüp üreten birini dağ gibi sorunları olan Milli Eğitim gibi bir bakanlık epey bir süre meşgul eder. Dahası başkaları için yıllar sürebilecek ciddi dönüşüm projeleri, Mumcu’nun enerjisiyle kısa sürede hayata geçirilebilir. 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
