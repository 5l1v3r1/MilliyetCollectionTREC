<DOC>
<DOCNO> 139627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/sazak.html </URL>
<DATE> 2003/02/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’de tezkere çatlağı 
</HEADLINE>
<TEXT>

     İlk plan... 
     AKP Grubu’ndaki ikna’ toplantısından çıkan milletvekillerinin derhal genel kurul salonuna alınarak, üs ve limanlarla ilgili tezkeredeki gibi Amerikan askerleriyle ilgili karara kapalı oturum’da kabul oyu vermelerinin sağlanması üzerine inşa edilmiş. 
     Tayyip Erdoğan, önceki gece katıldığı televizyon programlarının tümünde, tezkerenin Meclis’e geleceğini söylüyor. 
     Başbakan Gül’ün, eğilimi de aynı yönde. 
     Ancak dün öğle saatlerinden itibaren hava değişiyor. 
     TBMM Başkanı Bülent Arınç’ın Çankaya’yı ziyareti ardından Cumhurbaşkanlığı Başdanışmanı Tacan İlden’in açıklamaları, AKP’de zaten var olan tereddütleri tetikliyor. 
     Cumhurbaşkanı Sezer, tezkerede Anayasa’nın 92’nci maddesine uluslararası meşruiyet’ koşulunun aranması gerektiğinde ısrarlı. Ancak Tacan İlden Cumhurbaşkanı’nın kişisel görüşlerinin Meclis’in alacağı karar üzerinde ve uygulamada önleyici bir etkisi’ olmayacağını özenle vurguluyor. 
     Köşk, AKP Grubu’nda zaten var olan direncin Sezer - Arınç görüşmesine bağlanmasını istemediği için kararın TBMM’ye ait olduğunu ilan ediyor. Böylece 2001 ekonomik krizini tetikleyen yeni bir Anayasa kitapçığı’ olayı yaşanmasının yolu da kesilmiş oluyor. 
     Cumhurbaşkanı’nın savaş tezkeresi’yle ilgili anayasal yorumuna rağmen son söz’ AKP Grubu’na ve TBMM’nin iradesi’ne bırakılıyor. 
     Saat 14.00 sıralarında Meclis’e giderek AKP Grubu’nun nabzını tutmaya çalışıyoruz. 
     Gruptaki konuşmalarda çoğu milletvekilinin ABD askerine Türkiye üzerinden Irak’a geçiş izni vermeyi içlerine sindiremedikleri anlaşılıyor. Ancak Erdoğan ve Gül, gruptayken açıkça tepki gösteremiyorlar. 
     En sert tavır, 9 Mart’ta Erdoğan seçilince hükümet zaten değişecek. O zamana kadar istifa ederek kaos yaratmak istemiyorum’ diyen Başbakan Yardımcısı Ertuğrul Yalçınbayır’dan geliyor. Yalçınbayır, tezkereyi imzalamasına karşın savaşa hayır’ diyor. 
     Bülent Arınç’ın tezkere hiç gelmese daha iyi olur’ yaklaşımını pek çok AKP’li paylaşıyor. 
     Saat 15.00’e doğru erteleme haberi’ kulise bomba gibi düşüyor. 
     Erdoğan ve Gül, gruptan çıkıp gruptaki görüşmeler tamamlanıncaya kadar beklenmesini kararlaştırıyorlar. 48 saatlik ertelemeye bugünkü MGK toplantısı da giriyor. 
     İkinci bir tavsiye’ye gerek olmamasına karşın, belli ki iktidar sırtını bir kez daha askere dayandırmak, kamuoyunda kendisini sağlama almak ihtiyacı duyuyor. 
     TBMM dağılırken AKP lideri Erdoğan’la konuşuyoruz. BM’den yeni bir karar beklemeye gerek yok, cumartesi günü tezkere Meclis’e gelir’ diyor. 
     AKP savaşa evet’ demekte zorlanıyor. Gruptaki çatlak büyüyor. 
     
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
