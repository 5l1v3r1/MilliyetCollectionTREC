<DOC>
<DOCNO> 105537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur01.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa Belediye Başkanı ölüm tehlikesini atlattı 
</HEADLINE>
<TEXT>

     AK Parti İstanbul İl Başkanı Mehmet Müezzinoğlu, uğradığı silahlı saldırıda ağır yaralanan Gaziosmanpaşa Belediye Başkanı Mustafa Yeşil'in sağ böbreğinin parçalandığını, pankreasında hasar oluştuğunu, onikiparmak bağırsağı ile mesanesinde zarar tespit edildiğini, ancak hayati tehlikesinin bulunmadığını bildirdi. 
     AK Parti Genel Başkanı Recep Tayyip Erdoğan ile Müezzinoğlu, Özel Şafak Hastanesi'ne gelerek, Yeşil'in sağlık durumu hakkında yetkililerden bilgi aldılar.Erdoğan, Yeşil'i uzun süredir tanıdığını, saldırıdan üzüntü duyduğunu ifade etti. 
     Bu arada, Yeşil'in sağlık durumu hakkında bilgi almak amacıyla hastaneye, aralarında milletvekilleri Hüseyin Kansu ve Mustafa Baş ile eski Gaziosmanpaşa Belediye Başkanı Recep Koral, Esenler Belediye Başkanı Mehmet Öcalan, Fatih Belediye Başkanı Eşref Albayrak'ın da bulunduğu çok sayıda kişi geldi. 
     





</TEXT>
</DOC>
