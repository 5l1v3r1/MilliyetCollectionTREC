<DOC>
<DOCNO> 128947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur15.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın Asgari ücretle emekli maaşları arasında tutarsızlık var 
</HEADLINE>
<TEXT>

     SHP Genel Başkanı Murat Karayalçın, asgari ücretin düşük tutulması ile SSK ve Bağ-Kur emeklilerine yapılan sosyal destek ödemesi arasında ciddi bir tutarsızlık olduğunu savundu. 
     Karayalçın, yaptığı yazılı açıklamada, SSK ve Bağ-Kur emeklilerine yapılan sosyal destek ödemesini memnuniyetle karşıladıklarını belirtti. 
     Türkiye'de yoksulluk sınırının altında yaşayanların sayısının yaklaşık 15 milyon olduğunu, sosyal destek yardımının ise bu kitlenin üçte birini kapsadığını vurgulayan Karayalçın, ''Geri kalan ve çoğu hiçbir sosyal güvenlik kurumu ile ilişkili olmayan kesime de ivedilikle ulaşılmalıdır'' dedi. 
     Karayalçın, vergileri artırmadan ve zam yapmadan kaynak bulmanın en önemli yolunun kayıt dışı ekonominin vergilendirilmesi olduğunu ifade ederek, hükümetin, mali milat uygulamasını kaldırarak çok önemli bir fırsatı yitireceğini belirtti. Karayalçın, şunları kaydetti 
     ''Hükümetin bir ön hazırlık yapmadan, bir projeye oturtmadan acele ile böyle bir karar aldığı anlaşılmaktadır. Örneğin milyonlarca insanımızı etkileyecek olan asgari ücretin o denli düşük tutulması ile bu karar arasında bir çelişki, ciddi bir tutarsızlık olduğu görülmektedir.'' 
     





</TEXT>
</DOC>
