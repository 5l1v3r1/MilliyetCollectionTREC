<DOC>
<DOCNO> 111432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yasam/yas03.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan sapığı altıncı canı aldı 
</HEADLINE>
<TEXT>

Sade vatandaşları başlarından tek kurşunla vuruyor beyaz bir minibüsle uzaklaşıyor. Amerikan polisi, başkente korku salan bu seri katili arıyor... 
     DIŞ HABERLER SERVİSİ 

     Amerika’da başkent Washington’ın sakin bir banliyösünde, perşembe gecesi birer kurşunla, ikisi kadın 5 kişiyi öldüren katil, dün de altıncı cinayetini işledi. Polis, Virginia bölgesinde, yine aynı katilin silahından çıkan mermiyle öldürülmüş 72 yaşındaki bir kişinin cesedini buldu. Montgomery polis şefi Charles Moose, katilin kurbanlarını, uzak mesafeden yüksek kalibreli bir silahla vurduğunu belirtti kurbanların, asker ve avcıların kullandığı tür kurşunla vurulduğu açıkladı. 
     
     Başına ödül bile kondu 
     Federal Soruşturma Bürosu şüphelinin kimliğine ilişkin bilgileri bir araya getirdi, bölgeye uzman gönderildi, katilin yakalanması için helikopterlerle seferber olundu ve polis, cinayetlere ilişkin 200’ü aşkın güvenilir delil elde edildiğini açıkladı. Bu arada postane önünde işlenen cinayete tanık olduğunu iddia eden bir kişi, üzerinde siyah yazılar olan beyaz bir kamyonetin olay yerinden hızla uzaklaştığını, araçta iki adamın bulunduğunu söyleyince polis, tarife uyan araçların peşine düştü. Birçok aracı durdurarak inceleyen polis, şüphelilerin kaportasına tekrar aranmamaları için bant yapıştırıyor. Polis, katilin tutuklanmasını sağlayacak kişiye 50 bin dolar ödül vaat etti. 
     



 YAŞAM 

















</TEXT>
</DOC>
