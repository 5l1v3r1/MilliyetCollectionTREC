<DOC>
<DOCNO> 101240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/siyaset/siy01.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlara teklif 
</HEADLINE>
<TEXT>

CHP kulislerinde, 30 Ağustos’ta emekli olacak Genelkurmay Başkanı Org. Kıvrıkoğlu ile, daha önce bu görevi yürüten emekli Org. Karadayı’nın isimleri gündeme geldi 
     ESRA KURT İstanbul 

     Siyasi partiler 3 Kasım seçimleri için sürpriz aday yarışına girerken, CHP kulislerinde, 30 Ağustos’ta emekli olacak Genelkurmay Başkanı Orgeneral Hüseyin Kıvrıkoğlu ile, daha önce bu görevi yürüten emekli orgeneral İsmail Hakkı Karadayı’nın isimleri gündeme geldi. CHP Genel Sekreter Yardımcısı Mehmet Sevigen, "Bu kişiler, laik cumhuriyete inanmış, Atatürk ilkelerine bağlı insanlar. Aday olmalarından mutluluk duyarız" dedi. 
     Henüz Kıvrıkoğlu ile direkt temasa geçilmediğini belirten Sevigen, "Hepimizin gönlünden geçiyor. Karadayı da, Kıvrıkoğlu da olabilir. İkisi de CHP’ye yakın. CHP’liyiz’ diyorlar. Yakın dostları baskı yapıyorlar. Girecekseniz, CHP’den girin’ diyorlar" diye konuştu. 
     Son dönemlerde paşaların siyasete girmeye başladığına işaret eden Sevigen, "Bu kişiler, dürüst, namuslu insanlar. Biz buna kötü yaklaşmayız" şeklinde konuştu. 
     
     CHP’nin İstanbul’u 
     CHP çevrelerinden alınan bilgiye göre, adaylıkları konuşulan bazı isimler şunlar 
     1. Bölge Kıvrıkoğlu, Karadayı, CHP Genel Sekreter Yardımcısı Algan Hacaloğlu, Zülfü Livaneli, işadamı Adnan Polat, CHP Kadın Kolları Genel Başkanı Güldal Okuducu, Ali Topuz, Parti Meclisi PM Üyesi Ali Kemal Kumkumoğlu. 
     2. Bölge Genel Sekreter Yardımcısı Mehmet Sevigen, Bülent Tanla, Hasan Fehmi Güneş, PM Üyesi Nurettin Sözen. 
     3. Bölge Yaşar Nuri Öztürk, Akif Hamzaçebi Trabzon da olabilir , Şükrü Elekdağ, Merkez Yürütme Kurulu Üyesi Mehmet Ali Özpolat, Halil Akyüz, İsmet Atalay, PM Üyesi Ahmet Güryüz Ketenci. 
     



 SİYASET 












</TEXT>
</DOC>
