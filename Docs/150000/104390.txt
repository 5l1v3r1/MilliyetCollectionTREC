<DOC>
<DOCNO> 104390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sondun12.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil radyosunda kadınların şarkı söylemesi yasaklandı 
</HEADLINE>
<TEXT>

     Afganistan devlet televizyonunda Hint filmleri ve yabancı dizilerin, radyoda da kadınların şarkı söylemesinin yasaklandığı bildirildi. 
     Devlet televizyonu yetkililerinden biri, Hint filmlerinin, yabancı televizyon dizilerinin yayımının ve radyoda kadınların şarkıcı söylemesinin durdurulması yönünde talimat aldıklarını kaydetti. 
     Aynı yetkili, Kabil Radyo ve Televizyon Müdürü Muhammed İshak'ın yayın yasağı kararını hiçbir ön uyarı yapmaksızın aldığını belirtti. 
     Afganistan'da Devlet Başkanı Hamid Karzai liderliğindeki hükümetin çoğunluğunu oluşturan ve geçen yıl köktendinci Taliban rejmininin yıkılması için ABD'ye destek olan Kuzey İttifak'ın önde gelen isimlerinden İshak ise henüz konuyla ilgili bir açıklama yapmadı. 
     Müzik dinlenmesini, televizyon seyderilmesini yasaklayan Taliban'ın katı şeriat kuralları altında 5 yıl ülkeyi yönetmesinin ardından Afgan halkı, bu yıl yeni özgürlüklere kavuşmaktan mutlu olduğunu dile getiriyordu. 
     Yeni yasakların, Afganistan'da aşırı dincilerle ılımlıların mücadelesinin sürdüğüne işaret ettiği belirtiliyor. 
     Enformasyon Bakanı Sayid Rahin Mahdum'un daha ılımlı olması ve yayıncılıkta Batı değerlerinin hakim olması için çalışmasına rağmen, Kabil televiyonunun Kuzey İttifakı içindeki daha muhafazakar unsurların etkisinde kaldığı ve televizyonda hiçbir zaman şarkı söyleyen kadın görüntüsünün gösterilmediği kaydediliyor. 
     





</TEXT>
</DOC>
