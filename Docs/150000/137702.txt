<DOC>
<DOCNO> 137702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sondun28.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman hükümet sözcüsü "Türkiye'ye vaatte bulunulmadı" 
</HEADLINE>
<TEXT>

     Alman hükümet sözcüsü Bela Anda, Türkiye'ye, AWACS tipi erken uyarı uçaklarıyla ''Patriot'' tipi hava savunma füzeleri gönderilmesi dışında bir vaatte bulunulmadığını söyledi. 
     Anda, başkent Berlin'de yaptığı açıklamada, ''Türkiye'ye yapılacak bu savunma yardımları dışında başka bir savunma yardımı yapılmasına ihtiyaç yok. AWACS uçaklarındaki personelin 3'te 1'ini Alman askerleri oluşturmaktadır, Patriot füzeleri için ise Türkiye'ye Alman askeri gönderilmeyecek'' dedi. 
     NATO Savunma Planlama Komitesi, Türkiye'ye savunma yardımı yapılmasıyla ilgili kararında, AWACS uçakları ve Patriot füzeleri gönderilmesinin yanı sıra nükleer, biyolojik ve kimyasal silahlara karşı mücadele edebilen özel birliklerin Türkiye'ye gönderilmesini de öngörmüştü. 
     





</TEXT>
</DOC>
