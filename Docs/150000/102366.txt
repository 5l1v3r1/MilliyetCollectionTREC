<DOC>
<DOCNO> 102366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/spor/spo20.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Aston Villa Muzzy’ye talip      LEICESTER City formasını giyen milli oyuncumuz Mustafa İzzet, Aston Villa’nın yakın takibine girdi. Daily Mirror Gazetesi, Aston Villa Teknik Direktörü Graham Taylor’un İzzet’i mutlaka kadrosunda görmek istediğini yazdı. 
     
İngiltere’de heyecan başlıyor      İNGİLTERE Süper Ligi’nde 2002 - 2003 sezonu bugün yapılacak yedi maçla start alacak. Tugay ve Hakan Ünsal’ın forma giydiği Blackburn Rovers evinde Sunderland’i ağırlayacak. Galatasaray’dan Bolton’a giden Bülent Akın ise Premier Lig’deki ilk sınavını deplasmanda Fulham’a karşı verecek. 
     
Hingis tam yol      UZUN bir sakatlık döneminin ardından kortlara dönen Martina Hingis, Kanada Açık Tenis Turnuvası’nda tam gaz yoluna devam ediyor. Hingis, 1.2 milyon dolar toplam ödüllü turnuvada Arjantinli Clarisa Fernandez’i 6-4 ve 6-2’lik setlerle 2-0 yenerek çeyrek finale yükseldi. 
     
Federasyon harekete geçti      FUTBOL Federasyonu, A Milli Takım sporcuları ve teknik kadronun ödüllendirileceği tören için, uygun tarihleri belirleyerek en kısa sürede Devlet Bakanlığı’na bildireceğini açıkladı. Genel Sekreteri Aydın Torunoğlu’nun imzasıyla Devlet Bakanlığı’na gönderilen yazıda, Şenol Güneş’ten, Cumhurbaşkanı Ahmet Necdet Sezer ve Başbakan Bülent Ecevit’in himayesinde yapılması düşünülen ödül törenlerine topluca katılımının sağlanabileceği günlerin belirlenmesinin istendiği belirtildi. 
     
Boulami’den Dünya rekoru      İSVİÇRE’NİN Zürih kentinde yapılan Golden League Atletizm yarışlarında 3000 metre engellide Faslı Brahim Boulami Dünya rekoru kırdı. Boulami, 7.53.17’lik derecesiyle 3000 metrenin en hızlı atleti oldu. 
     
İsmet Özerhun toprağa verildi      EFES Pilsen Basketbol Takımı’nın genel menajeri Engin Özerhun’un vefat eden annesi İsmet Neriman Özerhun, İstanbul’da toprağa verildi. Özerhun’un cenazesi, Erenköy Galippaşa Camii’nde kılınan cuma namazının ardından, Topkapı Kozlu Mezarlığı’na defnedildi. Cenaze törenine basketbol ve basın camiasından birçok kişi katıldı. 
     



 SPOR 

























</TEXT>
</DOC>
