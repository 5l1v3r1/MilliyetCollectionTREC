<DOC>
<DOCNO> 106808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur02.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da meydana gelen trafik kazalarında 1 ölü, 5 yaralı... 
</HEADLINE>
<TEXT>

     Sarıyer ve Kağıthane'de meydana gelen trafik kazalarında, 1 kişi öldü, 5 kişi yaralandı. 
     Sarıyer Araba Yolu Caddesi Hacı Osman Bayırı mevkiinde, Tarabya yönüne giden Hasan Kuyruk yönetimindeki 34 M 9856 plakalı yolcu minibüsüne, Selçuk Uyanıker'in 37 kullandığı 34 MNB 98 plakalı otomobil arkadan çarptı. 
     Kazada, çarpmanın etkisiyle aracının içinde sıkışan Uyanıker, olay yerinde can verdi. Uyanıker'in cesedi, Sarıyer İtfaiye ekipleri tarafından araçtan çıkartıldı. 
     Bu arada, Kağıthane E-6 Otoyolu Nurtepe Viyadüğü yakınında, Orhan Haşar'ın kullandığı 34 KM 959 plakalı otomobil, yol üzerinde arıza nedeniyle bekleyen 34 TK 341 plakalı araca çarptı. 
     Aynı yönden gelen Ramazan Tırlı yönetimindeki 34 AGV 75 plakalı minibüsün de duramayarak bu araçlara vurduğu kazada, otomobil sürücüsü Orhan Haşar ile yanında bulunan Elif Taşkın, Ayfer Türegün, Aslı Filiz ve arızalı aracın sürücüsüne yardımcı olmak için olay yerinde bulunan Aziz Baş yaralandı. 
     SSK Okmeydanı Hastanesi'ne kaldırılan yaralıların sağlık durumlarının iyi olduğu öğrenildi. 
     





</TEXT>
</DOC>
