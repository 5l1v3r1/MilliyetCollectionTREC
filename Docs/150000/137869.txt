<DOC>
<DOCNO> 137869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/spo05.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Porto’nun taktiği Fatih Terim’den 
</HEADLINE>
<TEXT>

Xavier, Fatih hocadan dinlediği Denizlispor’u Porto’nun Teknik Direktörü Maurinho’ya anlattı 
     MEHMET ÇİFTÇİ 

     Porto’nun casusu 
     DENİZLİSPOR’UN rakibi Porto’nun casusu Xavier oldu. Türkiye’ye henüz yeni katılan Portekizli oyuncu, geçen hafta ertelenen Denizlispor maçı öncesinde Fatih Terim’in anlattığı rakibin güçlü ve zayıf yanlarını Porto Teknik Direktörü Jose Marinho’ya aktardı. Xavier, Denizlispor için kanatlardan çok iyi oynayan bir takım olduğunu, ancak agresif yönünün zayıf olduğunu belirtti. 
     
     Kurban olmayalım’ 
     PORTO Başkanı Pinto da Costa, Denizlispor’un buraya kadar Avrupa’nın önde gelen takımlarını eleyerek geldiğini belirterek, "Biz de kurbanlardan biri olabiliriz" dedi. Maurinho ise oyun sistemini 10 numaralı Deco üzerine kurdu. Ancak bu oyuncu Portekiz’in en hırçın ismi olarak tanınıyor. Costinha’nın sakatlığı nedeniyle oynayamayacağı, ancak kaptan Jorge Costa’nın yetişeceği öğrenildi. 
     
Düelloya hazırızDenizlispor çalıştırıcısı Rıza Çalımbay, rakibi kendi silahıyla vuracaklarını söyledi 
     FUAT ERCAN 

     Hücuma hücumla’ 
     DENİZLİSPOR Teknik Direktörü Rıza Çalımbay, Porto’ya düello için geldiklerini belirterek, rakiplerine aynı silahla karşılık vereceklerini söyledi. Porto’nun üç forvetle oynayan ve hücumu çok seven bir takım olduğuna değinen Çalımbay, "Sanırım bizim defans ağırlıklı bir futbol tercih edeceğimizi düşünüyorlar. Tam tersini yapıp, hücumlarına hücumla karşılık vereceğiz" dedi. 
     
     Deco çok tehlikeli’ 
     PORTO’NUN UEFA Kupası’nda eledikleri diğer üç takımdan çok farklı bir oyun sistemiyle sahaya yayıldığını belirten Çalımbay, "Özellikle Brezilyalı Deco çok tehlikeli bir isim. Gol yollarında da etkili. İlk 15-20 dakikayı gol yemeden tamamlarsak oyunda dengeyi kurarız. Mutlaka gol atıp, avantajlı bir skorla döneceğimize inanıyorum" dedi. 
     



 SPOR 





















</TEXT>
</DOC>
