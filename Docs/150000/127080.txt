<DOC>
<DOCNO> 127080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo36.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Trabzon Valisi Yazar'ı kabul etti... 
</HEADLINE>
<TEXT>

     Trabzonspor'da, son olağan genel kurul sonrasında başkanlığa yeniden seçilen Özkan Sümer ve bazı yönetim kurulu üyeleri, Trabzon Valisi Adil Yazar'ı ziyaret etti. 
     Vali Adil Yazar, Trabzonspor'un yeni yönetim kuruluna başarılar dileyerek, ''Trabzon'un en önemli değerlerinden biri Trabzonspor'dur. Trabzon'un bir gurur kaynağı olan Trabzonspor, bütünlük içerisinde yönetilmelidir'' dedi. 
     Yönetim kurulunun yararlı projeler üreteceğine inandığını da ifade eden Yazar, Trabzonspor'un bir spor eğitim kurumu durumuna getirilmesi gerektiğini kaydetti. 
     Trabzonspor Kulübü Başkanı Özkan Sümer de, Trabzonspor'un başarısı için vali Yazar'dan her zaman destek gördüklerini ifade ederek, ''Sayın valimiz bizi bu konuda alıştırdı. Katkılarının süreceğine inanıyoruz'' diye konuştu. 
     





</TEXT>
</DOC>
