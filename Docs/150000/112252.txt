<DOC>
<DOCNO> 112252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sonspo04.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya basını ''Türkiye karşısında fazla şansımız yok'' 
</HEADLINE>
<TEXT>

     12. Avrupa Futbol Şampiyonası 7. Eleme Grubu'ndaki 2. maçında, 12 Ekim Cumartesi günü başkent Üsküp'te A Milli Futbol Takımı ile karşılaşacak Makedonya Milli Takımı'na, ülke kamuoyu ve basın fazla şans tanımıyor. 
     Makedonya spor basını, Türkiye'nin güçlü bir takım olduğu ve dünya üçüncüsü unvanıyla artık kendisinden zayıf takımlara ''yüksekten baktığını'' belirtirken, Makedonya Milli Takımı'nın, Türkiye'nin yapabileceği hatalardan yararlanarak gol atmaya çalışacağını bildirdi. 
     Ancak Dünya Kupası Eleme Grubu'nda Bursa'daki maçta Türkiye karşısında galibiyeti kılpayı kaçırdıklarını vurgulayan Makedon basını, Türkiye'ye yine bir sürpriz yapılabileceğini kaydetti. 
     Makedonya Milli Takımı Teknik Direktörü Nikola Iliyevski, Türk takımının çok güçlü olduğunu ifade ederken, Makedonya'nın maçta yitirecek birşeyi olmadığını, oyunu daha çok orta alanda tutmaya çalışacağını ve Türk takımının hatalarından yararlanmaya çalışacaklarını söyledi. 
     





</TEXT>
</DOC>
