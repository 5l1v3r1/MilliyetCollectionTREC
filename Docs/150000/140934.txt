<DOC>
<DOCNO> 140934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/spor/ytan.html </URL>
<DATE> 2003/03/06/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
İşi ciddiye alınca 
</HEADLINE>
<TEXT>

     Trabzonspor - Ankaraspor arasındaki çeyrek final maçı asla ve asla denk kuvvetlerin mücadelesi biçiminde geçmedi. Hem oyun anlayışı ve hem de oyuncu kalitesi bakımından Trabzonspor rakibine üç, beş tur bindirir. Dolayısıyla da kimse yanılmasın ve bu müsabakanın sonucuna göre başka başka sonuçlar çıkarmasın. Bu maç, ne dört gün sonra oynanacak olan Beşiktaş maçının provasıdır ve ne de goller Beşiktaş niyetine atılmıştır. 
     Trabzonspor Teknik Direktörü Samet Aybaba, aşırı ve aykırılığa kaçmaksızın yine değişik bir takım sahaya sürdü. Savunmanın merkezinde Erdinç ve Tayfun’a görev veren Aybaba çift santrfora döndü, Fatih ve Mehmet Yılmaz’ı birlikte oynattı. Belçikalı Sommers ön libero, Erman Özgür de Trabzonspor’u yöneten ve yönlendiren bir "play makerödı. 
     Dün gece bir Tayfun izledim... Savunmanın merkezindeki bu gencin yanında kim olursa olsun fark etmiyor, görevini kusursuz yapıyor. Hepsinden önemlisi, gelecek 10 yılın teminatı gibi duruyor. 
     Bakınız, bu Belçikalı Sommers’a... Sevenleri ona "Havuç" diyor. Bu sevimli "Havuç" iyi bir futbolcu, ondan da öte mükemmel bir sporcu. Düşüncesi, sevgisi, paylaşımı ve yardımlaşması mükemmel olan bu oyuncu herkese örnek olmalı. Tıpkı Erman Özgür gibi. O da son yıllarda Trabzonspor’un sahip olduğu müstesna oyunculardan birisi. 
     Muhittin Boşat’a fazlaca işin düşmediği çeyrek final maçında Trabzonspor işi ciddiye alınca yarı final kapısını kolay araladı. 
     



 SPOR 



























</TEXT>
</DOC>
