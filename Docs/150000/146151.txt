<DOC>
<DOCNO> 146151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun05.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Santana ve Moby'nin Hong Kong konserleri zatürree nedeniyle iptal 
</HEADLINE>
<TEXT>

     Ünlü rock şarkıcısı Carlos Santana ve pop şarkıcısı Moby, gelecek ay Hong Kong'da verecekleri konserleri, salgın atipik zatürree yüzünden iptal etme kararı aldı. 
     Santana'nın resmi internet sitesindeki açıklamada, ünlü şarkıcının 11 Nisan'da Hong Kong'da vereceği konserin iptal edildiği belirtildi. 
     Santana, iptal edilen konser yerine Japonya'nın Osaka kentinde sahne alacak. Osaka'daki konserin tarihi bilinmiyor. 
     Pop şarkıcısı Moby de 3 Nisan'da Hong Kong'da vereceği konserin iptal edildiğini açıkladı. 
     Rock müziğin ünlü grubu Rolling Stones da, bu hafta sonu Hong Kong'da düzenleyeceği konseri, salgın atipik zatürree yüzünden iptal etmişti. 
     Hong Konglu yetkililer, dün 58 ''Akut Solunum Yetersizliği Sendromu'' SARS vakasına daha rastlandığını söylemişlerdi. Bununla Hong Kong'da rastlanan SARS vakalarının sayısı 425'e yükseldi. Hastalık, Hong Kong'da 11 kişinin ölümüne yol açtı. 
     




</TEXT>
</DOC>
