<DOC>
<DOCNO> 103287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo04.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcü teklifi 
</HEADLINE>
<TEXT>

Ümit Milli Takımız’ı mağlup eden Gürcistan’dan üç oyuncu ile ligden bir oyuncu Trabzonspor’a önerildi. Ümitlere gol atan Asatiani listede ilk sırada yer aldı 
     TRABZONSPOR’A, üçü, Ümit Milli Takımımızı tek golle mağlup eden Gürcistan’dan olmak üzere dört Gürcü futbolcu önerildi. Başkan Özkan Sümer’e teklif edilen futbolcular arasında ilk sırayı, ümit maçında gol atan ve ülkesinde son üç sezon şampiyon olan Torpedo Kuaisi’nin formasını giyen 20 yaşındaki Asatiani Malhaz aldı. Bordo - Mavili ekibin eski oyuncusu Şota, Asatiani için "İki ayağını da kullanıyor. Rakip defans ve kaleciler, ne zaman ne yapacağını kestiremiyor" dedi. 
     ASATİANİ’NİN maliyetinin yüksek olduğu, bir yıllık anlaşma veya kiralık alınabileceği belirtildi. Sümer’in, Vladi Kafkas forması giyen 22 yaşındaki İmedadze hakkında bilgi istediği öğrenildi. İmedadze’nin, Asatiani’den hem ucuz, hem de çok yetenekli olduğu bildirildi. Trabzonspor’a sol taraf için önerilen Savasti Todva’nın 25 yaşında olduğu, yine geleceğin yıldızları arasında gösterilen 21 yaşındaki Nikucadze’nin de Dinamo Tiflis takımının yıldızı olduğu kaydedildi. 
     
Aybaba kızdı      ALTAY maçı hazırlıklarının dün sabahki etabında Teknik Direktör Samet Aybaba’nın zaman zaman sinirlendiği gözlendi. Aybaba, iyi çalışmadıkları gerekçesiyle Hüseyin, Gökdeniz, Hasan, Macit, Erman Güraçar, Feridun ve Serkan Özsoy’a ceza koşusu yaptırdı. 
     
     Aurelio pazarlığı 
     İSPANYA ve İtalya’dan transfer teklifleri aldığı belirtilen Brezilyalı Marco Aurelio’un elde tutulması için yoğun çaba harcanıyor. Menajer Miranda ile görüşen Başkan Özkan Sümer, "Biz Marco Aurelio’yu bırakmayı değil, elimizde tutmayı, hatta sözleşmesini uzatmayı planlıyoruz" dedi. Miranda’nın, Marco Aurelio için iki yıllığına 1 milyon dolar istediği, Trabzonspor yönetiminin de, iki sezonluğuna 750 bin doları gözden çıkarmaya hazır olduğu öğrenildi. 
     



 SPOR 

























</TEXT>
</DOC>
