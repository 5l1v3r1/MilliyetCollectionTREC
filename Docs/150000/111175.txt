<DOC>
<DOCNO> 111175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sonspo05.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ile Bursaspor 57. kez karşılaşacaklar... 
</HEADLINE>
<TEXT>

     Birinci Süper Futbol Ligi'nde Trabzonspor ile Bursaspor yarın Atatürk Stadı'nda yapacakları karşılaşmayla birlikte ligde 57. kez karşılaşmış olacak. 
     Bugüne dek 2 takım arasında yapılan 56 maçta, bordo-mavili takımın galibiyetlerde 28-6 üstünlüğü bulunurken, 22 karşılaşma da beraberlikle sona erdi. 
     Bordo-mavililer, söz konusu karşılaşmalarda 81 gol atarken, kalesinde 35 gol gördü. 
     
     TRABZONSPOR, BURSA'DA DA ÜSTÜN 
     Trabzonspor, Bursaspor ile deplasmanda yaptığı karşılaşmalarda da rakibine üstünlük sağladı. 
     Karadeniz ekibi, Atatürk Stadı'nda rakibi karşısında 11'er galibiyet ve beraberlik elde ederken, 6 kez sahadan yenik ayrıldı. 
     Bordo-mavililer, Bursa'da 34 gol atarken, 25 gol yedi. 
     
     EN FARKLI GALİBİYET 
     2 takım arasında yapılan karşılaşmalarda en farklı galibiyeti alan tarafta Trabzonspor oldu. 
     Bordo-mavililer, 1988-89 sezonunda Bursa Atatürk Stadı'nda rakibini 6-0'lık sonuçla yendi. 
     Trabzonspor, geçen sezon Bursaspor'u sahasında 5-0 yenmiş, deplasmanda ise 2-2 berabere kalmıştı. 
     





</TEXT>
</DOC>
