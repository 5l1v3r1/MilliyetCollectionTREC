<DOC>
<DOCNO> 107255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sonspo22.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Kocaelispor maçı için kampa girdi... 
</HEADLINE>
<TEXT>

     Birinci Süper Futbol Ligi'nde geçen hafta Malatyaspor deplasmanında ilk puanlarını kaybeden Galatasaray, kendi sahasında yarın karşılaşacağı Kocaelispor'u yenmenin planlarını yapıyor. 
     Florya Metin Oktay Tesisleri'nde öğlen saatlerinde tüm futbolcuların kampa alındığı açıklanırken, Kocaelispor maçında sakatlığı süren Ergün ile kırmızı kart cezalısı Emre forma giyemeyecek. 
     Bu arada, Galatasaray'da hafif sakatlıkları bulunan oyuncular Berkant, Ümit Davala ve Hasan'ın bugün MR'ları çekildi. 
     Kulüp doktoru Serhan Kurtulmuş, bu oyuncuların şikayetlerinin büyük ölçüde azaldığını ve akşam antrenmanı sonrası yapılacak kontrollerin ardından kesin durumlarının belli olacağını söyledi. 
     Galatasaray'ın Kocaelispor karşısına, Mondragon, Sarr, Bülent, Vedat, Hakan, Batista, Ayhan, Felipe, Hasan, Arif ve Christian Ümit Karan 11'i ile çıkması bekleniyor. 
     Ali Sami Yen Stadı'nda saat 20.00'de başlayacak ve hakem Ali Aydın'ın yöneteceği karşılaşma, Digitürk Lig TV'den naklen yayınlanacak. 
     





</TEXT>
</DOC>
