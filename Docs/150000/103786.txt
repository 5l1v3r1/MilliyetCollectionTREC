<DOC>
<DOCNO> 103786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/ekonomi/eko01.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Çarşısı dünya Carrefour’larında 
</HEADLINE>
<TEXT>

     AÇIK KOYU SOHBETLER 
EYLEM TÜRK 

Türkiye’deki CarrefourSA’ların içindeki aktar reyonu, Fransa’daki mağazalara da taşınıyor. 
CarrefourSA Genel Müdürü Gilles Roudy "Mısır Çarşısı’ndaki aktar modeli, şirket yöneticileri tarafından çok beğenildi. Fransa’da baharat ve kuruyemişler küçük paketlerde satılıyor, burada ise kiloyla satış yapılıyor. Bu sistem, önümüzdeki iki üç ay içinde Fransa’daki bazı mağazalarda uygulanmaya başlanacak. Baharatı da Türkiye’den Fransa ve İtalya’ya ihraç etmeyi düşünüyoruz. Baharat ihracatı için firmalarla h l görüşmelerimiz sürüyor. İçlerinde Mısır Çarşısı’ndan olanlar var" dedi. 
Roudy, modelin tahmin edilen ölçüde ilgi görmesi halinde dünyadaki tüm Carrefourlarda uygulanacağını belirtti. Fransa’da baharatların kutu içinde satıldığını belirten Roudy, "Baharatlar aktar modeli gibi açık satılırsa, müşterilere daha iyi bir hizmet sunacağımızı düşünüyoruz" diye konuştu. 
Yurtdışındaki ilk görevi olduğunu belirten CarrefourSA Genel Müdürü Gilles Roudy, Carrefour’un Türkiye’ye güvendiğini, önümüzdeki yıl daha fazla yatırım yapmayı planladıklarını söyledi. 

Kısa bir süre önce geldiğiniz Türkiye için izlenimleriniz ne oldu 
     Bu benim yurtdışındaki ilk görevim. Patronum böyle bir teklifte bulununca sevindim. Aklıma ilk olarak İstanbul Boğazı geldi. Çok hoşuma gitti. Türkiye, potansiyeli olan, büyüme yolunda bir ülke. Ocak ayından beri buradayım. Geldiğimde ekonomik krizle tanıştım. Krizle ilk kez Türkiye’de karşılaştım. Enflasyon oranı ve insanların suk netine çok şaşırdım. Arjantin gibi bekliyordum ama hiç ilgisi yok. Osmanlı’dan kalma bir olgunluk ve asalet var sanırım. Türkiye için çok genç ve ileri gitmeye istekli bir ülke diyebilirim. İnsan düşüncesi, reaksiyonları ve olayları aşma isteği çok farklı. 
     
Sizce Türkiye krizin neresinde 
     Krizin içindeyiz. Kriz h l da bitmiş sayılmaz ama iyiye doğru gidiyoruz. Tam olarak aştığımız söylenemez fakat iyiye gidiyoruz. Seçim de belirsizlik yaratıyor, bu da tüketimi etkiliyor. İnsanların tüketim alışkanlıkları değişti. İnsanlar daha çok temel ihtiyaçlarını, gündelik ihtiyaçlarını karşılamaya yönelik alışveriş yapıyor, beyazeşya gibi dayanıklı tüketim ürünlerine olan taleplerini ertelediler. Bunun en iyi örneği de Dünya Futbol Şampiyonası. Fransa’nın şampiyon olduğu dönemde Fransa’da büyük ölçüde bir tüketim oldu. Gıda, içki ve beyazeşya tüketimi çok artmıştı fakat aynı hareketliliği Türkiye’de göremedim. Aynı alım - satış patlaması olmadı. 
     
Satışlar geçen yıla göre nasıl 
     Satışlarımız bu yıl daha iyi en az yüzde 10 arttı. Tabii yeni açılan mağazalar için bir kıyaslama yapamıyorum. Çünkü bu yıl açıldılar. Türkiye’de toplam 10 mağazamız var. Dünya’da ise her gün yeni bir hipermarket açıyoruz. 100’lerce hipermarket, 1000’lerce süpermarket var. 9 binden fazla noktada Carrefour mağazası bulunuyor. 
     
Krizde stratejiniz ne oldu 
     Biz sektörde en ucuzuz diyebilirim. Fiyat politikamız en kaliteliyi en ucuza sunmak. Tüketiciler aynı çatı altında tüm ürünleri bulabiliyor. Bunun için sektörde rakipsiziz. Şubat ayından bu yana Türkiye’de çok yatırım yapıyoruz. Müşterilerin ihtiyaçlarını karşılamak en büyük hedefimiz. Türkiye’deki ekonomik kriz alışverişi de etkiliyor. Tüketici en iyisini en ucuza almak istiyor. 
     Biz de bunu sağlamak istiyoruz. CarrefourSA markalı ucuz ürün düşünüyoruz. Türkiye’de üretilen CarrefourSA markasını yaratmak istiyoruz. Dünyada tüketim bilinci artıyor. Sağlık koşullarını, ürünün nereden alındığını, kalitesini öğrenmek istiyorlar. Biz Türkiye’de ürün enformasyonunda geç kalmak istemiyoruz. 
     
Krizi yüzde yüz aşacağızÖnümüzdeki dönem için yatırım planınız nedir 
     2002 yılı için 60 milyon euroluk bütçe ayırmıştık. Yani bu yıl 60 milyon euroluk yatırım yaptık. Bu yıl bir, önümüzdeki yıl iki yeni mağaza açacağız ve yatırımlarımıza devam ediyoruz. Kriz bizi etkilemiyor. Biz Türkiye’ye güveniyoruz. 2003’te ise 2002 yılından çok daha fazla yatırımımız olacak. Bütçemiz hazırlanıyor gerçekten 2003’te çok daha büyük bir bütçemiz olacak. 
     Türkiye’ye kesinlikle çok güveniyoruz. Türkiye bu krizi atlatacak biz de sadece 2003’te değil daha sonra da yatırımlarımıza devam edeceğiz. Belki bazı yabancı yatırımcılar yatırım yapmaktan kaçınıyor fakat bizim için böyle bir şey söz konusu değil. Yüzde 100 inanıyoruz ki Türkiye ekonomisi krizi atlatacaktır. 
     
Türk kahvesi seviyor Türkçe öğreniyor      CarrefourSA Türkiye Genel Müdürü Gilles Roudy, iş hayatına çekirdekten başladığını belirterek, "Carrefour’da reyon şefliğinden başlayarak her kademede görev aldım. Bu görevimden önce Carrefour’un Avrupa yatırımları ile ilgili çalışmalarda bulunmuştum. Fakat ilk defa yurtdışı görevim olarak Türkiye’de genel müdürlüğe başladım" diyor. 
     Roudy, Türkiye’ye kısa sürede alıştığını, Türk kahvesi içmekten büyük zevk aldığını söylüyor. Türk mutfağına, mezelere, kebap ve köfteye hayran kaldığını belirtiyor. Türkçeyi öğrenmek istediğini anlatan Roudy, en kısa sürede derslere de başlayacak. 
     



 EKONOMİ 














</TEXT>
</DOC>
