<DOC>
<DOCNO> 138477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/guncel/gun00a.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık’ta Kıbrıs hazırlığı 
</HEADLINE>
<TEXT>

BM Genel Sekreteri’yle pazartesi günü bir araya gelecek olan Başbakan Gül, Türkiye’nin son yaklaşımlarını belirliyor 
     ANKARA Milliyet 

     Başbakan Abdullah Gül, BM Genel Sekreteri Kofi Annan’ın Kıbrıs’ta çözüm için taraflara resmen ileteceği 3. plan için hazırlıklarını hızlandırdı. 
     Gül, dün Başbakanlık’ta Dışişleri Bakanı Yaşar Yakış, Dışişleri Müsteşarı Uğur Ziyal, Kıbrıs’tan Sorumlu Yardımcısı Baki İlkin ve diğer bürokratlarla Kıbrıs ve Irak eksenli 3 saat süren toplantı yaptı. Toplantıda, Annan’ın Kıbrıs planındaki güvenlik ve garantiler bölümlerine ilişkin Türkiye ile Yunanistan arasında gerçekleştirilen görüşmenin değerlendirildiği öğrenildi. 
     
     Son yaklaşımlar 
     Bugün Türkiye’ye gelmesi beklenen Annan’la pazartesi günü görüşme yapacak olan Gül’ün Kıbrıs Planı’na ilişkin Türkiye’nin son yaklaşımlarını belirlediği öğrenildi. 
     Türkiye, Annan ziyareti öncesinde Kıbrıs konusunda zaman kazanmayı arzu ediyor. Görüşmelerde Türkiye’nin, Rum yönetiminin lideri olarak seçilen Tasos Papadopulos’un, yeni dosyaya h kim olması amacıyla zamana ihtiyacı olabileceği gündeme getirerek zaman kazanmayı hedefleyebileceği dile getiriliyor. 
     Annan’ın, temaslarında Kıbrıs’ın AB’ye üyeliği konusunda mart ayı ortasında ön toplantının yapılacağını, ardından 16 Nisan’da resmen ortaklık anlaşmasının imzalanacağını dile getireceği vurgulanıyor. 
     



 GÜNCEL 


















</TEXT>
</DOC>
