<DOC>
<DOCNO> 104345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/spo06.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış anlamayın 
</HEADLINE>
<TEXT>

Almanya’da oynayan Erhan Albayrak, takım arkadaşıyla dudak dudağa çekilmiş fotoğraflarını savundu, "Olay fazla alkolden kaynaklandı" dedi 
     MEHMET DEMİRCAN 

     Kicker’de yayınlandı 
     ALMANYA’DA Bielefeld formasını giyen Erhan Albayrak, Kicker dergisinde Polonyalı takım arkadaşı Wichniarek ile dudak dudağa öpüşürken yayınlanan fotoğrafları nedeniyle zor durumlara düştü. Gurbetçi futbolcu olayla ilgili yaptığı açıklamada "Şampiyonluk maçıydı. Sevincimizden fazla içtik. Zaten Polonya’da bu davranışlar çok normal. Hata yaptığımı biliyorum. Nişanlı bir erkeğim, sakın yanlış anlaşılmasın" yorumunu yaptı. 
     
     Lorant ile görüştü 
     ERHAN, fotoğrafların Kicker’de yayınlanmasından sonra bütün arkadaşlarının kendisini aradığını da ifade ederek, "Herkes doğal olarak neler olduğunu merak ediyor. Ama ben de çok üzüldüm. Bir daha böyle bir hata kesinlikle yapmam" diye konuştu. Bu arada Lorant ile iki gün önce konuştuğunu da ifade eden genç oyuncu "Fenerbahçe tur atlarsa bir kaç gün içinde Sarı Lacivertli ekiple anlaşma yapabilirim" dedi. 
     



 SPOR 

























</TEXT>
</DOC>
