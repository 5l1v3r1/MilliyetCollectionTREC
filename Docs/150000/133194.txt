<DOC>
<DOCNO> 133194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/siyaset/siy00b.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos’ta Irak zirvesi 
</HEADLINE>
<TEXT>

ABD Dışileri Bakanı Powell, Erdoğan ve Gül’den Ankara’nın siyasi kararını biran önce vermesini istedi 
     ELÇİN ERGÜN Davos 

     Başbakan Abdullah Gül ve AKP Genel Başkanı Recep Tayyip Erdoğan Davos’taki Dünya Ekonomik Forumu Merkezi’nde ABD Dışişleri Bakanı Colin Powell ile bir araya geldi. Görüşmede ABD’nin olası Irak operasyonuyla ilgili son durum ele alındı. 
     İsviçre saati ile 16.05’de başlayan görüşmeye Türkiye tarafından Devlet Bakanı Ali Babacan, danışmanlar Gürcan Türkoğlu, Şaban Dişli, Ahmet Davutoğlu ve milletvekili Egemen Bağış da katıldı. 
     Görüşmede Powell’in Türkiye’ye geçtiğimiz haftalarda ardarda gelen ABD’li temsilcilerin Ankara’nın siyasi kararını biran önce vermesi konusundaki hassasiyeti yinelediği öğrenildi. 
     Türk tarafının ise siyasi kararın TBMM tarafından verilmesi gerektiği görüşünü yineleyerek olası bir operasyonun en fazla etkileceği ülkelerin başında Türkiye’nin geldiğini, bu nedenle Ankara’nın temkinli tavrının anlayışla karşılanması gerektiğini söylediği belirtildi. 
     



 SİYASET 

















</TEXT>
</DOC>
