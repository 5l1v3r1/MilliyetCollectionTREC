<DOC>
<DOCNO> 103776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur23.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TKP kendi adıyla seçimlere katılacak 
</HEADLINE>
<TEXT>

     Türkiye Komünist Partisi TKP Genel Sekreteri Kemal Okuyan, ''TKP kendi başına, kendi adıyla seçimlere katılacak'' dedi. 
     TKP'nin milletvekili seçimlerine ilişkin çalışmaları, partililerin İstiklal Caddesi'nde haftalık ''Komünist'' dergisini satmalarıyla başladı. 
     Okuyan, burada yaptığı açıklamada, ilk kez ''TKP'' adıyla seçimlere katılacaklarını belirterek, ''Bu seçimlerden, bir daha bizi kapayamayacakları bir kuvvetle çıkacağız'' dedi. 
     Solda ittifak çalışmalarının solu temsil etmediğini kaydeden Okuyan, ''TKP kendi başına, kendi adıyla seçimlere katılacak'' diye konuştu. 
     Sol bir partinin IMF'ye karşı olması ve çalışanlar adına politika yapması gerektiğini ifade eden Okuyan, ''Bunları savunan başka parti yok'' dedi. 
     Kemal Okuyan, bazı güçlerin Türkiye'de IMF politikalarının kalıcı olması için siyasi bir yeniden yapılanma içinde bulunduğunu anlatarak, Kemal Derviş'in CHP'ye katılmasının da bunun bir örneği olduğunu savundu. 
     





</TEXT>
</DOC>
