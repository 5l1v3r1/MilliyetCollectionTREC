<DOC>
<DOCNO> 105594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun07.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam nik hlı eşi, Tuğba Gür’ü arıyor 
</HEADLINE>
<TEXT>

     HAYRİ DİZERKONCA Frankfurt 

     AKP Genel Başkanı Tayyip Erdoğan’ın çocuklarının ABD’deki eğitim masraflarını karşılayan Remzi Gür’ün kızının imam nik hlı eşi Ümit Kartal, konuyla ilgili haberin Milliyet’te yayımlanmasından sonra Tuğba Gür ile hiç görüşemediğini belirterek, "Tuğba’nın hayatından endişe ediyorum" dedi. Kartal, her gün iki kez telefonla görüştüğü Tuğba’nın haber yayımlandığından bu yana telefonlarına yanıt vermediğini kaydetti. Kartal, "Babasının yaptıklarını basına anlatacağımı söylediğim zaman Sakın yapma, hem benim hem senin için iyi olmaz’ diye karşı çıkıyordu. Onun ölmüş olmasından endişe ediyorum" dedi. Kartal, "Remzi Gür beni defalarca ölümle tehdit etti. Tuğba ile en son 2 Eylül’de konuştum. Milliyet’e geldiğimde dört kez aradı. Anlatmamı istemedi" diye konuştu. 
     
     Savcı İfadesi mutlaka alınacak 
     Remzi Gür hakkında "yakalama" emrini veren Hechingen Savcısı Paul Trick ise, Gür’ün Almanya’ya gelmesi halinde mutlaka ifadesinin alınacağını söyledi. Trick, "yakalama" emrini tüm sınır kapılarına gönderdiğini belirterek şunları kaydetti "Suçun niteliği çok ağır olmadığı için Gür’ün İngiltere’den iadesini istemedik. Ancak, Almanya’ya gelişinde pasaport polisi gözaltına alıp, bana haber verecek. Eğer ben gözaltında tutulmasını istersem ifadesini alana kadar tutmak zorundalar. Bu benim vereceğim karara bağlı. Almanya’da kalacağı yerin adresini alıp serbest bırakılmasını da isteyebilirim. Bu tamamen Gür’ün bana vereceği güvenceye bağlı. Yasa böyle diyor." 
     



 GÜNCEL 





















</TEXT>
</DOC>
