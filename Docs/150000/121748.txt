<DOC>
<DOCNO> 121748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yasam/yas04.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne değil tam şeytan 
</HEADLINE>
<TEXT>

Eski eşini öldürüp afla salıverilen üvey anne, altını ıslattı diye odun ve mermerle dövdüğü küçük Ceylan’ın 7 kaburga, 2 omur ve burnunu kırdı 
     EMİN ADIGÜZEL Sinop DHA 

     Marmara depreminde eşi Fatma Özlem’i kaybeden Ahmet Özlem 38 , çocukları Sinan 9 , Yusuf 8 ve Ceylan’ı 6 alarak Sinop’un Durağan ilçesine yerleşti. 
     İşsiz Ahmet Özlem 8 ay önce eşinden ayrılan iki çocuklu Canfiye Akgül 35 ile nik hsız yaşamaya başladı. Durağan’da iş bulamayan Özlem, çalışmak için İstanbul’a gitti. 
     İddiaya göre, Akgül, Özlem’in olmadığı zamanlarda üvey çocuklarını sürekli dövdü. Sinop’a üç gün önce dönen baba Özlem, bunu duyduğunda önce inanmadı. Ancak Akgül, Sinan ve Yusuf’u çok yaramazlık yaptığı gerekçesiyle istemediğini söyleyince şaşkına döndü. Çaresiz kalan baba Ahmet Özlem, iki çocuğunu yetiştirme yurduna teslim ederken, küçük kızı Ceylan’ı yanından ayırmadı. 
     Ancak baba Özlem, önceki gece sahura kalktığında küçük kızı Ceylan’ı sordu. Akgül, Ceylan’ın yatağını ıslattığını, bu nedenle onu banyoya kilitlediğini söyledi. 
     
     Yüzünü parçalamış 
     Banyo kapısını açan baba Özlem, kızını kanlar içinde tek ayak üzerinde beklerken görünce şok oldu. Özlem’in eşi ile kavga etmesi üzerine gürültüyü duyan komşularının polise haber vermesiyle, küçük Ceylan’a uygulanan dehşet ortaya çıktı. 
     Ceylan, Boyabat Devlet Hastanesi’ne kaldırıldı. Küçük kızın yediği korkunç dayak nedeniyle 7 kaburgası, 2 omuru ve burun kemiğinin kırıldığı anlaşılırken, üvey anne gözaltına alındı. Akgül’ ün 3.5 yıl önce resmi nik hlı eşi Tahir Akgül’ü öldürmek suçundan tutuklandığı ve şartlı salıverme yasasıyla serbest bırakıldığı ortaya çıktı. 
     



 YAŞAM 






















</TEXT>
</DOC>
