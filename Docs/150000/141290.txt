<DOC>
<DOCNO> 141290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo12.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Altılı ganyanın 3 trilyon liranın üzerinde ikramiye verecek... 
</HEADLINE>
<TEXT>

     Adana'da yarın koşulacak altılı ganyanın, yaklaşık 3 trilyon liranın üzerinde ikramiye vermesi bekleniyor. 
     Türkiye Jokey Kulübü'nden yapılan açıklamada, 5 Mart Çarşamba günü yapılan Adana at yarışlarında altılı ganyanı bilen çıkmadığı için 8 Mart Cumartesi günü yapılacak olan Adana at yarışlarında yarışseverlere dağıtılacak ikramiyenin 3 trilyon liranın üzerinde olacağı bildirildi. 
     Yarışseverler, çarşamba günü bilen çıkmadığı için yarına devreden 782 milyar 200 milyon 242 bin liraya ilaveten, yeni oynanacak oyunla birlikte yaklaşık 3 trilyon liranın sahibi olabilecek. 
     Yapılan açıklamada, en son 6 Şubat 2002 tarihinde devreden altılı ganyandan sonra yarın yapılacak yarışlara ilginin çok büyük olacağının tahmin edildiği kaydedildi. 
     En son devrin olduğu 6 Şubat 2002'de tevziye tabi miktar 770 milyar lira olup, 1 günlük devir sonunda hasılat 2 trilyon 850 milyar lira olarak gerçekleşmişti. 5 Mart Çarşamba gününden sonra ise yarına devreden 782 milyar liranın programında çok cazip olmasıyla 3 trilyon lira barajını aşıp, altılı ganyan tevziinde yeni bir rekor bekleniyor. 
     Bu arada Türkiye Jokey Kulübü'nün, ganyan bayileri ve hipodromlarda oluşması beklenen kuyruklarla ilgili olarak her türlü önlemi aldığı bildirildi. 
     





</TEXT>
</DOC>
