<DOC>
<DOCNO> 114685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo18.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de, Diyarbakırspor maçı hazırlıkları... 
</HEADLINE>
<TEXT>

     Diyarbakırspor maçının hazırlıklarını sürdüren Göztepe, Altınordu ile yaptığı antrenman maçını 3-0 kazandı. 
     Bucaspor Kaynaklar Tesisleri'ndeki karşılaşmada sarı-kırmızılı ekip, ideal kadroya yer alamayan oyuncularıyla sahaya çıktı. Amatör kümede yer alan Altınordu karşısında golleri, Kalenga, Kemal ve Gökhan kaydetti. 
     Teknik Direktör Mustafa Fedai, futbolcularının durumunu görme açısından iyi bir maç oynadıklarını belirtti. 
     Altınordu maçını izleyen Göztepe A.Ş. Başkanı Feyyaz Gülmen de her karşılaşma gibi Diyarbakırspor maçının da çok zorlu geçeceğini, deplasmandan en azından 1 puanla dönmeyi amaçladıklarını kaydetti. 
     Sarı-kırmızılı ekibin as oyuncularının yer aldığı Atatürk Stadı 1 Nolu yan sahasındaki antrenmanına ise dizinden sakat olan Göksel katılmadı. Göksel'in büyük olasılıkla Diyarbakırspor karşısında forma giyeceği bildirildi. 
     





</TEXT>
</DOC>
