<DOC>
<DOCNO> 133199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/siyaset/siy17.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’ın danışmanı tartaklandı 
</HEADLINE>
<TEXT>

     TOLGA ŞARDAN Ankara 

     Başbakan Yardımcısı Abdüllatif Şener’in danışmanı Ahmet Soyudoğru 43 , konakladığı misafirhanenin görevlilerince tartaklandı. Kavga karakolda da sürerken Soyudoğru, beş gün iş göremez raporu aldı. 
     Şener’in Refahyol döneminde Maliye Bakanı olduğu sırada da danışmanlığını yapan Soyudoğru, Sivas Belediyesi’ndeki görevinden ayrılarak yılbaşından üç gün önce Ankara’ya geldi. Soyudoğru, geçici süreyle konaklamak için de Köy Hizmetleri Misafirhanesi’ni seçti. 
     Soyudoğru, misafirhanede kaldığı ilk sabah yemekhaneye indi ve kahvaltı saati geçmesine rağmen kahvaltı istedi. Görevliler, danışmana kahvaltı süresinin dolduğunu bildirdi. Soyudoğru bu yanıtın ardından tesis müdürü Hasan Kurt’a "bu yaptığınız terbiyesizlik" diyerek çıkıştı. Kurt ile danışmanın tartıştığını duyan işçilerden Metiner Alp ve Musa Çelik de ikilinin yanına gelerek tartışmaya katıldı. Tartışmanın büyümesi üzerine Alp ve Çelik, Soyudoğru’yu tartaklamaya başladı. Soyudoğru, olay üzerine tesisten ayrılıp soluğu 10 Nisan Polis Karakolu’nda aldı. 
     



 SİYASET 

















</TEXT>
</DOC>
