<DOC>
<DOCNO> 128204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/siyaset/siy07.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş’un hatasından vazgeçildi 
</HEADLINE>
<TEXT>

Durmuş, Van’da bir Onkoloji merkezi varken, ikincisine de onay vermiş 
     YILDIZ YAZICIOĞLU Ankara 

     Sağlık eski Bakanı Osman Durmuş’un, bakanlığı döneminde sık sık eleştirdiği birbirine yakın veya amacına uygun olmayan tıl hastane yatırımlarından birine imza attığı ortaya çıktı. MHP eski Bitlis Milletvekili İbrahim Halil Oral’ın seçmenlerine verdiği sözler nedeniyle Durmuş, hiçbir gereği yokken Van’a çok yakın olan Adilcevaz’a sadece kanserli hastalara hizmet verecek bir onkoloji hastane kurulmasına karar verdi. 
     Van’da Yüzüncü Yıl Üniversitesi bünyesinde yaklaşık 5 milyon dolar harcanarak oluşturulmuş tam donanımlı Onkoloji merkezi var iken Durmuş’un aldığı bu karar bölgedeki hekimler tarafından tepkiyle karşılandı. Van’daki 2 bin metrekarelik alanda tüm radyoterapi cihazlarıyla donatılmış merkezden bile verim almak için asgari iki yıl gerektiği belirtildi. Türkiye Atom Enerji Kurumu’ndan ruhsat almak için birçok teknik yatırım yapılması gerektiği de ifade edildi. Adilcevaz’daki tıl yatırıma imza atan Durmuş ise, Sağlık Bakanlığı’nca yayınlanan "Çöle Düşen Yağmurlar" kitabında, bunun gibi yatırımları siyasi çıkarlara bağlayarak, şöyle eleştirmişti 
     "... dar politik manevralar hatırına, devletin kaynakları, sahte yatırımlara, toprağa gömülmeye mahk m, göz boyayıcı temellerle, anlamsız tesislere, işletilse bile uğrunda harcanan emeği karşılamayacak yatırımlara harcanmış. " 
     



 SİYASET 
















</TEXT>
</DOC>
