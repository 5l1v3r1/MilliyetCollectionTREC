<DOC>
<DOCNO> 114415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun24.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Dönem Başkanı Danimarka'dan zirve uyarısı 
</HEADLINE>
<TEXT>

     Avrupa Birliği dönem başkanı Danimarka'nın Başbakanı Anders Fogh Rasmussen, Brüksel zirvesinde, yeni üyelerin AB'ye katılımlarından doğan masrafın karşılanması konusunda bir uzlaşma sağlanamaması halinde, genişlemenin gecikebileceği uyarısında bulundu. 
     Rasmussen, Le Monde gazetesine verdiği demeçte, Fransa ve Almanya'nın AB içinde tarım sübvansiyonları konusundaki görüş ayrılıklarının, bu konuda bir uzlaşmayı engellememesi gerektiğini söyledi. 
     Rasmussen, "Eğer Brüksel'de bir uzlaşma sağlayamazsak, genişleme için öngörülen takvime saygı göstermemiş oluruz ve şüphesiz genişleme gecikir" dedi. 
     Rasmussen, AB Komisyonu Başkanı Romano Prodi'nin AB'nin sıkı bütçe kurallarını "aptalca" olarak değerlendirmesine de karşı çıktı ve para politikasını belirleyen istikrar paktının yeteri kadar esnek olduğunu söyledi. 
     





</TEXT>
</DOC>
