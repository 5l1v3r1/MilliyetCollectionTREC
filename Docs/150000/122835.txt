<DOC>
<DOCNO> 122835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sondun03.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Heidi Klum, teselliyi Peppers'ın solistinin kollarında arıyor 
</HEADLINE>
<TEXT>

     New York'un gözde mankeni Heidi Klum, kısa bir süre önce sosyete kuaförü kocası Ric Pipino'dan ayrıldıktan sonra teselliyi ünlü rock topluluğu Red Hot Chili Peppers'ın solisti Anthony Kiedis'in dövmeli kollarında arıyor. 
     Page.Six.com'un haberine göre, 29 yaşındaki Klum, geçen hafta Kiedis'in grubunun turnede bulunduğu Avustralya'ya uçarak, Sidney yakınlarındaki tatil merkezi Bondi'de ünlü rockçıyla buluştu. Şükran Günü ve hafta sonu tatilini Kiedis'le büyük aşk yaşayarak geçiren Alman manken Klum, burada Avustralyalı paparazzilere yakalandı. 
     Çiftin, Kiedis'in yeni gümüş renkli Harley-Davidson motosikleti üzerinde ve bir kafede öpüşürlerken çekilen fotoğraflarının ABD'nin ünlü magazin dergileri Us Weekly ve People'a astronomik fiayatlarla satıldığı belirtildi. 
     İç çamaşırının ünlü markası Victoria Secret'ın en gözde mankenlerinden geçen yıl 4,5 milyon dolar kazanan Heidi Klum'un kocası 43 yaşındaki Pipino ise iddiaları yorumlamaktan kaçındı. 
     Red Hot Chili Peppers'ın şarkıcısı 40 yaşındaki Kiedis'in mankenlere düşkünlüğü Revlon'un baş döndüren ismi Jaime Rishar, 18 yaşındaki genç manken Ardasha Benjamin ve 4 yıllık sevgilisi bir başka manken Yohanna Logan ile ilişkilerinden dolayı magazin dünyasınca iyi biliniyor. 10 gün önce ayrıldıkları açıklanan Klum ve Pipino, henüz resmen boşanmadı. 
     





</TEXT>
</DOC>
