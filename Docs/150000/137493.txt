<DOC>
<DOCNO> 137493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sondun17.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus yetkililere göre Microsoft, Çeçenlere maddi yardım yapmış 
</HEADLINE>
<TEXT>

     Rus yetkililer, ''Benevolence International Foundation'' adlı bir hayır örgütünün kendisine bağış olarak gönderilen paraların bir kısmını Çeçen militanlara aktardığını ve örgüte bağış yapan kuruluşlar arasında Amerikan Microsoft firmasının da bulunduğunu açıkladılar. 
     Kremlin'in Çeçenistan'dan sorumlu danışmanı Sergey Yastrjembski, Rossia radyosuna yaptığı açıklamada, ''Benevolence International Foundation'' yetkilileri hakkında açılan davanın sürdüğünü belirtti. 
     Yastrjembski, örgütün kendisine bağış yapan, aralarında Microsoft'un da bulunduğu çok sayıdaki firmayı aldatarak, topladığı bağışları Çeçen militanlara gönderdiğinin belirlendiğini belirtti. 
     Örgütün 2000-2001 yıllarında topladığı bağışın yüzde 40'ını Çeçenistan'a aktardığını ifade eden Yastrjembski, ''Benevolence International Foundation'' Müdürü Enaam Arnavut'un Usame Bin Ladin'e yakınlığıyla bilindiğini söyledi. 
     Yastrjembski'ye göre, sadece 2000 yılının 4 ayında örgütün hesaplarından Çeçen militanların hesaplarına 700 bin dolar aktarıldı. 
     1992'de kurulan ''Benevolence International Foundation'', iki yıl önce, ABD Dışişleri Bakanlığı'nın hazırladığı terörizmi destekleyen örgütler listesine alınmıştı. 
     





</TEXT>
</DOC>
