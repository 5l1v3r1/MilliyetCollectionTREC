<DOC>
<DOCNO> 124109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/cemal.html </URL>
<DATE> 2002/12/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bardağın yarısı dolu, yarısı boş 
</HEADLINE>
<TEXT>

     KOPENHAG 
     Burada, Danimarka’nın başkentinde iki yıl önce bir zafere tanık olmuştum Galatasaray’ın Avrupa şampiyonluğu... Finalde Arsenal’i devirdiğimiz o bahar gecesi yaşadığım duygu fırtınası muhteşemdi. 
     Yine böyle bir keyif yaşanabilir mi 
     Daha doğrusu 
     Bugün başlayacak AB zirvesiyle Türkiye geri dönüşü olmayan biçimde Avrupa rayına oturabilecek mi Yani müzakerelere başlamak için Ankara’nın içine sinecek bir tarih çıkacak mı zirveden 
     Hala mı bu soru 
     Evet, ne yazık ki öyle. 
     Çünkü, Avrupa Birliği’nde hala Türkiye konusunda genel bir mutabakat oluşamadı. "Türkiye bizden değil " havası hala ağır basıyor. Hem kamuoylarında hem siyaset çevrelerinde... 
     Böyle bir mutabakat olmadığı için de Türkiye’nin geri dönülmez biçimde raya oturmasını engellemek için türlü çeşitli bahaneler yaratılabiliyor. 
     Pazarlıklar dönerken, ipe un serme eğilimleri su yüzüne vuruyor. Şartlı tarihler, tarih içinde tarihlerle Türkiye dosyası ertelenmek isteniyor. 
     Oysa Türkiye resmen aday 
     Helsinki 99’da aday oldu. 
     Şimdi de tarih kapıda. 
     Müzakereye başlama tarihi. 
     Bu tarih alındı mı iş biter. 
     Bunu bilmeyen yok. 
     Zirve kulisinde dün Ahmet Sever’le sohbet ederken şöyle dedi 
     "Aslında nereden nereye geldik Yıllar yılı Türkiye’nin adaylığı ağızlara dahi alınmadı. Türkiye’nin Avrupalılığını çağrıştıracak sıfatlardan sürekli kaçındılar. Aday dememek için neler icat edildi. En sonunda aday olduk. Bu sefer müzakere tarihi gündeme getirilmedi. Şimdi tarih deniyor, hatta 1 Temmuz 05 Berlin ve Paris tarafından ifade edilmiş durumda. Ama beğenmiyoruz. Şu da unutulmasın, Türkiye’ye bu zirvede hiç tarih verilmesin diyen dört beş ülke de var." 
     Bardağın dolu tarafı. 
     Ama boş tarafı da var. 
     Çünkü, Berlin - Paris ekseninin savunduğu şartlı 2005 formülü’ne haklı itirazlarımız var. 
     Bu tarih öne alınabilir mi 
     AB’de 15’ler, 25’ler olmadan, yani 1 Mayıs 2004’ten öncesinde bir tarih verebilir mi AB Kolay değil. Londra - Roma - Madrid - Atina’nın tarihi daha geriye almak istedikleri söyleniyordu. Ama bu bizi tatmin edecek ölçüde olabilir miydi Bu sorunun konferans kulisindeki karşılığı dün belirsizdi. 
     Berlin ve Paris katı 
     Her iki başkentte iktidar partilerinin iç politika güçlükleri var. Fransız ve Alman kamuoylarında Türkiye’nin AB üyeliğine ilişkin haberler kötü haberler... 
     Almanya Başbakanı Schröder’in önünde iki tane eyalet seçimi var. Birine zaten kaybedilmiş gözüyle bakıyor. Diğeri, kendi seçim bölgesi, Aşağı Saksonya’da. Bu seçimi de yitirmek istemiyor. Bu yüzden Türkiye’yi daha ileri tarihlere atmanın kendi politik çıkarlarına uygun düştüğü kanısında... 
     Alman sosyal demokratlarının lideri Schröder için Amerikalı bir meslektaşım önceki gün The Wall Street Journal’daki yazısına şöyle bir giriş yapmıştı 
     "Schröder şu günlerde en çok, tarih duygusundan nasibini hiç almamış bir lider olarak eleştiriliyor. Beş yıldır başbakanlık koltuğunda oturmasına rağmen Avrupa Birliği açısından entelektüel katkısı hala sıfır..." 
     Schröder, bakalım, Kopenhag zirvesinde de tarih duygusundan yoksun vasat bir lider, yani sadece bir sonraki seçimi düşünen bir taşra siyasetçisi olarak mı kalacak Yoksa, ileriyi düşünen ve görebilen devlet adamları kategorisine girecek mi Avrupa’da 
     Bunun bir yolu, Türkiye’yle ilgili olarak zirvede takınacağı tutumdan geçiyor Alman Şansölyesi’nin. Stratejik düşünebiliyor mu, 11 Eylül dünyasını kavramış mı, uygarlıklar çatışması nedir, İslamla demokrasi bağlantısı nedir ve bunların Türkiye’yle ilintisini düşünüyor mu 
     Bu satırları dün öğleden sonra zirvenin basın merkezinde yazarken Tayyip Erdoğan’ın Washington’dan gelen uçağının Kopenhag’a indiği öğrenildi. 
     AKP liderinin çevresinde, tarihin Mayıs 04 öncesine çekilebileceğine ilişkin iyimser bir havanın varlığından söz ediliyor. Ya da Türkiye dosyasının 2003 yılı Nisan ayına kadar - tabii Kıbrıs’la birlikte - ertelenmesi ihtimalinin kapıyı çalacağı söyleniyor. 
     Dünkü yazımın başlığı gibi 
     Her şey hala ortada, düğüm Kıbrıs’ta olmaya devam ediyor. Tarih konusunda gelişmelerin Kıbrıs’la bire bir ilişkisi herkesin malumu bir sır çünkü... 
     
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
