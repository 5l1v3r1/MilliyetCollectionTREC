<DOC>
<DOCNO> 109610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/asiy.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu halimize bakılırsa Meclis’te engelli bol 
</HEADLINE>
<TEXT>

Hedefinin engelliler bakanlığı olduğunu söyleyen milletvekili adayı Metin Şentürk, "İşini yapamayan herkes bir derece engellidir. Meclis’te de bolca mevcut" diyor 
     PINAR AKTAŞ İstanbul 

     Televole dünyasının en sempatik yüzlerinden Metin Şentürk, DYP İstanbul 1. bölge 4. sıra milletvekili adayı olduğundan bu yana çok daha ciddi’. Ciddi ciddi siyaset yapıyor, sorularımıza büyük ciddiyetle yanıt veriyor. Nedenini de "Siyasette ağır olmak gerekiyor" diye açıklıyor. Şentürk’le Kanal D için çekilen "Unutma Beni" adlı dizinin film setinde konuştuk. İşte politikacı Şentürk’ün söyledikleri... 
     
     HALKIN BOYNU BÜKÜK’ 
Siyasete nasıl girdiniz Tansu Hanım mı size teklif getirdi 
     Bu işe siyaset gibi bakmıyorum. Benim işim, vizyonumu Meclis platformuna taşımak. Türkiye’de 8 milyon engelli insan var. Bunlar bir anne babadan doğmuyor mu 25 milyon gibi bir kitleyi ilgilendiren bir sorunun sesini yükseltebilmek için kendimi bu platforma taşıdım. Tansu Hanım, teklif sundu bana. Engellilere seninle ulaşmak istiyoruz Metin’ dedi. Benim şu anda yola çıkış amacım ve varmak istediğim nokta Engelliler Bakanlığı. Ben bunun teyidini Sayın Çiller’den aldım. Bakan olup olmayacağıma bakacağız. Gülüyor. 
     
Türkiye’nin halini nasıl görüyorsunuz 
     Karmaşık görüyorum. Bana göre bir dönem insanların vergilerle boyunları büküldü. Yine de mutluydular. Ama ben şu anda inanıyorum ki insanlara en kötü şey yapıldı. Suratlarındaki tebessüm alındı. Çünkü gülemeyen insan hiçbir şekilde mutlu olamaz. Mutluluk ve umut verecek ne varsa insanlara getirmeye çalışacağım. 
     
     ZORLUKLAR VIZ GELİR’ 
Meclis’teki yaşantınız zor olacak mı Milletvekili yemini edeceksiniz... 
     Peki sizce İngiltere İçişleri Bakanı bunu nasıl yapıyor O da bir görme engelli. Daha önce Milli Eğitim Bakanı’ydı. Başarısından ötürü İçişleri Bakanlığı’na getirildi. Siz bunu hiç düşündünüz mü Hayatın her döneminde zorluklar vardır. O zorlukları aştığım için Metin Şentürk’üm. Boşuna değil. 
     
Meclis’te engeli olmayan fakat engelli’ olarak tanımlayacağınız insanlar var mı 
     Var tabii. İşini iyi yapamayan herkes bence bir derecede engellidir. Meclis’te 550 insandan 60 milyon kişi hizmet, çözüm bekliyor. Devlet bu halde olduğuna göre çok engelli var orada demek ki. İşini yapmayan fikir özürlüler’den bahsediyorum. 
     
     AĞIR OLMAK LAZIM’ 
Biz sizi hep Televolelerde gülerken görüyoruz. Ama siyaset sorduğum zaman ciddi ve biraz da sinirli oldunuz... 
     Gülüyor O benim heyecanım. Tatlı bir heyecan bu. İstiyorsanız gülelim ama ben sizin şu an yaptığınız işi, belli bir kesime gidecek mesaj olarak önemsediğim için size magazin boyutunda bakmıyorum. Siyasi ortamda, tabiri caizse biraz daha ağır olmak’ gerekiyor. Orada daha başka bir dünya var. Bizim kendi dünyamızı biz şov dünyası olarak nitelendiriyoruz. Sınırların dozunu iyi ayarlarsanız çok zevkli olabilir. Ben bu ikisini çok güzel bir mix edip karıştırıp size sunacağım. Hele bir başaralım. 
     
Tansu Hanım’ı çok seviyorum      Metin Şentürk, Çiller hakkında olumlu şeyler düşünüyor. "Tansu Hanım’la aranızda sıcak bir ilişki var. Nasıl biri " diye soruyoruz. Başlıyor methiyeler dizmeye "Tansu Hanım, siyasette önemli bir isimdir. Kendisini çok iyi bir yere taşımış, deneyimli bir politikacı. Benim için engelliye gidecek hizmetin sağcısı, solcusu, radikali olmaz. Başka partilerden de teklif gelseydi değerlendirirdim. Tansu Hanım bir annedir, kendisini çok seviyorum. Bence bir engelliyi en iyi anlayacak tek varlık annedir." 
     



 SİYASET 


















</TEXT>
</DOC>
