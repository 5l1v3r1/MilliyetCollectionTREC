<DOC>
<DOCNO> 130500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun13.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan kara teslim oldu... 
</HEADLINE>
<TEXT>

     Balkanlar'ı etkisi altına alan soğuk ve yağışlı hava, Bulgaristan'da hayatı felce uğrattı. 
     Hafta sonu başlayan ve aralıksız devam eden kar yağışı yüzünden ülkede 218 yerleşim merkezi ile bağlantı kesilirken, yüzlerce yol da ulaşıma kapandı. 
     Ulaştırma Bakanlığı, kapalı yolların açılması için karayolu ekiplerinin aralıksız çalıştıklarını, ancak özellikle yüksek kesimlerdeki çok sayıda yerleşim merkezi ile bağlantının hala kesik olduğunu açıkladı. 
     Soğuk ve yağışlı hava yüzünden ülke genelinde yüzlerce trafik kazası meydana geldi. İçişleri Bakanlığı yetkilileri, sürücüleri, zorunlu kalmadıkça şehirlerarası yollara çıkmamaları konusunda uyardı. 
     Bu arada, Montana kentinde bir kişi donarak hayatını kaybetti. 
     Bulgaristan Meteoroloji Genel Müdürlüğü, soğuk ve yağışlı havanın en az iki gün daha etkili olacağını açıkladı. 
     





</TEXT>
</DOC>
