<DOC>
<DOCNO> 108744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sontur28.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Rakiplerimizi meydanlarda mağlup etmeyi tercih ederiz" 
</HEADLINE>
<TEXT>

     DYP Genel Başkanı Tansu Çiller, ''Rakiplerimizi, demokrasi meydanlarından mağlup etmeyi tercih ederiz'' dedi. 
     Çiller, bir yerel televizyon programının çıkışında, gazetecilerin, AK Parti Genel Başkanı Recep Tayyip Erdoğan ve kapatılan RP'nin Genel Başkanı Necmettin Erbakan'ın milletvekili adaylıklarının YSK tarafından reddedilmesine ilişkin soruları üzerine, yargı kararının kendilerinin dışında olduğunu söyledi. 
     ''Bu konuda yorum yapmayı, selahiyetimiz dışında görmekteyiz'' diyen Çiller, şunları kaydetti 
     ''Kuvvetler ayrılığı prensibi bunu ortaya koymaktadır ama siyaseten bizim geleneklerimiz ve demokrasi geleneğimiz, siyasi yasaklılığı her zaman reddetmiştir. Rakiplerimizi demokrasi meydanlarında mağlup etmeyi tercih ederiz. Netice itibariyle yargı kararı vardır ve bu, siyaseten de bizim dışımızdadır.'' 
     





</TEXT>
</DOC>
