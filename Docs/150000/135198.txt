<DOC>
<DOCNO> 135198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/tamer.html </URL>
<DATE> 2003/02/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünyada da orduya güven çok, siyasiye yok 
</HEADLINE>
<TEXT>

     Farklı bir alanda da olsa işte bir örnek daha 
     Gallup International ile Environics International’in 6 kıtada, Türkiye dahil 47 ülkede, 36 bin kişiyi kapsayan - istatistiki değer olarak 1.4 milyar kişiyi temsil ettiği belirtilen - araştırmasının sonuçları dudak uçuklatıcı 
     Ülkenizde en güvendiğiniz kurum hangisi 
     Bu soruya verilen yanıtlarda, Silahlı Kuvvetler açık ara önde. Siz de zannederdiniz ki bizim ülkemizde Silahlı Kuvvetler halkın baş tacı. Ne münasebet, diğer memleketlerde de farklı değil baksanıza... Neyse ki sivil toplum kuruluşları, halkın güvenini en fazla kazanan kurumlar arasında 27 ile Silahlı Kuvvetler’in hemen ardından ikinci sırada yer alıyor da denge sağlanıyor 
     Yukarıdaki tabloda da görebileceğiniz gibi dini kurumlar ile polisin, halka aşağı yukarı eşit düzeyde güven vermesi ilginç. İlk bakışta Türkiye gerçeği ile örtüşmüyor, bizde dini kurumlara güven, polise göre çok daha yüksek olmalı diye düşündüm, ama neden olmasın Kaldı ki adalet sistemine hiçbir ülkede güven duyulmadığına hatta eksi güven duyulduğuna bakacak olursak, dünya ortalamasıyla bizim ülkemizdeki durumun yüzde 100 örtüştüğünü bile söyleyebiliriz. 
     Ya siyasilere duyulan aşırı güvensizliğe ne demeli 
     Parlamentolara, meclislere duyulan güvensizlik eksi 13 mertebelerinde. Pekiyi kardeşim o zaman sormazlar mı, herkesin demokrasi havarisi kesildiği bir ortamda, nasıl oluyor da siyasilere hiç güvenilmiyor diye... 
     Sordular zaten 
     Yukarıda sözünü ettiğim fevkalade ilginç anket sonuçları, 2 hafta önce Davos’taki Dünya Ekonomik Forumu’nun açılışında açıklanmış, oturumun soru - yanıt bölümünde özel giysileri içindeki bir din adamı "Eğer hepimiz savaşa karşı isek, nasıl oluyor da dünya çapındaki anketlerde ordu, en güvendiğimiz kurum olarak karşımıza çıkıyor " diye konuya girip "Eğer hepimiz demokrasiye yürekten inanıyorsak, nasıl oluyor da politikacılara hiç güvenmiyoruz " diye de sürdürmüştü sözlerini... 
     İlk bakışta yaman bir çelişki gibi duruyor, ama hiç de değil. Araştırma sonuçları, özlemlerimizle realiteler arasındaki uçurumu göstermiyor mu 
     47 ülkede politikacıların ardından en güvenilmez kurumların büyük yerel ve yabancı şirketler olması ise, bu kadar şirket skandalları ve yolsuzlukların ardından hiç şaşırtıcı değil. Zaten araştırma da 2002 Temmuz - Eylül arasındaki 3 aylık sürede yapılmış. 
     
     Önce o bana CEO dedi’ 
     İki çocuk teneffüste kıyasıya kavgaya tutuşmuşlar. Öğretmenleri müdahale ederek kimin haklı, kimin haksız olduğunu belirlemeye çalışmış, ama nafile Çocuklar kan - ter içinde birbirlerini pataklıyor. Nihayet biri öğretmenin sesini fark etmiş ve "Önce o bana sen CEO’sun dedi" diyerek kavganın çıkış nedenini izah etmiş. 
     Bu fıkra, CEO’ların son dönemde azalan prestijiyle ilgili anket sonuçlarının açıklandığı bir Davos oturumunda anlatıldı. 
     
Kurumlara duyulan güven Kurumlar Silahlı Kuvvetler 43 Sivil Toplum Kur. 27 Eğitim sistemi 26 Birleşmiş Milletler 21 Dini kurumlar 19 Polis 17 Sağlık sistemi 17 Dünya Tic. Örgütü 5 Hükümetler 3 Medya 2 Sendikalar 2 Dünya Bankası 2 Adalet Sistemi -2 IMF -2 Küresel şirketler -9 Büyük ulusal şir. -10 Parlamento Meclis -13      
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
