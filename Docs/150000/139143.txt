<DOC>
<DOCNO> 139143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun18.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Türkiye gibi Amerikan işbirlikçilerini vurabiliriz" 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, savaş halinde Irak'ın Türkiye ve Kuveyt gibi Amerikan ''işbirlikçilerini'' vurmayı gözardı etmediğini söyledi. 
     Ramazan, Rus Vremya Novostiye gazetesine verdiği demeçte, olası bir savaşta Türkiye ve Kuveyt başta olmak üzere, ABD'ye yardım edecek komşu ülkelerin vurulması ihtimalinin sorulması üzerine, ''ABD'ye yardım eden herkes onların suç ortağı olarak algılanacaktır'' ifadesini kullandı. 
     Ramazan, ''Saldırı halinde Irak'ın bütün imkanlarıyla kendisi savunmaya hakkı var '' dedi, ancak bu senaryonun gerçeğe dönüşmemesini umduğunu ekledi. 
     Ramazan, ''Gücünü yabancı paralı askerlerin varlığında arayan ülkeler mutsuz olur. Bu ülkeler, egemen ve bağımsız olarak değerlendirilemezler'' dedi. 
     Kuveyt, topraklarında 98 bin Amerikan askerinin konuşlanmasına izin verdi. 
     





</TEXT>
</DOC>
