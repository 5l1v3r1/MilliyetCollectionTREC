<DOC>
<DOCNO> 147977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/ekonomi/eko02.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamsar bakışın kimseye yararı yok 
</HEADLINE>
<TEXT>

Piyasanın ABD yardımına çok fazla bel bağladığını belirten Takasbank Genel Müdürü Emin Çatana, piyasa ve sanayideki anlık kararların yararlı olmadığını söyledi 
     FİNANS SOHBETLERİKadife Şahin 

     Piyasalar, enteresan bir şekilde ABD yardımına bağlanmıştı. Bu yardımın olmayacağı anlaşılınca herkesi bir karamsarlık ve kötümserlik sardı" diyen Takasbank Genel Müdürü Emin Çatana, "Bu bakış, para ve sermaye piyasalarında ve endüstriyel yatırımcıda da oluştu" dedi. 
     Bu tür anlık bakışın yararlı olmadığını belirten Çatana, son bir haftada oluşan iyimserliğin ise daha uzun vadeli bir bakıştan kaynaklandığını söyledi. 
     
     Güven, güç yaratır’ 
     İyimserliğin Türkiye’nin dış dünya ile olan bağının kopmadığının anlaşılması ile oluştuğunu ifade eden Çatana şöyle konuştu 
     "Şimdi ise sermaye ve para piyasalarında bir iyimserlik var. Bu iyimserliği ABD Kongresi’nde onaylanan 1 milyar dolarlık hibeye bağlamak doğru değil. İnsanlar bu hibeden çok Türkiye’nin dış dünya ile olan ilişkilerinin kopmayacağı ve uluslararası gelişmelerin dışında kalmayacağı düşüncesine sahip oldukları için oluştu. Daha önceki karamsar ve olumsuz bakış açısı yerini bu olumlu düşünceye bıraktı." 
     Kısa vadeli öngörü ve beklentiler yerine uzun vadeli ve Türkiye’nin dış dünyadaki ağırlığına önem veren bir bakışın piyasalar ve ekonomi üzerinde olumlu etkiler yapacağını kaydeden Çatana, "Bu anlık düşüncelerin yerini alması gereken şey uzun vadeli beklentilerdir. Pozitif bakışın piyasalar üzerindeki etkisinin kalıcılığı, yaratılacak güven ortamına bağlı. Bu sağlanırsa herşey demir tozları gibi birbirine yapışır ve sağlamlaşır" dedi. 
     
     Reel sektör önemli’ 
     İstanbul Menkul Kıymetler Borsası’na kote olan şirketlerin yatırım kararlarının da kısa vadeli beklentilerden etkilendiğine dikkat çeken Çatana, savaş ve kriz dönemlerinde yatırımlarda ucuzlama olduğunu da belirtti. 
     "Herşey birbirini destekliyor" diyen Çatana, üretimin ne kadarının tüketildiğinin önemli olduğunu belirterek "Birbirine bağlı olan bu halkada hareketi,s özkaynağı güçlü şirketler başlatabilir. Bu da bütün piyasaları olumlu etkiler" dedi. 
     
Yatırımcıya karşı sorumlu değiliz’      Aracı kurum yolsuzluklarında yatırımcının korunmasını sağlayan sistemlerin sorgulamasında eleştirilerin doğru yönlendirilmediğini belirten Çatana, Takasbank’ın yatırımcıya karşı bir sorumluluğunun olmadığını söyledi. Takasbank’ın saklama hizmetini yatırımcının kendisini koruması için detaylandırdığını kaydeden Çatana, "Takasbank, bireysel hesap açıp müşteriden alınan talimatla transfer yapmıyor" dedi. Çatana, Alo Takas hizmetinin aracı kurumlardan alınan bilgiler üzerinden verildiğini de bildirdi. 
     
Denetim yetkisi SPK’nın      Takasbank’ın aracıların denetiminde yasal bir yetkiye sahip olmadığını bildiren Çatana, "Takasbank hiçbir şekilde hesaplar üzerinde inceleme yapmaya haiz değildir" dedi. Denetim yapmaya yetkili kuruluşların, SPK ve sınırlı olarak da İMKB olduğunu bildiren Çatana, "Bu iki kurum da denetim sorumluluğunu çeşitli yöntemlerle yerine getiriyor" dedi. 
     
Ya aracı kurum küserse’      Piyasada bulunmalarının sağladığı imkanlarla yatırımcı için mekanizmalar ürettiklerini belirten Çatana, "Gelin görün ki yatırımcı kendisini korumuyor" dedi. Alo Takas hakkında bir grup mağdur yatırımcıyla konuşulduğunu bildiren Çatana, yüzde 80’inin Alo Takası kullanırsam aracı kuruma karşı güvensizlik belirtmiş olurum’ dediğini belirtti. 
     


SİYASET 
















</TEXT>
</DOC>
