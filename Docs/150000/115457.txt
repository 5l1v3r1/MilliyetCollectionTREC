<DOC>
<DOCNO> 115457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/soneko05.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası savunma sanayi sempozyumu... 
</HEADLINE>
<TEXT>

     Türkiye uluslararası düzeyde gerçekleştirdiği sempozyumların bir yenisine daha ev sahipliği yapmaya hazırlanıyor. 
     Savunma sanayii alanında iki yılda bir düzenlenmesi planlanan ilk kapsamlı uluslararası sempozyum, Savunma Sanayii Müsteşarlığı'nın öncülüğünde 14-15 Kasım 2002 tarihlerinde Ankara'da Bilkent Otel gerçekleştirilecek. 
     Orta Asya Türk Cumhuriyetleri'nden ağırlıklı olarak katılımın olacağı ''Savunma Sanayiinde Stratejik İlişkiler'' konulu sempozyuma, diğer ülkelerin üst düzey savunma tedarik yetkilileri de katılacak. Türk Silahlı Kuvvetleri'nin yanı sıra Savunma tedariki ile ilgili devlet kuruluşlarının üst düzey yetkililerinin de katılması planlanan sempozyumda dünyada yeni oluşan dengeler çerçevesinde şekillenen savunma sanayileri ele alınacak. 
     Sempozyumda ayrıca, katılımcı ülkelerin savunma sanayii politikaları ve işbirliği imkanları üzerinde görüş ve düşünceleri paylaşılarak tartışılacak. 
     





</TEXT>
</DOC>
