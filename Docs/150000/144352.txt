<DOC>
<DOCNO> 144352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur21.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Elmadağ'da soba faciası 4 ölü... 
</HEADLINE>
<TEXT>

     Ankara'nın Elmadağ İlçesi'nde, soba borusunun çıkması sonucu aynı aileden 4 kişi zehirlenerek öldü. Polis tarafından kapısı açılan evde cesetleri salonda bulunan aile fertlerinin, 17 Mart Pazartesi günü zehirlendikleri bildirildi. 
     Alınan bilgiye göre, Tatlıca Mahallesi'ndeki 2 katlı bir evin üst katında oturan Yıldırım ailesi, 17 Mart'ta sobayı yakıp salonda uyudu. Ancak, soba borusunun çıkması sonucu, felçli olduğu bildirilen baba Halil Yıldırım 41 , anne Kezban Yıldırım 40 ile çocukları, Leyla 16 ve Koray 13 uykuda oldukları sırada zehirlendiler. 
     Elmadağ Sağlık Meslek Lisesi son sınıf öğrencisi Leyla Yıldırım ve ilköğretim okulu 8. sınıf öğrencisi Koray Yıldırım'ın okula gelmemesi üzerine arkadaşları durumu ailelerine bildirdi. Binanın ikinci katındaki evin ışığının yanık olduğunu da sonradan fark eden komşuları durumu polise bildirdi. 
     Polis tarafından kapısı açılan dairenin salonunda baba ve anne ile 2 çocuğunun cesedi bulundu. 
     Olayla ilgili soruşturmaya başlandığı bildirildi. 
     





</TEXT>
</DOC>
