<DOC>
<DOCNO> 132751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur26.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam, eşinin başını ezerek öldürdü 
</HEADLINE>
<TEXT>

     Şanlıurfa Eyüp Nebi Camii imamı Abdullah Kılıç, bazı kişilerle aşk yaşadığına ilişkin hakkında dedikodular çıkan eşi Zeliha Kılıç'ı, vücut geliştirme aletiyle başını ezerek öldürdü. 
     Sırrın mahallesinde oturan imam Kılıç 32 , dün sabah namazını kıldırdıktan sonra camiden evine döndü. Ancak evde Kılıç, üç çocuk annesi eşi Zeliha'yla 27 tartışmaya başladı. Tartışma sonucu imam Kılıç, vücut geliştirmede kullandığı ve "dumble" adı verilen demir ağırlıkla eşinin başına vurmaya başladı. Eşini başını ezerek öldüren imam, daha sonra Balıklıgöl'de bulunan Dergah camiine giderek tekrar namaz kıldı, ardından turizm polisi noktasına giderek teslim oldu. 
     Gözaltına alınan imam Kılıç, eşini çok sevdiğini, ancak bazı kişilerle gizli aşk ilişkisi dedikoduları nedeniyle cinayeti işlediğini söyledi. İmamın, cinayeti işlemeden önceki gece üç çocuğunu babası Mehmet Kılıç'ın evine götürdüğü ve "Eşim rahatsız. Bu gece çocuklar sizde kalsın" diyerek bıraktığı belirtildi. 
     
</TEXT>
</DOC>
