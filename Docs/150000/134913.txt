<DOC>
<DOCNO> 134913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/guncel/gun01.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan askerine Çekiç Güç modeli... 
</HEADLINE>
<TEXT>

Amerikan askerinin Türkiye’de konuşlanması ve üs kullanımına ilişkin tezkere, Çekiç Güç’te olduğu gibi, TBMM tarafından üç ya da altı ayda bir yeniden oylanmasına imkan verecek şekilde hazırlanacak 
     UTKU ÇAKIRÖZER ELÇİN ERGÜN Ankara 

     Başbakan Abdullah Gül’ün, ABD askerlerinin Türkiye’de konuşlanması ve ABD’nin Türkiye’deki üs ve limanlardan faydalanmasına ilişkin hükümet tezkeresinin, "izin kararının üç ya da altı ayda bir TBMM tarafından yenilenmesini" içerecek şekilde hazırlanmasından yana olduğu öğrenildi. Bu konudaki siyasi son karar için Gül dün akşam AKP Genel Başkanı Recep Tayyip Erdoğan ve parti yönetiminin görüşünü aldı. 
     AKP yönetiminin onayının alınması halinde, asker konuşlandırma ve üs kullanımına ilişkin tezkere, Türkiye’ye konuşlanacak askeri varlığın İncirlik’ten yürütülen Kuzeyden Keşif Harekatı’nda Çekiç Güç olduğu gibi TBMM tarafından üç ya da altı ayda bir yeniden oylanmasına imkan verecek şekilde hazırlanacak. Gül’ün gün boyu yaptığı görüşmelerin ardından Bakanlar Kurulu’nda imzalanıp TBMM’ye sevk edilmesi beklenen üç tezkerenin yazımı tamamlandı. Bunlardan "operasyonda kullanılması planlanan üs ve limanların modernizasyonu ve bu amaçla Türkiye’ye gelecek 4 bine yakın ABD askerine izin verilmesine ilişkin tezkere"nin perşembe günü bakanlar kurulunda görüşülerek TBMM’ye sevkedilmesi ve oylanması öngörülüyor. 
     Türk birliklerinin güvenlik gerekçesiyle Kuzey Irak’ta konuşlanmasına ilişkin ikinci tezkerenin ise birinci tezkereyle birlikte TBMM’ye sevkedilmesi gündemde. 
     ABD birliklerinin Türkiye’ye konuşlanmasına ilişkin üçüncü tezkerenin taslağı da dün ortaya çıktı. Başbakan Gül, bayramdan sonra TBMM’ye sevkedilmesi beklenen bu tezkerenin, Çekiç Güç’e olanak sağlayan tezkere gibi "üç ya da altı ayda bir yeniden değerlendirilip TBMM’de oylanmasına imkan verecek" biçimde yazılmasını istedi. Hükümet bu şekilde hem ABD ile pazarlıkları sürdürme imkanını kaybetmeyecek hem de savaşa soğuk bakan AKP milletvekillerini "Aslında tüm güç sizde. İsterseniz, uzatmazsınız" diyerek ikna edecek. 
     
Barış olasılığı zayıflıyor’      SALİHA ÇOLAK, EZELHAN ÜSTÜNKAYA 

     Başbakan Gül, dün CHP lideri Deniz Baykal’a Irak konusuyla ilgili bilgi verdi. Gül, görüşmeden sonra yaptığı açıklamada, çok kritik bir noktaya gelindiğini, Anayasa’ya göre Meclis’in karar vermesi gerektiğini vurguladı. Gül, "92. maddeye göre Irak ile ilgili yapılacak işlerde Meclis karar verecektir. Bu hafta içinde Meclis’e bir müracatımız olacaktır. Savaş olmasın diye bizim yaptığımız gayretleri herkes biliyor. H l da barış imkanının var olduğuna inanıyoruz. Biraz daha zayıflıyorsa da, h l bunun olduğuna inanıyorum" dedi. 
     10 dakikası baş başa geçen görüşmede Gül’ün açıkladığı bilgiler ışığında Türkiye’nin Irak konusundaki stratejisi şöyle 

</TEXT>
</DOC>
