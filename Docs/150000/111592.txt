<DOC>
<DOCNO> 111592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun05.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Irak'ta darbe beklentisi... 
</HEADLINE>
<TEXT>

     ABD'de bazı istihbarat uzmanları, Washington'ın Irak'a yönelik askeri operasyonunun başlamasıyla birlikte Irak Devlet Başkanı Saddam Hüseyin'in Bağdat'ta bir darbeyle devrilebileceğini kaydettiler. 
     ABD basınında çıkan haberlere göre, Amerikan Merkezi Haberalma Teşkilatı'ndan CIA bazı yetkililer ve diğer istihbarat uzmanları, Saddam'ın ABD'ye karşı gösterdiği kararlılığın, Bağdat'taki diğer yönetim çevrelerince paylaşılmadığı görüşünü savunuyorlar. 
     Bu uzmanlara göre, Irak ordusu ve yönetiminde halen Saddam'a bağlı olarak görev yapan bazı çevreler, ABD operasyonunun, Saddam Hüseyin'in sonu anlamına geleceğini biliyor. Uzmanlar, Bağdat'taki bu çevrelerin Saddam'a desteklerinin sürmesi durumunda aynı sonu paylaşacaklarını görmelerinden dolayı Irak Devlet Başkanı'na karşı eylem hazırlığı içinde olabileceğini ileri sürüyorlar. 
     İstihbarat uzmanları, ABD'nin yoğun askeri harekatının başlamasıyla birlikte veya bu gelişmeden kısa süre önce kendilerini kurtarmak ve Washington ile pazarlık yapmak isteyen bu unsurların, Saddam'ı devirmeye teşebbüs edeceğini tahmin ediliyorlar. 
     ABD Savunma Bakanı Donald Rumsfeld, Saddam'ın son anda çekilebileceği veya tasfiye edilebileceğini söylemiş, Beyaz Saray sözcüsü Ari Fleischer da, ''Saddam'ın Iraklılar tarafından bir kurşunla yok edilmesini tercih ederiz'' demişti. 
     Ancak ABD'nin 1991 yılından bu yana Saddam'ın bir saray darbesiyle devrilebileceği yönündeki beklentileri gerçekleşmedi. 
     





</TEXT>
</DOC>
