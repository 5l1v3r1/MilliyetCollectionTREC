<DOC>
<DOCNO> 101163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/soneko02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası anketine göre beklentiler... 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında 0.7 puan azalarak yüzde 35'e indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Temmuz ayının ikinci yarısında yapılan ankette yüzde 24.5-50 aralığında seyreden yılsonu TÜFE öngörüsü, Ağustos ayının ilk yarısındaki ankette yüzde 27-47 aralığına geriledi. 
     Daha önce yüzde 35.7 olan yılsonu uygun ortalama enflasyon beklentisi ise yüzde 35'e geriledi. 
     Ağustos ayının ilk anketinde cari aylık TÜFE'ye göre enflasyon beklentisi yüzde 0.7-3.0 aralığında seyrederken, uygun ortalama yüzde 1.8 oldu. 
     Temmuz ayının ikinci anket sonuçlarına göre, enflasyon beklentisi yüzde 0.5-3.1 aralığında seyredeceği, uygun ortalamanın ise yüzde 1.5 olacağı öngörülmüştü. 
     
     2 AY SONRASI İÇİN TÜFE BEKLENTİSİ 
     Ağustos ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.9-6.4 olurken uygun ortalama enflasyon oranı yüzde 3.1 ile bir önceki ankete göre değişiklik göstermedi. 
     Temmuz ayının ikinci anket sonuçlarında, iki ay sonrasının TÜFE yüzde 0.5-6.0 aralığında seyreden iki ay sonrasının TÜFE beklentisi aralığı yüzde 0.5-6.0 idi. 
     Gelecek 12 aylık dönemin TÜFE beklentisi aralığı Ağustos ayında yüzde 20.4-45.0 olurken, bu oranlar Temmuz ayının ikinci anketinde yüzde 18.9-45.0 olmuştu. 
     Ağustos ayının ilk anketinde bir önceki ankette yüzde 32.3 olarak belirlenen gelecek 12 aylık dönemin TÜFE uygun ortalaması yüzde 31.8'e geriledi. 
     
     HAZİNE İHALESİ 
     Öte yandan, Ağustos ayının ilk anketinde Temmuz ayının ikinci anketine göre, cari ayın bileşik faiz oranı beklentisinde düşüş yaşandı. 
     Buna göre Temmuz ayının ikinci anket sonuçlarına göre, yüzde 60-78 aralığında seyretmesi öngörülen cari ayın bileşik faiz beklentisi, son ankette yüzde 55-76 aralığında gerçekleşirken, uygun ortalamada yüzde 68.2'den yüzde 60'a indi. 
     Yıl sonu bileşik faiz beklentisi, Ağustos ayı ilk anket sonuçlarına göre yüzde 29-74 aralığında, uygun ortalamada yüzde 52 olarak gerçekleşti. 
     Bileşik faiz beklentisi, Temmuz ayının ikinci anket sonuçlarında, yüzde 29-78 aralığında ve uygun ortalamanın da yüzde 55 olması öngörülmüştü. 
     Yılsonu basit faiz oranı beklentisi ise Ağustos ayının ilk anketinde bir öncekine göre düştü. 
     Buna göre Ağustos ayının ilk anketinde yıl sonu basit faiz oranı beklentisi yüzde 27-50 aralığında, uygun ortalama ise yüzde 41.9'a geriledi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ağustos ayında önceki anket sonuçlarına göre artış görüldü. 
     Buna göre Temmuz ayının ikinci anket sonuçlarında cari ay sonu kur beklentisi aralığı 1,500,000-1,800,000 olurken, son ankette beklentiler 1,5,000-1,850,000 aralığında öngörüldü. Aynı dönemde uygun ortalama kur rakamı ise 1,650,300 lira oldu. 
     Bu arada katılımcılar, Ağustos ayının ilk anket sonuçlarına göre, yıl sonu dolar kuru beklentisinin 1,550,000-2,400,000 lira aralığında, uygun ortalamanın da 1,850,000 lira olacağı tahmininde bulundular. 
     Ankete katılanlar, geçen ayın ikinci anketinde yıl sonu dolar kurunun 1,600,000-2,400,000 aralığında seyredeceği ve uygun ortalamanın da 1,845,500 lira olacağını belirtmişlerdi. 
     
     BÜYÜME BEKLENTİSİ 
     Katılımcılar ayrıca, Ağustos ayının ilk anketinde, yılsonu GSMH'sinin eksi yüzde 1 ile yüzde 5 aralığında, uygun ortalamanın da yüzde 2.6 olacağını öngördüler. 
     Ağustos ayının ilk anketinde, yılsonu cari işlemler dengesinin eksi 4 milyar ile 3 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Temmuz ayının ikinci anketinde yıl sonu cari işlemler dengesi eksi 3 milyar ile 7 milyar dolar arasında seyredeceğini öngörülmüştü. 
     





</TEXT>
</DOC>
