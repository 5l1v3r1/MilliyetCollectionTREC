<DOC>
<DOCNO> 128250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/yilmaz.html </URL>
<DATE> 2003/01/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Koç, tüketiciyi kredi kartından yakalayacak 
</HEADLINE>
<TEXT>

     Moskova havalimanında İstanbul uçağını beklerken Koç Topluluğu Başkanları’ndan Mehmet Ali Berkman ve giyim sanayicilerinin eski başkanı Hasan Arat ile sohbet ediyoruz... 
     Berkman, Türk Sanayici ve İşadamları Derneği’nin TÜSİAD sosyal ve toplumsal sorumluluklarına işaret ediyor. Berkman, Koç Topluluğu’nda Bülent Özaydınlı’nın İcra Kurulu Başkanı olmasıyla, gelenek haline gelen cuma toplantılarında memleket ve dünya sorunlarının tartışıldığını anlatıyor. 
     Koç Topluluğu’nun yeni stratejisi, "son satış noktasındaki tüketiciyi kavramak", yani bireye odaklı hizmet türlerinin geliştirmesi. Her şeyi üreterek değil, pazarlama kanallarını besleyerek tüketiciyi yakalamak. Bu misyonda bir grubun, tüketici - birey hayatını yakından izlemeye alması şaşırtıcı değil. 
     
     Koç’un yeni projesi 
     Koç’un en yeni projesi veri tabanını geliştirip, tüketiciye her satış noktasında promosyon sunmak. 
     Dünyada 35 milyar dolarlık bir pazar olan bu veri tabanını önce Migros kasalarına konulan ekranlarda deneyecekler. Yaklaşık 15 milyon dolarlık bu proje, reklam pastasını da etkileyecek. 
     Koç’un kurduğu yeni sistemde, tüketicinin tek bir kredi kartından, tüm kredi kartları bilgisine erişiliyor ve kart sahibinin hangi mağazalardan ne tür avantaj edinebileceği, alışveriş anında ekrana yansıyor. 
     Tek merkezde toplanan kredi kartı bilgeleri, alışveriş yapılan mağazalara da yüklenecek ve promosyonun yayımlandığı ekrana reklam da alınacak. Böylece hizmetin bedeli, reklam gelirlerinden karşılanmış olacak. 
     Berkman’ın sosyal sorumluluklar üzerine görüşlerini dinlerken, Arat’ın da yarasına parmak basıldı. 
     Beşiktaş kongresinde başına gelenleri henüz atlatabilmiş değil Arat. 
     "Geçmişimiz, ne yaptığımız, nereden geldiğimiz hiç hatırlanmıyor. Gümrük Birliği sözleşmelerine katılmışım, tekstilde kota mücadeleleri vermişim, başarıyla ülkemi yurtdışında temsil etmişim kimsenin umurunda değil" diyor Arat. 
     
     Arat, artık danışman 
     "Bir daha başkan adayı olmayacağım. Benim üzülmem önemli değil, çocuklarım etkileniyor" diyen Arat, tekstil yatırımlarından da çekildi. 
     Artık Arat, danışman. Firmalara yurtdışı yatırımlarında danışmanlık hizmeti veriyor. 
     Bir dönem Uluslararası Giyim Sanayicileri Federasyonu IAF Başkanı olan Arat’ın, tekstil ve konfeksiyon dünyasında oldukça etkin bir çevresi oldu. Arat, Umut Oran’ın IAF Başkanlığı’na seçilmesinin perde arkasını da anlatıyor 
     "Eski başkanlar oturur sabah kahvaltısında yeni başkanı belirlerler. Öğleden sonra o isimler oylanır ben Umut için çalıştım, başardık." 
     Arat, IAF Başkanı olduğu sırada Türk Dışişleri’ne mektup yazıyor ve diyor ki 
     "Uluslararası alanda ülkemi temsil edeceğim, temel dış politika konularında beni bilgilendirin..." 
     Dışişleri’nden ses çıkmıyor ama Arat bilgilenmekten vazgeçmiyor Londra’da 3 haftalık bir kursa katılıp "iletişim" seminerine katılıyor. 
     Topluluğa nasıl konuşulur, insanlar nasıl etki altına alınır gibi teknikler öğreniyor bu seminerlerde. 
     
     Arseven teşekkür etti 
     Bir de beni şaşırtan bir bilgiyi verdi Arat. TÜSİAD Parlamento Komisyonu Başkanı olduğu dönemde hazırladıkları anayasal değişiklikleri kapsayan rapor için, 57. hükümet’in ANAP’lı Meclis Başkanvekili Nejat Arseven kendisine teşekkür telefonu açmış ve "Sizin raporlardan yararlandık" demiş. 
     İnsanların kadir kıymet bilmesi mi, kurumsal sorumluluklar mı, bireyin değişimin başlangıç noktası olması mı dersiniz böyle bir sohbetten geriye kalanlar bunlardı. 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
