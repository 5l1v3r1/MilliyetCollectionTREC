<DOC>
<DOCNO> 136012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/siyaset/siy01.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’den istifa istendi 
</HEADLINE>
<TEXT>

YTP’de istifaları konuşulan muhalifler yeterli desteği bulamayınca, beklenen hesaplaşma kurultaya kaldı 
     SALİHA ÇOLAK Ankara 

     YTP’de görevlerinden ayrılan ekip, "Parti siyasette varlık gösteremiyor, bu heyecansızlık ve ataletten kurtulup silkinmesi gerekiyor" diyerek Genel Başkan İsmail Cem ve ekibine "istifa" çağrısı yaptı. CHP ile teması sürdüren muhalifler yeterli desteği bulamayınca, beklenen hesaplaşma da kurultaya kaldı. Genel Sekreter Yardımcılığı’ndan ayrılan Hasan Gemici, istifaların ardından yapılan Parti Meclisi toplantısında, "YTP şu anda bir atalet içinde, heyecansızlık ve kimlik sorunu yaşanıyor. Bunun için öncelikle yönetimin istifa etmesi, başarısızlığın nedenlerinin belirlenmesi, ardından da demokratik bir şekilde yönetime talip olanların ortaya çıkmasına imk n verilmesi gerekiyor" diye konuştu. 
     Gemici, başlangıçta yüzde 40 olan desteğinin yüzde 1’e düşmesinde Cem başta olmak üzere yönetimin sorumluluğu olduğunu söyledi. Cem ise eleştirilerin bir bölümüne kendisinin de katıldığını kaydederek, "Geçmiş geride kaldı, artık önümüze bakalım. Bunları sorgulamanın artık bir yararı yok" ifadesini kullandı. Bu arada Talay’ın, "istifa etti" dediği, parti ile "fikren" bağını koparan Hüsamettin Özkan ise istifa konusunda kararını vermedi. 
     



 SİYASET 














</TEXT>
</DOC>
