<DOC>
<DOCNO> 141516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sontur10.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı'nda atama... 
</HEADLINE>
<TEXT>

     Sağlık Bakanlığı Müsteşarlığı'na Prof. Dr. Necdet Ünüvar atandı. 
     Resmi Gazete'nin bugünkü sayısında yayımlanan kararlara göre, Devlet Bakanlığı ve Başbakan Yardımcılığı, Milli Eğitim, Bayındırlık ve İskan ile Sağlık bakanlıklarındaki açık bulunan bazı kadrolara atamalar yapıldı. 
     Sağlık Bakanlığı'nda açık bulunan müsteşarlık görevine Atatürk Üniversitesi Tıp Fakültesi öğretim üyesi Prof. Dr. Necdet Ünüvar getirildi. 
     Devlet Planlama Teşkilatı Müsteşarlığı'nda açık bulunan daire başkanlıklarına Ayşenur Gönül, Ahmet Yücel ve Cemallettin Kaymak atanırken, Milli Eğitim Bakanlığı Teftiş Kurulu Başkanlığı'na Başmüfettiş Muzaffer Doğan, Bayındırlık ve İskan Bakanlığı Yapı İşleri Genel Müdürlüğü'ne ise Sefer Akkaya'nın ataması yapıldı. 
     





</TEXT>
</DOC>
