<DOC>
<DOCNO> 142591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/siyaset/siy07.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Öcalan adil yargılandı 
</HEADLINE>
<TEXT>

     İSTANBUL, ANKARA Milliyet 

     CHP Genel Başkanı Deniz Baykal, Avrupa İnsan Hakları Mahkemesi’nin AİHM Abdullah Öcalan’a ilişkin kararıyla ilgili olarak, "Adil bir yargılama olmuştur. Öcalan’ın Türkiye’de yargılanması konusunda bizim hukukumuz ve kamu vicdanı açısından herhangi bir sorun, sıkıntı yoktur" dedi. Başbakan Yardımcısı Ertuğrul Yalçınbayır da, "Dördüncü uyum paketindeki yeniden yargılanmaya ilişkin maddeye göre Öcalan bundan yararlanamaz. Çünkü, söz konusu madde yürürlüğe girdiği tarihten itibaren geçerlidir. Öcalan da AİHM’ye daha önce başvurmuştur" dedi. 
     Ulaştırma Bakanı Binali Yıldırım da "Bizim Öcalan’ı adil yargılamadığımıza inanıyorlarsa kendilerine verelim, onlar yargılasın" diye konuştu. Yıldırım, İmralı’ya araç tahsisiyle ilgili soruya ise "Sadece Öcalan için değil, orada çalışan görevliler de var. Kötü havalarda rahat ulaşımı sağlayacak araçların temin edilmesi doğaldır. Bunu Öcalan’a tahsis edilmiş gibi düşünmek yanlış olur" yanıtını verdi. 
     



 SİYASET 












</TEXT>
</DOC>
