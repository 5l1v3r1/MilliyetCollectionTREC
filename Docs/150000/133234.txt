<DOC>
<DOCNO> 133234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/cemal.html </URL>
<DATE> 2003/01/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’la bir akşam yemeği... 
</HEADLINE>
<TEXT>

     Türkiye yemeği... Konuşmacı, Tayyip Erdoğan. Kendisini sorularla sıkıştırmak ve söylediklerini yorumlamak görevi ise Harvard Üniversitesi’nden Profesör Dani Rodrik’in. 
     Uluslararası üne sahip iktisatçı Prof. Rodrik, İstanbullu. Türkçesi fevkalade... Aynı masayı paylaştığımız Dani Rodrik’le AKP liderine sorulmak üzere üç soruda mutabık kalıyoruz. 
     Birinci soru, hükümetin ekonomik programı sulandırıp sulandırmayacağını anlamaya dönük. 
     İkinci soru, Türk - Amerikan ilişkilerinin yakın geleceğini konu alıyor. Yani Amerika eğer Birleşmiş Milletleri takmadan Irak’ta vurursa, Türkiye de işin içine girecek miydi 
     Üçüncü soru, Tayyip Erdoğan’ın Kıbrıs’ta çözüme ilişkin kararlılığını tartmak içindi. 
     Bu kritik sorular, Türkiye’yle ilgilenen dış yatırımcıların da kafasını meşgul ediyordu. Önlerini görebilmek için yeni hükümetin atacağı adımları bizim gibi onlar da merak ediyorlardı. Belirsizlik perdesini aralamak çabası içindeydiler. 
     Ekonomi sorusunun özeti şuydu 
     Seçim sırasında halka birçok vaat yapılmıştı bunların bir kısmı IMF programıyla çelişiyordu. Yani bir yanda piyasalar, bir yanda halkın beklentileri... Denge kurulabilecek miydi, yoksa ölçü kaçacak mıydı 
     Siyasetçiler, her soruyu yanıtlamak istemezler. Topu taca atmak bazen işlerine gelir. Galiba Tayyip Erdoğan da öyle yaptı. Pası, Ekonomi Bakanı Ali Babacan’a attı. 
     Bir gece önceki yemekte de dikkatimi çekmişti. Ali Babacan biraz genel ve yuvarlak konuşuyor. Tayyip Erdoğan da aynı yanıtları verebilirdi. Bir ekonomi bakanından daha teknik, daha derine giden cevaplar beklenir böylesi platformlarda... 
     Tayyip Erdoğan, Irak’la ilgili soruya da kafadan girmiyor. Soru, Başkan Bush’un kendi başına savaşı başlatması varsayımına göre hazırlanmıştı. Bu durumda Türkiye ne yapacaktı Stratejik ortak olarak Amerika’yla işbirliğine Türkiye’nin eli mahkum muydu, değil miydi 
     AKP lideri, varsayıma dayalı bu soruyu bir kenara bıraktı. Yani ateşteki kestaneye dokunmadı. Neden Irak’ta savaşçı değil barışçı çözümlerden yana olduklarını, niçin BM Güvenlik Konseyi’ni beklemek istediklerini bir kez daha anlattı. 
     Söyledikleri makuldü, haklıydı. 
     Fakat merak edilen bundan çok, işin gerçeğiydi. Bir başka deyişle, Başkan Bush gelecek ayın ikinci yarısında kendi başına buyruk giderse, Türkiye ne yapacaktı Amerika’yla işbirliğinin ölçüsü ne olacaktı 
     Bu arada Türkiye acaba bir yandan kamuoyu önünde barışçı çözüm için çaba sarf ederken, kapalı kapılar arkasında Amerika’yla mercimeği fırına veriyor olabilir miydi İki taraf arasında bir süredir yoğunlaştığı bilinen askeri temaslar bunun habercisi miydi 
     Böylesine kritik dönemlerde bir liderden bu gibi sorulara açık yanıtlar beklemek belki de siyasetin doğasına uygun değildi. 
     Kıbrıs’a, Denktaş’a gelince... 
     Daha az yutkunarak konuşuyor Tayyip Erdoğan. Konu önemli. Dış yatırımcılar da, Türkiye’nin Avrupa Birliği’yle ilişkilerine teşhis koyabilmek için Kıbrıs’ta çözümü merak ediyorlar. 
     Şöyle diyor AKP lideri 
     "Biz, 28 Şubat’a kadar Kofi Annan planının müzakere edilerek Kıbrıs’ta bir çözüm bulunmasından yanayız. Annan planı bütünü ile, aynen kabul edilebilir bir plan değil. Ancak çözüm niyetiyle, çözüme inanarak masaya oturulursa, bu planla 28 Şubat’a kadar bir sonuç alınabilir diye düşünüyoruz." 
     Ya niyet yoksa 
     Ya Denktaş çözüme inanmıyorsa 
     Ya Klerides ipe un seriyorsa 
     Tayyip Erdoğan’ın yanıtı açık 
     "Bütün olay burada. Masaya gelirken Ben çözmeye geliyorum ’ diye gelirsen bir şeyler olur. Denktaş istiyor mu Klerides istiyor mu Bugüne kadar masaya çözmek için gelselerdi, Kıbrıs sorunu çözülmüş olurdu. Çözmek niyetiyle gelseler çözüm bulunurdu. Ben siyasetin sorun değil, çözüm üretme sanatı olduğuna inanırım." 
     Bu mesaj, Denktaş’ın umurunda mı 
     Bilemiyorum. 
     Ama bildiğim bir şey var. AKP hükümeti eğer Kıbrıs’ı çözemezse, kendisi için çözülme ihtimali kapıyı çalabilir. Çünkü Kıbrıs sadece Kıbrıs değil Hem ekonomi demek, hem AB ile, hatta ABD ile ilişkiler demek... 
     İyi pazarlar 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
