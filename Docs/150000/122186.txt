<DOC>
<DOCNO> 122186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/dunya/dun02.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Basra’yı vurdu 4 ölü 
</HEADLINE>
<TEXT>

     ABD ve İngiliz uçakları dün Irak’ın güneyindeki Basra’da bir petrol şirketini bombaladı. Saldırıda Irak yönetiminin açıklamasına göre dört kişi öldü, 27 kişi de yaralandı. 
     Bölge sakinleri, Fransa Basın Ajansı AFP’ye telefonla yaptıkları açıklamada, "Güney" petrol şirketinin hedef alındığı saldırıda şirket binasına iki füzenin isabet ettiğini söylediler. 
     Bu arada ABD Merkez Komutanlığı yaptığı açıklamada bombalanan tesisin petrol şirketi değil bir hava savunma bataryası olduğunu bildirdi. 
     
Savaşa Katar’dan komuta edilecek      New York Times gazetesinin haberine göre, ABD, Basra Körfezi’nde küçük bir Arap Şeyhliği olan Katar’ın 100 milyon dolara mal ettiği As-Sayliyah askeri üssünü, olası bir Irak savaşında ana komuta ve kontrol merkezi olarak kullanmaya hazırlanıyor. 
     İlk komuta-kontrol tatbikatı bu ay içinde Katar’da yapılacak. Merkezi Komuta’ya başkanlık eden General Tommy Franks’in, tatbikata katılmak üzere 750 kişilik bir personelle birlikte bir hafta içinde Katar’a gelmesi bekleniyor. 
     



 DÜNYA 











</TEXT>
</DOC>
