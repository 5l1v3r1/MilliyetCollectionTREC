<DOC>
<DOCNO> 145541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sonspo05.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Cumartesi günü Beşiktaş ile hazırlık maçı yapacak 
</HEADLINE>
<TEXT>

     Birinci Süper Lig'de uzun bir aradan sonra Göztepe deplasmanında galip gelerek 3 puan alan Kocaelispor, milli maç dolayısıyla lige verilen arada tempoyu yükseltiyor. 
     Bugün, yarın ve cuma günü tek idman yapacak olan Körfez ekibi, 29 Mart Cumartesi günü saat 15.30'da İstanbul İnönü Stadı'nda Beşiktaş ile özel bir maç yapacak. 
     Teknik direktör Güvenç Kurtar, lige verilen arayı iyi değerlendirip galibiyet serisi yakalamak istediklerini belirterek, ''Temposu yüksek bir takımla hazırlık maçı yapıp eksiklerimizi göreceğiz'' dedi. 
     Beşiktaş'ın iyi futbol oynayan bir ekip olduğunu ifade eden Kurtar, şöyle konuştu 
     ''Sakatlıkları düzelen oyuncularım ve takımın son durumunu göreceğim, iyi bir hazırlık olacak. Bu karşılaşmada, gelecek hafta yapacağımız Trabzonspor maçının provasını yapacağız. Kocaelispor, ligde kalmak için tüm gücünü ortaya koyacaktır. Kalan tüm maçlardaki hedefimiz galibiyet olacak. Bunu başararak Kocaelispor tarihine yeni bir sayfa açacağız.'' Kemoklidze, Orhan Ak ve Ahmet Arslaner'in sarı kart cezasını tamamladığı takımda sakat oyuncu bulunmuyor. 
     Bu arada Göztepe maçının toplam 100 milyar liralık galibiyet priminin, Trabzonspor maçı öncesi dağıtılacağı da öğrenildi. 
     




</TEXT>
</DOC>
