<DOC>
<DOCNO> 124352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/guclu.html </URL>
<DATE> 2002/12/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
AB iyi güzel de ya diğer konular 
</HEADLINE>
<TEXT>

     AB’ye kilitlendik kaldık. Umarım orta yol bulunur. Yoksa yeni hükümet bu bozuk moralle oyunu aldığı kesimleri hepten unutur... 
     Erdoğan’ın son haftalardaki performansı müthiş. Elinden geleni yapıyor. İnşallah bu hızlı trafik kimyasını bozmaz. Meğerse ben neymişim diye havalara girmez. Halkı unutup yüksek politika adamı olup çıkmaz. Çevresindeki ve medyadaki yağdanlıklar, bu konuda ellerinden geleni yapıyorlar. Bu gidişle Erdoğan’ı da halk adamı olmaktan çıkartıp, diğer Türk büyükleri gibi dünya lideri arasına altın harflerle yazacaklar Tıpkı daha önce sandığa gömülenler gibi... 
     Halk, diğer partileri kendilerini unuttukları için bir kenara itip AKP’yi iktidara getirdi. Çünkü değişim sözü verdiler. Ama arkası gelmiyor. 
     Elbette göreve geleli çok kısa bir süre oldu. Elbette AB ile ilgili yoğun bir gündem var. Ama bize gelen sinyaller halkın sabrının azaldığı yönünde. 
     AB ile zaten üst düzeyde gelişmeler yaşanıyor. Peki ya diğer bakanlar ne yapıyor Vatandaş, hükümetin AB konusundaki performansını, diğer konularda görmek istiyor. 
     İşte acil çözüm ya da hemen bir açıklama bekleyen konular 

</TEXT>
</DOC>
