<DOC>
<DOCNO> 103309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas13.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba, Emine Teyze beni kaçırdı ’ 
</HEADLINE>
<TEXT>

Trabzon’da dul bir genç kadının kaçırdığı liseli K.K., olayı babasına şöyle duyurdu "Baba ben evlenmişim, eve gelemiyorum..." 
     ULAŞ ÖZDEMİR Trabzon DHA 

     Tam 13 gündür kayıp 16 yaşındaki lise öğrencisi K.K.’nin, Emine Öztürk tarafından kaçırıldığı ortaya çıktı. 
     İstanbul Beylikdüzü Büyükşehir Lisesi 2. sınıf öğrencisi K.K., tatil için teyzesi Ayşe Öztürk’ün Sinlice Köyü’ndeki evine geldi. Aynı evde yaşayan enişte Turan Öztürk’ün iki yıl önce boşanıp Almanya’dan dönen bir çocuk sahibi kız kardeşi Emine 29 zamanla 16 yaş küçük K.K.’ye ilgi duydu. Genç kadın, sonunda sevdiğini kaçırmak için bir plan yaptı. Liseli K.K.’yi 9 Ağustos’ta oynanan Trabzonspor - Fenerbahçe maçına götürmek için ağabeyinden izin alan Emine Öztürk, kendi kullandığı Mercedes marka 34 TB 2713 plakalı araçla ayrıldı. Maçtan sonra uzun süre geçmesine rağmen Öztürk ve K. eve dönmedi ve durum polise intikal etti. 
     
Oğlumu ona yar etmem’      Bu bilgiler üzerine baba Ömer K., Şalpazarı Cumhuriyet Savcılığı’na gitti. 
     Burada Emine Öztürk hakkında suç duyurusunda bulunan baba Ömer K., maçtan üç gün sonra oğlunun cep telefonundan arayarak "Emine’nin yanındayım. Bir saat içinde bırakacak’ dediğini söyleyen baba Ömer K., "Bu sırada kadının Evlendin sen, gidemezsin’ dediğini duydum. Oğlum da Baba ben evlenmişim gelemiyorum’ dedi. Oğlum daha küçük ve ona yar etmem" diye konuştu. 
     



 YAŞAM 






















</TEXT>
</DOC>
