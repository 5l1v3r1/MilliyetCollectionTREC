<DOC>
<DOCNO> 141204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun09.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koyun can derdinde, TV'ler reyting derdinde... 
</HEADLINE>
<TEXT>

     Reytinglerin artmasını arzulayan Amerikan televizyonları, Irak savaşının bir an önce başlamasını bekliyor. 
     Reytingleri izleyen kişi ve kuruluşlar, savaş zamanı Amerikalıların daha fazla televizyon izlediklerini, buna başta Amerikan futbolu olmak üzere spor müsabakalarının da dahil olduğunu bildirdiler. 
     Aynı kaynakların verdiği bilgiye göre, süper kupa karşılaşmalarını izleyenler Vietnam savaşının en yoğun dönemlerinde rekor düzeye çıktı. ABD'nin güneydoğu Asya'dan çekildiği 1973 yılında süper kupa izleyicilerinin sayısının yüzde 6 gerilediği belirtildi. 
     1991 yılındaki süper kupa müsabakaları da Körfez savaşıyla aynı döneme denk geldi. Kaynaklar, bu dönemde süper kupayı TV'den izleyenlerin sayısının yüzde 8 artarak 80 milyona çıktığını hatırlattılar. 
     Reyting kuruluşları, bu yıl ABC televizyonundan yayınlanacak süper kupa karşılaşmalarının, Irak'a operasyonun başlaması halinde, son sayı olan 91 milyon izleyici düzeyinin üstüne çıkacağını savunuyorlar. 
     





</TEXT>
</DOC>
