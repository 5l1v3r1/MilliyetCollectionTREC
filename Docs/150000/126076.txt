<DOC>
<DOCNO> 126076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sonspo04.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Samsun'a 6 eksikle gitti... 
</HEADLINE>
<TEXT>

     Birinci Süper Futbol Ligi'nde yarın deplasmanda Samsunspor ile karşılaşacak olan Galatasaray, bu kente altı eksikle gitti. 
     Florya Metin Oktay Tesisleri'nde sabah yaptığı antrenmanla hazırlıkların tamamlayan sarı-kırmızılılarda, sakatlıkları devam eden Baliç, Christian, Batista, Ergün ve Suat'ın yanı sıra, kasığında ağrıları bulunan Emre de son anda Samsunspor maçı kadrosuna alınmadı. 
     Galatasaraylı futbolcular, Samsunspor maçını kazanarak, devre arasına moralli çıkmak istiyor. 
     Galatasaray'ın yarın yapılacak Samsunspor maçına, Mondragon, Ümit Davala, Vedat, Bülent, Hakan, Pinto, Berkant, Felipe Cihan , Hasan, Arif ve Ümit Karan muhtemel 11'i ile çıkması bekleniyor. 
     Samsun 19 Mayıs Stadı'nda saat 16.30'da başlayacak ve Digitürk Lig TV'den naklen yayınlanacak mücadeleyi hakem Metin Tokat yönetecek. 
     





</TEXT>
</DOC>
