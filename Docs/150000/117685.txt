<DOC>
<DOCNO> 117685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/magazin/amag.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarkıfelek bir numara 
</HEADLINE>
<TEXT>

Mehmet Ali Erbil, Çağla Şıkel ve Seren Göksel’li Çarkıfelek’, yayımlandığı ilk gün reytingleri altüst edip zirveye oturdu 
     MAGAZİN SERVİSİ 

     Üç kişiden biri onu izledi 
     KANAL D’nin sevilen yarışma programı Çarkıfelek’ ekranlara zirveyle döndü. Mehmet Ali Erbil’in sunduğu, Çağla Şıkel’in tobleron başında, Seren Göksel’in ise Çark - ı Çarşı’da görev yaptığı yarışma ilk gün reytingde zirveye oturdu. Erbil’in, Beyaz, Seda Sayan ve Günay Karaca’yı ağırladığı Çarkıfelek’, tüm seyirci grubunda 12.7 reyting ve 33.3 izlenme payı ile gün birincisi oldu. 
     
     Beyaz - Çağla buz gibi 
     BU arada Çarkıfelek’te buluşan eski şıklar Çağla Şıkel ile Beyaz, birlikte görüntü vermemek için medya mensuplarıyla adeta köşe kapmaca oynadı. Sadece kuliste tokalaşan ikili, program boyunca da oldukça gergin gözüktü. Toplu fotoğraf çekimi sırasında da Beyaz, Şıkel ile aynı karede görüntülenmemek için koşarak kulise gitti. 
     



 MAGAZİN 














</TEXT>
</DOC>
