<DOC>
<DOCNO> 146226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sonspo13.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor İstanbulspor karşısında kolay top kaybedip, zor kazandık 
</HEADLINE>
<TEXT>

     Bursaspor Teknik Direktörü Erdoğan Arıca, İstanbulspor ile yaptıkları ve golsüz berabere biten hazırlık maçında, ''kolay top kaybedip, zor kazandık'' dedi. 
     Arıca, karşılaşmanın ardından düzenlediği basın toplantısında, hazırlık maçı sayesinde, ligde fazla forma giyme şansı bulamayan oyuncularını görme şansı elde ettiğini belirtti. 
     Hazırlık maçı olmasına karşın, futbolcularının sahada çok stresli olduklarını ifade eden Arıca, ''Oyuncularımın bu kadar stresli olmamaları gerekirdi. Maç, orta alan mücadelesi şeklinde geçti. İki takım da gol pozisyonu üretemedi'' diye konuştu. 
     Arıca, İstanbulspor karşısında çok sayıda pas hatası yaptıklarını belirterek, ''Takımın genel hastalığı olan yüksek pas hatasıyla oynamayı, bu maçta da sürdürdük. Kolay top kaybedip, zor kazandık. Bu da bizim düzenimizi bozdu. Maç sadece forma şansı bulamayan oyuncuları görmek açısından yararlı geçti. Futbol kalitesi düşük olan bir maçtı'' diye konuştu. 
     





</TEXT>
</DOC>
