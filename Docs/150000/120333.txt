<DOC>
<DOCNO> 120333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo01.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL AVA ÇIKTI 
</HEADLINE>
<TEXT>

Beşiktaş Teknik Direktörü Lucescu, yönetime Amaral’dan faydalanamadığını bildirdi. Bu gelişme üzerine İtalyan Giunti ve Ambrosetti ikilisinden birinin alınması gündeme geldi 
     Şansı çok az’ 
     BEŞİKTAŞ’TA Ocak ayı öncesinde transfer konusunda ilginç gelişmeler yaşanıyor. Teknik Direktör Lucescu, yönetime verdiği raporda Amaral’dan faydalanamayacağını bildirdi. Rumen hoca, görüşlerini şöyle açıkladı "Amaral’ı sadece savunma ağırlıklı maçlarda oynatabilirim. Bu da bir 90 dakika ile sınırlı. Ofansif oyunda hiç yok. Taktik anlayışa uymuyor." 
     
     İki aday var 
     YÖNETİM teknik heyetten gelen bu rapor doğrultusunda harekete geçti ve daha önce gündeme gelen iki İtalyan yıldızı yeniden gündemine aldı. Lucescu’nun daha önce alınmasını istediği Brescialı Giunti ve Piacenzalı Ambrosetti için kolları sıvadı. Amaral’dan boşalacak olan yabancı kontenjanının bu iki isimden birinin transferiyle doldurulacağı bildirildi. 
     
     Ambrosetti kimdir 
     İTALYAN yıldız, 29 yaşında. 1.78 boyunda ve 69 kilo ağırlığında. Futbol kariyerine Varese’de başlayan Ambrosetti, sırasıyla Brescia, Venezia, Vicenza, Chelsea ve Piacenza’da forma giydi. Daha sonra tekrar Vicenza’ya döndü. Hem sağ, hem de sol kanatta görev yapıyor. İsabetli ortalarıyla tanınıyor. 
     
     Giunti kimdir 
     1971 yılında Perugia’da dünyaya geldi. 1.76 boyunda ve 73 kilo ağırlığında. Orta sahada forma giyen İtalyan yıldız daha önce bir çok ünlü kulüpte mücadele etti. Kariyerine Perugia’da başlayan Giunti, önce Parma’ya, ardından da Milan’a transfer oldu. Şu anda Brescia’nın kadrosunda yer alıyor. 
     
     100. yıl tanıtımı 
     BEŞİKTAŞ’TA şölene dönüştürülecek olan 100. yıl etkinlikleri bugün saat 12.00’de Ritz Charlton Otel’de basına tanıtılacak. Günlerce sürecek olan etkinliklerde Siyah - Beyazlı kulüp taraftarlara kutlama şenlikleri düzenleyecek. Sokaklar Siyah - Beyaz’a boyanacak, özel bir tır tüm Türkiye’yi gezip halka Beşiktaş bayrakları ve posterleri dağıtacak. 
     
     Tümer’e iki maç 
     PROFESYONEL Futbol Disiplin Kurulu, Altay - Beşiktaş maçında rakip takım futbolcusuna yumruk atan Tümer’i iki maç men cezasına çarptırdı. Başarılı oyuncu, bu haftaki Adanaspor ve gelecek haftaki Gençlerbirliği maçlarında oynamayacak. 
     
Tarihi randevu      Barış harekatı 
     100. yıl nedeniyle Beşiktaş’ta başlatılan birlik ve beraberlik serisinin finali, 26 Kasım’da Hilton Oteli’nde organize edilecek olan yemekte yapılacak. 1903 Karakartallar Derneği’nin organize edeceği gecede, Beşiktaş camiasının ağır topları ve küskünleri bir araya gelecek. Yemeğin en önemli konukları ise arası açık olan Başkan Serdar Bilgili ile muhalifi Hasan Arat olacak. 
     
     Tokalaştılar 
     BİLGİLİ hatırlanacağı gibi Hasan Arat ile ilk kez kongrede bir araya gelmişti. İkili kısa süren tokalaşmadan sonra ayrılmıştı. Camiayı kaynaştırma adına düzenlenecek olan yemeğe Affan Keçeci, Zafer Yıldırım, Ömer Faruk Girgin, İhsan Kalkavan, Turgay Ciner, Bahattin Demir, Mehmet Kazancı, İbrahim Özdoğan, Ömer Çimen ve Latif Ayaz gibi isimler de katılacak. 
     
Eski dostlar      DİNAMO Kiev’in Rumen oyuncularından Tiberiu Ghioane, büyük bir heyecan yaşıyor. Tecrübeli oyuncu iki sene önce Brasow’da oynarken, Lucescu tarafından keşfedilmiş ve Rapid Bükreş’e transfer olmuştu. Şimdi eski hocasına karşı UEFA Kupası’nda mücadele edecek olan Ghioane, "Beşiktaş’ın en büyük iki kozu Lucescu ve Pancu" dedi. Kiev’in bir başka Rumen’i Cernat ise, "Bizim için anlamlı bir maç olacak" diye konuştu. 
     
Sergene önlem      SAĞ üst adalesindeki sakatlığı yüzünden bir haftadan beri takımdan ayrı kalan Sergen dün ilk kez idmana çıktı. Ancak yıldız oyuncu ağrıları yeniden şiddetlenince çalışmayı yarım bıraktı. Siyah - Beyazlı futbolcuyu Dinamo Kiev maçı öncesi riske etmek istemeyen teknik direktör Lucescu’nun, Altay’dan sonra, Adanaspor karşılaşmasında görev vermeyeceği bildirildi. 
     BEŞİKTAŞ, Adanaspor maçının hazırlıklarına devam etti. Basına kapalı olarak yapılan idmana milli futbolcular da katıldı. Siyah - Beyazlılar bu akşamki idman sonrası kampa girecekler. Bu arada sözleşmesi uzatılmak istenen Yasin Sülün’ün menajeri Ahmet Bulut dün yönetim ile ön görüşme yaptı. Yasin Sülün’ün Ahmet Dursun gibi yıllık 800 bin dolar istediği ifade edildi. 
     
     



 SPOR 




























</TEXT>
</DOC>
