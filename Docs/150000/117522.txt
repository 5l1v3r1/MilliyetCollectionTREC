<DOC>
<DOCNO> 117522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yasam/yas02.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay’a dikilen bayrak dalgalanır çünkü.. 
</HEADLINE>
<TEXT>

NASA, hava olmadığı halde Ay’da dalgalandığı için "İnsanoğlu Ay’a hiç ayak basmadı" iddialarına yol açan büyük sırrı’ açıkladı 
     DIŞ HABERLER SERVİSİ 

     Amerikan Havacılık ve Uzay Dairesi NASA, son zamanlarda iyice yoğunlaşan ve Ay’a hiç insan inmediği öne süren komplo iddialarına, hazırladığı bir kitapçıkla yanıt verdi. 
     Apollo 11 uzay aracının 20 Temmuz 1969’da Ay’a yaptığı insanlı seyahatin gerçek olmadığı, Sovyetler’le girişilen uzay yarışında öne geçmek amacıyla stüdyolarda hazırlanan görüntüleri içeren bir aldatmaca olduğu iddialarının yaygınlık kazanması ve özellikle Amerikalı öğretmenlerden bu iddialara bilimsel yanıtlar verilmesi yolunda talepler gelmesi, NASA’yı sonunda iddiaları tek tek çürütecek yanıtlar vermeye razı etti. 
     
     Ve işte nedeni 
     NASA, mühendis James Oberg’e 15 bin dolar vererek Ay’a gerçekten ayak basıldığını kanıtlayacak özel bilgileri içeren kitapçığı yazdırdı. 
     Oberg’in kitabında Ay’a gidilmediğini savunanların itirazlarına bilimsel gerçeklerle yanıt veriliyor. Bu arada kuşkucuların en temel argümanlarından olan "Ay’da hava yokken, yüzeyine dikilen bayrak nasıl dalgalanıyor " sorusu da açıklığa kavuşuyor. NASA’nın yanıtına göre, bayrak Ay’da rüzgar yüzünden dalgalanmıyor. Çünkü Ay’da atmosfer ve dolayısıyla rüzgar yok. Bayrağın hareketi zayıf yerçekiminden kaynaklanıyor. Astronotlar bayrağı Ay yüzeyine çakarken derine inmesi için bayrak direğini eğimli olarak Ay toprağına soktu. Bu eğim yüzünden yeniden denge konumuna gelmek için hareket etmeye başlayan bayrak yerçekimi kuvveti zayıf olduğu için dünyadakine göre çok daha uzun süre dalgalandı ve bu da çekilen o ünlü fotoğrafa yansıdı. 
     



 YAŞAM 
























</TEXT>
</DOC>
