<DOC>
<DOCNO> 132858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/tamer.html </URL>
<DATE> 2003/01/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yurtta güven, cihanda güven 
</HEADLINE>
<TEXT>

     Hiç canınızı sıkmayın. Türkiye’de nelerden şikayetçiysek, dünyada da aynı sorunlar geçerli. Bir başka deyişle dünyada pişen Türkiye’ye de düşüyor. 
     Bizim ülkemizde ekonominin de ayağa kalkması, faizlerin de düşmesi öncelikle güvene bağlı değil mi Dünyada da aynen öyle. O kadar öyle ki, bu yılki Dünya Ekonomik Forumu toplantılarının ana başlığı "Güven tesis etmek." 
     Ve ilk günkü oturumlarda dinlediklerimize bakacak olursak da, bu güvenin yeniden inşa edilmesi dünya için de kolay değil. 
     
     Ekonomiler küçülüyor 
     Dünya ekonomisinin son bir yılının değerlendirildiği oturumun konuşmacılarından Morgan Stanley’in başekonomisti Steve Roach’a göre "Ne Amerika ne Avrupa ekonomilerinde yeterli güven sağlanamadığı için tüketici bu yıl da kesenin ağzını açmayacak ve 2003, dünya çapında resesyonun sürdüğü yıl olacak." Roach içimizi karartmaya devam ediyor "Japonya’da on iki yıldır süren resesyonun on üçüncü yıl da devam edeceğinden kimsenin pek kuşkusu yok. Dünyada kayda değer büyüme gösteren tek ülke Çin. Ama Çin ne kadar hızlı büyürse büyüsün, henüz dünyadaki büyümeyi harekete geçirebilecek lokomotif olma gücüne sahip değil. Çünkü toplam dünya GSYİH içindeki payı Hindistan’la birlikte ancak yüzde 5. 
     Bu ahval ve şerait altında bile bizim ekonomi bu yıl yüzde 4 - 5’lerde büyürse öpüp de başımıza koyalım. 
     Türkiye ile dünya arasındaki benzerlikleri sıralamaya devam edecek olursak 

</TEXT>
</DOC>
