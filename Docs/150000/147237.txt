<DOC>
<DOCNO> 147237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun34.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf "ABD'lilerin Bağdat'a yakın olduğu haberleri gülünç" 
</HEADLINE>
<TEXT>

     Irak Enformasyon Bakanı Muhammed Said Essahaf, Amerikan askerlerinin Bağdat yakınlarında olduğu ve havaalanı yakınlarında mevzilendiğine dair haberleri ''gülünç'' olarak niteledi. 
     Essahaf, düzenlediği basın toplantısında, müttefik güçleri kastederek, ''Bağdat yakınlarında hiçbir yerde değiller. Haberler gülünç. İddiaları, başarısızlıklarının üstünü örtme amacı taşıyor'' dedi. 
     Müttefik güçlerin Irak'ta hiçbir kenti kontrolleri altına alamadıklarını belirten Essahaf, ''Bu yılana karşı yıpratma savaşı veriyoruz ve zafer kazanan taraf biz olacağız'' diye konuştu. 
     Amerikan askerlerinin Bağdat'taki havaalanına ulaştığı yönündeki haberlerle ilgili soruya Essahaf, ''Kaybedenlerin yalanlarının sonu yok'' şeklinde karşılık verdi. 
     Öte yandan Essahaf, ABD liderliğindeki güçleri Bağdat'a misket bombaları atmakla suçladı ve 14 kişinin öldüğünü, 66 kişinin yaralandığını bildirdi. 
     Essahaf, düzenlediği basın toplantısında, müttefik güçlerin bu sabah Bağdat'ın Duri semtine misket bombaları attığını, araların da kadın ve çocukların da bulunduğu 14 kişinin öldüğünü, 66 kişinin yaralandığını belirtti. 
     





</TEXT>
</DOC>
