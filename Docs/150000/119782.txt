<DOC>
<DOCNO> 119782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sonspo22.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trapattoni Türkiye maçı kaderimi belli etmeyecek 
</HEADLINE>
<TEXT>

     İtalya Milli Takımı'nın teknik direktörü Giovanni Trapattoni, Türkiye ile yarın yapılacak özel maçın kendi kaderini belli etmeyeceğini açıkladı. 
     17. Dünya Kupası'na 2. turda veda eden ve Avrupa Şampiyonası eleme grubunda iyi sonuçlar alamayan İtalya'da, Trapattoni'nin geleceği bazı gazeteler tarafından Türkiye maçına bağlı gösterilse de İtalyan teknik adam bu iddiaları yalanladı. 
     İtalya gazetecilere açıklamasında, ''Yanılıyorsunuz. İyiyim ve halen heyecana sahibim. Önceden de bu tip zor anlar yaşadım. Eğer bunları kaldıramazsan meslek değiştirmen daha iyidir. Ben, durumu düzeltmek için yeni boşluklar olduğuna eminim'' dedi. 
     Milli takımda kalıp kalmayacağını Türkiye maçında belli olmayacağını söyleyen 62 yaşındaki tecrübeli teknik adam, ''İçinde bulunduğum futbol dünyasının kurallarını biliyorum. 3 pazar sonra görevinden alınanların, hatta sezona bile başlayamayanların olduğu bir kural bu. Ama ben dışarıda olanları konuşmak istemiyorum. Ne yaptığını bilen biriyim, bilmeyen değil'' açıklamasında bulundu. 
     Bu arada sakatlıklar ve formsuzluklar yüzünden Türkiye maçının kadrosuna 7 yeni oyuncu dahil eden Trapattoni, takımını 4-4-2 sisteminde oynatacağını açıkladı. 
     İtalya'nın Adriyatik denizi kıyısında bulunan Pescara kentindeki Adriyatik Stadı'nda yapılacak İtalya-Türkiye milli maçı TSİ 21.45'te başlayacak. 
     





</TEXT>
</DOC>
