<DOC>
<DOCNO> 149163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo34.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Mitroviç'le Pazar günü sözleşme imzalıyor... 
</HEADLINE>
<TEXT>

     Elazığspor'un, yeni teknik direktörü Milorad Mitroviç ile 14 Nisan Pazartesi günü resmi sözleşmeyi imzalayacağı açıklandı. 
     Elazığspor Kulübü Basın Sözcüsü Faruk Çikoğlu, Milorad Mitroviç'in evraklarının gecikmesi nedeniyle resmi imzanın pazartesi gününe kaldığını belirterek, Adanaspor maçının kendileri için çok zorlu geçeceğini, ancak galip gelmekten başka çarelerinin olmadığını söyledi. 
     Çikoğlu takımın, 13 Nisan Pazar günü yapacağı Adanaspor maçına antrenör Ömer Faruk Gökçe'nin yönetiminde çıkacağını ifade ederek, takımda morallerin üst düzeyde olduğunu ve tüm hesapların galibiyet üzerine yapıldığını bildirdi. 
     Antrenör Ömer Faruk Gökçe'nin rakip takımları yakından tanıdığını bu nedenle Adanaspor maçının takıma olumsuz bir etki sağlamayacağını ifade eden Çikoğlu, şöyle konuştu 
     ''Mitroviç ile, evraklarının gecikmesi nedeniyle pazartesi günü resmi sözleşme imzalayacağız. Adanaspor maçı bizim için çok zorlu geçecek ancak galip gelmekten başka çaremiz yok. Takım, Adanaspor maçına antrenör Ömer Faruk Gökçe nezaretinde çıkacak. Bu karşılaşma bizim ve Adanaspor açısından çok önemli. Ancak biz saha ve seyirci avantajımızı iyi kullanıp maçtan galip ayrılmak istiyoruz. Antrenörümüz, rakip takımları yakından izleyen birisi. Yönetim kurulu olarak hocamıza son derece güveniyoruz ve tam destek veriyoruz.'' Çikoğlu, takımda kırmızı kart cezalısı olan Ze Roberto'nun ve dizinde sakatlığı bulunan Cem Beceren'in dışında cezalı ve sakat oyuncunun bulunmadığını belirterek, taraftarların bu zorlu karşılaşmada kendilerini yanlız bırakmamalarını istedi. 
     





</TEXT>
</DOC>
