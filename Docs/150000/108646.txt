<DOC>
<DOCNO> 108646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun06.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter'in yazarı hamile... 
</HEADLINE>
<TEXT>

     Yayınlandığı ülkelerde çocukların hayal dünyasını ele geçiren ve satış rekorları kıran ''Harry Potter'' romanlarının yazarı J.K Rowling çifte mutluluk yaşıyor. 
     Aleyhinde, intihal bir başkasının eserini kendininmiş gibi yayınlamak davası açılan yazar, bu davayı kazandıktan sonra ikinci eşi Dr. Neil Murray ile gelecek bahara bir bebek beklediklerini açıkladı. 
     Edinburgh'da kızı Jessica'yı büyütmek için mücadele eden bekar bir anneyken Potter romanlarını yazmaya başlayan 37 yaşındaki Rowling, serinin rekor satışlarıyla milyoner oldu. 
     Ancak, aleyhinde açılan intihal davası nedeniyle merakla beklenen 5. Harry Poter destanını yaşadığı gerginlikle yazamadığını belirten Rowling, davanın lehinde sonuçlanmasıyla rahatladığını söyledi. 
     Rowling, dünyada milyonlarca çocuğun özlemle beklediği 5. kitabını daha uzun tutacağını ve kitaba yeni karakterler ekleyeceğini bildirdi. 
     Amerikalı yazar Nancy Stouffer, Rowling'in kendi çocuk kitaplarındaki söz ve karakterlerini çalarak kullandığı gerekçesiyle dava açmıştı. 
     Filmi de gişe rekorları kıran Harry Potter serisi, küçük bir büyücünün maceralarının anlatıyor. 
     





</TEXT>
</DOC>
