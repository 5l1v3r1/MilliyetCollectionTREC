<DOC>
<DOCNO> 138856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/spo03.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergün’e nazar değdi 
</HEADLINE>
<TEXT>

Malatyaspor karşısında iyi oynadı, bunu bir de golle süsledi, ama sol dizinden sakatlanıp çıktı. MR’ı çekilen futbolcu, Kocaeli maçına yetiştirilmeye çalışılıyor 
     Göze geldi 
     MALATYASPOR karşılaşmasında sahanın en iyisi olan, attığı usta işi golle takımını kurtaran isim olan Ergün Penbe’ye nazar değdi. Sol dizinden sakatlanan futbolcunun dün Bakırköy Acıbadem Hastanesi’nde MR’ı çekildi. Sarı - Kırmızılı yıldızın bu hafta sonu oynanacak Kocaelispor karşılaşmasına yetiştirilmesine çalışılacağı ifade edildi. 
     
     Arif’e üzüldü 
     ATTIĞI şık gol için, "Olacağı varmış, vurdum gol oldu. Biraz da şans işi" diyen Ergün, Malatya karşısında Arif’in gol atamamasına üzüldüğünü belirtti. "Keşke benim yerime o atıp 100’ler kulübüne girseydi" diyen Sarı - Kırmızılı oyuncu, şöyle konuştu "Fenerbahçe karşılaşması için konuşmak erken. Biz bütün maçları kazanmak için çıkıyoruz." 
     
Cim - Bom’a yeni onur      ASLAN, dünyanın en iyi 20 takımı arasına girdi. İngilizler’in ünlü futbol dergisi Four-Four-Two tarafından hazırlanan listede yer alan Galatasaray, "Türk futbolunun lokomotifi" olarak lanse edildi. 
     
500 bilet sıkıntısı      GALATASARAY ile Fenerbahçe arasında yapılacak olan dev derbi maçında Sarı - Lacivertli taraftarların gidip gidemeyeceği henüz açıklık kazanmadı. Beşiktaş maçında Siyah - Beyazlılar’a 500 bilet veren Cim - Bom Yönetimi’nin, valilik tarafından uygulamaya konulan bu yeni kurala uyup uymayacağı önümüzdeki günlerde belli olacak. Galatasaray idarecileri, olayların körüklenmemesi için Sarı - Lacivertli taraftarın gelmesini istemiyor. 
     
Kaptan’a son görev      UĞRAŞ ÖZYURT 

     CİM - BOM’UN eski antrenörlerinden Tamer Kaptan dün toprağa verildi. Teşvikiye Camii’nde kılınan öğle namazının ardından ebedi yolculuğuna uğurlanan Kaptan’ın cenaze törenine Başkan Özhan Canaydın, yönetici Alp Yalman, eski yönetici Ergün Gürsoy, antrenör Müfit Erkasap, öğrencisi Fenerbahçeli futbolcu Fatih Akyel, Galatasaray’ın altyapı futbolcuları ve bir dönem formasını giydiği Beşiktaş’ın eski yöneticileri ile sevenleri katıldı. 
     



 SPOR 
























</TEXT>
</DOC>
