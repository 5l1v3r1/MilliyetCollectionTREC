<DOC>
<DOCNO> 115081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo02.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Altay ligde yarın 81. randevuda... 
</HEADLINE>
<TEXT>

     Galatasaray ile Altay, yarın yapacakları maçla birlikte Birinci Süper Futbol Ligi'nde 81. kez karşı karşıya gelecek. 
     2 takım arasında bugüne dek yapılan maçlarda Galatasaray'ın 45, Altay'ın ise 14 galibiyeti bulunurken, 21 maç da berabere sonuçlandı. 
     Sarı-kırmızılıların toplam 132 golüne, siyah-beyazlılar 67 golle karşılık verdi. 
     Galatasaray, 2 sezon aradan sonra yeniden Birinci Süper Lig'e yükselen Altay ile son olarak 1999-2000 sezonunda deplasmanda karşılaşmış ve bu maçı Telat'ın golüyle 1-0 yitirmişti. 
     
     İZMİR'DEKİ MAÇLAR 
     Galatasaray ile Altay arasında İzmir'de yapılan lig maçlarında da sarı-kırmızılı takımın büyük üstünlüğü göze çarpıyor. 
     2 takım bugüne dek İzmir'de 40 lig maçında karşılaşırken, sarı-kırmızılılar 22, siyah-beyazlılar ise 8 galibiyet elde etti. Taraflar 10 kez de eşitliği bozamadı. İzmir'de Galatasaray 62, Altay ise 40 gol attı. 
     
     FARKLI SKORLAR 
     Galatasaray, Altay ile yaptığı karşılaşmalarda en farklı skorlu galibiyeti 1996-97 sezonunda rakibini 8-1 yenerek aldı. 
     ''Aslanlar'' ayrıca, İzmir ekibini 1997-98 sezonunda da 6-1 gibi farklı bir skorla yendi. 
     





</TEXT>
</DOC>
