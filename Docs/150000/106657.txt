<DOC>
<DOCNO> 106657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/magazin/amag.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande artık fevri’ poz vermeyecek 
</HEADLINE>
<TEXT>

Hande Ataizi, 29 yaşına radikal’ girdi. Önce saçlarını kestiren güzel oyuncu, Artık her şeyim ölçülü ve pozitif olacak’ diyor... 
     BİRSEN ALTUNTAŞ 

     Antalya’da kazandığı Altın Portakal’ ve ardından verdiği çıplak pozlarla şöhreti yakalayan, aradan geçen zamanda yarattığı olaylarla hep gündem oluşturan Hande Ataizi, tepeden tırnağa değişmeye karar verdi. 
     Bundan böyle pozitif anılmak için’ giriştiği değişimin ilk adımı olarak saçlarını kısa kestiren Ataizi’nin, "29 yaşıma yeni girdim. Eskiden çok fevriydim" sözleriyle başlayan söyleşimiz, şöyle devam etti 
     
     Soyunduğuma pişman değilim’ 
Yine çıplak pozlar olacak mı 
     "O pozlar o dönem içindi. Şimdi o dönemi kapattım. Bu demek değil ki fotoğraf çektirmeyeceğim ama tarzım değişti. 22 - 23 yaşındaki Hande değilim. Hayata bakış açım değişti. Artık pozlarım şu dönemdeki beklentilerim yönünde olacak. Geçmişe baktığımda hiçbir şekilde yaptıklarımdan pişman değilim. Öyle pozlar çektirmeseydim, belki şu anda böyle düşünemeyecektim. Demek ki, o dönemde en iyisini seçip yapmışım. Şimdiki kafa yapımla elbette onları yapmazdım." 
     
Sevgilin Tarkan Sualp’in değişiminde payı var mı 
     "Yok. Bu tamamen benim aldığım kararlarla, benim gelişimimle ilgili." 
     
     Aldatan erkek çaktırmasın’ 
Nik h tarihi bile verdin ama evlenmedin. Neden 
     "Yuva kurmayı, çocuk yapmayı, aile ortamını çok sevdiğim için heyecanlanıyorum ve hemen evlenip, çocuk doğurayım diyorum. Olayları akışına bırakmıyorum. Evlilik sağlam temeller üzerine kurulması gereken bir müessese. Şimdiki kafa yapımla bu beraberliğim de, o sağlam temeli kuracak kadar hazır gelmiyor bana. Sekiz ay oldu, böyle devam ederse, ileride bir evlilik gerçekleşebilir ama şu andaki hedefim işim. Hiçbir erkek için plan yapmıyorum." 
     
Hiç aldatıldın mı 
     "Ben bilmiyorum. Eğer çaktırmadan yaptılarsa da buna saygı duyarım." 
     
     Dikkat çekmeyeceğim’ 
Jaguar otomobilini vergi borcu yüzünden satmak zorunda kaldığını söyledin. Yeni dönemde harcamalar konusunda da önlemler var mı 
     "Abdullah Oğuz’un Ajans’ına bağlı olduğum için vergi ve yeni projeler konusunda bir ekiple çalışacağım. Vergi borcu konusu altı ay önce çözüldü. Jaguar’ı 1998’de almıştım. Artık insanların dikkatini çekmeyecek bir yaşam içinde olacağım. Sokakta bile çok fazla dikkat çeken, incelenen bir insanım. Jaguar gibi ekstra dikkat çeken bir şey de istemedim açıkçası ve sattım." 
     
     



 MAGAZİN 












</TEXT>
</DOC>
