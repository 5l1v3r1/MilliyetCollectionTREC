<DOC>
<DOCNO> 130940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/cemal.html </URL>
<DATE> 2003/01/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Başbakan Gül’e itidal tavsiyesi 
</HEADLINE>
<TEXT>

     Bu amaçla hükümetin barış inisiyatifi kullanmasına aklı başında kimse karşı değil. Fakat bu yapılırken ölçüyü kaçırmanın, olmadık hayallere dalmanın, zamanlama hataları yapmanın ve işi abartmanın tehlikelerine dikkat edilmesinden de yana aklı başında olanlar... 
     Aklı başında herkes, ekonominin hızla düze çıkmasından yana. Bunun için de geçen hükümet döneminde uygulanmaya başlamış olan ekonomik program’a devam edilmesi isteniyor, aksi halde bugüne kadar yapılmış olan fedakarlıkların bir kez daha boşa gitmesinden kaygı duyuluyor. Yine aklı başında herkes, enflasyon canavarından kurtulmak için gerekli yapısal reformlar’ın sürmesinden yana. 
     Aklı başında herkes, Kıbrıs’ta çözümden yana. 
     Aklı başında çoğunluk, Avrupa Birliği üyeliğinden yana. Ve bunun gerektirdiği demokratik hukuk devleti reformlarının gerçekleşmesi isteniyor. 
     Bir başka nokta 
     Bu açılardan AKP hükümetinin programı da olumlu. Kağıt üstünde yazılı olana, yapılan vaatlere aklı başında kimsenin fazla bir itirazı yok, başarı dilemekten başka... 
     Şu da biliniyor 
     Hükümet daha işin çok başında. Üstelik, çok çetin iç ve dış sorunlarla karşı karşıya olarak kolları sıvamış durumda. 
     Ancak işin başında da olsa, yeni hükümetin attığı ya da atamadığı bazı adımlar eleştirilere neden oluyor. 
     Bu da doğal. 
     Ekonomik programla ilgili gecikmeler, Irak politikasına ilişkin yalpalama veya reel politika’dan yoksun işgüzarlıklar, Kıbrıs konusundaki tereddütlerle hükümet içi bazı çok başlılık ve acemilikler neden eleştirilmesin ki 
     Bunda ne var 
     Üstelik, bu eleştirilerin büyük bir kısmı iyi niyetli ve yapıcı çizgiler taşıyor. Çünkü aklı başında çoğunluk, yukarıda özetlediğim konularda hükümetin başarılı olmasından yana. Ekonomide, Irak’ta, Kıbrıs ve AB’de hükümetin patinaj yapması arzu edilmiyor. 
     Bunun içindir ki 
     Başbakan Gül’ün dün partisinin Meclis Grup toplantısında yapmış olduğu konuşma yerli yerinde değildi. 
     Ayrıca, söylemi eskiydi. 
     Geçmiş tek parti dönemi başbakanlarını kürsüde görür gibi oldum. 1980’li yıllarda Turgut Özal’da sık sık şahit olduğumuz o kim ne derse desin üslubu ya da vız gelir tırıs gider havası... Arada bir celallenmesi... Partisinin Meclis Grubu’na bu arada selam çakıp basına aba altında sopa göstermesi... 
     Hiçbiri yeni değildi. 
     O bildik eski söylem yani... 
     Madem bu kadar güçlü, madem grubuna bu kadar güveniyor, o zaman kendini engelleyecek bir şey yok demektir. Başarı yollarını açmak kendi elinde. 
     O zaman en iyisi, Sayın Gül’e itidal tavsiye etmek... 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
