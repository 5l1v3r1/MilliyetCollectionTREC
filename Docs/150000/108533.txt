<DOC>
<DOCNO> 108533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur06.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SP'den son dakika atağı.. 
</HEADLINE>
<TEXT>

     SP, adaylık için Yüksek Seçim Kurulu'nun YSK 
     kararını bekleyen Necmettin Erbakan ve seçimlerde barajın yüzde 5'e indirilmesi için yasa teklifi verdi. 
     SP Genel Başkan Yardımcısı ve Rize Milletvekili Mehmet Bekaroğlu'nun imzasıyla TBMM Başkanlığı'na verilen yasa teklifinde, Seçim Yasası ve Seçimlerin Temel Hükümleri ve Seçmen Kütükleri Yasasında değişiklik yapılması öngörüldü. 
     Teklifin ikinci maddesinde, milletvekili seçilme hakkı önündeki engellerin azaltılarak, özellikle düşünce suçu dolayısıyla milletvekili seçilme yasağının kapsamı daraltılıyor. Teklifle, yasadan TCK'nın 312'inci ve 536'ncı maddeleri gereğince suç işleyenlerin affa uğrasalar dahi milletvekili seçilemeyeceklerine ilişkin hüküm çıkarılıyor. 
     
     TAYYİP ERDOĞAN'I DA ETKİLİYOR 

     Yase teklifinde, Milletvekili Seçimi Yasası'nın 11'inci maddesinin "affa uğramış olsalar bile" başlığıyla düzenlenen f bendinin, üçüncü ve dördüncü fıkraları kaldırılırken, ikinci fıkrası, "TCK'nın ikinci kitabının birinci babında yazılı, 158'nci ve 159'uncu maddeler hariç, suçlardan veya bu suçların işlenmesini aleni olarak tahrik etme suçundan mahkum olanlar" diye değiştirildi. 
     Yasanın, teklifle kaldırılması öngörülen üçüncü fıkrasında, "TCK'nın 312'inci maddesinin ikinci fıkrasında yazılı halkı sınıf, ırk, din, mezhep veya bölge farklılığı gözeterek kin ve düşmanlığa, açıkça tahrik etme suçlarından mahkum olanlar", dördüncü fıkrasında ise "TCK'nın 536'ncı maddesinin birinci, ikinci ve üçüncü fıkralarında yazılı eylemlerle aynı yasanın 537'nci maddesinin birinci, ikinci, üçüncü, dördüncü ve beşinci fıkralarında yazılı eylemleri siyasi ve ideolojik amaçlarla işlemekten mahkum olanlar" hükmü yer alıyor. 
     
     ÜLKE BARAJI YÜZDE 5 OLARAK DÜZENLENİYOR 

     Yasa teklifinde, seçmene milletvekili aday listelerinde tercih yapma hakkı tanınırken, tercih sisteminin işletilmesi için siyasi partilere seçim çevrelerinde milletvekili sayısının iki misli aday gösterme zorunluluğu getiriliyor. 
     Teklifte, seçim çevrelerinin en az yarısında adayların ön seçimle tespiti zorunluluğu da yer alıyor. 
     SP'li Bekaroğlu'nun yasa teklifinde, genel ve ara milletvekili seçimlerinde ülke barajının yüzde 10'dan yüzde 5'e indirilmesi de öngörüldü. 
     
</TEXT>
</DOC>
