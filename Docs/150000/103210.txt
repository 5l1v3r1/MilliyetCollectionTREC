<DOC>
<DOCNO> 103210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur12.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, kararını Ecevit'e bildirecek... 
</HEADLINE>
<TEXT>

     Türkiye bugün yapılacak iki kritik randevunun sonucunu bekliyor. 
     İlk randevu Başbakan Bülent Ecevit ile Kemal Derviş arasında saat 16 00'da... 
     Buluşmada ne konuşulacak, Derviş Ecevit'e bir teklifle mi gidecek 
     Bugün gündemi oluşturan Ecevit ropörtajının sahibi yazarımız ve Ankara Temsilcimiz Fikret Bila'ya göre, Deniz Baykal'ın açıklaması zamanlama açısından kötü oldu. 
     Fikret Bila'nın CNN Türk'te yaptığı açıklamalara göre, Derviş karşısında Deniz Baykal'ın açıklamalarına tepkili bir Bülent Ecevit bulacak. Ancak yine aynı Ecevit Derviş'e karşı farklı yaklaşıyor. Derviş'e bundan önce iki kez yaptığı "DSP'ye katıl" çağrısı da bunu gösteriyor. 
     Ecevit, Derviş'e DSP kapısını hala açık tutuyor. Ancak Kemal Derviş'in bir kez daha karar değiştirip DSP'ye geçmesi yakın bir olasılık olarak görülmüyor. 
     Buna karşılık Kemal Derviş, kararını kamuoyundan önce Bülent Ecevit'e iletecek. Ecevit'e olan saygısından dolayı kararını önce Ecevit'e açıklayıp danışacak. Derviş'in kararının da CHP'ye katılmak olduğu sanılıyor... 
     
</TEXT>
</DOC>
