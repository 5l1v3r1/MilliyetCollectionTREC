<DOC>
<DOCNO> 128710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yasam/yas06.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek parası uğruna canından oluyordu 
</HEADLINE>
<TEXT>

Karısının doğumu için ek iş olarak taksi şoförlüğüne başladı. Ama iki gaspçı 15 milyon lira için ensesinden bıçakladı 
     MUSTAFA KURTARAN 

     İstanbul’da bir yemek fabrikasının dağıtım aracında çalışan 25 yaşındaki Ümit Çalışkan, üç ay sonra dünyaya gelecek bebeğinin masraflarını karşılamak için akşamları da taksi şoförlüğü yapmaya başlamıştı. 
     Önceki gece İkitelli’de 34 TDN 85 plakalı aracına iki müşteri alan Çalışkan, Halkalı Toplu Konutları İkinci Etap yakınındaki Kavaklı mevkiine gelmişti ki, iki gaspçı bıçak tehdidiyle aracı durdurmasını istediler. Çalışkan’ın o saate kadar kazandığı 15 milyon lira ile cep telefonunu alana gaspçılar bununla da yetinmeyip genç taksiciyi ensesinden bıçakladı. Çalışkan direksiyona yığılırken saldırganlar olay yerinde kaçtı. 
     Bir güvenlik görevlisi tarafından görülen Çalışkan, bölgedeki diğer taksiciler tarafından İkitelli’deki Özel Batı Bahat Hastanesi’ne kaldırıldı. Ensesine üç bıçak darbesi aldığı belirtilen ağır yaralı Ümit Çalışkan hemen ameliyata alındı. 
     Eşinin saldırıya uğradığı haberini alan Esma Çalışkan 22 , hastaneye geldiğinde yakınları tarafından güçlükle sakinleştirdi. 
     
     



 YAŞAM 






















</TEXT>
</DOC>
