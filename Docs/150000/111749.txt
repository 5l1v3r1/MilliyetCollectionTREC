<DOC>
<DOCNO> 111749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo06.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ILHAN JESTI 
</HEADLINE>
<TEXT>

Teknik Direktör Şenol Güneş, Gürcistan maçına çağrıldığı halde gitmediği için sert bir dille eleştirdiği Beşiktaşlı futbolcuyu, Makedonya kadrosuna dahil etti ve kırgınlığı bitirdi 
     BİLAL MEŞE 

     "Sakatlığı bitti" 
     MİLLİ Takım Teknik Direktörü Şenol Güneş, Beşiktaşlı İlhan Mansız’ı da Makedonya maçı kadrosuna alarak büyük bir sürpriz yaptı. Gürcistan ile Trabzon’da oynanan karşılaşmanın da kadrosuna alındığı halde, gitmeyen ve Güneş’ten büyük tepki gören İlhan Mansız uzun süreli bir polemiğe neden olmuştu. Ancak milli hoca, son jesti ile kırgınlığı bitirdi. Şenol Güneş, kadroya alma gerekçesini "İlhan’ı, sağlık açısından sorunu olmadığı için dahil ettik" diye açıkladı. 
     
     "Basınla el sıkıştı" 
     POLAT Otel’de yapılan Milli Takım kampında adeta medya ordusu tarafından karşılanan yıldız golcünün, oldukça heyecanlı olduğu gözlendi. Geçtiğimiz hafta Beşiktaş’ın, Ümraniye Tesisleri’nde gazetecilerle gergin anlar yaşayan İlhan Mansız’ın, otel girişinde tüm medya mensuplarıyla el sıkışması dikkat çekti. Siyah - Beyazlı golcü, "Yeniden çağrılmam benim için büyük bir sürpriz oldu. Ancak buna çok sevindim. Ay - Yıldızlı formaya kavuşmak harika bir duygu" dedi. 
     



 SPOR 




























</TEXT>
</DOC>
