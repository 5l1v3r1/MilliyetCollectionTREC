<DOC>
<DOCNO> 120119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/yas05a.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sakarım" deyip geçmeyin 
</HEADLINE>
<TEXT>

Sürekli bir şeyler kırıp deviriyor, sakarlığınızdan yakınıp duruyorsanız, bir de göz tansiyonunuzu ölçtürmekte yarar var 
     NESLİHAN CUYAR 

     Ağrıya neden olmaz 
     BAZEN gözünüzün önündekini bile fark edemeyip tökezliyor, sürekli bir şeyler devirip duruyorsanız, sadece sakar olmayabilirsiniz. Halk arasında göz tansiyonu olarak bilinen "glokom", görme alanında daralma ve göz sinirlerinin tahribatına neden oluyor. Opr. Dr. Aydın Yuluğ, "Glokom genelde ağrıya neden olmadığı için çok sinsi ilerler. Erken dönemde tanı konması önemli" diyor. 
     
     Tedavide devam şart 
     GÖRME kaybının artmasıyla, hastanın etrafındaki herhangi bir nesneye daha sık çarptığını ya da önündeki engeli fark etmede güçlük çektiğini anlatan Yuluğ, şunları söylüyor "Hastalar, tedavi için verilen göz damlasını ömür boyu kullanmak zorunda. Ama genelde iyileştiklerini düşünüp bırakıyorlar. Bu çok yanlış. Orta yaşlı kişiler yılda bir kez kontrol yaptırmalı." 
     



 YAŞAM 
























</TEXT>
</DOC>
