<DOC>
<DOCNO> 140978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sondun14.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de kalça büyütme ameliyatları gün geçtikçe artıyor... 
</HEADLINE>
<TEXT>

p    ABD'de kalça büyütme ameliyatlarının sayısı gün geçtikçe artıyor. 
     Amerikan Estetik ve Plastik Cerrahi Birliği Başkanı Adrien Aiache, kadınların dudak kalınlaştırma, burun küçültme ve göğüs büyütmenin yanı sıra kalçalarını büyütmek için bıçak altına yattığını söyledi. 
     Kalça büyütme ameliyatı için 7000-9000 dolar aldığını belirten Aiache, ABD'de 2002 yılında toplam 614 kişinin kalçasını büyüttürdüğünü kaydetti. 
     Aiache, şarkıcı ve oyuncu Jennifer Lopez'in kalçasının medyada çok fazla konu edildiğini ve övüldüğünü, kadınların da bundan etkilendiğini ifade etti. 
     Amerikan Plastik Cerrahları Birliği Başkanı James Wells, artan talep nedeniyle internet sayfalarında kalça büyütme ameliyatları konusunda bilgi veren cerrahların sayısının arttığını söyledi. 
     Estetik cerrahları, kalça büyütme ameliyatlarına talebin daha da artacağını tahmin ediyorlar. 
     Kalça büyütme ameliyatlarında kalçaya, göğüs büyütme ameliyatlarında olduğu gibi silikon yerleştiriliyor. Ameliyattan sonra hastaya kompresyon kemeri takılıyor. Kalçanın iyileşmesi 1 ay kadar sürüyor. 
     





</TEXT>
</DOC>
