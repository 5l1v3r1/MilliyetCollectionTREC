<DOC>
<DOCNO> 140543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko22.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 165 puan arttı... 
</HEADLINE>
<TEXT>

p    İMKB Ulusal-100 Endeksi, 1. seansı, 165.38 puan artışla 10,294.26 puandan tamamladı. Hisse senetlerinin ortalama değer kazancı yüzde 1.63 olarak gerçekleşti. 
     Borsa, dünkü yüzde 12.49'luk sert düşüşün ardından, bugün dar hacimli de olsa yukarı yönlü bir hareket izledi. Seansa 10.96 puan artışla 10,139.82 puandan başlayan endeks, seansın ilk yarısını 139.31 puan artışla 10,268.19 puandan geçti. Endeks, seans içinde en yüksek 10,408.12 puanı gördü. 
     Seans kapanışında mali endeks 134.30 puan artışla 12,791.02 puana, sanayi endeksi 236.40 puan artışla 10,078.24 puana ve hizmetler endeksi 107.91 puan artışla 6,593.71 puana yükseldi. 
     Böylece, önceki kapanışa göre mali grup hisseler ortalama yüzde 1.06, sanayi grubu hisseler ortalama yüzde 2.40 oranında ve hizmetler grubu hisseler ortalama yüzde 1.66 oranında değer kazandı. 
     İşlem gören toplam 285 hisse senedinden 221'i değer kazanırken, 23'ü hisse senedi değer yitirdi. 41 hisse senedinin fiyatı ise değişmedi. 
     Seansta, 156 trilyon 280 milyar 858 milyon liralık işlem hacmi oluştu. 
     İş Bankası C , Yapı Kredi Bankası, Koç Holding, Sabancı Holding ve Garanti Bankası en yoğun işlem gören hisseler oldu. 

     
</TEXT>
</DOC>
