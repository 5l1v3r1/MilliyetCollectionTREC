<DOC>
<DOCNO> 115424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yazar/temelkuran.html </URL>
<DATE> 2002/10/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yeni başlayan sersemler için faşizm 
</HEADLINE>
<TEXT>

Birdenbire bir "BİZ" kurulur, "BİZ"in dışında kalmak "diğerleri"nin can güvenliğini tehdit etmeye başlar, korku yayılır ve diktatörler korku duygusunun üzerinde yukarıya, daha yukarıya tırmanır. Sonra ne olur, biliyorsunuz işte İnsanlar ölür 
     Giderek daha çok insan, vatansever olmanın sadece elini kalbinin üstüne koyup Tanrı’nın hizmetinde bir ulusa bağlılık yemini etmekten daha fazla bir şey olduğunu anlıyor. Giderek daha çok insan, hayatta kendinden daha büyük bir şeye hizmet etmenin tam bir Amerikalı olmanın parçası olduğunu anlıyor." ABD Devlet Başkanı Bush’un 15 Ağustos 2002’de yaptığı konuşma metni. Türkçesi, Aktüel Dergisi’nin internet yazarı Şahin Artan’ın yazısından alınmıştır. 
     Bir lider "hayatta kendinden büyük bir şeye hizmet etmek" dedi mi, orada zınk diye duracaksın Böyle büyük, kutsal, göreve çağırır tarzda konuşmalar başladığı zaman konuşanı derhal enseleyeceksin. Çünkü ne zaman bir lider, "kendinden büyükötür, "hizmet etmekötir, "Amerikalı veya Türk veya Alman, fark etmez olmakötır, efendim "birlik olmakötır gibi lafları bir arada kullandı mı bela geliyor demektir 
     Zira -çok affedersiniz- faşizm böyle bir dil ile kurulur. Sizden daha büyük, kutsal bir şey vardır, siz ona hizmet edeceksinizdir, hizmet etmezseniz hain olursunuz, hemen ardından da beter olursunuz. Bu konuda şüphelenmek mümkün değildir zira kapının hemen arkasında, aslında kimsenin ne olduğunu tam bilemediği bir TEHLİKE vardır O yüzden herkes sıkı sıkı el ele tutuşup "birlik ve beraberlik" içinde, çıt çıkarmadan, "vatanının ülkesi ve milletiyle bölünmez bütünlüğünü" savunaraktan ve falan ve filan... 
     
Sersemleri sürüklemek      Dünya geri dönmeye başladı demiştik geçen yazılarda. İnsanlığın, Nazi döneminden sonra bir daha faşizm görmek istemediği için 2. Dünya Savaşı’nda işlenen insanlık suçları için Nürnberg Mahkemeleri’ni kurduğunu söylemiştik. Bir gün, ABD’nin "Teröre Karşı Savaş" adı altında yaptığı keyfi saldırıları için de bir mahkeme kurulacağını eklemiştik. Enteresandır, yazının ertesi günü TRT 2’de "Nürnberg Mahkemeleri" filmi yayınlandı. Alman Hava Kuvvetleri Komutanı Goering’in yaptığı konuşma, "Bush ne yapmaya çalışıyor " sorusunun cevabı gibiydi 
     "Çiftliğin birinde yaşayan zavallı bir sersem neden hayatını savaşta tehlikeye atmak istesin ki Ama insanları sürükleyip götürmek basit bir iştir. Yapmanız gereken tek şey, onlara saldırıya uğradıklarını söylemek ve pasifistleri vatansever olmamakla, ülkeyi saldırı karşısında savunmasız bırakmakla itham ederek etkisizleştirmektir. Bu her ülkede aynı sonucu verir." 
     Burada hem Bush’un yukarıdaki konuşmada vatanseverliğin "pasif" bir iş olmadığını söyleyen konuşmasını hem de savaş istemeyen Demokratları "Amerikan insanının güvenliğini düşünmeyen pasifistler" olarak suçladığını hatırlatmak gerekir 
     Ayrıca "Nürnberg Mahkemeleri" filminde, Goering’in bir Amerikalı askerin "Hitler’e nasıl bu kadar yetki verdiniz " sorusuna yanıtı da -enteresandır- şöyleydi 
     "Çok basit. Amerikan başkanlık sisteminin aynısını uyguladık " 
     Kapıdaki belanın faşizm olduğunu kanıtlamak için daha denecek bir şey var mı 
     
İşi başından aşkın adam      Faşizm "Tehlike var " dili ve "el ele tutuşalım" mantığı itibarıyla, son derece bulaşıcı, yapış yapış bir durumdur. Ayakkabının altına yapışan sakız misali, bir kere topluma bulaştı mı artık kurtulmak mümkün değildir. Bu sebepten olacak, geçen haftanın Time, Newsweek ve The Economist dergilerinin kapakları Bush’un başlattığı "büyük emellere hizmet etmek" fikri üzerine kuruluydu. Bali’deki patlama ile birlikte, sanki böyle kutsal bir görev varmışçasına "Bush şimdi nereye saldırMALI " sorusunu soruyordu. Irak mı, Endonezya mı, yoksa Kuzey Kore mi olsun Dergilerdeki Bush dünyayı terörden, kötülükten ve tehlikelerden temizlemeye çalışan "işi başından aşkın", iyilikten iyiliğe koşan adamdı. Bilhassa Newsweek dergisindeki kapak yazısı bu faşizmin bulaşıcı dili bakımından enteresandı 
     "Bush, Irak’a savaş ilanını zorlarken El Kaide ve Kuzey Kore’den yeni tehditler geliyor. BİZ bütün bu cephelerde savaşabilir miyiz " 
     Bu "BİZ" ne peki Gazeteciler de orduya katılmışçasına, ön cephe neferiymişçesine "BİZ" demeler nereden çıktı 
     Ama işte ayakkabıya yapışan faşizm budur. Aniden bir "BİZ" kurulur, "BİZ"in dışında kalmak can güvenliğini tehdit etmeye başlar, korku yayılır ve diktatörler böyle bir korku duygusunun üzerinde yukarılara, daha yukarılara tırmanır. Sonra biliyorsunuz işte İnsanlar ölür n 
     
     







Elemtere fiş, kem gözlere şiş... 


Şike oturum 


Baykal ve Erdoğan 


Tayyip’le Baykal’dan iyi bir başlangıç 


Ilık bal damlaları 


Avcı 


Derviş, Bahçeli’yi nasıl gülümsetmiş 


Baykal ve Erdoğan Arena’ya 19’uncu yüzyılda çıksalardı... 


Göz, katarakt, ofsayt, beleş... 


AKP - CHP, koalisyon provası 


Sol seçmenin kumar oynama lüksü var mı 


Yeni başlayan sersemler için faşizm 


Haklar sınırlı 


Piyasalar AKP’yi benimsedi, sorun kalmadı’ denebilir mi 


Bağrıma taş basarım demokrasi adına susarım 


Yerel yönetimi de seçmiş olacağız 


</TEXT>
</DOC>
