<DOC>
<DOCNO> 114387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yazar/sazak.html </URL>
<DATE> 2002/10/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP, "Truva atı"mı 
</HEADLINE>
<TEXT>

     ABD’nin saygın siyasi gazetesi The Washington Post, bir hafta içinde AK Parti ve Tayyip Erdoğan’ı konu alan iki makale yayımladı. 
     Türkiye’de 28 Şubat deneyiminin ışığında askerlerin olası AKP iktidarına bakışını değerlendiren iki makale de benzer mesajı içeriyor 
     Bush yönetimi seçimle işbaşına gelecek Müslüman demokrat partinin kuracağı ılımlı hükümete destek olmalıdır.’ 
     Washington çıkışlı bu yorumlar, 1983’te 12 Eylül rejiminin, siyasi yasaklarla’ bir devlet partisi oluşturup, MDP’nin önünü açarken Özal’ın partisi ANAP’ın hiç hesapta olmayan şekilde iktidara yükselişine ABD desteğini’ çağrıştırıyor. Turgut Özal’ın seçim öncesinde siyasi kazaya uğramaması’ için ABD yönetiminin Ankara’ya yaptığı kimi telkinlerin dış basında yer aldığı anımsanacaktır. 
     The Washington Post editörlerinden Jackson Diehl geçen hafta Türkiye’ye geldi ve edindiği izlenimleri gazetesine yazdı. Askerlerin büyük çoğunluğunun AKP’nin bir Truva atı’ olduğuna inandığı belirtilerek şöyle deniliyor Büyük olasılıkla yanılıyorlar, Erdoğan hükümeti, seçim kampanyasında söz verdiğini yapmaya çalışır. Yani, demokrasiyi genişletmeye... Bu, Bush yönetiminin de desteklemesi gereken bir attır.’ 
     Truva atı, AKP. 
     The Washington Post’ta geçen hafta çıkan Harvard John F.Kennedy Enstitüsü’nden Grenville Byford imzalı yazıda Erdoğan’ın liderliğini askerlerin tehdit’ olarak algıladığı savunularak, müdahale’ olasılığından söz ediliyordu 
     AK Parti seçimleri kazanıp bir hükümet oluşturursa Erdoğan başbakan olamasa bile arkasında önemli güç olacak. AKP yasayı değiştirebilirse Tayyip Erdoğan başbakan olabilir. Bütün bunlar generalleri kızdıracak. Bu zıtlaşma daha ileriye gidebilir. Bu iş Türkiye’nin yakın tarihinde ilk olmayacak bir askeri darbeye varabilir.’ 
     Kuşkusuz bu çok ileri ve haksız bir yorum. 
     Seçimle iş başına gelmiş partinin adı ne olursa olsun 21’inci yüzyıl Türkiyesinde iktidarların oy yerine darbeyle’ el değiştirmesini kimse içine sindiremez. 
     28 Şubat, postmodern darbe’ olarak tarihe geçti. 
     Kapatılan Refah Partisi’nin genç kadroları’ eski liderden kopup, kendilerini yenilediler ve değişim’ sloganıyla seçime giriyorlar. 
     AKP’yi Truva atı’ olarak nitelemeden önce, 5 yılda Erdoğan ve arkadaşlarını iktidar seçeneği’ haline getiren Türkiye gerçeklerine, halkı yoksullaştıran düzene ve merkez’i çökerten kadrolara bakıp onları eleştirmek gerekmiyor mu CHP’ye geçen Derviş de kolayını buldu, AKP’ye oy vereceğim diyenlerin önemli bölümü şeriat istiyor’ diye seçmeni korkutuyor. 
     Bu ülkede laik çoğunluğun oyları anketlerde AKP’ye çıkan yüzde 30’ların altında mı 
     Madem yarış AKP, CHP arasında... Baykal - Derviş ikilisi 3 Kasım’da ipi önde göğüsleyecek başarıyı göstermelidir. Yoksa Politbüro’yu Meclis’e sokmak yetmez CHP seçime asılmalıdır 
     
     







İsmail Cem ve sol 


I love you hakem 


Ecevit’ten Bush’a Artık karar ver 


Tayyip’in oyunuyla AKP’nin mektubu... 


Irak kavşağında 


Çok acele ucuz kana ihtiyaç var 


Öğretmen atamaları kafa karıştırdı 


Amcaya mesaj... 


Açıklamayan namerttir 


AKP, "Truva atı"mı 


Yeni yoksulluk ve değişen sosyal politika 


Halkımız çantacılar’ı seçmeye mahkum 


Atını atladı ve gitti 


</TEXT>
</DOC>
