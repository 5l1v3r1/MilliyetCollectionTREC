<DOC>
<DOCNO> 112797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/siyaset/siy06.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanlar zirvede buluşacak 
</HEADLINE>
<TEXT>

     İSTANBUL Milliyet 

     Ekonomik İşbirliği Teşkilatı 7. Devlet Başkanları Zirvesi, Cumhurbaşkanı Ahmet Necdet Sezer’in ev sahipliğinde bugün Çırağan Sarayı’nda yapılacak. Pakistan Devlet Başkanı General Pervez Müşerref toplantı için dün Türkiye’ye geldi. Müşerref, dün akşam Harp Akademileri Komutanlığı’nda konferans verdi. Müşerref konuşmasında, verdiği konferansta, Pakistan’da gerçekleştirilen seçimler, Keşmir sorunu ve Afganistan konularını ele aldı. Genelkurmay Başkanı Orgeneral Hilmi Özkök, Emekli Org. Hüseyin Kıvrıkoğlu ve üst düzey komutanların da katıldığı konferansta konuşan Müşerref’in, Irak konusunda yorum yapmaması dikkat çekti. Müşerref, "Türkiye her zaman güvendiğimiz bir dostumuz. Her koşulda Türkiye’nin yanındayız" dedi. 
     
     Aliyev de geldi 
     Azerbaycan Cumhurbaşkanı Haydar Aliyev de, toplantı için "Teşkilatın önündeki meseleleri müzakere edeceğiz. Geçen zirveden bugüne kadar olanları değerlendireceğiz" dedi. 
     Toplantı için İran Devlet Başkanı Muhammed Hatemi, Afganistan Devlet Başkanı Hamit Karzai, Tacikistan Devlet Başkanı İmamali Rahmanov ile Özbekistan Meclis Başkanı Erkin Halilov da dün İstanbul’a geldi. 
     



 SİYASET 






















</TEXT>
</DOC>
