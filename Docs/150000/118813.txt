<DOC>
<DOCNO> 118813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun02.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Usame Bin Ladin kaygısı 
</HEADLINE>
<TEXT>

     Suudi asıllı terörist Usame bin Ladin'in El Cezire televizyonunda yayınlanan ses bandında ABD'yi yine tehdit etmesi, Washington'da yeni terör kaygısına yol açtı. 
     Ses bandını inceleyen istihbarat uzmanlarının çoğunluğunun, bunun bin Ladin'in orijinal ses kaydı olduğu görüşüne vardığını belirten medya kuruluşları, ABD yetkililerinin bantın yayınının zamanlamasıyla ilgili iki fikir ortaya attığını belirtti. 
     Buna göre, bazı istihbarat uzmanları, bin Ladin'in, yeni terörist saldırılar için yandaşlarına talimat verdiği kaygısını dile getirirken, diğer uzmanlar, Suudi teröristin amacının, taraftarlarının moralini yükseltmek olabileceğini savundular. 
     Başkan George W. Bush, konuyla ilgili bir soruyu kısaca yanıtlarken, "Bu bandı son derece ciddiyi alıyoruz" dedi. 
     





</TEXT>
</DOC>
