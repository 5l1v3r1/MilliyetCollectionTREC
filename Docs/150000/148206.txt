<DOC>
<DOCNO> 148206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko06.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye yatırımımız sürecek’ 
</HEADLINE>
<TEXT>

Savaşa rağmen Türkiye’deki yatırımını sürdüren Merloni, tüm Avrupa’ya ihraç edilecek yeni buzdolabını Manisa’da üretecek 
     EBRU SUNGUR Venedik 

     Beyaz eşya sektöründe Ariston ve Indesit markalarıyla faaliyet gösteren Merloni Elettrodomestici’nin CEO’su Andrea Guerra, Manisa’daki buzdolabı fabrikasına yatırım yapmaya devam edeceklerini, savaşın ve krizlerin planlarını etkilemediğini söyledi. Yeniden yapılandırılmış Ariston markası ve yeni ürünlerin tanıtım toplantısının ardından soruları yanıtlayan Guerra, "Türkiye her zaman kalbimizde. Manisa’daki fabrikamızda yeni kombi buzdolaplarını üreteceğiz. Geçen yıl Merloni 107 milyon euro k r etti. Bunun yüzde 3’ü Türkiye’den geldi" diye konuştu. 
     1996-1998 arasında Merloni Türkiye’nin Genel Müdürü olan Guerra, "Türkiye çok dinamik, dengeler hızla değişiyor. Türkiye bir yöneticinin iyi ya da kötü olduğunu daha iyi değerlendirdiğimiz bir yer" dedi. 
     
Ariston eve davet ediyor      Merloni, Ariston markasını yeniden yapılandırmak ve yeni ürünler için 100 milyon euroluk yatırım yapıyor. Evde geçirilen zamanın kalitesini artırmayı amaçlayan Ariston’un hedefi Avrupa liderliği. Yeni ürünler arasında gürültüyü 10 desibel azaltan çamaşır makinaları, yiyeceğin ömrünü dört kat uzatan buzdolapları, yıkama süresini yarıya indiren bulaşık makinaları var. Barkod okuyan ürünler ise iki yıl içinde pazara sunulacak. Bu çamaşır makinaları üzerine konulan giysinin barkodunu okuyarak nasıl yıkanacağı bilgisini veriyor. Fırınlar ise yiyeceğin barkoduna göre pişirme önerisinde bulunuyor. 
     


SİYASET 


















</TEXT>
</DOC>
