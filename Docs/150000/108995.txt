<DOC>
<DOCNO> 108995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/soneko01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt petrol yataklarını korumak için alarmda... 
</HEADLINE>
<TEXT>

     Kuveyt'in, Irak'a karşı savaş olasılığının artması üzerine, bu ülkeden gelecek bir saldırıya karşı petrol yataklarını korumak üzere alarma geçtiği bildirildi. 
     Kuveyt Enformasyon Bakanı ve Petrol Bakan Vekili Şeyh Ahmed el Fahd el Sabah, ''bölgede savaş istemediklerini, geçmiş deneyimlerinin ışığında petrol yatakları için kaygı duyduklarını'' söyledi. 
     Japonya'nın Osaka kentinde devam eden ''Uluslararası Enerji Konferansı''na katılan Şeyh Ahmed, ''savaş olursa, savaşla birlikte bir krizin de olacağını'' söyledi. 
     ''Irak'ın bütün komşularının olası her durum için kendilerini hazırladıklarını'' belirten Şeyh Ahmed, ''Kuveyt'in de br olağanüstü durum planının hazır olduğunu, ancak olayların gidişinin bu planı uygulamayı gerektirmemesini umduklarını'' belirtti. 
     Irak, 1990-91 Körfez Savaşı sırasında Kuveyt'in bazı petrol kuyularını ateşe vermişti. 
     





</TEXT>
</DOC>
