<DOC>
<DOCNO> 118316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur24.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli kadın, kendisini taciz eden kişiyi sokak ortasında öldürdü 
</HEADLINE>
<TEXT>

     Çorum'un Bayat İlçesi'nde bir kadın, kendisini taciz eden ve çocuğunu öldürmekle tehdit eden kişiyi, sokak ortasında av tüfeği ile vurarak öldürdü. 
     Alınan bilgiye göre, evli olan Yeliz Şahin'in evine gelen Mehmet Gerçek, zorla içeri girmek istedi. İçeri alınmayan Mehmet Gerçek, çocuğunu öldürmekle tehdit ettiği Şahin'i kaçıracağını söyledi. 
     Bunun üzerine evde bulunan otomatik av tüfeğini alan Yeliz Şahin, ateş açarak Mehmet Gerçek'i kovalamaya başladı. Mehmet Gerçek de, kaçarken üzerinde taşıdığı tabanca ile ateş açtı. Bu sırada, ayağı takılan Gerçek yere düştü. Yeliz Şahin, yere düşen Mehmet Gerçek'i, kafasına 2 el ateş ederek öldürdü. 
     Olay sonrası polise teslim olan Yeliz Şahin, ifadesinde Mehmet Gerçek'in kendisini 3 aydır rahatsız ettiğini, birlikte olmazsa çocuğunu öldürmekle tehdit ettiğini söyledi. 
     Yeliz Şahin sorgusunun ardından çıkarıldığı nöbetçi mahkeme tarafından tutuklandı. 
     





</TEXT>
</DOC>
