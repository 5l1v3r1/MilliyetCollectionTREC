<DOC>
<DOCNO> 132122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/spo07.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
BUYRUN ŞÖLENE 
Dünya Ralli Şampiyonası yarın Monte Carlo’da başlayacak. Takımlar yeni otomobilleri ve yeni pilotlarıyla bu sezon ilk kez gövde gösterisi yapacak 
     14 etap yapılacak 
     ANTALYA’NIN da takvime dahil olmasıyla bu sezon Türkiye için ayrı bir önem taşıyan Dünya Ralli Şampionası Monte Carlo’da yarın start alıyor. Kar, çamur, asfalt zeminlerde 14 etaplı soluk kesen maratonun ilk ayağı olan Monte Carlo Rallisi’nin 71.’si, 22 - 26 Ocak’ta gerçekleşecek. Dünya’nın en eski rallisi olma özelliğini taşıyan rallide takımlar, yeni otomobilleri ve yeni pilotlarıyla bu sezon ilk kez görücüye çıkacak. 
     
     Zorlu zeminler 
     DAR virajlı asfalt dağ yollarında gerçekleşecek sezonun ilk yarışında, tecrübeli pilotlar zaman zaman kar ve buzla kaplı zeminlerde de mücadele verecek. Geçen sezon Sebastien Loeb Citroen , Tommi Makinen Subaru ’in önünde bitirdiği yarışta aldığı cezayla ikinciliğe razı olmuştu. Rallide yeni puanlama sistemi de ilk kez uygulanacak, altı yerine sekiz takım puan alacak. 7 fabrika takımından Mitsubishi, bu yıl yarışmayacak. 
     
     Zorlu zeminler 
     DAR virajlı asfalt dağ yollarında gerçekleşecek sezonun ilk yarışında, tecrübeli pilotlar zaman zaman kar ve buzla kaplı zeminlerde de mücadele verecek. Geçen sezon Sebastien Loeb Citroen , Tommi Makinen Subaru ’in önünde bitirdiği yarışta aldığı cezayla ikinciliğe razı olmuştu. Rallide yeni puanlama sistemi de ilk kez uygulanacak, altı yerine sekiz takım puan alacak. 7 fabrika takımından Mitsubishi, bu yıl yarışmayacak. 
     
Peugeot’da hedef 2004      PEUGEOT, Türkiye pistlerine girişini bir sezon sonraya bıraktı. Peugeot Otomotiv Pazarlama A.Ş. Genel Müdürü Pierre - Louis Colin, Türkiye’deki konumun, böyle bir atılım için uygun hale geldiğini düşündüklerini belirterek, "Ancak WRC taşınması ağır bir yük. Dünya Ralli Şampiyonası’nın da Türkiye’ye gelmesiyle yükümüz daha da ağırlaştı. Planlarımızı 2004’e bıraktık. Üstelik Türkiye’de farklı kategorilerde de yarış kovalamayı düşünüyoruz" dedi. 
     
Pirelli’den piyango      2002 Yarış sezonunda Otomobilsporları’na Türkiye’nin ilk gezici Yarış Servis Organizasyonunu Atölye Kazaz’la pistlere taşıyan Pirelli, bu yıl da bir ilke imza atmaya hazırlanıyor. Geçmiş yıllarda sadece fabrika takımlarını ve şampiyon sürücüleri destekleyen Pirelli, 2003 yılında Pirelli lastikleriyle yarışan tüm sürücülere Bonus Schem’e girmeleri halinde yüzde 10 indirim sağlarken, gruplarında birinci olacak sürücülere de 4’er Pirelli yarış lastiği hediye edecek. 
     
F1’e yeni makyaj FIA İngiltere’deki toplantıda Formula 1 kurallarında önemli değişikliklere gitti. Tasarrufa yönelik yeni kurallar bu sezondan itibaren uygulanacak 
     Telemetre kalktı 
     ULUSLARARASI Motorsporları Federasyonu FIA , İngiltere’de yaptığı Yönetim Kurulu Toplantısı’nda bir çoğu yeni sezondan itibaren uygulanmak üzere Formula 1 kurallarında önemli değişiklikler yaptı. Alınan yeni kararlar içinde en önemlisi 2004 yılında devreye girecek ve telemetre sisteminin kalkmasıyla takımlarla pilotların yarış sırasındaki bağlantıları kesilecek. Bunun yanı sıra otomobilden verilerin takımlara gitmesi de engellenecek. 
     
     Yedek oto yasak 
     YENİ kararlara göre takım başına en fazla iki otomobil teknik kontrole alınacak. Takımlar artık yarışlarda yedek otomobil bulunduramayacak, bulundursa bile kullanamayacak. Ayrıca sıralama turlarının ardından tüm otomobiller kapalı parka alınacak, teknik elamanların müdahale etmelerine izin verilmeyecek. 2004 yılından itibaren otomobillerin arka kanatları standart olacak. Takımların hepsi tek bir fren üreticisinin sağladığı frenleri kullanacak. 
     
Peugeot yine iddialı      SERHAN ACAR 

     Son 3 yıldır markalar şampiyonluğunu kazanan, pilotu Marcus Gronholm ile 2000 ve 2002 pilotlar şampiyonluğu unvanını da elde eden Peugeot’da 2003 için çok önemli değişiklikler yok. Takımla ilgili belki de en önemli haber, takımın 4 yıl için yaptığı, yeni ana sponsorluk anlaşması. Artık yıllardır alıştığımız Gümüş Kurşunları’ izleyemeyeceğiz. Bu sene yarışacak olan 206 WRC’ler, daha önce Mitsubishi’de görmeye alıştığımız kırmızı beyaz renklere bürünecekler. Takımın yaptığı bu anlaşmanın yıllık 50 milyon dolar değerinde olduğu söyleniyor. Bu açıdan bakıldığında, zaten son 3 senedir çok üstün olan Peugeot takımının bu sene de hakimiyetini sürdürmesi çok zor olmayacak. Uzun bir aradan sonra Dünya Ralli şampiyonası’na 1999 yılı ortasında geri dönen Peugeot, 206 WRC ile katıldığı 48 rallinin 32’sinde podyuma çıkmayı başardı. Bu 3,5 senelik süre zarfında Peugeot pilotları 20 galibiyet, 20 ikincilik ve 10 üçüncülük elde ederlerken, Fin pilot Marcus Gronholm 2000 ve 2002 yılı pilotlar şampiyonluğunu kazandı. Peugeot, Markalar şampiyonası’nı da son 3 yıldır şampiyon olarak tamamlıyor. Son derece başarılı olan Peugeot takımı, 2002 sezonunda yapılan 14 rallinin 9’unu ilk iki sırada bitirmiş ve rahat bir şekilde şampiyonluğa ulaşmıştı. Takımın pilotlarında 2003 için bir değişiklik yapılmadı. 2002’de 5 ralli kazanan son dünya şampiyonu Marcus Gronholm, 2001 yılının dünya şampiyonu Richard Burns 14 rallinin tamamına katılırken özellikle kaygan zeminlerde çok başarılı olan Harri Rovanpera 9 toprak ve asfalt ustası Gilles Panizzi 5 asfalt ralliye katılacak. 
     
2003 Dünya Ralli Şampiyonası Takvimi Tarih Ülke Ralli 22 - 26 Ocak Monaco Monte Carlo Rallisi 05 - 09 Şubat İsveç Uddeholm İsveç Rallisi 26 Şubat - 02 Mart TÜRKİYE Türkiye Rallisi 09 - 13 Nisan Yeni Zelanda Yeni Zelanda Rallisi 07 -11 Mayıs Arjantin Arjantin Rallisi 04 - 08 Haziran Yunanistan Acropolis Rallisi 18 - 22 Haziran Güney Kıbrıs Kıbrıs Rallisi 23 - 27 Temmuz Almanya Adac Rallisi 06 - 10 Ağustos Finlandiya Neste Rallisi 03 - 07 Eylül Avustralya Telstra Rallisi 01 - 05 Ekim İtalya San Remo Rallisi 15 - 19 Ekim Fransa Korsika Rallisi 22 - 26 Ekim İspanya Katalunya Rallisi 05 - 09 Kasım İngiltere Galler Rallisi      
     
Takımlar, pilotlar ve co-pilotlar PEUGOT PEUGEOT 206 WRC 1 - MARCUS GRONHOLM - TIMO RAITUAINEN 2 - RICHARD BURNS - ROBERT REID 3 - HARRI ROVANPERA - RISTO PIATILAINEN FORD FORD FOCUS WRC 4 - MARKKO MARTIN - MICHAEL PARK 5 - FRANCOIS DUVAL - JEAN MARC FORTIN 6 - MIKKO HIRVONEN - JARMO LEHTINEN SUBARU SUBARU IMPREZA WRC 7 - PETTER SOLBERG - PHIL MILLS 8 - TOMMI MAKINEN - KAJ LINDSTROM HYUNDAI HYUNDAI ACCENT WRC 10 - ARMIN SCHWARZ - MANFRED HIEMER 11 - FREDDY LOIX - SVEN SMEETS SKODA SKODA OCTAVIA WRC 14 - DIDIER AURIOL - DENIS GIRADUET 15 - TONI GARDEMEISTER - PAAVO LUKANDER CITROEN CITROEN XSARA WRC 17 - COLIN MCRAE - DEREK RINGER 18 - SEBASTIEN LOEB - DANIEL ELENA 19 - CARLOS SAINZ - MARC MARTI      
     
Birliğin gücü      MÜMTAZ TAHİNCİOĞLU TOMSFED Başkanı 

     Dünya Ralli Şampiyonası organizasyonumuz "Türkiye Rallisi"ndeki geri sayım hızlı bir şekilde devam ediyor. şampiyona takvimine dahil olmamızın ardından, tarafımıza verilen 3 aylık kısa süre gerçekten zamana karşı yaptığımız bir yarış oldu. Deyim yerindeyse ralliyi, pilotlardan önce ülke ve federasyon olarak ilk biz koşuyoruz diyebiliriz. 
     Niye böyle oldu WRC’de uluslararası standartları belirleyen FIA’nın Uluslararası Otomobil Federasyonu normal şartlarda bu takvime dahil olan bir ülkeye verdiği hazırlanma süresi standart olarak 9 ay öncesidir. Ancak Türkiye’nin KenyaSafari Rallisi yerine şampiyonaya girmesi, bu seneye mahsus olmak üzere takvimdeki dengeleri koruma gereğini gündeme getirince, 3 aylık bir hazırlık süresinin bizlere bildirilmesi neden oldu. Bu dev organizasyonu elde etmenin sevincini yaşarken, ortaya çıkan bu durum federasyon olarak bizleri gerçekten çok zor bir döneme soktu. Yaşadığımız, organizasyonun hazırlığında etkili olan tüm birimler için gerçekten bir şoktu. Ancak kısa bir süre içinde atlatmayı başardık. 
     Birliğin ve dayanışmanın gücü kısa zamanda bir takım ruhu oluşturmayı başardı. Türkiye tüm hızıyla, en güç şartlarda bile bu işin altından kalkabileceği mesajını verdi. Ankara’da bağlı bulunduğumuz Bakanlığımız, Gençlik ve Spor Genel Müdürlüğümüz, Turizm Tanıtma Genel Müdürlüğümüz, ilgili tüm birim ve kuruluşlar Karayolları, Sivil Savunma, Telsiz Genel Müdürlüğü, Türk Telekom, Ulaştırma, Bayındırlık, Orman Bakanlığı ve Harita Genel Komutanlığı , Antalya’da başta valimiz olmak üzere, Kemer Kaymakamlığı, Kemer Belediyesi, Kumluca Kaymakamlığı, Kumluca Belediyesi, İstanbul’daki GSGM il Müdürlüğümüz ve desteklerini esirgemeyen tüm resmi ve özel kuruluşlarımıza gönülden teşekkür ediyorum. 
     Tüm bu olumlu gelişmelerin paralelinde organizasyona ilişkin ilginin ve merakın arttığını da ifade etmek istiyorum. Ancak bu noktada değerli basınımıza küçük bir uyarı yaparak, akreditasyon konusunda sürenin çok azaldığını ve 23 Ocak’tan sonra yapılacak başvuruların değerlendirmeye alınamayacağını hatırlatmak istiyoruz. Ayağımıza gelen bu dev yarışı izlemek için mevcut prosedürü bir an önce tamamlamanız dileğiyle. 
     



 SPOR 
























</TEXT>
</DOC>
