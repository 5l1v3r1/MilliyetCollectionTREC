<DOC>
<DOCNO> 115595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sondun13.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Rus uçağı kaçırıldı" söylentisi 
</HEADLINE>
<TEXT>

     "Rus havayollarına ait, Moskova'dan hareket eden bir yolcu uçağının kaçırıldığı" haberi yalanlandı. 
     Rusya Acil Durumlar Bakanlığı tarafından yapılan açıklamada, ''uçak kaçırma olayından haberimiz yok, her şeyin yolunda olduğuna inanıyoruz'' denildi. 
     Moskova-Perm seferini yapan uçaktan kaçırılma sinyali alındığı haberi, uçağın mürettebatı tarafından da yalanlandı. 
     İnterfaks ajansı, hava kontrol kaynaklarına dayandırdığı haberinde, kaçırma sinyali alındığı bilgisinin gelmesinin hemen ardından bu bilginin, mürettebat tarafından yalanlandığını bildirdi. 
     İtar-Tass ajansı, uçağın, Moskova'dan Urallar'daki Perm kentine giderken kaçırıldığını duyurmuştu. 
     





</TEXT>
</DOC>
