<DOC>
<DOCNO> 100922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/bila.html </URL>
<DATE> 2002/08/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş’ten ilk işaret 
</HEADLINE>
<TEXT>

     Kemal Derviş, dün de temas trafiği en yoğun bakandı. Orman Bakanı Nami Çağan, Devlet Bakanı Fikret Ünlü, eski bakan Ercan Karakaş, Derviş’in dünkü ziyaretçileri arasındaydı. İş güvencesi yasa tasarısının yarattığı duyarlı ortamda, TİSK Başkanı Refik Baydur’un Derviş’le olan randevusu yoğunluk gerekçesiyle iptal edildi. 
     Kemal Derviş’in ne yapacağına dönük ilk işaret dün danışmanı Oya Ünlü’den geldi. Oya Ünlü, dün memuriyet niteliğindeki danışmanlık görevinden istifa etti. Milletvekili adayı olacak memurların istifa etmeleri için dün son gündü. Ünlü’nün istifası Derviş’in siyasete gireceğinin ilk işareti olarak değerlendirildi. 
     Oya Ünlü ile dün yaptığımız görüşmede, siyasete girip girmeyeceğini sorduk. Yanıtı şöyle oldu 
     "Sayın Derviş ile birlikte hareket edeceğim. Milletvekili adayı olabilirim de, olmayabilirim de... Sayın Derviş’in danışmanı olarak da çalışmaya devam edebilirim. Ancak, milletvekili adayı olmak için de, seçimlerden sonra yeniden danışmanlık görevini sürdürebilmem için de istifa etmem gerekiyordu. Aday olmak için 11 Eylül’e kadar süre var. Bu süre içinde de Sayın Derviş ile çalışmalarımı sürdüreceğim." 
     Ünlü’nün bu yaklaşımı Derviş’in yakın gelecekteki muhtemel hareket tarzı hakkında da fikir veriyor. 
     Derviş ile dün görüşen siyasilerin de paylaştığı bu fikir şöyle özetlenebilir 
     "Derviş, henüz kesin kararını vermiş durumda değil. Ancak, en yakın danışmanının memuriyetten istifa etmesi Derviş’in de siyasete girme eğilimi taşıdığını gösteriyor. Derviş de bakanlıktan ayrılabilir. Ancak, 11 Eylül’e kadar bir partiye girmeden çok arzu ettiği ittifak ortamının oluşması için çaba gösterebilir. Ayrılmasından hemen sonra bir partiye girmesi beklenmemelidir. Hatta, aradığı koşulları bulamazsa siyasete girmeyip üniversiteye de dönebilir. Ancak, şu kesin ki, Derviş istifa etse de, ittifak için yoğun çabalarını sürdürecek." 
     
     ANAP da ittifaka katılabilir 
     "Yeni Türkiye Partisi’yle, Demokrat Türkiye Partisi’nin birlikte hareket etme kararı vermesi, Derviş’in YTP’ye katılmasını kolaylaştırır mı " 
     Yine yakın çevresinden bu soruya aldığımız yanıt da şu 
     "Bu tür ittifak belirtileri Derviş’i memnun ediyor. YTP - DTP’nin işbirliğine bir süre sonra ANAP da katılabilir. İttifak arayışlarını sürdüren Yılmaz da, Cem ve Bayar’la hareket edeceğini açıklayabilir. Böylece soldan ve liberal sağdan bir ortak platform ortaya çıkmış olabilir. Bu da Derviş’in kararını etkileyebilir." 
     Derviş’le görüşen siyasilerin ve yakın çevresinin yansıttığı bu havaya bakılırsa henüz kesin karar yok. Derviş’in ittifak için çabalarını sürdüreceği anlaşılıyor. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
