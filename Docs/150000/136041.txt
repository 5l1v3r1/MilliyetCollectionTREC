<DOC>
<DOCNO> 136041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yasam/yas01.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanı blöfü yakalattı 
</HEADLINE>
<TEXT>

İki hostesi rehin alan Durbak’ın planı, dinamit görüntüsü verdiği mumları söndürene kadar iyi’ işliyordu. Ancak saniyeli fitil elle söndürülemezdi 
     ÜMRAN AVCI - AYTEN GÖRGÜN ÖZEL 

     Malatya’dan Ankara aktarmalı olarak İstanbul’a gelen THY uçağında, yolcular indikten sonra iki hostesi rehin alan Ali İlker Durbak 28 , elinde bomba olduğunu göstermek için blöf yapınca kısa sürede etkisiz hale getirildi. Bir görgü tanığı, korsanın 10 saniyelik fitili yakıp eliyle söndürdüğünü söyledi. Ancak saniyeli fitil elle söndürülemezdi. Durbak’ın elinde bomba olmadığının anlaşılması üzerine İstanbul Emniyet Müdürü Hasan Özdemir operasyon kararı verdi. 
     
     Sayılı saniyeler’ 
     Tüm ihtimalleri dikkate alan tim, ayrıntılı bir plan yaptı. Fitili çakmakla ateşlemek 3 saniye alırdı. 10 santimetrelik fitilin yanma süresi ise 10 saniyeydi. Operasyonun 13 saniye içinde tamamlanması gerekiyordu. Bu sırada sivil bir görevli, kokpite girmiş, korsanın hareketlerini gözlemliyordu. Önce özel görüşme eğitimi alan bir başkomiser Durbak’ı telefonla ikna etmeye çalıştı. Ancak korsan gelen telefonları hosteslere verdi. 
     Operasyon başlar başlamaz girişler tutuldu. Tim görevlileri gürültüyle kapıları açtı ve sol koridordan yaklaştı. Yılda iki defa genel tatbikata katılan hostesler operasyonda zorlanmadı. Ani gürültüyle şoka giren korsanın elleri iki yana düştü. Şaşkınlıkla bir kez kendi etrafında döndü. Elindeki poşet yere düştü. İki polis hemen korsanın üzerine atladı ve elindeki çakmağı aldı. 
     
     Yalancının mumu 
     Kapının açılıp da korsanın etkisiz hale getirilmesi 7 saniye sürdü. 2 saniyede kapı açıldı, 3 saniyede korsana yaklaşıldı, 2 saniyede de etkisiz hale getirildi. Yere düşen poşetten yedi tane mum çıktı. Mumlar sarı k ğıtlarla çiçek demetlerinin içine yerleştirmiş, fitil süsü vermek için ip kullanılmıştı. 
     Korsanın annesi Lütfiye Durbak 50 ise tüm olanlar karşısında "Biz onu Moskova’ya evlenmeye gönderdik. O uçak kaçırmaya kalkıştı" dedi. 
     



 YAŞAM 














</TEXT>
</DOC>
