<DOC>
<DOCNO> 113787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani akıllanmıyor 
</HEADLINE>
<TEXT>

CNNTürk’te Kürdistan haritasından haberinin olmadığını söyleyen Barzani, Kürt devleti kurmak istiyoruz’ dedi. KYB lideri Talabani ise ılımlı Amacımız bağımsız devlet değil... 
     DIŞ HABERLER SERVİSİ 

     Kuzey Iraklı Kürt liderler Celal Talabani ile Mesud Barzani, dün birbirinin tersi açıklamalar yaptı. Kürdistan Yurtseverler Birliği KYB lideri Talabani, Kürdistan Demokratik Partisi Başkanı Barzani’nin aksine, bağımsız bir Kürdistan istemediklerini ve Kerkük’ün herkesin şehri olduğunu söyleyerek, Türkiye’nin endişelerini gidermeye çalıştı. 
     
     IRAK’IN BÖLÜNMESİNE KARŞIYIZ’ 
     CNN Türk’e konuk olan Talabani, bağımsız Kürt devleti ve Saddam sonrası Irak’la ilgili bir soruyu şöyle yanıtladı "Amacımız bağımsız bir devlet kurmak ve Irak’ı bölmek değil. Aksine, Irak’ın bölünmesine karşıyız. Hiçbir açıdan Türkiye’nin endişe etmesine gerek yok. Türkiye bağımsız bir Kürdistan’ın kurulduğunu görmeyecek. Biz birleşmiş, demokratik bir Irak, tek bir devlet istiyoruz. Ancak, yeni bir yapılanmaya gidilmeli. Bunu da parlamenter sistem, demokrasi, laik ve federal bir sistem üzerine inşa etmek istiyoruz. Federasyon sistemiyle ülkeler tekrar birleşebilir. Irak için de bu en uygun sistem olacaktır." 
     
     SADDAM DEVRİLSE BİLE...’ 
     Kerkük’ün Kürt devletinin başkenti olacağı haberleriyle ilgili de Talabani, "Kerkük Kürtler, Araplar, Türkmenler ve Asurilerin yaşadığı bir şehirdir. Kardeşliğin olduğu bir şehirdir. Saddam rejimi devrilse bile böyle bir şeyi düşünmüyoruz. Kerkük’le ilgili ortak stratejiyi benimsemeliyiz. Bunu Türkmen dostlarımızla tartışmaya da hazırız. Çünkü hassasiyeti anlıyoruz" dedi. 
     Barzani de yine CNN Türk’e, bağımsız bir Kürt devleti kurmak istediklerini, ancak şu anda buna güçleri olmadığını açıkladı. Şu anki koşullarda böyle bir oluşumun mümkün olmadığını ifade eden Mesud Barzani, Türkiye’nin tepkisinden çekinip çekinmediği sorusuna "Hiçbir şeyden korkmuyoruz" yanıtını verdi. 
     Barzani şu görüşleri savundu "Ancak koşullarnın değişmesi halinde bunu düşüneceğiz. Kerkük Kürdistan’ın başkentidir. Buradan vazgeçmeyeceğiz. Türkiye neden burayla ilgileniyor Bölgedeki Türk askerleri, görev sürelerinin bitiminde geri dönmeli." 
     
     GELİN, YERİNDE GÖRÜN’ 
     Barzani, ortaya çıkarılan haritalarla ilgili olarak Türk topraklarında gözleri olmadığını ileri sürerken, Türkmenlerin durumuyla ilgili olarak Türk parlamenterleri davet etti ve "Gelip her şeyi yerinde görsünler" çağrısında bulundu. 
     8. Cumhurbaşkanı Turgut Özal’ın girişimiyle Türkiye’nin verdiği "diplomatik pasaport"u Almanya ziyaretinde kullandıktan sonra iade ettiğini kaydeden Barzani, ABD’nin Irak’ı vurabileceğini, ancak Saddam’ın devrilmesinin zor olduğunu da kaydetti. 
     



 GÜNCEL 


























</TEXT>
</DOC>
