<DOC>
<DOCNO> 130263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/ekonomi/eko07.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigaradan 6.3 katrilyon vergi 
</HEADLINE>
<TEXT>

Geçen yıl sigaradan 4.5 katrilyon lira vergi toplayan devlet, bu yıl da tiryakilerden 6.3 katrilyon lira toplamayı hedefliyor 
     MERT İLKUTLUĞ İzmir DHA 

     Sigara tiryakileri devletin en önemli gelir kaynaklarından biri oldu. Tiryakiler geçen yıl devlete 4.5 katrilyon lirayı aşkın vergi ödedi. Emekli zamları ve bütçe açıkları nedeniyle ciddi kaynak arayışına giren AKP hükümeti, geçtiğimiz günlerde 6.2 katrilyon liralık yeni bir kaynak paketi açıkladı. 
     Pakete göre sigara ve içkide ÖTV Özel Tüketim Vergisi oranları yükseltilirken, bu artışla sigara ve içki fiyatlarına yüzde 20 zam yapılacak. Hükümet zamlarla 1 katrilyon 250 trilyon lira gelir elde etmeyi hedeflerken, 2002 yılı vergileri de sigara tiryakilerinin ne kadar büyük gelir kaynağı olduğunu gösteriyor. 
     Sigara içenler, perakende satış fiyatları üzerine eklenen ÖTV, KDV ve gümrük ile tütün fonları ile sigara satın alırken devlete anında vergi ödüyor. Sigara fiyatının yaklaşık yüzde 75’ini vergiler oluştururken, duman tiryakisi vatandaşlar, geçtiğimiz yıl devlete tam 4.5 katrilyon lira vergi ödedi. 
     Döviz kurlarında yıl içindeki değişimlere göre hesaplandığında da bu vergi miktarı 3 milyar doları geçiyor. Sigara kuruluşlarının son zamlardan ardından yaptığı çalışmaya göre devlete bu yıl tiryakilerin ÖTV ve KDV yoluyla vereği verginin yaklaşık 6 katrilyon 294 trilyon lira olması bekleniyor. 
     
Devlet 2001’de sigaradan 4.5 katrilyon vergi aldı Trilyon lira Firma ÖTV KDV Tütün ve gümrük fonu TEKEL 1.668 562 110 Philip Morris 1.239 267 105 Japon Tabacco 376 124 74 TOPLAM 3.283 953 289      
     ÖTV çatısı altında birleştirilen mera fonu, eğitim fonu gibi bütün fonlar ÖTV başlığıyla toplandı. Rakamlara üretici firmaların kurumlar, harçlar gibi vergileri dahil değil. 
     



 EKONOMİ 















</TEXT>
</DOC>
