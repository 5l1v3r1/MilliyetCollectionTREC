<DOC>
<DOCNO> 103236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/ekonomi/eko05.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’den Derviş’e taş İlk kez ayrıntılı bilgi aldık 
</HEADLINE>
<TEXT>

     Başbakan Yardımcısı ve MHP lideri Devlet Bahçeli, liderler zirvesi ve Bakanlar Kurulu toplantılarında sık sık tartıştığı Kemal Derviş’e yönelik eleştirilerini halefi Devlet Bakanı Masum Türker üzerinden sürdürdü. Bahçeli, ekonomi ile ilgili sunuş yapan Türker’e "Daha önce hiç bu kadar ayrıntılı bilgi verilmemişti, teşekkür ederiz" dedi. 
     
     BDDK’yı sordu 
     Bakanlar Kurulu’nda brifing veren Türker’i kutlayan Bahçeli, "Ayrıntılı ve samimi olarak bilgi verdiğiniz için size teşekkür ediyorum. Daha önceki bakanlar kurullarında ya da liderler zirvelerinde bu bilgiler verilmiyordu. Ayrıca sizden daha önce BDDK’ya ayrılan paraların miktarı, dış kaynakların nerelerde kullanıldığı konusunda da bilgi vermenizi talep ediyorum" dedi. 
     
     Avukatlık yasası 
     Kabinenin avukat bakanlarından olan Devlet Bakanı Tayfun İçli de toplantıda kamu avukatlarının durumuyla ilgili bir yasa tasarısını imzaya açtı. Tasarı ile kamu avukatlarının mali ve statü haklarının yeniden düzenlenmesi amaçlanıyor. 
     



 EKONOMİ 
















</TEXT>
</DOC>
