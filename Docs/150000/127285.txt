<DOC>
<DOCNO> 127285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo20.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kombine kartlara indirim... 
</HEADLINE>
<TEXT>

     Fenerbahçe Şükrü Saracoğlu Stadı'nın kombine kartlarında sarı-lacivertli kulübün yönetimi, yüzde 50 indirim yaptı. 
     Kulübün resmi internet sitesinde yapılan açıklamaya göre, maraton alt VIP ve maraton üst tribün, Telsim ve Migros açık tribün kombine kartları indirimli fiyatlarda 30 Aralık Pazartesi gününden itibaren yeni maraton tribünü içindeki satış ve hizmet ofisinden satışa sunulacak. 
     Maraton alt VIP ve üst tribün kombine kartlarının kredi kartına 1 peşin 4 taksit, Telsim ve Migros açık tribün kartlarının ise 3 eşit taksitle satılacağı bildirildi. 
     İndirimli maraton üst tribün kombine kartlarının peşin 350 milyon, vadeli 375 milyon lira, sezon başında 700 milyon liradan 4 milyar liraya kadar olan maraton alt VIP tribün biletlerini hepsinin yüzde 50 indirimli olarak ve açık tribün kartların da peşin 112.5 milyon, vadeli 125 milyon liradan satışa sunulacağı öğrenildi. 
     
     KAPTAN OGÜN'E TARAFTAR DESTEĞİ 

     Bu arada Fenerbahçe Futbol Takımı'nın kaptanı Ogün Temizkanoğlu'nun kaptanlığı bırakacağı biçiminde çıkan haberler üzerine sarı-lacivertli taraftarlardan deneyimli futbolcuya destek geldi. 
     ''www.fenerbahceninsesi.com'' adlı internet sitesinde halen sürmekte olan ''Ogün'nün kaptanlığı devam etmeli mi '' adlı ankete katılan 1519 taraftardan 1182'si Yüzde 78 ''Evet, devam etmeli'' dedi. 
     Ankete katılan sarı-lacivertli taraftarların 337'si ise Yüzde 22 ''Hayır, devam etmemeli'' olarak oy kullandı. 

     
</TEXT>
</DOC>
