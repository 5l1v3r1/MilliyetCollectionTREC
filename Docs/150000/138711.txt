<DOC>
<DOCNO> 138711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun12.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa "İkinci BM kararı ne gerekli, ne de yararlı olur" 
</HEADLINE>
<TEXT>

     Fransa, Irak'la ilgili ikinci BM kararının ''ne gerekli, ne de yararlı'' olacağını bildirdi. 
     Cumhurbaşkanı Jacques Chirac'ın sözcüsü Catherine Colonna, Chirac'ın Hırvatistan Devlet Başkanı Stipe Mesiç ile görüşmesinden sonra yaptığı açıklamada, ''Irak'taki denetim stratejisini bozarak savaşa yol açacak başka bir düşünceye dönmek için bugün bir gerekçe yok'' dedi. 
     Sözcü, Chirac'ın, Mesiç'e ''Fransa'nın denetimlere başarılı olması için şans tanımak istediğini'' söylediğini kaydetti. 
     Fransa Dışişleri Bakanı Dominique de Villepin de, Paris'in Irak'taki silah denetimleri ilerleme kaydettiği sürece yeni bir karara karşı olduğunu belirtmişti. 
     Irak konusunda hazırlanan Amerikan-İngiliz ortak karar tasarısının, bugün BM Güvenlik Konseyi'ne sunulması bekleniyor. 
     





</TEXT>
</DOC>
