<DOC>
<DOCNO> 129078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko16.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat miktar endeksi yüzde 6.22 arttı... 
</HEADLINE>
<TEXT>

     İhracat miktar endeksi, geçen yılın Ekim ayında bir önceki aya göre, yüzde 6.22 oranında, ithalat miktar endeksi de yüzde 7.44 oranında arttı. 
     Devlet İstatistik Enstitüsü'nün DİE ''Dış Ticaret Endeksleri 2002 Ekim Ayı Sonuçları'' açıklandı. 
     Buna göre, geçen yılın Ekim ayında, ihracat miktar endeksinde, bir önceki aya göre yüzde 6.22, bir önceki yılın aynı ayına göre de yüzde 14.08 artış görüldü. Endeks, 10 aylık ortalamalara göre yüzde 16.90, 12 aylık ortalamalara göre ise yüzde 17.93 oranında artış gösterdi. 
     İthalat miktar endeksi de, Ekim ayında, bir önceki aya göre yüzde 7.44, bir önceki yılın aynı ayına göre yüzde 30.16, 10 aylık ortalamalara göre yüzde 19.08, 12 aylık ortalamalara göre ise yüzde 8.72 oranında arttı. 
     Diğer taraftan 2002 yılı Ekim ayında, ihracat fiyat endeksi, bir önceki aya göre yüzde 0.62, bir önceki yılın aynı ayına göre yüzde 5.44 oranında artan bir seyir izledi. Endekste, 10 aylık ortalamalara göre yüzde 3.24, 12 aylık ortalamalara göre yüzde 3.67 oranında gerileme ise dikkati çekti. 
     İthalat fiyat endeksi ise bir önceki aya göre yüzde 0.40 oranında arttı. Endeks, 2001 yılının Ekim ayına kıyasla yüzde 6.02 oranında artarken, 10 aylık ortalamalara göre yüzde 3.22, 12 aylık ortalamalara göre de 3.74 oranında geriledi. 
     





</TEXT>
</DOC>
