<DOC>
<DOCNO> 148982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gunz1.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Musul da vuruluyor 
     DIŞ HABERLER SERVİSİ 

     Saddam Hüseyin’e bağlı Cumhuriyet Muhafızları’nın yeniden mevzilenmeye başladığı öne sürüldü. Musul kenti Amerikan uçaklarının saldırılarına hedef olurken, ABD tanklarının kente doğru ilerlediği belirtildi. Rejimin tamamen yıkılmadığını belirten yetkililer, Cumhuriyet Muhafızları’nın kuzeydeki Musul ve Tikrit’te toplandığını söylediler. 
     
     Dünyaya DHA duyurdu 
     DHA 

     Doğan Haber Ajansı ve CNN Türk ekibi, Kerkük’ün peşmergelerin eline geçişi ve hemen ardından yaşanan kargaşayı canlı yayınla dünyaya ilk duyuran yayın kuruluşları oldu. Videofon sistemiyle yapılan görüntülü yayını satın alan Reuters, dünyanın her tarafındaki televizyon kanallarına bu görüntüleri ulaştırdı. DHA, Türkiye’de videofonu kullanan ilk kuruluş. 
     
     Erdoğan kabul etmedi 
     ANKARA Milliyet 

     Başbakan Recep Tayyip Erdoğan, peşmergelerin Kerkük’e girmesinin ardından bölgedeki gelişmelere ilişkin bilgi vermek isteyen Irak Kültür ve Dayanışma Derneği Başkanı Abbas Türker’i yoğun programı nedeniyle kabul etmedi. Erdoğan özel kalem müdürü aracılığıyla, "Bu iş çözülecek" mesajı verdi. Bir grup Türkmen Başbakanlık çevresinde slogan attı. 
     


GÜNCEL 























</TEXT>
</DOC>
