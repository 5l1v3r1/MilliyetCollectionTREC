<DOC>
<DOCNO> 114380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yazar/bila.html </URL>
<DATE> 2002/10/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit’ten Bush’a Artık karar ver 
</HEADLINE>
<TEXT>

ABD’nin Kuzey Irak’ta çelişkili bir tutum sergilediğini belirten Başbakan Ecevit, Başkan Bush’u belirsizliği ortadan kaldırarak kesin karar vermeye çağırdı... 
     ABD’nin Irak’a müdahale konusunda izlediği politikayı çelişkili olarak niteleyen Başbakan Bülent Ecevit, Washington’un belirsizliği ortadan kaldırması gerektiğini vurguladı. ABD’li General Franks’in Genelkurmay’ı ziyaretinden sonra görüştüğümüz Başbakan Ecevit, ABD Başkanı Bush’u "karar vermeye" çağırdı ve şu değerlendirmeyi yaptı 
     
Türkiye arada kalıyor      Başkan Bush ve ABD yönetimi h l bir karar vermiş değil. Bir yandan sürekli askeri harek t havası veriyorlar, bir yandan da müdahale olmayabilir, daha karar vermedik, diyorlar. Bu çelişkili tutum en fazla Türkiye’yi olumsuz etkiliyor. Biz, arada kalıyoruz ve büyük baskı görüyoruz. Başkan Bush ve ABD yönetimi artık kararını vermeli ve bu belirsizliği gidermelidir. Bir yandan her an askeri müdahalede bulunabileceklerini belirtip bu yönde hazırlık yapıyorlar, bir yandan Bush, BM’de askeri müdahale bizim için son seçenektir, diyor. ABD artık ne yapacağına, ne yapmak istediğine karar vermelidir. 
     Başbakan Ecevit, ABD’nin Kuzey Irak’a ilişkin görüşleriyle aldığı tutumun da çelişkili olduğunu belirtti ve "Kürt devleti" oluşumuyla ilgili şöyle konuştu 
     ABD sivil veya askeri temsilcileriyle yapılan görüşmelerde Kuzey Irak’ta bir Kürt devleti kurulmasına karşı olduğunu söylüyor, ama gelişmelere baktığımızda, ABD’nin verdiği cesaretle Kuzey Irak’ta devletleşme yönünde adımlar atıldığını görüyoruz. Kuzey Irak’taki gelişmeler ABD’nin yönlendirmesi, koruması ve cesaretlendirmesiyle yapılıyor. Bu konuda da ABD söylediğiyle uyumlu davranmalıdır. Hem Irak’la, hem de Kuzey Irak’la ilgili olarak çelişkili bir tutum sergiliyor. Bundan en fazla Türkiye sıkıntı çekiyor. 
     
ABD cesaret veriyor      Başbakan Ecevit, IKDP lideri Barzani’nin Kürt devleti kurmak istedikleri, ancak bugün için bunu yapacak güçleri bulunmadığına ilişkin sözlerini ise şöyle değerlendirdi 
     Tabii, ABD’den aldıkları cesaretle bu tür açıklamalar yapıyorlar. Kendilerini güçlenmiş sanıyorlar. Ancak yanılıyorlar. Türkiye, böyle bir gelişmeye izin vermeyeceğini kesin olarak ortaya koydu. Bu gerçeğin farkında olmaları gerekir. 
     ABD Merkez Kararg hı Komutanı General Franks Ankara’dan ayrılırken, "Başkan Bush savaş konusunda henüz bir karar vermedi" derken, Başbakan Ecevit, "Bush artık kararını versin" mesajıyla, Ankara’nın tepkisini dile getirdi. 
     
     







İsmail Cem ve sol 


I love you hakem 


Ecevit’ten Bush’a Artık karar ver 


Tayyip’in oyunuyla AKP’nin mektubu... 


Irak kavşağında 


Çok acele ucuz kana ihtiyaç var 


Öğretmen atamaları kafa karıştırdı 


Amcaya mesaj... 


Açıklamayan namerttir 


AKP, "Truva atı"mı 


Yeni yoksulluk ve değişen sosyal politika 


Halkımız çantacılar’ı seçmeye mahkum 


Atını atladı ve gitti 


</TEXT>
</DOC>
