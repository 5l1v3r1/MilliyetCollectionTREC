<DOC>
<DOCNO> 127135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/ekonomi/eko06a.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfustan çok sigortalı var’ 
</HEADLINE>
<TEXT>

Başesgioğlu, 70 milyon nüfusa karşılık, birden çok sigortalılık nedeniyle sigortalı sayısının 82 milyon olduğunu söyledi. Başesgioğlu, Bu kurumlar sahipsiz değil, hesabını sorarız’ dedi 
     ANKARA Milliyet 

     Çalışma ve Sosyal Güvenlik Bakanı Murat Başesgioğlu, mükerrer sigortalılık nedeniyle 70 milyonluk nüfusa karşılık, 82 milyon sigortalı bulunduğunu belirtti. 
     TBMM Sağlık, Aile, Çalışma ve Sosyal İşler Komisyonu’nda konuşan Başesgioğlu, sosyal güvenlik kuruluşları açığının, yıl sonuna kadar 10 katrilyona ulaşacağının tahmin edildiğini bildirdi. Başesgioğlu, "Bu na sosyal güvenlik açığı’ demek tartışılır. En önemli neden, aktif-pasif dengesinin bozulması. Sistemin rehabilite edilmesi için çok da fazla zaman yok" dedi. 
     Sağlık giderleri konusunda hassas davranılacağını bildiren Başesgioğlu, "Kimse, bu kuruluşlar sahipsizdir, açığımızı buradan gideririz’ diye beklemesin. Tüm yolsuzluklardan tek tek hesap soracağız" dedi. 
     
     Hocasının elini öptü 
     AKP Trabzon Milletvekili Prof. Dr. Cevdet Erdöl, konuşmasına başlarken, üniversitedeki hocası, CHP Sivas Milletvekili Prof. Dr. Nurettin Sözen ile aynı komisyonda görev yapmaktan duyduğu heyecanı dile getirdi. Erdöl, "İzninizle, huzurunuzda hocamın elini öpmek istiyorum" diyerek hemen yanında oturan Sözen’in elini öptü. 
     



 EKONOMİ 






















</TEXT>
</DOC>
