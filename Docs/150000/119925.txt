<DOC>
<DOCNO> 119925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/gureli.html </URL>
<DATE> 2002/11/20/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kompartıman, lojman, konut 
</HEADLINE>
<TEXT>

     Milletvekilleri lojmanları bırakıp "halkın arasında" kiralayacakları evlerde oturacaklar ya, şamata şimdiden başladı. Bu "parlak fikir" halk dalkavukluğu mu, önemli tasarruf sağlayacak bir çare mi Milletvekili maaşları "az" bulunup kira yardımı yapılacaksa, astarı yüzünden pahalıya gelmeyecek mi Toplu halde tesettürlü görüntü vermeme hesabı mı var Her kafadan bir ses çıkıyor. 
     Neyse ne Zaten milletvekili ayrıcalıkları zaman zaman tartışma konusu olur. Makam arabasıyla bakan eşlerinin çarşıya gitmesi 1950’lerde şenlikli geyik muhabbetlerine yol açmıştı. 
     Milletvekili ayrıcalıklarına l940’lardan bir örnek Altan Öymen’in "Bir Dönem Bir Çocuk" kitabında Doğan Kitap, 2002 var. 
     Altan Öymen, babası Hıfzırrahman Raşit Meclis’e girdikten sonra ailece Ankara’dan İstanbul’a iki kez gidip geldiklerini anlatırken, "İkisinde de normal kompartımanlarda oturmuştuk. Herhalde gelenek öyleydi. Milletvekili kompartımanları milletvekilleri içindi ama, tüm aileleri için değildi" der ve şöyle devam eder 
     "Milletvekillerine yolculuklarında tanınan bu ayrıcalık, demokrasiye geçiş döneminde - haklı olarak - eleştirilen konulardan biriydi. Bir süre sonra kaldırılacaktı. Trenlerde, milletvekilleri için - önceden bildirmeleri şartıyla - gene de yer ayrılacaktı ama, özel kompartıman ayrılmayacaktı. 
     Peki, ayrıcalık kaldırılacaktı da sonradan ne olacaktı Milletvekilleri halk arasında yaşayıp, halkın oturduğu yerlerde oturmaya ve halkla birlikte seyahat etmeye alışacak mıydı 
     Bunun, aradan uzun yıllar geçtikten sonraki cevabı olumlu olmayacaktı. Milletvekilleri, tam tersine, sadece seyahatlerinde değil, resmi siteler içinde yapılan lojmanlarında ve çarşılarında halktan ayrı yaşamaya başlayacaktı ve asıl ona alışacaktı." 
     Sanki AKP’lilerin çıkışı Öymen’e malum olmuş. Ya da AKP’liler Öymen’in kitabından esinlenmiş diyesi geliyor insanın. 
     "Demokrasilerde çare tükenmez" ya, bakalım, bu lojman işinin sonu nereye varacak Dileriz, "Öymen’in milletvekili kompartımanları sonrasında belirttiği duruma benzer kıyaklıklarla ileride karşılaşmayız. 
     
Bir şiir      Yaşar Miraç’ın 40 yıllık şiir emeğini topladığı ve yayımlatmak için 9 yıl uğraştığı, bini aşkın şiirinin yer aldığı, büyük boy 824 sayfalık dev kitabı 1001 Şiir’den Bilim Sanat Galerisi yayını, 2002 Ekim minik bir alıntı 
     "kestane çiçekleri kar taneleri savrulmuş sokaklar boyunca dalgın ilkyaz güneşinden gölgeler yorgun yürür geçmişleri gelecekleri trenden inerken düşen gülüşü ak mendile sar uzaktan gelirsin günün birinde gözlerin arar portakal kabukları yakıldığında karlı yokuşlar ne güzel kokar akşamüstü gevşek bulutların ardından pembegelin geceye" 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
