<DOC>
<DOCNO> 139649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun18.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nato Genel Sekreteri "Irak'ta operasyon için karar alınmadı" 
</HEADLINE>
<TEXT>

     NATO Genel Sekreteri George Robertson, Irak'ta askeri operasyon için henüz karar alınmadığını belirtti. 
     Alman Focus dergisinin yarınki sayısında yayımlanacak açıklamasında, ABD Başkanı George Bush ile görüştüğünü söyleyen Robertson, ''Askeri operasyon için henüz karar alınmamıştır. ABD Başkanı George Bush bana, Irak'ın BM'nin 1441 sayılı kararına uygun olarak silahsızlanması durumunda savaşı istemediğini söyledi'' dedi. 
     Robertson, ''Savaş kararı, ne Washington'a, ne de New York'a bağlıdır, bu karar Bağdat'ın tutumuna bağlıdır. Saddam Hüseyin silahlarını imha etmeli ve bunu ispatlamalıdır'' ifadesini kullandı. 
     Sadece ABD ve NATO'nun Saddam Hüseyin'in tehdidi altında olmadığını, tehdit altında olanların BM ile tüm halklar olduğunu belirten Robertson, ''Eğer Saddam Hüseyin kitle imha silahlarına sahipse, bu silahların teröristlerin eline geçmeyeceğinin hiçbir garantisi yoktur. Gelecekte, kitle imha silahları ile terörizm arasındaki ilişki felaketler için çok büyük bir potansiyel oluşturacaktır'' diye konuştu. 
     





</TEXT>
</DOC>
