<DOC>
<DOCNO> 121914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/siyaset/siy01.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Kim kime tepki gösteriyor 
</HEADLINE>
<TEXT>

"Jet ziyaret" sorularına kızan TBMM Başkanı Arınç, "Yapılan yorumlardan utanç duyuyorum" dedi 
     ANKARA Milliyet 

     Türbanlı görüntüye tepki’ yorumlarına kızan TBMM Başkanı Arınç, Milliyet’in "komutanlar oturmadı" yolundaki iddiaları nasıl değerlendirdiği sorusuna, "Fotoğrafta da montaj mı yaptık" karşılığını verdi. TV haberlerinde "Komutanlar oturacak kadar bile kalmadı" yorumları yer alınca Arınç, Meclis’in fotoğrafçısına çektirilen resimlerin basına dağıtılmasını istedi. Fotoğraflarda Arınç gülümserken, komutanlar ise ciddi yüz ifadeleriyle dikkat çekti. 
     TİSK Başkanı Refik Baydur’u kabulünde yöneltilen sorulara sinirlenen Arınç, ziyareti şöyle özetledi 
     "Genelkurmay Başkanı ve kuvvet komutanları, Meclis Başkanı seçilmem dolayısıyla tebrik ziyaretinde bulundu. Tebriklerini kabul ettim. Ancak, MGK toplantısı olduğunu belirterek izin istediler. Ben de kendilerini uğurladım. Yapılan yorumlardan utanç duyuyorum. Ziyaretleri için kendilerine teşekkür ediyorum." Arınç, ziyaretin bu kadar kısa sürmesini bir tepki olarak algılayıp algılamadığına ilişkin soruya, "Kim kime tepki gösteriyor, bu nasıl sual" karşılığını verdi. 
     
     Eşimi götürmeyeceğim’ 
     CNN Türk’te de Taha Akyol’un sorularını yanıtlayan Arınç, Köşk’teki resepsiyonlara başörtülülerin gittiğini belirterek, "Bu sorunun çözülmesi lazım. Görevim gereği neyse, onu yapacağım. Gerginliğin tarafı olmayacağım, mutabakat sağlanana kadar eşimi götürmeyeceğim" dedi. 
     



 SİYASET 












</TEXT>
</DOC>
