<DOC>
<DOCNO> 129640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/ekonomi/eko02.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’nin hazırladığı vergi affı kumarhanecilere de yarıyor 
</HEADLINE>
<TEXT>

Maliye Bakanı Kemal Unakıtan’ı affeden Vergi Barışı Projesi, kumarhane patronları ve vergi yüzsüzlerine de kurtuluş kapısı açıyor. Kumarhaneci Lütfi Topal’ın varisleri ve Sudi Özkan, toplam 2.7 milyar doları bulan vergi borcunun 10’da birini ödeyip temize çıkacak 
     NEDİM ŞENER 

     Hükümetin 10 katrilyon lira kaynak’ beklentisi ile hazırlandığı Vergi Barışı Projesi’, Maliye Bakanı Kemal Unakıtan’ın da yargılandığı vergi kaçakçılığı suçlarını af kapsamına almakla, Maliye’ye milyarlarca dolar vergi borcu bulunan kumarhane krallarına da kurtuluş’ kapısı açıyor. 
     Vergi affı ile Kumarhane kralı’ Ömer Lütfi Topal’ın varisleri ile Sudi Özkan da toplam 2 milyar 718 milyon dolar olarak hesaplanan vergi borçlarına karşılık ancak 250 milyon dolar ödeyecekler. Böylece vergi borçlarının sadece 10’da biri tahsil edilecek ve sadece bu iki isme 2.5 milyar dolarlık bir kamu alacağı bağışlanmış olacak. Vergi affından yararlanacak olan Orhan Aslıtürk, Murat Demirel, Dinç Bilgin gibi isimler de borçlarının yaklaşık 10’da birini ödeyecekler. 
     Vergi alacaklarını tahsil etmek yerine, kaynak’ diye vergi affına sarılan hükümet, kumarhanecilerin ve diğer vergi kaçakçılarının milyarlarca dolarlık borcunu affetmeye hazırlanırken, bir yandan da içki ve tütünlü mamüllerindeki Özel Tüketim Vergisi’ni artırarak 1 katrilyon 250 trilyon lira gelir elde etme peşine düştü. 
     
     Topal’ın borcu 2 milyar dolar 
     Maliye Hesap Uzmanları Kurulu’nun 1993 - 1996 yıllarına ilişkin olarak hazırlanan binlerce sayfa raporla vergi aslı, gecikme faizi ve cezası olarak toplam 2 milyar dolara yakın borcu hesap edilen Ömer Lütfi Topal’ın yakınlarının ödeyeceği verginin 150 milyon doları geçmeyeceği belirtiliyor. İncelemeyi yapan uzmanlardan aldığımız bilgiye göre bazı yıllara ilişkin raporlarla ilgili davalar halen sürerken, bazı yıllar ise mahkemeler tarafından red edildi. 
     Bu nedenle af ile birlikte Topal ailesinin hesap edilen toplam borcunun 1 milyar 850 milyon dolarının tahsil edilemeyeceği belirlendi. Birçok dosyası yargı aşamasında olan Topal ailesinin 2002 yılı sonu itibarıyla kesinleşen vergi borcu ise 100 trilyon lirada kaldı. 
     
     100 milyon dolar öderse... 
     Karayipler’deki St. Martin Adası’nda yaşayan ve Bulgaristan’da da kumarhaneleri bulunan Sudi Özkan’ın şirketleri üzerinde 1995 - 1998 yıllarına ilişkin yapılan incelemede, toplam 718 milyon dolar vergi aslı gecikme faizi ve cezası hesaplandı. İncelemeyi yapan uzmanlara göre bu borcun tamamı hakkında tahsil kararı çıksa dahi hükümetin af kapsamında alabileceği toplam para 100 milyon dolar ile sınırlı kalacak. 
     Sudi Özkan’ın 718 milyon dolarlık toplam borcu içinde şirketlerine ait bır kısım borçlar vergi dairelerince kesinleştirildi. Özkanlar Elektronik’in 76 trilyon, Özkanlar Turizm’in 51 trilyon, TGİ Turistik Gazino’nun 23 trilyon, Leisure Investment’in 16 trilyon ve TGİ Deniz Kıyıları’nın 9.5 trilyon lira olmak üzere toplam vergi borcu 175 trilyon lira. Bu arada Özkan’ın yurtdışındaki bazı kumarhanelerini satarak uzun süredir çıkmasını beklediği vergi affından yararlanacağı bildirildi. 
     
Jet Fadıl’ 3.5 trilyonla kurtuluyor      İki yıllık hapis cezası yargıtay tarafından onanan Fadıl Akgündüz ise hem holdingi hemde şahsı adına toplam 31.8 trilyon vergi borcu bulunuyor. Aftan yararlanması durumunda tahsil edilebilecek tutarın ise 3.5 trilyonla sınırlı kalacağı belirtiliyor. Öte yandan 60 trilyon vergi borcu nedeniyle Maliye ile başı dertte olan Dinç Bilgin’in de çıkması için beklediği af sonucunda önemli ölçüde bir yükten kurtulacağı bildirildi. Bilgin’den Maliye’nin alabileceği tutar ise 18 ay vadede 9 trilyonu bulmayacağı belirtiliyor. 
     
Kumarhane patronları da yakayı kurtaracak Adı Vergi borcu Af sonrası tahsil edilebilecek tutar Sudi Özkan 718 milyon dolar 100 milyon dolar Ömer Lütfi Topal 2 milyar dolar 150 milyon dolar Fadıl Akgündüz 31.8 trilyon TL 3.5 trilyon TL Dinç Bilgin 60 trilyon TL 8 Trilyon TL Murat Demirel 6.6 Trilyon TL 900 Milyar TL Orhan aslıtürk 150 Trilyon TL 20 Trilyon TL      
     'Vergi borcu', merkezi denetim elamanları ve vergi dairelerinin kesinleştirdiği rakamları, 'af sonrası tahsil edilebilecek tutar' ise denetim uzmanlarının Vergi Barışı Projesi esaslarına göre hesap ettikleri tahmini tutarları yansıtıyor. 
     Ömer Lütfi Topal ve Suudi Özkan'ın vergi borçları ile ilgili rakamlar, hesap uzmanlarının raporlarında, o günkü kurdan dolar bazında borç miktarını ifade ediyor. 



 EKONOMİ 




















</TEXT>
</DOC>
