<DOC>
<DOCNO> 108176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/magazin/amag.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nez, bu gidişle pavyona düşer’ 
</HEADLINE>
<TEXT>

Eski menajeri Esen Açılmış, hayli ağır konuştu Nez, Bursa’da seviyesini ortaya koydu pavyon kültürüne alıştı 
     DENİZ ALTUNTAŞ 

     BURSA’DAKİ bir gece kulübünde sahneye çıkan ve şerefine şişelerce şampanya patlatılan Nez’in bu hali, eski menajeri Esen Açılmış’ı kızdırdı. Nez’in Rumeli Hisarı’ndaki üç konserinin gelirinden kendisine ödemesi gereken parayı da alamadığını belirten Açılmış, şunları söyledi "Üç konserinde de bilet satamadılar. Eş, dost çağırıp konser alanını doldurdular. Bursa’da sahneye çıkmakla seviyesini ortaya koydu. Pavyon kültürüne alışmışa benziyor. Böyle giderse üç yıl sonra Adana’daki pavyonlara düşer. Oysa bizle çalışırken İstanbul sosyetesinin en seçkin kişilerinin karşısına çıkıyordu. Giderek kalitesini düşürüyor." 
     
     Q kızları, taklit değil’ 
     NEZ’İN ayrılmasından sonra yaptığı dans ve vokal yarışmasından üç kızla Q Girls grubunu kuran Esen Açılmış, "Nez’e yaptığım her şeyi onlara da yapıyorum. İşe yeni başlamalarına rağmen iyi gidiyorlar. Bazı insanlar tarafından küçümseniyorlar. Albüm çıktığında Nez’in taklidi olmadıklarını gösterecekler" dedi. Q Girls grubunun 26 Eylül’de "Tecbuca Featuring Q Girls" isimli albümü 26 Eylül’de Doğan Music Company dağıtımıyla piyasaya sürülecek. Grup 28 Eylül’de Maslak Venue’den başlayacak Türkiye turuna çıkacak. 
     



 MAGAZİN 















</TEXT>
</DOC>
