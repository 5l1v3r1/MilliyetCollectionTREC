<DOC>
<DOCNO> 111014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sontur06.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Kasım seçimleri nedeniyle 4 Kasım'da okullar tatil mi 
</HEADLINE>
<TEXT>

     3 Kasım 2002 Pazar günü yapılacak milletvekili genel seçimleri dolayısıyla ertesi gün okulların tatil edilip edilmeyeceğine, valilikler karar verecek. 
     Yetkililer, özellikle büyük şehirlerde nüfusun yoğun olduğu bölgelerde, okullarda kurulan sandıkların toplanmasının ve temizlik işlerinin ertesi güne sarkabileceğine işaret ederek, bu durumda okulları tatil edilmesi kararını valiliklerin alacağını bildirdiler. 
     Ankara Milli Eğitim Müdür Vekili Onur Kaya da seçimin ertesi günü Başkent'in özellikle merkezi ilçelerinde, okulların tatil edilmesi için girişimde bulunacağını bildirdi. 
     Bazı merkezi okullarda oy sayma işleminin uzadığını, okulların temizliğinin tamamlanamadığını ifade eden Kaya, ayrıca, oy sayma işlemlerinde birçok öğretmenin görev yapacağına işaret etti. Kaya, bu nedenle sıkıntı yaşanmaması için okulların tatil edilmesi gerektiğini söyledi. 
     





</TEXT>
</DOC>
