<DOC>
<DOCNO> 110694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo01.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HAPİSE GİRERDİM 
</HEADLINE>
<TEXT>

Beşiktaş’ın Fransız golcüsü Nouma, internette "www.forzabesiktas.net"e konuk oldu, taraftarlarla chatleşti, "Futbolcu olmasam muhtemelen şimdi ya cezaevinde olurdum ya da gangster" dedi 
     BEŞİKTAŞ’IN haşarı yıldızı Pascal Nouma dün "www.forzabesiktas.net" internet sitesinde Siyah - Beyazlı taraftarlarla buluştu. Yoğun ilgiyle karşılaşan yıldız oyuncu, çarpıcı açıklamalar yaptı. İşte Pascal’dan inciler 
     
     - Futbolcu olmasaydım, herhalde hapishanede olurdum, ya da gangster. 
     - Lucescu’ya da Scala’ya da saygım var. Scala ile sık sık konuşuyoruz. Onun kafasına telefon attım. O yüzden telefonum aklında kayıtlı 
     Marsilya’da sorun neydi sorusuna 
     - Sorun yoktu. Sadece Başkan O..... çocuğuydu. 
     Ankara’da sahaya giren taraftara 
     - İyi ki girdin. Bak, takım galip geldi. Söz, ilk gol attığım forma senin. 
     - Altı ay oynamadım. Şu an futbolu yeni öğreniyormuş gibiyim. 
     - Taraftar olsam, en çok Ahmet Dursun’u desteklerdim. 
     - Beşiktaş için en fazla ölürüm... 
     - Beşiktaş için seve seve stadda yatarım. 
     - Sinirli değilim, fevriyim. 
     - Sarajevo maçına bilerek gitmedim. Çünkü taraftar sadece bana tezahürat yapıyor. Kıskançlık olsun istemedim. 
     - Futbolu hala sevmiyorum, ama artık nefret ederek oynamıyorum. 
     Hepimiz zenciyiz tezahüratı için 
     - Olağanüstü 
     - Beşiktaş’ın oynadığı maçların hepsi evimde var ve Fransa’dayken hep onları izledim. Eşim kasetleri atmak istedi, ona Bunları atarsan beni de atmış olursun’ dedim. 
     - Nez’i dinliyorum. 
     - Eskiye oranla daha sakinim. Çünkü hep içime atıyorum, ama birgün patlar. 
     - Thomas’ı saha dışında bekliyorum. 
     - Sadece cumartesi geceleri çıkıyorum. Herhalde bana benzeyen birisi dolaşıyor geceleri. 
     
Tura yolculukUEFA Kupası ilk tur maçında Sarajevo ile İstanbul’da 2-2 berabere kalarak hayal kırıklığı yaratan Beşiktaş tura kilitlendi. Lucescu, "İşi bitireceğiz" şeklinde konuştu 
     UEFA Kupası’nda yarın Sarajevo ile rövanş maçına çıkacak olan Beşiktaş’da herkes tura kilitlendi. Siyah-Beyazlı takımın teknik patronu Mircea Lucescu, rakipten on gömlek üstün olduklarını dile getirdi. Rumen hoca, "Tur geçilecek" dedi. Menajer Sinan Engin ise, "Bizim için onur maçı olacak. Herkes gerçek kimliğini bu maça yansıtmak zorunda. Böyle bir takıma elenmek ayıp olur. Çünkü Beşiktaş, Sarajevo’dan on gömlek daha üstünbir takım" ifadelerini kullandı. 
     SİYAH-Beyazlı ekibin tecrübeli kaptanı Tayfur, güçlerini iyi bildiklerini söyledi. Başarılı oyuncu, "Bizim için çok kritik maç olacak. Turu geçeceğiz, başka yolu yok" yorumunu yaptı. Gol yollarındaki büyük umut Ahmet Dursun da iddialı konuşurken, "100. yılımızda, ilk turda elenmek bize yakışmaz. Beşiktaş’ın ismi bile Sarajevo’ya yeter. Bu onur maçından hep birlikte yüzümüzün akıyla çıkacağız. Kendimizi affetireceğiz" diye konuştu. 
     
Kartal ile uçacaklar      BEŞİKTAŞ, Bosna’ya Karakartal’ isimli özel uçakla gidecek. Kayı Group bünyesindeki Sky Havayolları’na ait uçağa Beşiktaş amblemi de yerleştirildi. Başkan Serdar Bilgili, Sky Havayolları Yönetim Kurulu Başkanı ve Beşiktaş Kulübü Kongre Üyesi Talha Görgülü ile anlaşma imzayalarak, bir ilke daha imza atmayı başardı. 
     
Yasakçı Başkan      BEŞİKTAŞ Kulübü Başkanı Serdar Bilgili, kendisini sürekli eleştiren gazetecilerin Sarajevo’da takımla birlikte aynı otelde kalacaklarını öğrenmesi üzerine küplere bindi. Bilgili’nin isteğiyle yazılı ve görsel medyanın başka otele kaydırılması hem tepkiye neden oldu, hem de büyük şaşkınlık yarattı. 
     
Altyapıda devrim      ALTYAPI Sorumlusu Fikret Orman, bir futbolcunun kulübe maliyetinin 8 milyar olduğunu belirtip bundan sonra PAF ve genç takım hariç tüm altyapı sporcularından aylık 40 milyon lira aidat alacaklarını açıkladı. Orman, futbol okullarına hem İstanbul hem de Türkiye genelinde yenilerinin ekleneceğini de söyledi. 
     



 SPOR 






























</TEXT>
</DOC>
