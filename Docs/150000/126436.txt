<DOC>
<DOCNO> 126436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur20.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da işsiz koca dehşeti... 
</HEADLINE>
<TEXT>

     Adana'da, işsiz olduğu bildirilen kişi, bir yıldır ayrı yaşadığı eşini işyerinde 8 yerinden bıçaklayarak yaraladı. 
     Emniyet Müdürlüğü yetkililerinden alınan bilgiye göre, olay Mavi Bulvar'daki Cennet Modaevi'nde meydana geldi. Salim K. 47 , bir yıldır ayrı yaşadığı ve kendisinden boşanmak için dava açan eşi Cennet K.'nın 44 işyerine gelerek tartışmaya başladı. Tartışma sırasında Salim K, ayrı yaşadığı eşini üzerinde taşıdığı bıçakla 8 yerinden bıçaklayarak yaraladı. 
     Olaydan sonra Salim K, firar ederken Cennet K. da Adana Numune Hastanesi'ne kaldırıldı. Cennet K, ameliyatının ardından gazetecilere, kocasıyla bir yıldır ayrı yaşadıklarını ve 6 ay önce de kocasının oturdukları evi sattığını anlattı. 
     Cennet K, şöyle konuştu 
     ''İşyerime gelir gelmez bana saldırdı. Üzerindeki bıçağı çıkartarak vurmaya başladı. Bizi sürekli tehdit ediyordu. Biri üniversitede okuyan 3 çocuğuma terzilik yaparak zorlukla bakıyordum. Çocuklarımla bir olup kendisi hakkında boşanma davası açtım. 2 gün sonra da ilk duruşmamız vardı.'' Yetkililer, firar eden Salim K'nın yakalanmasına çalışıldığını, soruşturmanın sürdürüldüğünü söylediler. 
     





</TEXT>
</DOC>
