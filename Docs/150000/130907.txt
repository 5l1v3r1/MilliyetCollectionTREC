<DOC>
<DOCNO> 130907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/spo02.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haim Revivo Aslan yolunda 
</HEADLINE>
<TEXT>

Yönetimle anlaşmaya varan İsrailli yıldızın yarın Galatasaray’a imza atması bekleniyor 
     SARI - Lacivertli kulüple FIFA’lık olan Revivo sonunda yönetimle uzlaşmaya vardı. FIFA’dan bonservisini alamayan ve "Tek taraflı karar veremeyiz. Fenerbahçe’nin de savunmasını isteyeceğiz" cevabı üzerine tekrar Futbol Şube Sorumlusu Sadettin Saran ile bağlantıya geçen İsrailli oyuncuya Galatasaray’a gitmesi için vize çıktı. 
     REVİVO’NUN sözleşmesini feshetmeyi kabul eden Fenerbahçe yönetimi, bu oyuncuya sadece 500 bin dolar ödeyecek. İsrailli yıldıza özel bir madde de konulmayacak. Başkan Aziz Yıldırım’ın "İstediği yere gidebilir" dediği Revivo’nun, bonservisini bir iki gün içinde aldıktan sonra prensipte anlaştığı Galatasaray’a imza atacağı belirtildi. 
     
     Kurnaz değil akıllı adamım’ 
     TEKNİK Direktör Oğuz Çetin, kendisi hakkında yapılan eleştirilerden rahatsızlık duymadığını söyledi. Çetin, "Kurnaz değil, akıllı bir adamım. Hakkımda konuşulan her şeyi ciddiyetle dinlerim. Asla duymamazlıktan gelmem. Kendime göre değerlendiririm" ifadesini kullandı. 
     SARI - Lacivertli takımın hocası, hatalarını anlatan her görüşe itibar ettiğini de sözlerine ekledi. Beşiktaş maçının kendileri için final havası taşıdığını da söyleyen Çetin, "Yeni transfer bu derbide oynayamayacak. Sakatlarımız da çok. Ama ne olursa olsun kazanmalıyız" dedi. 
     
     Rüştü’ye büyük onur 
     ULUSLARARASI Futbol Tarihi ve İstatistikleri Federasyonu, Fenerbahçe’nin milli kalecisi Rüştü Reçber’i 2002 yılının en iyi 3. kalecisi olarak gösterdi. Rüştü 99 puan toplarken, Bayern Münih’in file bekçisi Oliver Kahn, 316 puanla ilk sırayı aldı. Değerlendirmede Real Madrid’in genç kalecisi Iker Casillas ise 101 puanla ikinciliği elde etti. 
     
     İkinci rakip PSV 
     EFES Cup Futbol Turnuvası’nın ilk maçında Werder Bremen’i 5-1 mağlup eden Fenerbahçe bugün ikinci sınavını Hollanda’nın güçlü temsilcisi PSV Eindhoven’a karşı verecek. Antalya Atatürk Stadı’nda saat 20.00’de başlayacak karşılaşmayı Show TV naklen yayınlayacak. 
     
     



 SPOR 



























</TEXT>
</DOC>
