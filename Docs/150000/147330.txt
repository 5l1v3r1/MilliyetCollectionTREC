<DOC>
<DOCNO> 147330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur04.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper liselerin kontenjanları belirlendi... 
</HEADLINE>
<TEXT>

     Milli Eğitim Bakanlığı MEB , yabancı dil ağırlıklı liselerin süper liseler , 2003-2004 eğitim-öğretim yılı kontenjanını 61 bin 830 kişi olarak belirledi. 
     Gelecek öğretim yılında, toplam 794 yabancı dil ağırlıklı lise veya genel liselerin bünyesindeki bölümlere yerleştirilecek öğrenciler için Ağustos 2003'de kayıt alınacak. 
     Başvurular il milli eğitim müdürlüklerine yapılacak. Süper liselere başvurabilmek için ilköğretim okullarından mezun ve hiçbir ortaöğretim kurumuna kayıt yaptırmamış olmak gerekiyor. Ayrıca, öğrencinin ilköğretim 4, 5, 6, 7 ve 8. sınıflardaki ağırlıklı yıl sonu not ortalamasının en az 4.00 olması koşulu bulunuyor. 
     Öğrenciler, başvuru formunda 5 okul tercihinde bulunabilecekler. Başvurular değerlendirildikten sonra diploma notu en yüksek olandan başlamak üzere öğrencilerin isimleri sıraya konulacak ve listeler okullara asılacak. 
     Kesin kayıtlardan sonra açık kontenjan bulunması durumunda, yedek listeden öğrenci kayıtları yapılacak. 
     Öğrenim süresi 1 yılı hazırlık toplam 4 yıl olan süper liselerde 205 bin 464 öğrenci öğrenim görüyor. 
     





</TEXT>
</DOC>
