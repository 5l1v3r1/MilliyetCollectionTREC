<DOC>
<DOCNO> 147152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/siyaset/siy05.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis müdürleri çaktı’ 
</HEADLINE>
<TEXT>

Emniyetin terfi atlama sınavlarında birçok müdür ortalamanın altında kalınca, kadro boşluğunu doldurmak için başarılı’ sayıldı 
     TOLGA ŞARDAN Ankara 

     Emniyet teşkilatındaki 2003 yılı terfi dönemi, dün yapılan ön sınav ile başladı. Terfi kapsamına 100 soruluk sınava giren müdürlerden sadece 24’ü 50 ve üzeri puan alabildi. Ancak, 50’nin altında puan alan diğer müdürler de kadro boşluğunun doldurulması amacıyla ilk sınavda "başarılı" sayıldı. Bir üst rütbeye terfi edecek personelden başkomiserlikten emniyet amirliği ile şube müdürlüğünden 2. sınıf emniyet müdürlüğüne yapılacak terfiler öncesinde ikili sınav ve kurs sistemi getirildi. Sınav komisyonunca Anayasa, CMUK, insan hakları, ceza hukuku, emniyet teşkilatı disiplin tüzüğü, emniyet teşkilatı yasası, polis vazife ve selahiyetleri yasası konularındaki sorularını yanıtladı. Terfi öncesinde sınava giren 239 polis müdüründen birinciliği 78 puanla Terörle Mücadele Daire Başkanlığı’ndan İlhan Acaröz, ikinciliği 75 puanla Polis Akademisi’nden Furak Ünsal, üçüncülüğü 74 puanla İstihbarat Daire Başkanlığı Adnan Taştan ile Terörle Mücadele Daire Başkanlığı’ndan Yaşar Adalar aldı. 
     


SİYASET 























</TEXT>
</DOC>
