<DOC>
<DOCNO> 126288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/siyaset/siy07.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan kızlarına kavuştu 
</HEADLINE>
<TEXT>

     SERHAT OĞUZ, MEHMET DEMİRKAYA İstanbul 

     AKP Genel Başkanı Recep Tayyip Erdoğan’ın ABD’de eğitim gören kızları Esra ve Sümeyye Erdoğan, Noel ve sömestre tatilinden yararlanarak dün İstanbul’a geldi. Indianapolis’te okuyan Esra ve Sümeyye Erdoğan ile akrabaları Zehra İlgen’i, Atatürk Havalimanı’nda Erdoğan’ın korumaları karşıladı. VIP Salonu’nda bekleyen korumalar, basın mensuplarının görüntü almalarını engellemek için Esra ve Sümeyye Erdoğan’ı uçak altından alarak, Dış Hatlar Terminali’nden çıkardılar. Buna rağmen görüntü alan gazetecilerle korumalar arasında tartışma yaşandı. Erdoğan ve eşi Emine Erdoğan, çocuklarını Üsküdar’daki evlerinde karşılayarak hasret giderdi. Tayyip Erdoğan dün Fenerbahçe Spor Kulübü eski Başkanı Ali Şen’i de kabul etti. Şen, Moskova’da Rusya Devlet Başkanı Vladimir Putin’le görüşecek olan Erdoğan’la görüş alışverişinde bulunduklarını söyledi. 
     



 SİYASET 














</TEXT>
</DOC>
