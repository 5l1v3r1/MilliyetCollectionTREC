<DOC>
<DOCNO> 105120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sondun05.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenin'de bir Filistinli öldürüldü... 
</HEADLINE>
<TEXT>

     Batı Şeria'nın Cenin kentindeki Filistin mülteci kampında, İsrail askerleriyle Filistinlilerin karşılıklı ateş açması sırasında bir Filistinlinin öldürüldüğü bildirildi. 
     Filistin güvenlik kaynakları, karşılıklı ateş sırasında göğsünden vurularak ölen Abdülkerim Bessam Sadi'nin 18 aşırı dinci İslami Cihad örgütünün silahlı kanadı Kudüs Tugayları'nın yerel liderinin oğlu olduğunu duyurdu. 
     Görgü tanıkları, İsrail ordusunun kampa on kadar tankla girdiğini söylediler. 
     Bu arada iki İsrail buldozerinin, Gazze Şeridi'nin güneyindeki Refah bölgesine girerek burada bulunan 10 kadar küçük dükkanla 3 katlı bir evi yıktığı bildirildi. 
     Görgü tanıkları, İsrail buldozerlerinin 5 tankla birlikte Refah'a girdiğini söylediler. 
     4 saat süren operasyonda, İsrail askerleriyle silahlı Filistinlilerin karşılıklı ateş açtığı ve çatışma sırasında bir benzin istasyonunda yangın çıktığı sbeliritildi. 
     





</TEXT>
</DOC>
