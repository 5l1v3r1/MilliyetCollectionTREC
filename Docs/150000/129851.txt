<DOC>
<DOCNO> 129851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur24.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen askeri uçaklar paramparça olmuş... 
</HEADLINE>
<TEXT>

     Malatya Valisi Mustafa Yıldırım, yoğun sis nedeniyle olay bölgesine helikopterle ulaşılamadığını, ekiplerin yaya olarak ulaştıkları bölgede arama çalışmalarına başladıklarını söyledi. 
     Yıldırım, Malatya'daki uçak kazasıyla ilgili olarakyaptığı açıklamada, 2 eğitim uçağının düştüğü bölgeye ilk etapta helikopterle ulaşmaya çalışıldığını kaydetti. 
     Bölgedeki sis nedeniyle görüş mesafesinin çok kısa olduğunu kaydeden Yıldırım, şöyle dedi 
     ''Olay bölgesi dağlık ve yoğun sis var. Yoğun sis nedeniyle olay bölgesine helikopterle dahi ulaşılamıyor. Bu nedenle ekipler karadan olay bölgesine yürüyerek ulaştılar. Şu anda arama çalışmaları sürüyor. Karayoluyla ulaşmanın dahi zor olduğu bölgeye ulaşan ekiplerin çalışmalarının tamamlanmasıyla sağlıklı bilgi alınabilir. Şu anda sağlıklı bir bilgi alamıyoruz. Arama çalışmaları devam ediyor. Pilotların kurtulup kurtulmadıkları yönünde kesin bir bilgi yok.'' 
     
     ENKAZA İLK ULAŞAN KÖYLÜLER... 

     Malatya'nın Akçadağ İlçesi'nde düşen askeri uçağın enkazına ilk ulaşan köylülerden Musa Aktürk 60 , düşen 2 uçağın da paramparça olduğunu söyledi. 
     Erhaç Leventköy civarında düşen RF-4 keşif uçağının bulunduğu alana ilk ulaşan Yalımkaya köylülerinden Musa Aktürk, evde oturduğu sırada çok büyük bir gürültünün ardından patlama duyduğunu, evinin duvarının sallandığını hissettiğini anlattı. Aktürk, şunları söyledi 
     ''İlk anda deprem olduğunu sandım. Daha sonra dışarı çıktım. Bir kaç köylüyle dağ yamacındaki patlamanın olduğu yere ulaştım. 2 uçak da paramparça olmuştu ve yanmıştı. Bölge çok sisliydi. Pilotları göremedim. Daha sonra askerler geldi. Bizi olay yerinden uzaklaştırdılar.'' Güvenlik güçleri gazetecileri kazanın olduğu alana yaklaştırmazken, bölgedeki yoğun sis devam ediyor. 
     
</TEXT>
</DOC>
