<DOC>
<DOCNO> 100419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/guncel/agun.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Trabzon 
</HEADLINE>
<TEXT>
Tayyip’in modası’ geçebilir 
Milliyet TIR’ı ile Trabzon’da nabız tutan yazarlarımıza ilgi büyüktü... 
     SİZE GELİYORUZ 

     EKONOMİK kriz Trabzon’u da dümdüz etmiş. Herkes tepkili. "Bir de Tayyip’i deneyelim.. " rüzg rı burada esse de, bu pirinç seçime kadar çok su kaldıracak gibi... Bir bakarsınız "Kemal Derviş - İsmail Cem" ikilisinden eli ayağı düzgün bir doğum olabilir. 
     
Maç-Geçim-Seçim...      Trabzon’da halk seçim değil, geçim derdinde... Ama ikisini de unutturan bir olay var ki, o da Fenerbahçe maçı... Burada öncelik sırası maç-geçim-seçim... 
     ERCAN GÜVEN 

     Kadrosuz, kaynaksız ve sonrası için hazırlıksız kazanılmış "tepkisel" bir seçim zaferinin hiçbir soruna çözüm getiremediğini Trabzonludan daha iyi bilen yoktur Türkiye’de... Aksine, "daha da karıştırdığını ve eski günleri arattığını" hepsi gördü... Şunun şurası, iki sezon önce Trabzon’un "santra"sında inanılmaz bir seçim mücadelesi vardı ve eşit olmayan kuvvetler arasındaki bu yarışı, alışılmışın aksine "fakir" taraf kazanmıştı. Emekçi Özkan Sümer, kapitalist Mehmet Ali Yılmaz’ın Trabzonspor üzerindeki tüm "kullanma hakkını" elinden aldı. 
     Destansı, romantik bir tabloydu ama kaybeden uğruna savaşılan oldu. Kadrosuz, kaynaksız kazanılmış "tepkisel" bir zaferin ardından, Dört Büyük Takım kontenjanındaki Trabzonspor, önce küçüldü, sonra büzüldü, kızdı, kızardı, üzüldü... Trabzon bundan "ders" çıkardı mı bilemem Ama kime kulak kabartsam iki seçim birden bekliyor Biri kasımdaki seçim... Diğeri aralıkta Trabzonspor Genel Kurulu. "İktidar" değişsin istiyor Trabzon... Trabzonspor’da ve Türkiye’de. Ve bu noktada duruyor Trabzonlu. Yerine kimi koyacağına karar veremiyor. 
     
     Ecevit bir rahatlasa’ 
     Hal böyle olunca, Trabzon’da siyaset, şikayet demek... Abdulkadir Kabur "MHP için on yıl boyunca adeta askerlik yaptım" diyor. Ve "iktidarın yıpratıcılığına" belge olacak yorumlar getiriyor "Biz masaya yumruk vuracak lider istiyorduk. Devlet Bahçeli, Türkmen gelini gibi... Apo asılmadı ya... İstediği kadar karşı çıktım desin Avrupa Birliği için boynumuzu büktük ya... Bana her gün zam yapsalardı, ama şu Apo’yu assalardı. Artık MHP benden oy alamaz." Peki kime oy verecek .. Kararsız. Hasan Şahinkaya... Ecevit hayranı. Bir temennisi var "Yahu şu Türkiye’de boşanan boşanana... Bir şeyler olsa da Rahşan Hanım Bülent Bey’i bıraksa da adam rahatlasa." 
     
     MHP mağduru oldum’ 
     Sinyaller MHP’nin Karadeniz’de eski potansiyeline ulaşamayacağını gösteriyor 3 Kasım’da... Trabzon Belediyesi’nde otobüs şoförü olan Cüneyt Öksüz de, kendi deyimi ile MHP mağduru. "Artık ANAP mı olur, AKP mi bilemem" diyor. Bildiği bir tek şey var Tayyip Erdoğan’ın yükseldiği, ardından Tansu Çiller’in geldiği. Derviş’i "misafir" olarak kabul ediyor. 
     
     Eski günlere özlem var 
     Ortada bir gerçek var ki Trabzon eski günlerini arıyor. Rüzgarın tersine dönmediği ANAP dönemini... 1983 - 1991 arasında Meclis Başkanı Necmettin Karaduman’ın da takviyesi ile yaşanan "balayı"nı. Ve ardından Mehmet Ali Yılmaz, Eyüp Aşık ve Koray Aydın’ın şansında bakanlık koltuğunda oturan hemşeri ayrıcalığını... Trabzon’da şemsiyenin tersine dönmesinin miladı, bu üç bakandan ikisinin yolsuzluk yakıştırmaları yüzünden görevden uzaklaşmasıyla başlıyor zaten. Aynı süreçte Trabzon da duraklıyor, Trabzonspor da. Ufukta iki seçim var şimdi. Ama ondan önce illa ki Fenerbahçe maçı... Trabzon’da önem sırası şöyle Maç... Geçim... Seçim. 
     



 GÜNCEL 















</TEXT>
</DOC>
