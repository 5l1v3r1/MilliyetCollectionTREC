<DOC>
<DOCNO> 120629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo04.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray başkentte galibiyet arıyor... 
</HEADLINE>
<TEXT>

     Birinci Süper Futbol Ligi'nin 14. hafta maçında yarın deplasmanda Gençlerbirliği ile karşılaşacak olan lider Galatasaray, Ankara'dan galibiyetle ayrılmanın hesaplarını yapıyor. 
     Ligin güçlü takımlarından başkent temsilcisi karşısında mutlak 3 puanı hedefleyen sarı-kırmızılılar, Trabzonspor galibiyetiyle yakalanan moral havasını da sürdürmek istiyor. 
     Hazırlıklarını bu sabah yaptığı idmanla tamamlayan Galatasaray, öğleden sonra Ankara'ya gidecek. 
     
     6 EKSİK 
     Galatasaray'da, bu önemli mücadele öncesi 6 futbolcunun eksik olması teknik heyeti düşündürüyor. 
     Kart cezalıları Emre Aşık ile Hasan Şaş'ın yanısıra, sakatlıkları süren Hakan Ünsal, Ayhan, Sarr ve Batista da Gençlerbirliği karşısında takımdaki yerlerini alamayacak. 
     Yaşadığı sakıntılar nedeniyle bir süre takımdan ayrı kalan Felipe ile sakatlığı geçen Ümit Davala ise Ankara kafilesinde yer alıyor. 
     
     MUHTEMEL 11 
     Gençlerbirliği karşısına Galatasaray'ın, Mondragon, Mehmet Polat Ümit Davala , Almaguer, Bülent, Ergün, Pinto, Cihan Berkant , Suat, Baliç, Arif, Christian muhtemel 11'iyle çıkması bekleniyor. 
     Ankara 19 Mayıs Stadı'nda saat 19.00'da başlayacak ve Digitürk Lig TV'den naklen yayınlanacak karşılaşmayı, hakem Bülent Demirlek yönetecek. 
     





</TEXT>
</DOC>
