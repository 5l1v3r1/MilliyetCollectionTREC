<DOC>
<DOCNO> 134950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/spor/spo15.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

İngiltere’de savaş çıktı      A Milli Takımımız ile 2 Nisan’da Avrupa Şampiyonası Elemeleri’nde kritik bir maça çıkacak İngiltere’de Milli Takım Teknik Direktörü Goran Sven Eriksson ile kulüpler arasında savaş çıktı. Daily Mail Gazetesi, Manchester United ve Arsenal gibi büyük takımların 12 Şubat’ta Avustralya ile yapılacak maç için kadroya çağrılan oyuncuların göndermemeleri durumunda Eriksson’un görevi bırakacağını iddia etti. 
     
Tenis’in kraliçesi Serena Williams      TENİSTE son 4 "Grand Slam" turnuvasında tek bayanlarda şampiyonluğa ulaşan ABD’li Serena Williams, dünya klasmanında ilk sıradaki yerini korudu. Uzun süre bayanlarda 1 numarada yer alan İsviçreli Martina Hingis 20. sıraya inerken, Venus Williams da ikinci sırada kardeşini takip etti. 
     
Verkek’ten sürpriz      MİLANO’DA yapılan ATP turnuvasında sürpriz bir isim şampiyonluğa ulaştı. Dünya sıralamasında 90.’lıkta bulunan Hollandalı tenisçi Verkek, ünlü Rus raket Yevgeny Kafelnikov’u yenerek, kariyerinin ilk ATP şampiyonluğunu kazandı. Verkek, Milano’ya geldiğinde tek galibiyeti vardı. 
     
FIFA’dan 4 Türk hakemine görev      FIFA 4 hakemimizi uluslararası maçlarda görevlendirdi. Selçuk Dereli ile İsmet Arzuman, İngiltere ve Portekiz’de yapılacak 17 Yaşaltı Avrupa Şampiyonası grup maçlarında, Kuddusi Müftüoğlu’nu ise mayıs ayında yine İngiltere’de gerçekleştirilecek 17 Yaşaltı Avrupa Şampiyonası Finalleri’nde düdük çalacak. Bu arada, yardımcı hakemlerden Koray Gencerler de Meridyen Kupası’nda 3 maçta görev yaptıktan sonra finalde Mısır - İspanya maçında görev alacak. 
     
Kalbi derbiye dayanamadı      BURSA’NIN Gemlik İlçesi’nde, emekli bir imam Necdet Erterik, Fenerbahçe ile Beşiktaş arasında yapılan derbi maçını izlerken kalp krizi geçirdi ve vefat etti. Gemlik Devlet Hastanesi’ne kaldırılan koşuyu Fenerbahçeli Erterik tüm müdahelelere rağmen kurtarılamadı. 
     
Uğur, Gençler’e imzayı attı      ARA transferde Kocaelispor’dan alınan Uğur Boral dün Gençlerbirliği’ne 3.5 yıllık imza attı. İmza töreninde konuşan menajer Cem Onuk, Ahmet Hassan ve El Saka’nın sözleşmelerinin sezon sonunda biteceğini belirterek, "Bu iki oyuncumuz isterlerse yeni sezonda başka takıma gidebilir. Her ikisinin de Gençlerbirliği’nde kalması için çalışıyoruz. Takımı dağıtmak gibi bir düşüncemiz yok" dedi. 
     
Levent resmen Ankaragücü’nde      İSMET’E karşılık Ankaragücü’ne verilen Denizlisporlu Levent dün 2.5 yıllık sözleşme imzaladı. Levent için ayrıca bir para ödenmediğine değinen 2. Başkan Kemal Ünsal, takımı gençleştirmek amacıyla hareket ettiklerini söyledi. Başarılı futbolcu ise "Büyük bir camiaya geldim. Benden beklenileni yerine getirmek için elimden geleni yapacağım" dedi. 
     
Yıldıray’a 3 maç ceza      BORUSSİA Dortmund karşısında kırmızı kart gören Bayer Leverkusen’den Yıldıray Baştürk’e, Alman Futbol Federasyonu DFB Spor Mahkemesi 3 maç oynamama cezası verdi. DFB, Yıldıray’ın 5 Şubat çarşamba günü Bayer Leverkusen’in Unterhaching takımına karşı oynayacağı kupa çeyrek final karşılaşmasında takımında yer alacağı açıkladı. 
     



 SPOR 

























</TEXT>
</DOC>
