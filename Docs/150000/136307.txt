<DOC>
<DOCNO> 136307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yazar/myilmaz.html </URL>
<DATE> 2003/02/11/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Romantizm için hüzün mü gerekli 
</HEADLINE>
<TEXT>

     Bu uzun tatili, sadece sevdiğim şeyleri yaparak geçirmeye karar verdim. Bir sürü kitap taşıdım eve. Seyretmekle bitmeyecek kadar çok DVD de... 
     Gerçi daha hafta sonu bitmeden Sopranolar’ın ilk sezon bölümlerini seyretmiş bulunuyorum. Yaklaşık olarak 12 saatimi film seyrederek geçirmişim bu hesapla... Geride daha bir 13 bölüm var. Ve 24’ün tümü... Ve şimdi burada tek tek sıralayamayacağım bir sürü film de. 
     
     Gerçekleri görüyorsun... 
     Dışarıda inanılmaz bir manzara var. Bahçemdeki zakkumlar, üzerlerinde biriken karın ağırlığıyla yere yapışmış durumdalar. Çıkıp üzerlerindeki karları silkelemem gerektiğinin farkındayım ama bembeyaz bir örtü gibi uzanan karları ezmeye de kıyamıyorum. 
     Bir yandan da kendi kendimle mücadele ediyorum, çıkıp kar altında saatlerce yürümek için... Ama ne filmleri bırakabiliyorum, ne kitapları... 
     Atilla Dorsay’ın Ne Şurup-Şeker Şarkılardı Onlar’ isimli kitabına başladım. Dorsay’ın Kişisel 20. Yüzyıl Pop Müzik Tarihi’... 
     Binlerce şarkının yanı sıra Sezen Aksu’nun eski bir şarkısından da söz ediyor Dorsay Biliyorsun... 
     "Sen de benim kadar gerçekleri görüyorsun Beraber olamayız, benim gibi biliyorsun Bir başka dünyanın insanısın yavrucağım Sen kendi dünyanın toprağında büyüyorsun"... 
     
     Neşe de duygu değil mi 
     Dorsay, "Romantik bir dönemime gelmişti bu parça ve içimdeki karamsar duygulara tam anlamıyla tercüman olmuştu" diye yazıyor... 
     Başlıktaki soru bu satırları okuyunca takıldı aklıma. Neden romantizm, hüzünle ve kederle bir arada olabiliyor Neden çok neşeli olduğumuz anlarda, romantik duygular aklımıza gelmiyor 
     "Duygu ve duyumları önemsemek, doğal güzelliklere taparcasına hayran olmak, düş gücüne önem vermek, insanın ruhsal dünyasına yenilmek romantizmin temel özellikleridir" diye tanımlıyor ansiklopediler romantizmi. 
     Neşe de insana ilişkin bir duygu durumu değil mi 
     Beethoven’ın dünyada belki de en çok bilinen eseri 9’uncu Senfoni bile romantizmin babalarından’ Schiller’in Ode To Joy Neşeye Övgü ’ isimli şiiri üzerine yazılmamış mıydı 
     Evet yazılmıştı ama şimdi neşeli birisini görünce aklımıza Ne romantik adam’ demek gelmiyor nedense. Doktor Jivago’yu romantik buluyoruz ama The Grumpy Old Man’i seyredip gülerken romantizm aklımıza bile gelmiyor. 
     
     Romantik dediğin... 
     Romantik dediğin biraz da kederli olmalı diye düşünüyoruz. Hüzünle bakan kadınlar ve erkekler... 
     Bir şarkı çaldığında derinlere dalıp giden insanlar... Karların ağırlığı altında ezilen ağaçlar... Cama vuran yağmur damlaları... Bulutlu gri bir havada balıkçı tezg hlarında yanan binlerce mumluk ampullerin ışığına gelen çığlık çığlığa martılar... 
     Beni soracak olursanız bu açıdan bakıldığında romantik’ bir dönemimdeyim galiba. 
     
     Yanıtı bulacak mıyım 
     Dün sabah İstanbul’un karlar altındaki mezarlıklarında bayram ziyaretlerini yaparken’ içimi kaplayan hüzünden mi ileri geliyor bu bilmiyorum. 
     Bu bayram eğlencelerimin arasına şimdi bu soruya yanıt aramak dahil oldu. Bakalım yanıtını bulmayı başarabilecek miyim 
     Herkese mutlu ve neşeli bir bayram diliyorum. Etrafımızda olup bitenler bizleri romantizme ne kadar zorlarsa zorlasın, yüzünüzden tebessüm hiç eksik olmasın. Bayramınız kutlu olsun. 
     
     







Amerikan nefreti 


Münih’ten selam 


Çekilin, Türkiye’de sizi misafir edelim 


Köre ayna satmak 


Bayram bitti mi 


Barış dilekleri öne çıkıyor 


Bu nasıl ittifak 


Romantizm için hüzün mü gerekli 


İslam, barış, demokrasi 


Kardeş aile fikri, neden benimsendi 


Nergisler "umut" açtı 


Madra ihracat markası olursa 


</TEXT>
</DOC>
