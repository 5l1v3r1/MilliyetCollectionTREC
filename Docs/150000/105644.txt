<DOC>
<DOCNO> 105644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yasam/yas08.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulaşık makinesinden cephanelik çıktı 
</HEADLINE>
<TEXT>

     ANKARA Milliyet 

     Ankara’da ucuz ve ikinci el malların rağbet gördüğü İtfaiye meydanından ikinci el bir bulaşık makinesi alan vatandaş, makinenin içinden küçük bir cephanelik çıkması üzerine şaşkına döndü. 
     Bulaşık makinesinin içinden ambalajında biri Kalaşnikof, biri Porsaid 2 otomatik tüfek, 2 tabanca, çok sayıda şarjör ve mermi çıktı. M.Ö. hemen durumu polise bildirerek olayı anlattı. Bulaşık makinesine ve silahlara el koyan polis soruşturma başlatırken, bulaşık makinesini satan işyeri sahibi M.G’yi de gözaltına aldı. M.G. ifadesinde, silahları birkaç yıl önce Ankara’da satmak üzere Güneydoğu’dan getirdiğini ve bir bulaşık makinesine sakladığını, ancak makineleri karıştırarak M.Ö’ye "silahlı makine"yi sattığını itiraf etti. 
     



 YAŞAM 



















</TEXT>
</DOC>
