<DOC>
<DOCNO> 121918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/siyaset/siy05.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"AKP, Erbakan’ı Köşk’e çıkaracağız’ diye oy istedi" 
</HEADLINE>
<TEXT>

Necmettin Erbakan, Erdoğan’ın AB turunu, "Abdullah başbakan oldu, ben arka planda kalmayayım" diye yaptığını söyledi. Erbakan, Film yeni başlıyor’ dedi 
     ANKARA Milliyet 

     Kapatılan RP’nin Genel Başkanı Necmettin Erbakan, AKP lideri Recep Tayyip Erdoğan’ın AB turunu eleştirdi. Erbakan, "Tayyip, bu turu Abdullah başbakan oldu, ben arka planda kalmayayım’ diye yaptı. Bu turu niye Başbakan yapmıyor. Tekrar tekrar gitmesi bizi küçük düşürüyor" diye konuştu. 
     Kanal D’de "Arena" programında Uğur Dündar’ın sorularını yanıtlayan Erbakan, Erdoğan’a şu eleştirileri yöneltti "Pehlivanın mindere çıkışı belli oldu. Tayyip, Kıbrıs için Belçika modelinden bahsediyor. Belçika modelinden haberi yok. Kıbrıs ve AB’nin ayrı ayrı ele alınmasını istiyor. Sonra paket halinde görüşelim’ diyor. Kıbrıs meselesini tam bir çorbaya çevirdiler." 
     
     Atatürk Milli Görüşçü 
     Erbakan, "Atatürk hiçbir zaman Avrupa’nın her dediği doğrudur’ demedi. Atatürk yaşasaydı Milli Görüşçü olurdu. O Sakın bunların her dediğini yapmayın’ diye tembih etti" görüşünü dile getirdi. 
     Erdoğan’ı ve Gül’ü tebrik edip etmediği sorusu üzerine Erbakan, "Tebrik edip etmemek önemli değil, kalplerin ne düşündüğü önemli. Onlar benim ne düşündüğümü bilirler" dedi. 
     "Boynuz kulağı geçti mi " sorusuna ise Erbakan, "Şimdilik geçti. Ama film burada bitmedi, yeni başlıyor" yanıtını verdi. Erbakan, "AKP, Milli Görüş tabanından oy aldı. Bu taban, oylarını onlara kredi gibi verdi. Onlar seçim meydanlarında Erbakan’ı Cumhurbaşkanı yapacağız’ dediler" diye konuştu. 
     
     Türban öncelikli 
     Cuma namazı için Ümraniye Yenidoğan beldesine giden Erbakan, burada da şöyle konuştu "Vatandaş onlara Milli Görüşçü oldukları için bu kadar teveccüh göstermiştir. Bakacağız, gerçekten Milli Görüşçü olduklarını ispat edecekler mi " Erbakan, türbanla ilgili bir soruya da, "Milletin en öncelikli meselelerinden biridir, hemen çözülmesi lazım. Bunları çözmezlerse bir daha oy alamazlar, orada da oturamazlar" yanıtını verdi. 
     
Reytingde Hoca önde      MAGAZİN SERVİSİ 

     Başbakan Abdullah Gül, reytingde, eski hocası Necmettin Erbakan’ın gerisinde kaldı. Başbakan Gül ile eski Genel Başkanı Erbakan, dün gece aynı saatlerde televizyonlarda canlı yayındaydı. Erbakan, Kanal D’de ekrana gelen "Arena"da Uğur Dündar’ın Abdullah Gül ise "Siyaset Meydanı"nda Ali Kırca ile stüdyodaki konukların sorularını yanıtladı. Erbakan, tüm seyirci grubunda 3.1 reyting, 15.3 izlenme payı elde etti. Gül ise 2.4 reyting aldı. Gül’ün izlenme payı 14.7 oldu. A B Grubu’ndaki oranlar şöyle Erbakan 3.8 Reyting , 17.9 İzlenme payı . Gül 3.7 Reyting , 21 İzlenme payı . 
     



 SİYASET 












</TEXT>
</DOC>
