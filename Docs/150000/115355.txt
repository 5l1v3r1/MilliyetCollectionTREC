<DOC>
<DOCNO> 115355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/ekonomi/eko01.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada Susurluk izi 
</HEADLINE>
<TEXT>

Susurluk kazasında ölen Gonca Us’un ablası Arzu Yaman’ın da aralarında bulunduğu 14 kişi hakkında Ömer Eroğan’ı 912 bin dolar dolandırdıkları iddiasıyla dava açıldı 
     NEDİM ŞENER 

     Eski parlementer Nuri Eroğan’ın oğlu Ömer Eroğan’ın İstanbul Cumhuriyet Başsavcılığı’na yaptığı şik yet başvurusu üzerine açılan dava borsadaki vurgun çetelerinden birisini daha ortaya çıkardı. 
     1995’te borsa üyeliğinden çıkartılmasına rağmen, faaliyetlerine resmi kurumlara bildirdiği adresin dışında başka bir yerde devam eden Method Menkul Değerler’in sahibi Mahmut Altuner ile Ahmet Nurettin Karacasuluyla birlikte aynı şirkette çalışan ve Susurluk kazasında ölen Gonca Us’un kardeşi Arzu Yaman ve 14 arkadaşı hakkında "cürüm işlemek amacıyla teşekkül oluşturmak" suçundan dava açıldı. 
     Adına hisse senedi alınması için 1997’nin Şubat-Temmuz aylarında toplam 912 bin doları Method Menkul Değerler hesabına havale eden Eroğan, tüm çabalarına rağmen parasını geri alamadı. 
     
     İlk mahkeme sonuçsuz 
     Kendisine verilen hesap özetlerine bakarak 912 bin dolarlık hisse senetlerinin değerinin 2 milyon dolara çıkması üzerine senetlerini satarak parasını isteyen Eroğan, "Hisseleri almak isteyen yabancılar var, bir anda satarsak piyasayı allak bullak ederiz" yanıtıyla karşılaştı. 
     Altuner ve arkadaşları Eroğan’a, işbirliği yaptıkları yabancı uyruklu kişileri de yabancı yatırımcı olarak tanıştırdı. Eroğan’ın polise verdiği ifadeye göre, kendisine tanıştırılan iki yabancı ile birlikte Swiss Otel’de gerçekleşen toplantıya İMKB’deki manipülasyonlarından dolayı hakkında işlem yasağı olan Halil Güvener de katıldı. 
     Yurtdışında avukatlık yaptıktan sonra Türkiye’de faaliyete soktuğu fiberglas imalathanesini büyütmek için Method Menkul Değerler’deki parasını geri almaya çalışan Eroğan, dolandırıldığını anlayınca 1997’nin son aylarında Altuner ve arkadaşları hakkında suç duyurusunda bulundu. 9. Asliye Ceza Mahkemesi’inde dolandırıcılık iddiasıyla açılan ancak emniyeti suiistimal olarak görülen dava af yasası ile erteleme kapsamına girdi. Olayı araştıran Sermaye Piyasası Kurulu SPK da Method Menkul Değerler’in dolandırıcılık yaptığına ilişkin tespitlerde bulunurken, hazırlanan raporda, Eroğan adına alındığı söylenen hisse senetlerinin gerçekte hiç alınmadığı ve kendisine gönderilen hesap özetleri bilgilerinin de gerçek olmadığı belirlendi. SPK, Method Menkul Değerler’in Eroğan’a ait 912 bin dolarla 10’a yakın aracı kurumlar üzerinden başka hisse senetleri aldığını ve yüzde 522 oranında k r elde edildiğini belirledi. 
     
     160 sayfa belge 
     Eroğan’ın avukatları da 160 sayfa belgeyle İstanbul Cumhuriyet Başsavcılığı’na 25.07.2002’de cürüm işlemek amacıyla teşekkül oluşturmak ve dolandırıcılık iddiasıyla yeni bir suç duyurusunda bulundu. Eroğan’ın 912 bin dolarının sanıkların yüzde 522 kazanç ile 5 milyon dolara bugünkü kurla 7.7 trilyon çıktığını savunan avukatlarının başvurusu üzerine Savcılık ek delilleri inceyerek 22.10.2002’de 2002 40645 hazırlık numaralı iddianameyi hazırladı. 14 sanık için toplam 110 yılı bulan cürüm işlemek amacıyla teşekkül oluşturmak, teşekküle üye olmak ve dolandırıcılık suçlamaları ile dava açıldı. 
     
İlginç sanıklar var      İddanamedeki sanıklar arasında bulunan Arzu Yaman, Susurluk soruşturması kapsamında TBMM’de bilgisine başvurulan kişiler arasındaydı. Susurluk Araştırma Komisyonu, 23 Ocak 1997’de Abdullah Çatlı’nın iş ortağı Ahmet Baydar ile Gonca Us’un ablası Arzu Yaman’ı dinlemişti. 
     Davanın sanıklarından Arzu Yaman’ın Abdullah Çatlı’nın Mehmet Özbay sahte kimliği ile hissedar olduğu Baysa isimli şirketin Yönetim Kurulu Başkanı Ahmet Baydar’la birlikte yaşadığı iddia edilmişti. Method Menkul Değerler’in sahibi Mahmut Altuner ise bir dönem Demir Çelik İşletmeleri TAŞ ve Emlak Bankası Ataköy Turizm AŞ Yönetim Kurulu üyeliklerinde bulundu. 
     
Siyasiler aracı oldu’      İstanbul Cumhuriyet Savcısı Erol Canözkan’ın hazırladığı iddianemede 1.8.1995’te SPK tarafından faaliyetlerinin durdurulması hakkında karar verilen Method Menkul Değerler’in 2.8.1995’te İMKB üyeliğinden çıkarıldığı belirtilirken, kurumun faaliyetlerini hatırlı siyasi kişiler aracılığıyla yürüttüğü kaydedildi. İddianamede "Şirketin sahipleri olan Ahmet Nurettin Karacasulu, Mahmut Altuner ve Sami Irgare ise bu şirketin sanki aracı kurum faaliyetinde bulunuyormuşçasına 1996 boyunca araya koydukları hatırlı siyasi kişiler aracılığıyla Method Menkul Değerler’in çok sağlam ve güvenilir kişilerden oluştuğundan bahisle yoğun bir şekilde reklam yapmak suretiyle Ömer Eroğan’ın, 133 bin doları elden geri kalanı ise şirket temsilcilerini hesabına havale edilmek yoluyla ödemesini sağlamışlardır" denildi. 
     
     Polis işin içinde mi 
     Ömer Eroğan’ın İstanbul Mali Şube Müdürlüğü’ne verdiği 11.9.2002 tarihli ifadesinde olayı soruşturan Beşiktaş Emniyet Müdürü’nün oğlunun sanıklarla ilişkisine dikkat çekildi. Eroğan polis ifadesinde olayı şöyle anlattı "Bu konuda diğer bir olayı eklemek gerekir ki, bu süreç içerisinde biz çaresiz şekilde hak arama çabasındaki iken eksik deliller ile Savcılık, Beşiktaş Emniyet Müdürlüğü’nü araştırma ve soruşturma için görevlendirmişti. O dönemdeki İlçe Emniyet Müdürü’nün oğlunun Cüneyt Günaydın dosya sanıkları ile yanlarında hareket ederek yer aldığı belgeyle saptanmıştır." 
     



 EKONOMİ 














</TEXT>
</DOC>
