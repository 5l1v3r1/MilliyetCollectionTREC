<DOC>
<DOCNO> 131745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/siyaset/asiy.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede, Gül Kutan’ı çarptı 
</HEADLINE>
<TEXT>

Kutan Müslüman ülkeler arasInda savaŞ olmaz BaŞbakan Zorunluluklar var, gerçeklerİ görün 
     ÖNDER YILMAZ, EZELHAN ÜSTÜNKAYA 

     Başbakan Abdullah Gül, ABD’nin Irak’a olası müdahalesi konusunda Meclis dışı muhalefet liderleriyle yaptığı toplantıda "Müslüman ülkeler arasında harp olmaz. ABD’ye üsler dahil hiçbir şartta destek verilmemeli" diyen SP Genel Başkanı Kutan’a "Uluslararası zorunluluklar var. Gerçekleri görmemezlikten gelemezsiniz" yanıtını verdi. 
     Önceki günkü toplantıda, en uzun konuşmayı Kutan yaptı. Hükümetin Irak politikasını eleştiren Kutan, şunları söyledi "Müslüman ülkeler arasında harp olmamalı. Geçmişte Türkiye, Cezayir ve İsrail konusunda hatalı davrandı. Arap ülkeleri tavır aldı. ABD’ye destek verirsek Müslüman ülkeler arasında kardeş kanı dökülmüş olacak. Yine şimşekleri üzerimize çekeceğiz. Siz destek vermiyoruz diyorsunuz ama üsleri inceleyen ABD ekibi giderken hiç öyle söylemiyor. ABD’ye hiçbir şartta destek verilmemeli." 
     Kutan’ın eleştirilerini yanıtlayan Gül, hükümetin Irak konusunda kimseye söz vermediğini belirterek, şöyle konuştu 
     "Ortada reel politikalar vardır. Gerçekleri görmezden gelemezsiniz. NATO ve uluslararası anlaşmalardan kaynaklanan zorunluluklar var. Ayrıca Saddam’ın kitle imha silahı olduğuna ilişkin ciddi iddialar da var. Hükümet olarak Müslüman bir ülkede savaş yaşanmaması için en doğru politikayı izliyoruz." 
     
     Ecevit İçime sindiremiyorum 
     DSP Genel Başkanı Bülent Ecevit ise Irak’a olası harek tta kuzeyden cephe açılmasının Türkiye’yi bataklığa sürükleyeceğini söyledi. Irak’a müdahaleyi "içine sindiremediğini" ifade eden Ecevit, en az konuşan ancak ilk söz verilen lider oldu. Gül, liderlerden sadece Ecevit’i Dışişleri Konutu’nun kapısında karşıladı. 
     Toplantıda Ecevit’in "Fransa, önceden Irak’a destek oldu. Sonra tavır değiştirerek orduya hazırlanın talimatı verdi. Nedenini sordunuz mu " sorusuna Gül, "Chirac bizden gelişmeleri sordu. Fransa ve Almanya ile sürekli temas halindeyiz. Savaşı istemiyorlar, ancak bir savaş olması halinde de dışında kalma niyetinde değiller" yanıtını verdi. 
     



 SİYASET 














</TEXT>
</DOC>
