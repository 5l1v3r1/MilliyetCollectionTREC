<DOC>
<DOCNO> 131419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/pulur.html </URL>
<DATE> 2003/01/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Hadise nedir 
</HEADLINE>
<TEXT>

     "Hadise ne " 
     Hadiseyi anlatacağız, sonra oturup haberi yazacağız, akşamları da -İsmail Sivri’nin kulakları çınlasın - aynı tenbihat 
     "Sağa, sola bakın " 
     
     BUGÜN yazıya rahmetlinin sorusuyla başlayacağız 
     "Hadise nedir " 
     Hadise şudur... 
     Çoğu eskiden solcu olan, şimdi de, laik Cumhuriyet’e karşı saf tutanlar, seçimde Tayyip Erdoğan’ı hem övdüler, hem desteklediler, kazanınca da AKP’yi yere, göğe koymadılar. İstedikleri olmuştu, artık Türkiye’yi, onlar gibi, Amerikan yanlısı "demokrat liberal, özgürlükçü" bir kadro yönetecekti, Bush’la içli dışlı olan Tayyip Erdoğan’a güvenleri tamdı... 
     
     LAKİN, iş, Amerika’yla birlikte Irak’a saldırmaya gelince, kafalar karıştı, 
     AKP hükümeti Amerika’nın istediklerine kolay kolay "evet" demiyordu. 
     Niye 
     Çünkü AKP’nin esas tabanı olan Müslümanlara, mübarek günde, elin gavuruyla birlikte Müslüman Irak’a saldırmayı anlatabilmek çok güçtü. 
     
     AKP, bunları düşünerek, ayak sürürken, Pentagon’un Türkiye muhabirleri ateş püskürmeye başladılar 
     "Bu nasıl dış politika " 
     Kimi papyonlu, kimi düz kravatlı, kimi de bağrı açık, ağır toplar hükümete karşı ateşe başladılar, neredeyse "barış " diyenleri barışa ihanetle suçlayacaklar. 
     
     Tam da o sırada, gündeme ateş topu düştü 
     "Amerika’nın Irak’a saldırı için gerekli desteği bulamaması üzerine Türkiye, Mısır, Ürdün, Suudi Arabistan, Körfez ülkeleri ve Pakistan’daki medya kuruluşlarına ve gazetecilere 200 milyon dolar fon ayırması tartışmalara neden oldu." Yeni Şafak - 15.Ocak.2003 
     Arkadan, Başbakan Gül’ün, grup konuşmasından gazetelere yansıyanlar 
     "Medyadaki bazı değerlendirmeleri görünce hayretler içinde kalıyorum. Türkiye bu kadar savaş yanlısı gözükemez. Bu kadar savaş yanlısı görüntü içerisinde kimse olmamalıdır. Savaş arzu eden bir görüntü vermek hiç kimseye yakışmaz, ama Türkiye’ye hiç yakışmaz. Bu konular hassas konulardır, bu konular kampanyalarla, telkinlerle karar verilecek konular değildir." Cumhuriyet - 15.Ocak.2003 
     
     SAYIN Başbakan ertesi gün, böyle bir konuşma yapmadığını açıkladı ama, haberle, yazılanlar, öylesine birbirine denk gelip, üst üste çakıştı ki 
     İşte hadise budur 
     
     HABERİ veren gazete kaynağını açıklayamazsa, iddia ispat edilemezse, elbette buna "doğru" demek mümkün değildir. 
     Lakin, AB temsilcisi Karen Fogg’un "e - mail" mektuplarını okumuşsanız, üstelik bir de Selim Edes’in "Rüşvetin belgesi mi olur pezevenk " lafını unutmamışsanız. 
     Ahh, o "şüphe" denilen duygu... 
     Şüphe, nura kavuşturur, diyenler de vardır. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
