<DOC>
<DOCNO> 120153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun11.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da yaşanacak en iyi yer New York 
</HEADLINE>
<TEXT>

     CNN-finance kanalı, Amerika'da yaşanacak en iyi yerin New York olduğunu bildirdi. Kanalın internet sitesinde yayımlanan araştırma sonuçlarına göre, New York'u Los Angeles ve Chicago izliyor. 
     CNN-finance, yaşanacak en iyi yerleri belirlerken, hayat standardından, yeşil alanlara, hayat pahalılığından eğlence olanaklarına, sağlık ve eğitim imkanlarına ve hatta ortalama hava sıcaklığına kadar pek çok faktörün göz önüne alındığını bildirdi. 
     Konut fiyatları ve kiraların gökdelenler kadar yüksek olduğu New York kentinin Brooklyn kesimi, bu kentten ayrılamayanlar açısından bir alternatif oluşturuyor. Ayrıca kentin Pleasantville yöresi ile idari açıdan New Jersey eyaletine bağlı olmakla birlikte New York'a çok yakın olan Maplewood da New York'u sevenler tarafından tercih ediliyor. 
     CNN-finance'in listesinde ilk 10'a giren kentler, New York, Los Angeles, Chicago, San Fransisco, Washington DC, Philadelphia, Dallas-Texas, Boston, Houston-Texas ve Detroit. 
     CNN-finance, bunlardan ayrı olarak Seattle, Phoenix-Arizona, Baltimore, San Diego-California, Charlott-Kuzey Carolina ve Oklahoma City'nin de yaşamak için mükemmel yerler olduğunu bildirdi. 
     





</TEXT>
</DOC>
