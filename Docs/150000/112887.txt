<DOC>
<DOCNO> 112887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/soneko13.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali faciası, dünya ekonomisine yansımaya başladı 
</HEADLINE>
<TEXT>

     Endonezya'nın Bali adasında 200'e yakın insanın ölümüne yol açan patlamalar, ekonomi çevrelerinde panik ve kaygıya yol açtı. 
     Saldırıyı, geçen yıl ABD'yi vuran 11 Eylül saldırılarıyla kıyaslayan iş çevreleri, dünya ekonomisininin bundan büyük zarar görebileceği uyarısında bulunuyor. 
     Saldırının yarattığı güven kaygısının, Asya ülkelerinden yoğun sermaye kaçışlarına yol açabileceğini ifade eden uzmanlar, böyle bir gelişmenin tüm dünya ekonomisini olumsuz etkileyeceğini vurguluyor. 
     
     İLK KURBAN HAVAYOLLARI 

     Bu arada, tıpkı 11 Eylül saldırıları sonrasında olduğu gibi, Bali'deki patlamalardan ilk etkilenen sektör hava taşımacılığı oldu. 
     Bali'deki binlerce yabancı turist, ölümcül patlamalarla bir anda cehenneme dönen turizm cennetinden kaçarken, Asya'daki havayolu şirketlerinin hisse senedi değerleri büyük düşüşler yaşıyor. 
     Saldırıdan sonra açılan borsalarda Avustralya'nın Qantas havayolları şirktinin hisseleri yüzde 2.5 değer kaybederek percent 3.58 dolara, Singapur Havayollarının hisseleri yüzde 1 kayıpla 10.20 dolara düştü. 
     Hong Kong ve Tokyo Borsaları ulusal tatil ndeniyle kapalı olduğundan, Çin ve Japon havayolu şirketleri bugünlük kurtardılar. Ancak, borsaların açılmasıyla bu şirketlerin de önemli değer kayıpları yaşayacağı bekleniyor. 
     





</TEXT>
</DOC>
