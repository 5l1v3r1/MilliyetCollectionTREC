<DOC>
<DOCNO> 143600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun12.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizemli zatüree, Japonya'ya da sıçradı... 
</HEADLINE>
<TEXT>

     Japonya'da da 3 kişide, Çin'de başlayan ve çeşitli ülkelerde görülen atipik zatürree vakası saptandı. 
     Sağlık Bakanlığı sözcüsü Hiroşi Kobayaşi, ülke genelindeki sağlık yetkililerinden alınan bilgilere göre, 3 kişide gizemli zatürree belirlendiğini söyledi. 
     Kobayaşi, iki kişinin iyileştiğini, diğer hastanın durumunun da iyi olduğunu belirtti. 
     Sağlık Bakanlığı, önceki gün, yerel yönetimlerdeki bütün sağlık yetkililerinden, bu hastalıktan haberdar olmalarını ve şüpheli belirtiler gösteren hasta olması durumunda, derhal bakanlığa haber verilmesini istemişti. 
     Önceki günkü açıklamada, ülkede o ana kadar atipik zatürree belirtisi gösteren herhangi bir hastaya rastlanmadığı belirtilmişti. 
     





</TEXT>
</DOC>
