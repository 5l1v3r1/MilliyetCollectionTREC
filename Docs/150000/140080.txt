<DOC>
<DOCNO> 140080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun24.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalanan El Kaide üyesinin yeri sır olacak 
</HEADLINE>
<TEXT>

     Pakistan'da yakalanarak Amerikalı yetkililere teslim edilen ve 11 Eylül saldırılarının planlayıcısı olduğu iddia edilen Halid Şeyh Muhammed'in tutulduğu yerin sır gibi saklanacağı bildirildi. 
     Amerikan istihbarat uzmanları, Muhammed'in aylar, hatta yıllar boyunca Merkezi Haberalma Teşkilatı CIA veya askeri yetkililerin gözetiminde tutulabileceğini belirtti. 
     Bu arada, New York Times gazetesinin bugünkü sayısındaki habere göre, Amerikalı yetkililer, Muhammed'in kendilerine teslim edildiğini ve Pakistan'dan çıkarılarak bilinmeyen bir yere götürüldüğünü doğruladı. 
     Amerikalı yetkililer, Muhammed'in El Kaide'nin önemli yetkililerinden biri ve New York'taki Dünya Ticaret Merkezi ve Pentagon'a yapılan saldırıların düzenleyicilerinden olduğunu belirtiyorlar. 
     





</TEXT>
</DOC>
