<DOC>
<DOCNO> 126828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo15.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'un en çok ''sararan'' futbolcusu Saidou... 
</HEADLINE>
<TEXT>

     Birinci Süper Futbol Ligi'nde 18 maçlık ilk bölümün ardından İstanbulspor'da en çok ''sararan'' futbolcu Saidou Alioum oldu. 
     Kamerunlu futbolcu, ligde görev yaptığı 16 maçta 7 sarı kart, 1 de kırmızı kart gördü. Ligin 6. haftasında Kocaelispor maçının 20. dakikasında çift sarı karttan kırmızı kart gören Saidou, takımının 7. haftada yaptığı Galatasaray maçında cezası nedeniyle oynamadı. 8. haftada da Diyarbakırspor maçında ligdeki 4. sarı kartını gören Saidou, 9. haftada Göztepe maçında da forma giyemeyerek, 2 maçta takımını yanlız bıraktı. 
     Saidou'yu 6 sarı kartla Musa, 4 sarı kartla Niyazi, 3'er sarı kartla da Petkov ve Cenk izliyor. 
     
     3 FUTBOLCU CEZALI DURUMA DÜŞTÜ 

     İstanbulspor'da, 18 maçlık ilk bölümde 3 futbolcu cezalı duruma düştü. 
     2 kez cezalı duruma düşen Saidou'nun yanısıra Musa ve Niyazi de sarı kart cezalısı oldu. 
     11. haftada 4. sarı kartını görerek cezalı duruma düşen Musa, 12. haftada Gaziantepspor maçında oynayamazken, 18. haftada Adanaspor maçında 4. sarı kartını gören Niyazi de ligin ikinci bölümünde 19. haftada yapılacak Gençlerbirliği maçında forma giyemeyecek. 
     
     İLK BÖLÜMDE 37 SARI KART 

     İstanbulsporlu futbolcular, 18 maçlık ligin ilk bölümünde toplam 37 sarı kart, 1 de kırmızı kart gördü. 
     Sarı-siyahlılarda ilk bölümde forma giyen 22 futbolcudan 15'i kart görürken, 7 futbolcu bu dönemde hiç kart görmedi. 
     
     EN ÇOK KART BEŞİKTAŞ VE MALATYASPOR MAÇLARINDA 

     İstanbulsporlu futbolcuların ilk bölümde en hırçın oldukları maçlar, Beşiktaş ve Malatyaspor karşılaşmaları oldu. 
     Bu 2 karşılaşmada 4'er sarı kart gören sarı-siyahlılar, 1. haftadaki Adanaspor ile Diyarbakırspor, Göztepe ve Trabzonspor maçlarında 3'er sarı kart gördü. 

     
</TEXT>
</DOC>
