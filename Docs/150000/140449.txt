<DOC>
<DOCNO> 140449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/aspo.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNDEM DERBİ 
</HEADLINE>
<TEXT>

Galatasaray-Fenerbahçe maçı Türkiye’yi çabuk esir aldı. 6-0’ın rövanşına dört gün kala gözler atanacak hakeme, taraftarları yakından ilgilendiren güvenlik toplantısına çevrildi 
     Dertler kenara itildi 
     TÜRKİYE, tezkere, savaş, ekonomi gibi tüm dertleri bir kenara itti, daha hafta başından Galatasaray - Fenerbahçe derbisine kilitlendi. Maçı kim yönetecek, Oğuz Çetin takımı nereden idare edecek, Sarı - Lacivertli taraftarlara bilet verilecek mi gibi sorular gündemin önüne geçti. Fenerbahçe, cezalı hocası için Galatasaray Kulübü’nden VİP tribününde yer istedi. Çetin, "Umarım sorun çözülür" dedi. 
     
     1500 bilet talebi 
     GALATASARAY ve Fenerbahçe Kulübü yöneticileri bugün valilikte yapılacak Güvenlik Kurulu toplantısına katılacaklar. Görüşmelerde Sarı - Lacivertli seyircilere Ali Sami Yen Stadı’nda yer ayrılıp ayrılmamasına karar verilecek. İlk maçta çıkan olaylar nedeniyle Sarı - Kırmızılı yöneticilerin rakip taraftarlara sıcak bakmadığı, Fenerbahçe’nin ise 1500 bilet istediği ifade edildi. 
     
     Favori Müftüoğlu 
     MHK, derbi için Kuddusi Müftüoğlu’nun ismini ilk sıraya koydu. Serdar Tatlı’nın ise ikinci planda tutulduğu öğrenildi. Galatasaray Müftüoğlu’nun görev yaptığı Bursaspor maçını 2-0 kazanmış, Elazığspor’u 2-0 yenmiş, Beşiktaş’a da sahasında 1-0’lık skorla boyun eğmişti. Müftüoğlu’nun yönettiği maçlarda Fenerbahçe, Trabzonspor ve Gençlerbirliği ile berabere kalmış, Gaziantepspor’u da 2-0 yenmişti. 
     
İlk maçı unuttuk’Fenerbahçe’nin teknik patronu Oğuz Çetin, Galatasaray’dan çekinmediğini söyledi, "Geçmişe değil, geleceğe bakıyoruz" dedi 
     HAFTA sonu Galatasaray karşısında ikinci derbi sınavını verecek olan Teknik Sorumlu Oğuz Çetin iddialı konuştu. Şampiyonluk yarışından kopmadıklarını ve sahaya kazanmak için çıkacaklarını belirten Çetin, "6-0’lık maçı unuttuk. cumartesi günü oynayacağımız rövanştan kesinlikle çekinmiyorum. Bizim için 6 Kasım’da alınan sonucun bir önemi yok. Geçmişe değil, geleceğe bakıyoruz" ifadelerini kullandı. 
     FUTBOLCULARIN büyük bir ciddiyet ve hırs içinde derbiye hazırlandıklarını söyleyen Fenerbahçe’nin hocası, "Amacımıza ulaşacağız" diye konuştu. Seyirci dezavantajına da değinen Oğuz Çetin, "Keşke taraftarımız bizi bu maçta izleyebilseydi. Ama gelemiyorlar diye de konsantrasyonumuzu kaybedecek değiliz. Biz yine sahaya çıkıp işimizi yapacağız, onları mutlu etmeye çalışacağız" dedi. 
     



 SPOR 







bnba.jpg 

















</TEXT>
</DOC>
