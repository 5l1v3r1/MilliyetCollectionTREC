<DOC>
<DOCNO> 147148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/siyaset/siy01a.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya tutarsa’ önerileri 
</HEADLINE>
<TEXT>

Denktaş, Rum lidere, Maraş’ın bir kısmının Rum tarafına bırakılmasını, ticari, kültürel ve turistlere yönelik kısıtlamaların kaldırılmasını önerdi 
     KKTC Cumhurbaşkanı Rauf Denktaş, Kıbrıs Rum yönetimi lideri Tasos Papadopulos’a dün bir mektup göndererek, Kıbrıs konusundaki yeni önerilerini bildirdi. Denktaş, BM ve AB’yi de yeni düzenlemeler için yardımcı olmaya çağırdı. Denktaş düzenlediği basın toplantısında, Lahey sonrası yaptıkları değerlendirme ışığında Papadopulos’a bir mektup gönderdiğini bildirdi. Denktaş, "İki taraf arasında var olan derin güven bunalımını gözardı ettiğimizi bildirdim. Buna dayalı olarak kendisine, iki taraf arasında çalışma ilişkisi kurulmasını sağlayacak diyalog ve danışma süreci başlatacağına inandığım bir öneri paketi teklif ettim" dedi. Denktaş, Rum tarafına sunduğu önerilerin Türkiye tarafından da desteklendiğini açıkladı. 
     

</TEXT>
</DOC>
