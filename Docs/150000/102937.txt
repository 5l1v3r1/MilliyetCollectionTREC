<DOC>
<DOCNO> 102937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/soneko16.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford ''Ka'' modelinde üretim hatası...78.500 otomobil geri çağrıldı 
</HEADLINE>
<TEXT>

     Dünyanın ikinci büyük otomobil üreticisi Ford, ''Ka'' modeli otomobillerde üretim hatası saptandığını belirterek, dünya genelinde 78 bin 500 otomobili servise geri çağırdı. 
     ''Ka'' modeli otomobillerden 12 Ocak-29 Haziran 2001 tarihleri arasında üretilen 78 bin 500 otomobilin ön frenlerinde üretim hatası olduğunu belirten yetkililer, araç sahiplerine servise başvurmaları çağrısında bulundular. 
     Fren sistemindeki üretim hatasının ''can güvenliğini tehlikeye sokacak boyutta olmadığını'' belirten Ford yetkilileri, ön frenlerin lastik hortumlarında ve montajında hata saptandığını, zaman içinde fren hortumlarının yerlerinden sökülme tehlikesi bulunduğunu söylediler. 
     ''Ka'' modeli otomobil sahiplerinin Ford servislerine başvurmaları halinde fren sisteminin kontrol edileceği ve hatanın ücretsiz olarak giderileceği bildirildi. 
     
</TEXT>
</DOC>
