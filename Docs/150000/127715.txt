<DOC>
<DOCNO> 127715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/spor/spo15.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Samsun’dan Sambacı atağı      SAMSUNSPOR dış transferde Brezilya’nın P.Preta takımının 24 yaşındaki orta saha oyuncusu Crist’in peşine düştü. Sambacı ile yapılan ilk temaslarda prensip anlaşmasına varıldı. Gözler şimdi de Ali Akdeniz’e çevrildi. 
     
Sağlam için oylama      GAZİANTEPSPOR’DA görevinden istifa eden Multescu’nun yerine kimin geleceği bugün netlik kazanacak. Yönetimin, Nurullah Sağlam için oylama yapacağı öğrenildi. Genç yıldız Kemal’e gelen teklifler de masaya yatırılacak. 
     
Navratilova eleştirdi      ESKİ ünlü tenisçi M.Navratilova, lezbiyenlik konusundaki sözleri nedeniyle Yugoslav tenisçi Jelena Dokiç’in babası Damir Dokiç’i eleştirdi. Dokiç’in "Kızım lezbiyen olsa intahar ederdim" sözlerine, Navratilova, "İyi ki, onun kızı değilim" dedi. 
     
Guardiola’dan veda hazırlığı      ROMA’NIN İspanyol futbolcusu Josep Guardiola, takımından ayrılmak istediğini açıladı. Tecrübeli oyuncu, Roma’da umduğunu bulamadığını ve ara transferi beklediğini açıkladı. Guardiola için Brescia Kulübü devreye girdi. 
     
Şanlıurfa’da olaylı gün      ŞANLIURFA’DA Karaköprü Bld. ile Siverek Bld. arasında oynanan maçtan sonra ortalık birbirine girdi. İki takımın futbolcuları orta hakem Ekrem Gerginci’ye saldırdı. Emniyet güçleri hakemi kulübeye sokarak korudu. 
     



 SPOR 






















</TEXT>
</DOC>
