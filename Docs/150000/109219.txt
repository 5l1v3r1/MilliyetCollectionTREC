<DOC>
<DOCNO> 109219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/guncel/gun04.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sevgilisi Adnan Hocacı 
</HEADLINE>
<TEXT>

     SEMRA PELEK istanbul 

     Adnan Hoca olarak bilinen Adnan Oktar ve arkadaşlarının DGM’de yargılandığı davaya sürpriz tanık olarak getirilen Filiz Karataş’ın, Fadıl Akgündüz’le Paris’te bir otelde kaçamak yapan kadın olduğu ortaya çıktı. Filiz Karataş, Kasım 2000’de Paris’teki Holiday Inn Oteli’nde Akgündüz’le buluşmuştu. Akgündüz’le birlikte olmadan önce evli işadamı Mefhum Hekimci’nin yuvasını yıkmakla suçlanan Karataş, geçtiğimiz hafta İstanbul DGM’deki Adnan Hoca davasında ortaya çıktı. Adnan Hoca’nın şantajla suçlandığı davaya sürpriz tanık olarak getirilen Karataş, davacı Ebru Şimşek’i suçlayıp Adnan Hoca’yı savundu. Oktar’ın adamları tarafından duruşma boyunca koruma altında tutulan Karataş’ın tanıklığı mahkemece ciddi bulunmadığı için kabul edilmedi. Bunun üzerine Oktar’ın dava arkadaşları Karataş’ın açıklamalarını jet hızıyla çoğaltıp basın mensuplarına dağıttı. 
     



 GÜNCEL 


















</TEXT>
</DOC>
