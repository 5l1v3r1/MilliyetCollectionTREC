<DOC>
<DOCNO> 136652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/magazin/amag.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya yolculuğu kavgayla başladı 
</HEADLINE>
<TEXT>

Türkiye’yi tanıtmak için mankenlerle Tokyo’ya giden Yıldırım Mayruk’un yardımcısı, Dışişleri’nin koordinatörüyle tartışınca ortam gerildi. Kalkmak üzere olan uçaktan inen Şansal, İstanbul’da kaldı 
     MAGAZİN SERVİSİ 

     TOKYO’DA, 13-17 Şubat tarihleri arasında düzenlenecek olan "Türkiye Resmi Yılı" organizasyonu olaylı başladı. Uçakta yaşanan kavga şöyle gelişti Yıldırım Mayruk ve yardımcısı Barbaros Şansal, organizasyon kapsamında düzenleyecekleri defile için sekiz mankenle birlikte havaalanına geldi. Şansal, uçağa bindiğinde Dışişleri Bakanlığı 2003 Resmi Yılı Kutlamaları Koordinatörü Osman Çetintaş’ın, organizasyonda konser verecek olan Umut Akyürek’i VIP bölümüne oturttuğunu görünce sinirlendi. 
     ŞANSAL, "Bize uçağın arka bölümünde yer ayrılmış. Ben bu uçağa binmem, haksızlık yapılıyor" dedi. Önceki yıl Vatikan Müsteşarlığı yaparken Ajda Pekkan’a söylediği, "Ben yalnızca hanımefendilerin önünde ayağa kalkarım, sizin önünüzde kalkmam" şeklindeki sözleriyle gündeme gelen Çetintaş, Şansal’ın tepkisine karşılık, "Bu adamı indirebilirsiniz, zaten oraya geldiğinde kavga çıkarır" dedi. Çok sinirlenen Şansal uçaktan indi. Ardından kapıları kapatılan uçak hareket etti. 
     
Şansal Defileyi yaptırmayacağım’      Yıldırım Mayruk ve ekibinin bugün öğleden sonra Japonya’ya varacağını belirten Barbaros Şansal, "Defileyi yaptırmayacağım. Yarın ekip varır varmaz telefon edeceğim ve Türkiye’ye gelmelerini isteyeceğim. Zaten ben olmazsam defile gerçekleşmez. Yıldırım da uçak hemen hareket etmeseydi, inecekti" diye konuştu. 
     



 MAGAZİN 















</TEXT>
</DOC>
