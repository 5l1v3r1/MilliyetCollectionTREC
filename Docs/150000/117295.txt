<DOC>
<DOCNO> 117295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/spo02.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM COŞTU 
</HEADLINE>
<TEXT>

     HÜSEYİN YAVUZ 

     - Lorant’a köylü diyorlar. Atatürk ne demiş Köylü milletin efendisidir’ 
     - Washington bu sezon göreceksiniz gol kralı olacak. Onu iyi seyredin’ 
     - Eğer oynarsa Balic’in üzerine ne giyeceğini hep birlikte göreceğiz’ 
     - Panathinaikos’u mutlaka eleyeceğiz. Bu asla bir temenni değil, inançtır 
     
     Ayakta alkışlandı 
     SAKARYA Üniversitesi’nin düzenlediği panele katılan Fenerbahçe Başkanı Aziz Yıldırım çarpıcı açıklamalar yaptı. "Cumhurbaşkanımız hoşgeldin" sloganlarıyla karşılanan Yıldırım, öğrencilerin sorularını yanıtladı, gündemdeki konuları aydınlattı. "Kefen giyerim, Galatasaray forması giymem diyen Balic için ne düşünüyorsunuz" sorusuna "Eğer oynarsa ne giyeceğini sahada göreceğiz" yanıtını veren Fenerbahçe başkanı uzun süre alkışlandı. 
     
     Ben de beğenmiyorum’ 
     WASHİNGTON’TUN bu yıl gol kralı olacağına inandığını kaydeden Aziz Yıldırım, "Onu iyi seyredin" diye konuşurken, Lorant’a da sahip çıktı. Yıldırım, "Lütfen bir daha kendisine kova atmayın. Bu olay tekrarlanırsa onu ben bile tutamam. Lorant’a köylü diyenlere, ben de Atatürk’ün sözünü hatırlatıyorum Köylü milletin efendisidir. Fenerbahçe’nin oynadığı futbolu ben de beğenmiyorum, ancak kısa sürede toparlanacağız" ifadelerini kullandı. 
     
     Bize destek verin’ 
     PANATHİNAİKOS’U kesinlikle eleyeceklerini de söyleyen Fenerbahçe Başkanı, "Bu sezon en iyi maçlarını bize karşı oynadılar. Ama yine de turu geçeceğiz. Bu bir temenni değil, inançtır. Hocamız isterse ocak ayında transfer de yaparız. Ancak seyircimiz yeni Ortegalar istiyorlarsa tribüne gelerek bize destek verecekler" dedi. Yıldırım, halka açılma konusunda tüm hazırlıkların tamamlandığını borsanın düzelmesini beklediklerini sözlerine ekledi. 
     
     Çubuklu forma var 
     ÖĞRENCİLERİN, "Neden çubuklu forma ile oynamıyoruz. Böyle çıkarsak 3-4 gol atarız" demesi üzerine Aziz Yıldırım, "Merak etmeyin bu kez öyle çıkacağız ve yeneceğiz" dedi. "Galatasaraylı siyasiler barajı geçemedi. Yeni Başbakan Fenerbahçeli. Bunu nasıl yorumluyorsunuz" sorusunu ise Yıldırım "Bakarız" diyerek geçiştirdi. Fenerbahçe Başkanı, rahat durmaları halinde Galatasaraylı taraftarların maça gelebileceğini de tekrarladı. 
     
Prim darbesi      YÖNETİM bu sezon sadece şampiyonluğa prim vermeyi kararlaştırdı. Ligde ve Avrupa’da istenilen başarının gelmemesi üzerine tek tek maçlara uygulanan prim kaldırıldı. Ancak Fenerbahçe özel durumlarda futbolculara ödeme yapılabileceğini açıkladı. Sarı - Lacivertli takım iki kupayı da kazanırsa ayrı ayrı prim dağıtılacak. 
     UEFA Kupası için de Panathinaikos maçıyla birlikte prim verilmeye başlanacak. Tur geçildiği taktirde bundan sonra her tura özel prim uygulanacak. Yönetimin bu kararı futbolcular üzerinde şok etkisi yaparken, Sarı - Lacivertli yöneticiler UEFA Kupası’nın kazanılması halinde, bugüne dek görülmemiş bir primin ödeneceğini söylediler. 
     
Korkaklar kaybeder’Werner Lorant, sadece kazanmak amacıyla sahaya çıkacaklarını söyledi, "Bu maçta oyuncularımda asla korku olmayacak" dedi 
     YUSUF KOBAL 

     İddialı konuştu 
     FENERBAHÇE Teknik Direktörü Werner Lorant, Galatasaray karşısında futbolcularının yüksek konsantrasyonla, daha agresif, daha hırslı ve kazanmak için oynamaları gerektiğini söyledi. Ekstra bir motivasyona ihtiyaçları bulunmadığını kaydeden Alman hoca, "Böyle bir maçta eğer bir futbolcu buna gereksinim duyuyorsa, o zaman yanlış mesleği yapıyordur" diye konuştu. 
     
     Defans yok’ 
     LORANT, "Galatasaray’dan çekiniyor musunuz" sorusuna espirili bir şekide, "Uf çok korkuyorum" yanıtını verdi, ardından "Futbolcularımda yarın gece korku olmayacak" diye konuştu. Takımdaki tek sorunun gol atamamak olduğuna değinen Alman çalıştırıcı, "Defans yapmayacağız. Bu kez sadece Washington’dan değil, tüm oyunculardan gol istiyorum" dedi. 
     
Moral yemeği      Fenerbahçeli futbolcular zorlu derbi maçı öncesi Nakkaştepe’deki Taşdevri Et Lokantası’nda moral yemeği yediler. Teknik Direktör Werner Lorant’ın isteği üzerine teknik ekibe yeni katılan üçüncü antrenör Engin Fırat’ın da bulunduğu yemekte oyuncuların bir hayli neşeli olduğu gözlendi. Sarı - Lacivertli takımın gol umudu Serhat Akın’ın, ligdeki gol orucunu bozması için şans pastası kesildi. 
     
YAYIN KRİZİFenerbahçe, Digitürk’ten alacaklarını tahsil edemediği gerekçesiyle derbi karşılaşmasının yayınlanmaması için harekete geçti. Stadda kameralara istedikleri yerler verilmeyecek, teknik zorluklar çıkarılacak 
     YALÇIN TÜRK 

     18 milyon dolar alacak 
     FENERBAHÇE Başkanı Aziz Yıldırım dün sürpriz bir açıklama yaparak naklen yayın havuzunu bozabileceğini ima etti. Yıldırım, "Havuzdan 18 milyon dolar almamız lazımdı ama bugüne kadar paranın yarısını bile alamadık. Bunun sebebi, Anadolu kulüplerinin bu paraya ihtiyacının olmasıydı. Ama biz de Dünya takımı olmak istiyoruz. Bu paranın tamamına ihtiyacımız var. Yarından bugün itibaren bu olaya tepki vereceğiz" dedi. 
     
     Galatasaray destek verdi 
     YILDIRIM’IN bu sözleri bomba etkisi yaparken Fenerbahçe Kulübü’nün bu gece Galatasaray ile oynanacak derbi maçının yayınlanmaması için hazırlıklara başladığı öğrenildi. Digitürk kameralarını stada almama gibi bir yetkisi olmayan Sarı - Lacivertli kulübün değişik yollara başvurarak, maçın ekranlara yansımasını engelleyeceği öğrenildi. Fenerbahçe’nin bu girişimine Galatasaray’da destek verdi. 
     
     Olağanüstü toplantı 
     ŞÜKRÜ Saracoğlu Stadı’nda her türlü yaptırımı elinde bulunduran Fenerbahçe’nin çare olarak teknik zorluklar çıkaracağı, kameralara çekim yapabilecek alan vermeyeceği, aksaklıklar yaratarak hedefine ulaşmaya çalışacağı öğrenildi. Aziz Yıldırım’ın bu sabah Digitürk yetkilileri ile bir araya geleceği ve sorunun çözülmesine çalışılacağı bildirildi. Taraflar uzlaşmaya varamazsa Türkiye merakla beklediği derbi heyecanını yaşayamayacak. 
     
Ağır ceza gündemde      FENERBAHÇE naklen yayını engellediği taktirde müsabakadan men cezası alacak. "Talimatlara aykırı hareket" başlıklı 23. maddeye göre işlem görecek Sarı - Lacivertli kulübe cezanın verildiği ilk resmi müsabakada 3-0 hükmen yenik sayılması öngörülecek. Yayına engel olanlar iki yıldan iki yıla kadar hak mahrumiyeti ile cezalandırılacak. 
     
Ödemeler yapılıyor’      DİGİTÜRK, Fenerbahçe’nin kendilerinden kesinlikle alacağı olmadığını bildirdi. Ödemelerin gecikmediğini belirten yayıncı kuruluş, konuyla ilgili "Yayın belgesini federasyondan aldık. Bütün taahhütlerimizi yerine getiriyoruz. Sorun çıkacağını sanmıyoruz" açıklamasını yaptı. 
     
Lorant’ın boşu yok      FATİH Terimli Galatasaray bugüne kadar Fenerbahçe ile 13 derbi oynadı. Terim bu maçlarda beş galibiyet, beş yenilgi, üç beraberlik aldı. 23 gol atan Sarı - Kırmızılı takım kalesinde 22 gol gördü. Teknik Direktör Lorant ise göreve geldiği günden bu yana iki kez derbi maçına çıktı. Alman hoca, Galatasaray’ı 1-0, Beşiktaş’ı ise 2-0 ile geçti. 
     
Kadıköy’de 37. randevu      EZELİ rakipler 1982 yılından bu yana Şükrü Saracoğlu Stadı’nda 36 kez oynadılar. Kadıköy’de Fenerbahçe 16, Galatasaray ise 9 maçtan galibiyetle ayrıldı. 19 lig maçının ise 11’ini Sarı - Lacivertliler, 5’ini Cim - Bom kazandı. Fenerbahçe sahasında bütün maçlarda fileleri havalandırırken, bugüne kadar hiçbir maç golsüz sonuçlanmadı. 
     
     Futbolcular ne dedi 
     OGÜN "Fenerbahçe’de oynadığım süre içinde hiçbir maçta Galatasaray’a yenilmedik. Bu kez de öyle olacağına yürekten inanıyorum. Aradaki puan farkını indirmeye çalışacağız. Galatasaray maçını kazanmak bizim için ilerleyen döneme de olumlu etki yapacaktır." 
     SERHAT "Eğer ligde ilk golümü Galatasaray’a karşı atarsam, çok mutlu olurum ve şuna da inanın ki, gollerin arkası gelir. Bu maçı kazanarak, hem puan farkını kapatmak, hem de taraftarlarımıza iyi bir futbol izlettirmek istiyoruz." 
     MUSTAFA DOĞAN "Tedavim için Samandıra Tesisleri’ne gittiğimde tüm arkadaşlarımın yalnızca Galatasaray maçını konuştuklarını görüyorum. Bu da onların ne kadar iyi motive olduklarını gösteriyor. Bu durumda bizim için kazanmaktan başka çare yok." 
     
Kasım’da Fener üstün      FENERBAHÇE ile Galatasaray tarihleri boyunca kasım aylarında 23 kez karşı karşıya geldiler. Sarı-Lacivertli takım bu maçlarda ezeli rakibine 10-5 üstünlük kurdu. Taraftarlar 8 maçta yenişemedi. Fenerbahçe 29 gol atarken, 21 gol yedi. İki takım 6 Kasım’da sadece bir kez oynadı. 1949’da İnönü Stadı’nda yapılan maçı Sarı-Lacivertliler 1-0 kazandı. 
     
Panathinaikos, taraftarıyla barışmak için Fener’i, UEFA’ya şikayet edecek Uyanık Komşu      YORGO KIRBAKİ ATİNA 

     Pankart bildirilecek 
     FENERBAHÇE’NİN, UEFA Kupası’nda berabere kaldığı Panathinaikos, taraftarıyla arasının bozulması üzerine yeni bir sistem geliştirdi. Yunan kulübü, İstanbul’a gelen seyircileriyle yeniden barışmak için, Fenerbahçe’yi, UEFA’ya şikayet etmeyi kararlaştırdı. Yöneticilerin, ilk maçta açılan dev pankartın yanı sıra sahaya atılan yabancı cisimleri de UEFA’ya bildireceği öğrenildi. 
     
     Hedef barış 
     PANATHİNAİKOS’UN, olay çıkaran taraftarlarına bilet vermeyeceğini bildirmesi üzerine, geçtiğimiz hafta deplasmanda oynanan lig karşılaşmasında yaşanan gerginliği sona erdirmek için böyle bir yol çizdiği ifade edildi. Yunan kulübünün, ayrıca 14 Kasım’daki rövanşta çirkin olayların yaşanmaması için taraftar kontrolünü yeniden ele almak istediği de ileri sürüldü. 
     
Güvenlik zirvesi      ATİNA Emniyet Müdürlüğü’nde dün Panathinaikos yöneticileri ile Türk Büyükelçiliği görevlilerin katılımıyla gerçekleşen toplantıda, alınacak önlemler görüşüldü. Yunanlılar, öncelikle Fenerbahçeli yöneticiler ile taraftarların göz önünde olmaması için çaba sarfedecek. Ayrıca Sarı - Lacivertli kulübe, 800 yerine 500 bilet verilmesi önerilecek. Panathinaikos taraftarlarına maç biletleri, kimlik numaraları alındıktan sonra satılacak. 
     
Düşmanlar dost oldu      PANATHİNAİKOS ile Fenerbahçe’nin 14 Kasım’da Atina’da oynayacağı, rövanş maçı Yunanistan’da gündemden düşmüyor. Ancak en ilginç gelişmelerden biri dün yaşandı. Panathinaikos ile düşman olan Olympiakos’un fanatik taraftarları, bu karşılaşmada vatandaşlarını desteklemeyi kararlaştırdılar. Pire limanına Türk sokulmayacağı da açıklanırken, Yunanistan futbol tarihinde iki takım arasında ilk kez böyle bir yakınlaşmanın olduğu bildirildi. 
     



 SPOR 





























</TEXT>
</DOC>
