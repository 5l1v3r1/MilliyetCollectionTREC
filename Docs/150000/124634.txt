<DOC>
<DOCNO> 124634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/soneko10.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda geçtiğimiz hafta böyle geçti... 
</HEADLINE>
<TEXT>

     Piyasalar geçen hafta, tamamen Kopenhag Zirvesi'ne odaklanmış bir seyir izledi. 
     Borsada zaman zaman hacimsiz ve dar bantta seyirler, zaman zaman da keskin iniş çıkışlar dikkat çekti. İMKB Tahvil ve Bono Piyasası'nda ortalamalarda 1-2 puanlık oynamalar meydana geldi. Altın ve dövizde artış eğilimi vardı. Banka faizlerinde de küçük çapta artışlar gerçekleşti. 
     Hisse senetleri haftalık bazda ortalama yüzde 1.81 oranında değer yitirdi. 24 ayar külçe altının gram satış fiyatı yüzde 3.13 oranında, Cumhuriyet altınının satış fiyatı da yüzde 3.70 oranında arttı. Dolar, haftalık bazda yüzde 0.19 oranında gerilerken, Euro yüzde 1.93 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.62 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri, haftaya ortalama yüzde 4.39 kayıpla başladılar. 
     AB ve Kıbrıs ile ilgili olumlu beklentilerin azalmasıyla 12,500 seviyesine gerileyen endeks daha sonra gelen çıkışla 12,700 seviyesinde sıkıştı. 12,500 desteği önemini korurken, Kopenhag Zirvesi öncesinde piyasa üzerindeki baskı dikkat çekti. 
     1. seansta 583.67 puan birden gerileyen endeks, 12,703.62 puana indi. 2. seansta ise endeks dar bantta sıkıştı ve sadece 0.16 puan artışla, 12,703.78 puandan günü tamamladı. Endeks günlük bazda 583.51 puan ve yüzde 4.39 geriledi. 
     Salı günü, ilk seansı baskılı geçiren piyasa ikinci seansta endeks hisselerinde yoğunlaşan alımlarla 13,000 puanın üzerinde kapandı. Zirve öncesinde piyasalardaki hareketliliğin sürdüğü ve 2005 tarihine yönelik yapılan açıklamaların olumlu algılandığı gözlendi. 
     1. seansta 78.55 puan yükselen endeks, 12,782.33 puana çıktı. 2. seansta ise hızlı sayılabilecek bir artış görüldü ve endeks 265.43 puan yükselişle 13,047.76 puandan günü tamamladı. Endeks günlük bazda 343.98 puan ve yüzde 2.71 puan yükselerek, ilk günkü düşüşün büyük bir bölümünü telafi etti. 
     Çarşamba günü, Kopenhag Zirvesi'nde AB ile ilgili verilecek karara endekslenen Borsa 12,500-13,000 puan arasında sıkışık seyir izledi. 
     2005 tarihinin biraz daha net olarak telaffuz edilmesi, piyasalarda risk almak istemeyen yatırımcıların satışlarına neden oldu. 
     1. seansta 168.41 puan gerileyen endeks 12,879.35 puandan kapandı. 2. seansta ise endeks, düşüş ağırlıklı yatay seyir izledi ve seans sonunda 162.07 puan kayıpla 12,717.28 puandan günü tamamladı. Endeks günlük bazda 330.48 puan ve yüzde 2. düştü. 
     Perşembe günü ikinci seansta borsa, İtalya ve Yunanistan başbakanlarından gelen olumlu açıklamalarla yükseldi. 
     Endeks, 2. Seansta yukarı doğru hareket ederek 13,000-13,200 seviyesinde dengelendi. Kopenhag Zirvesi'nde 2005 yılından önce bir tarih verileceği beklentisiyle endeksin 13,000 puanın üstünde tutunduğu ifade edildi. 
     1. seansta 35.94 puan yükselen endeks 12,7.22 puandan kapandı. 2. seansta ise endeks hızlı bir çıkış gerçekleştirdi. Seans sonunda 393.61 puan artışla 13,146.83 puandan günü tamamlayan endeks, günlük bazda 429.55 puan ve yüzde 3.38 arttı. 
     Haftanın son işlem gününde, Kopenhag Zirvesinden çıkan Aralık 2004 tarihi piyasalar açısından bir sürpriz olmadı. 
     1. Seansın başlarındaki hızlı satış dalgası kısa sürede dengelendi ve günün kalan kısmında 12,800-13,200 bandında yatay seyir hakim oldu. 
     1. seansta 225.61 puan gerileyen endeks 12,921.22 puandan kapandı. 2. seansta ise endeks yaklaşık 300 puanlık bir bantta dalgalandı. Seans sonunda 126.21 puan artışla 13,047.43 puandan günü tamamlayan endeks, günlük bazda 99.40 puan ve yüzde 0.76 geriledi. 
     Bu gelişmelerin ardından hisse senetlerinin haftalık ortalama değer kaybı yüzde 1.81 oldu. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 239.86 puanlık kayıpla 13,287.29 puandan, 13,047.43 puana indi. Hisse senetlerinin haftalık ortalama değer kaybı yüzde 1.81 oldu. 
     İMKB Ulusal-Mali Endeksi 356.16 puan düşerek 16,831.42 puandan 16,475.26 puana, İMKB Ulusal-Sanayi Endeksi 123.27 puan düşerek 12,592.49 puandan 12,469.22 puana, İMKB Ulusal-Hizmetler Endeksi de 168.47 puan düşerek 8,392.47 puandan 8,224.00 puana geriledi. 
     Böylece, mali grup hisseleri ortalama yüzde 2.12 oranında, sanayi grubu hisseleri ortalama yüzde 0.98 oranında ve hizmetler grubu hisseleri de ortalama yüzde 2.01 oranında değer yitirdiler. 
     
     KAZANANLAR VE KAYBEDENLER 
     Borsada geçen hafta işlem gören 294 hisse senedinden 178'i değer yitirirken, 83 hisse senedi değer kazandı. 33 hisse senedinin değeri değişmedi. 
     En yüksek oranlı artış yüzde 38.27 ile Işıklar Ambalaj hisselerinde oldu. Yüzde 33.82'lik artışla Yapı Kredi Sigorta hisseleri ikinci, yüzde 25.25'lik artışla Derimod hisseleri de üçüncü olarak sıralandı. 
     En yüksek oranlı düşüş ise yüzde 14.29 ile Pastavilla hisselerinde oldu. Yüzde 11.54'lük düşüşle Kristal Kola hisseleri ikinci ve yüzde 11.11'lik düşüşle de Toprak Factoring hisseleri üçüncü sırada yer aldı. 
     İMKB Ulusal Pazar'da geçen hafta toplam 876 milyar 629.1 milyon adet hisse senedi işlem gördü ve karşılığında 2 katrilyon 774 trilyon 920.4 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta iniş-çıkışlı bir seyir yaşandı. İstanbul serbest döviz piyasasında alınıp satılan ABD Doları yüzde 0.19 oranında değir yitirirken, Euro yüzde 1.93 oranında artış kaydetti. 
     ABD Doları'nın Türk Lirası satış fiyatı 3 bin lira düşerek, 1 milyon 550 bin liraya inerken, Euro'nun satış fiyatı 30 bin lira artarak 1 milyon 583 bin liraya ulaştı. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 1.83 oranında artarak, 2 milyon 505 bin liraya, İsviçre Frangı'nın satış fiyatı da yüzde 1.60 oranında artarak 1 milyon 79 bin liraya çıktı. 
     Bugün İstanbul serbest piyasada ABD Doları 1 milyon 545 bin, Euro 1 milyon 576 bin, İngiliz Sterlini 2 milyon 480 bin ve İsviçre Frangı 1 milyon 79 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 3.13 oranında, Cumhuriyet altınının satış fiyatı da yüzde 3.70 oranında arttı. 
     Külçe altının gram satış fiyatı 500 bin lira artarak 16 milyon 500 bin liraya, Cumhuriyet altınının satış fiyatı da 4 milyon lira artarak 112 milyon liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı da yüzde 8.09'luk artışla 16 milyon 700 bin liraya çıktı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.62 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 68 puan artarak 333,626 puandan 335,694 puana çıktı. 
     Geçen haftanın en çok değer kazanan katılma belgeleri, yüzde 3.72'lik artışla YKB B Tipi Yabancı Menkul Kıymetler Fon, yüzde 3.11'lik artışla Garanti B Tipi Yabancı Fon ve yüzde 2.42'lik artışla da Vakıf B Tipi Yabancı Menkul Fon oldular. 
     Geçen haftanın en çok değer yitiren katılma belgeleri ise yüzde 4.02 oranındaki düşüşle YKB A Tipi Karma Fon, yüzde 2.12 oranındaki düşüşle Denizbank A Tipi Değişken Fon ve yüzde 2.08 oranındaki düşüşle de Denizbank A Tipi Hisse Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta Salı günü 161 ve 357 gün vadeli iki bono ihalesi düzenledi. 161 gün vadeli bono ihalesinde bileşik faiz yüzde 50.74, 357 gün vadeli bono ihalesinde ise yüzde 51.33 oldu. 
     Hazine'nin 161 gün ve 357 gün vadeli bono ihalelerinde toplam nominal 4 katrilyon 379.1 trilyon liralık satış gerçekleştirildi. İhalelerdeki net satış ise 3 katrilyon 167.2 trilyon lira oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.57 ile yüzde 0.81 arasında gerçekleşti. 
     Mevduat faizlerinde vadelerine göre ortalamalarda küçük artışlar oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
