<DOC>
<DOCNO> 129727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşamcılara müjde...Düzenli içki kalp krizi riskini azaltıyor... 
</HEADLINE>
<TEXT>

     Bilimadamları, türü ne olursa olsun düzenli içilen içkinin erkeklerde, içmeyenlere oranla kalp krizi riskini düşürdüğünü belirttiler. 
     ''New England Journal of Medicine'' adlı tıp dergisinde yayınlanan araştırma, haftada 3 gün düzenli içki içen erkeklerin içmeyenlere oranla kalp krizi riskini üçte bir oranında düşürdüğünü belirtiyor. Araştırma, 12 yılda 38 binden fazla erkek üzerinde yürütüldü. 
     Araştırmayı yürüten ekibe başkanlık eden İsrail Diyakoz Tıp Merkezi'nden Kenneth Mukamal, sık kullanımı halinde alkolün makul bir miktarının da koruyucu nitelikte olabileceğini söyledi. 
     Mukamal ve arkadaşlarının çalışmasında, ayrıca şarabın, bira ya da daha sert bir içkiden daha fazla koruyucu özelliği olmadığı belirtildi. Daha önceki araştırmalarda, şarabın niteliği öne çıkarılıyordu. 
     Kenneth Mukamal, alkolün kadınları erkeklerden daha farklı etkilediğini ve erkeklere ilişkin araştırmanın sonuçlarının kadınlar için de aynı olabileceğine dair bir öngörü taşımadığını da söyledi. 
     Araştırmanın yayınlandığı dergide, söz konusu çalışmanın, trafik kazaları gibi gençleri ölüme sürükleyecek denli ciddi sonuçları olan aşırı alkol tüketimini haklı çıkarmak için kullanılamayacağı uyarısında bulunuldu. 
     





</TEXT>
</DOC>
