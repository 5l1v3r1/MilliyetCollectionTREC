<DOC>
<DOCNO> 130429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/ekonomi/eko07.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KOBİ borsaları geliyor 
</HEADLINE>
<TEXT>

     ANKARA Milliyet 

     KOBİ’lerin çeşitli Anadolu kentlerinde kurulacak bölgesel pazarlar aracılığıyla sermaye piyasalarına katılımı için düğmeye dün TOBB’da yapılan toplantıyla basıldı. Devlet Bakanı Ali Babacan, yapılacak bazı basit kanuni düzenlemelerle KOBİ borsalarının önün açılacağını söyledi. 
     Başbakan Yardımcısı Abdüllatif Şener, Devlet Bakanı Ali Babacan, Sanayi Bakanı Ali Coşkun, TOBB Başkanı Rifat Hisarcıklıoğlu, SPK Başkanı Doğan Cansızlar, dün düzenlediği toplantıda KOBİ’ler için yeni finansman araçlarının gelişimi ele alındı. 
     Çıkışta bir açıklama yapan Babacan, KOBİ’lerin finansman sorunun çözümlenmesi için iki yöntem üzerinde durduklarını belirtti. Babacan, bunlardan birinin KOBİ borsalarının kurulması diğerinin ise girişim sermayesi yapılarının geliştirilmesi olduğunu ifade etti. SPK’nın konuyla ilgili kendilerini sunum yaptığını ifade eden Babacan, şunları söyledi 
     
     Vergi kolaylığı 
     "Kanuni basit düzenlemelerle bu konunun önü rahatlıkla açılabilecek. Girişim sermayesi hemen başlanabilecek bir konu. Toplantıda girişim sermayesi şirketlerinin yaygınlaşması ve vergiyle ilgili bu şirketlere bazı kolaylıklar sağlanması konusunda ortak bir görüş anlayışı oluştu. Teknik çalışmalar yapıldıktan sonra yine aynı bu şekilde biraraya geleceğiz ve nihai kararları alıp gerekli kanuni düzenlemeleri yapacağız." 
     Edinilen bilgilere göre KOBİ borsalarının kurulacağı illerden birisi Gaziantep olacak. İMKB çatısı altında kurulacak borsaların bir çeşit "Anadolu Pazarı" kimliğine bürünecekleri belirtiliyor. 
     



 EKONOMİ 

















</TEXT>
</DOC>
