<DOC>
<DOCNO> 129378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/ekonomi/eko03.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi Bakanlığı, Endüstri Holding’i incelemeye aldı 
</HEADLINE>
<TEXT>

Sanayi ve Ticaret Bakanı Ali Coşkun Endüstri Holding’de gerçek hak sahipleri tespit edilecek 
     ANKARA Milliyet 

     Sanayi ve Ticaret Bakanlığı, cami ve lokaller aracılığıyla gurbetçi vatandaşlardan para toplayan ve iflasını "bir bardak su için" diye duyuran Endüstri Holding ile ilgili inceleme başlattı. Bakanlık müfettişlerinin, holdingin gerçek ortaklarını tespit etmeye çalıştığı bildirildi. 
     Sanayi ve Ticaret Bakanı Ali Coşkun, konuyla ilgili yaptığı yazılı açıklamada, holdingin hesap ve işlemlerinin, bakanlık müfettişlerince incelemeye alındığını kaydetti. Coşkun, merkezi Konya’da bulunan Endüstri Holding’in, gerçek ortaklık yapısının ve hak sahiplerinin tespit edilmesi, mal varlıklarının durumu, şirket ortaklarının hak ve menfaatlerinin korunabilmesini teminen, bakanlık müfettişlerince incelemeye alındığını bildirdi. 
     
     SPK yargı yoluna başvurdu 
     Sermaye Piyasası Kurulu SPK da Endüstri Holding ortaklarının ve para yatıran kişilerin haklarının korunması amacıyla başvuruların mevzuat çerçevesinde değerlendirildiğini, gerekli denetimlerin yapıldığını, denetim sonuçlarına göre gerekli işlemlerin tesis edildiğini ve yargı yollarına başvurulduğunu açıkladı. 
     



 EKONOMİ 
















</TEXT>
</DOC>
