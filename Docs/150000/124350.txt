<DOC>
<DOCNO> 124350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/cemal.html </URL>
<DATE> 2002/12/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB’den olumsuz karar çıktı 
</HEADLINE>
<TEXT>

     KOPENHAG 
     Evet, gece yarısından sonra AB’den çıkan 2004 Aralık tarihi Türkiye’nin beklentilerinin bir hayli gerisinde kaldı. AB bize bir tarihten çok, tarih için bir randevu vermekle yetindi. Bu olumsuzlukla Türkiye’nin AB ile ilişkilerini bundan sonra nasıl devam ettireceğine, tepkisellikten ve duygusallıktan uzak biçimde ve Türkiye’nin 40 yıllık AB ile ilişkilerini gözönünde tutarak karar vermesi doğru olur. Bir başka deyişle, Türkiye’nin "Artık ben bu oyunda yokum " diyerek AB’ye sırtını dönmesi isabetli bir tercih olamaz. 
     Aşağıda daha önce yazdığım yazı yer alıyor. 
     
     MARRİOT Oteli’nin lobisi gazeteci milletinin işgali altında. Bir itiş kakıştır gidiyor. Her kafadan bir ses ama sorular hep aynı 
     "Tarih var mı abi " 
     "Kıbrıs’tan ne haber " 
     "Ne kadar tarih, o kadar Kıbrıs " 
     "Tarih temiz mi, kılçıklı mı " 
     Sonunda merdivenlerde gözüküyorlar Simitis, Gül, Tayyip Erdoğan, Papandreu, Yaşar Yakış. Yüz ifadelerinde herhangi bir olağanüstülük dikkati çekmiyor. Herkesin suratı asık değilse bile ciddi. Herhangi bir uzlaşmanın keyifli rahatlaması yok yüzlerde... 
     Kulak kesilip önce Simitis’i dinliyoruz. Yunan Başbakanı, Chirac - Schröder ikilisinin 2005 tarihini öne çekiyor, kendi ülkesi adına 2004’ü telaffuz ediyor 
     Fena değil. 
     Ancak, AB’nin nihai kararını bilemeyeceğini belirttikten sonra da 2004’ün koşulunu ekliyor Simitis 
     Kıbrıs... 
     Şaşırtıcı değil bu da. Tarihin karşısına Kıbrıs’ı koyuyor. "Kıbrıs yoksa, tarih de yok" demeye getiriyor Yunan lider... 
     Başbakan Gül de bizim 2003 tarihini yineliyor. Türkiye’nin müzakerelere başlamak için gerekli Kopenhag kriterlerini yerine getirdiğini söyledikten sonra da Kıbrıs dahil her şeyin iyi niyetle ele alınabileceğini belirtiyor. 
     O kadar 
     Resmi pozisyonların tekrarı. 
     Soru alınmıyor. 
     Liderlerin bu havası, soru alınmaması, pazarlığın daha devam edeceğini, kapalı kapılar arkasında etmekte olduğunu gösteriyor. 
     Tayyip Erdoğan’la Gül tabii farkındalar, tarih konusunda son sözün Yunanistan tarafından söylenmeyeceğinin... Belki de bunun için ellerindeki Kıbrıs kartı’nı açığa vurmuyorlar. 
     Hep aynı soru 
     Tarih, Türkiye’yi tatmin edecek şekilde sağlam bir kazığa bağlanabilir mi 
     Bunu görmek için öncelikle 1 Temmuz 2005’i gündeme getirmiş olan Chirac - Schröder’in tutumu önemli. Onun için de bugün öğleyin yapılacak zirve içinde zirveyi, yani Chirac - Schröder - Gül - Tayyip buluşmasının sonucunu beklemekten başka çare yok gibi... 
     Tarih - Kıbrıs... 
     Kıbrıs - Tarih... 
     Yani yumurta - tavuk hikayesi Bu konuda iki soru daha var zihinleri tırmalayan. 
     Birincisi 
     Tayyip Erdoğan - Gül ikilisinin bu zirvede Kıbrıs’ı çözmek için bir oyun planları gerçekten var mı Varsayalım, tarih Türkiye’yi tatmin edecek bir noktaya çekiliyor. O zaman Kıbrıs’ta gereken adımı atabilecek, attırabilecek siyasal kararlılık, irade ve vizyonu sergileyebilecekler mi 
     Bu açıdan soru işaretleri var. 
     Ama bu bir yerde poker oyunu. Kartlarını herkes hala göğsüne çok yakın tutmaya devam ediyor. 
     İkinci soru 
     Bu soru da bir varsayıma dayanıyor. Diyelim Tayyip Erdoğan’la Gül, "Biz varız Annan planı tamamdır" dediler. Acaba bu durumda, örneğin Almanya’nın 1 Temmuz 2005’le ilgili katılığı aşılabilir mi Yoksa Schröder, "Kıbrıs beni çok fazla ırgalamaz benim başbakanlığım daha önemli" diyerek yan çizebilir mi 
     Kimine göre çizebilir. 
     Kimi de farklı düşünüyor. Bazı diplomatik kaynaklara göre, Kıbrıs’la ilgili Kofi Annan planına Ankara’dan evet çıkarsa, tarih de öne çekilecek. 
     Durumun özeti böyle. 
     Her şey ortada, düğüm Kıbrıs’ta yani. Perşembe günü akşamüstü bu satırlar yazılırken, anlaşılan o ki, büyük pazarlık sürüyordu. Ve Kopenhag zirvesi çoktan Türkiye ve Kıbrıs zirvesine dönüşmüş durumdaydı. 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
