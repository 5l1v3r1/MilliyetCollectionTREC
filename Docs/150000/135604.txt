<DOC>
<DOCNO> 135604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun06.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye yardım eden büyük yanlış yapar...’ 
</HEADLINE>
<TEXT>

Operasyon için ABD’ye destek verilmesinin suç ve günah’ olduğunu söyleyen Irak’ın Ankara Büyükelçisi, "Bu durumda Türkiye de savaşın içinde sayılır" dedi 
     Irak’ın Ankara Büyükelçisi Talip Abid Salih, Türkiye’nin ABD askerlerinin topraklarında konuşlanmasına izin vermesi durumunda, "ABD’ye ne gibi yardımda bulunulursa bulunulsun bu, savaşa girmek anlamına gelir. ABD’ye yardım eden ülkeler, ileride büyük suç işlediklerini ve hata yaptıklarını anlayacak" dedi. Salih, Türkiye’nin K. Irak’a müdahalesine nasıl bakacaklarının sorulması üzerine de şu yanıtı verdi 
     
     GÜNEYDOĞU SORUSU 
     "Acaba Türkiye, güneydoğusuna Irak askerlerinin girmesine nasıl bakardı İzin verir miydi İlişkilerde içişlerine saygı gösterme ilkesi esas olmalıdır. Kuzey Irak, Irak yönetiminin kontrolü dışındadır, ancak Türkiye ile Irak arasında bu konuda denge kurulmalıdır. Türkiye, bizim PKK ile ilişki kurmamızı kabul eder mi Ama böyle bir ilişki yok." 
     
     KANITLAR TEMELSİZ 
     Salih, operasyona destek halinde Türkiye’yi hedef alıp almayacakları sorusunu da, "Tehdit etmiyoruz, nasihatte bulunuyor, çağrı yapıyoruz" şeklinde yanıtladı. Salih, ABD Dışişleri Bakanı Colin Powell’ın BM’ye sunduğu kanıtları temelsiz bulduğunu dile getirerek, "Çocuklar bile bilgisayarda bunları yaratabilir" diye konuştu. 
     
     



 GÜNCEL 
























</TEXT>
</DOC>
