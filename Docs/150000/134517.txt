<DOC>
<DOCNO> 134517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/dunya/dun02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin büyük kumarı’ 
</HEADLINE>
<TEXT>

Bush yönetimi, Güvenlik Konseyi’ne sunacağı Irak kanıtlarının dünyayı ne kadar ikna edebileceği konusunda tereddütlü 
     YASEMİN ÇONGAR Washington 

     ABD, uzun süre "gizlilik statüsü" nedeniyle kamuoyuna yansıtmaktan uzak durduğu, ancak içte ve dışta baskının artmasının ardından BM Güvenlik Konseyi’ne sunmaya karar verdiği kanıtların, Irak’ın silah denetçilerine yalan söylediğini ortaya koyacağına inanıyor. Ancak ABD’li yetkililer, "Kanıtlar güçlü, ama tüten tabanca’ kesinliğinde değil" diyerek, bazı ülkelerin "ikna olmayabileceğini" önceden kabul ediyorlar. Washington’daki bazı gözlemciler ise, "Bush yönetimi, kanıtları paylaşmakla büyük bir kumar oynuyor. Dünyayı ikna edemezse, zor durumda kalacak" görüşünde. ABD Dışişleri Bakanı Colin Powell’ın 5 Şubat’ta, basına açık yapılacak Güvenlik Konseyi oturumunda sunacağı istihbarat belgeleri, "Bağdat’ın kitle imha silahları üretme çabasının devam ettiğini, elindeki biyolojik ve kimyasal silahları denetçilerden sakladığını ve terörist gruplarla temasta olduğunu gösterenler" diye üç ayrı kategoriye ayrılıyor. 
     Powell’ın dosyasında bulunduğu söylenen belgelerden bazıları şunlar 

</TEXT>
</DOC>
