<DOC>
<DOCNO> 139519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur18.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman çavuş, eşini ve bölük komutanını öldürdü... 
</HEADLINE>
<TEXT>

     Şanlıurfa'nın Birecik İlçesi'nde bir uzman çavuş, eşiyle ilişkisi olduğunu iddia ettiği Jandarma Bölük Komutanı Jandarma Yüzbaşı Gökhan Oğuz'u ve kendi eşini, komutanın makam odasında tabancayla öldürdü. 
     Uzman Çavuş Tolga B. eşi Selda B'nin, Bölük Komutanı Jandarma Yüzbaşı Gökhan Oğuz ile ilişkisi olduğundan şüphelenerek, eşi Selda B'yi takibe aldı. 
     Eşi Selda B'nin, Bölük Komutanı Jandarma Yüzbaşı Gökhan Oğuz'un odasına girdiğini gören Uzman Çavuş Tolga B, Yüzbaşı Oğuz'un odasına girerek, eşi Selda B. ve Bölük Komutanı Oğuz ile tartışmaya başladı. 
     Tartışmanın sertleşmesi üzerine Uzman Çavuş Tolga B, belindeki beylik tabancasını çıkartarak, Yüzbaşı Oğuz ile eşi Selda B'yi yaylım ateşine tutarak öldürdü. 
     Yetkililer, Uzman Çavuş Tolga B'nin, olaydan sonra gözaltına alındığını ve verdiği ilk ifadesinde eşinin, komutanıyla ilişkisi olduğunu öne sürdüğünü söylediğini belirterek, çok yönlü soruşturma başlattıklarını bildirdiler. 
     





</TEXT>
</DOC>
