<DOC>
<DOCNO> 119469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/spor/spo05.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ALKIŞLAR AYHAN’A 
</HEADLINE>
<TEXT>

Atletizmdeki milli gururumuz, Monaco’daki muhteşem gala gecesinde Dünyaca ünlü sporcuların büyük ilgisiyle karşılaştı 
     MURAT AĞCA MONACO 

     ULUSLARARASI Amatör Atletizm Federasyonu’nun Monaco’daki gala gecesine yılın atleti adayı olarak katılan Avrupa Şampiyonu Süreyya Ayhan büyük ilgi gördü. 40’tan fazla ülkede canlı yayınlanan muhteşem gecede ismi okunduğunda büyük alkış alan Ayhan, gala yemeğine de 2002’nin en iyi yirmi atleti ile birlikte aynı masada katıldı. Erkeklerde yılın atleti seçilen Faslı Hicham El Guerrouj, Ayhan’ın kendisini çok etkilediğini söyledi. 
     GUERROJ, "Böyle sürerse hiç sönmeyecek bir yıldız olarak tarihe geçer" dedi. IOC üyesi eski ünlü atlet Sergei Bubka da "Umarım aynı başarıyı Atina 2004’te de gösterir" dileğinde bulundu. Eski Fenerbahçeli rekortmen Donovan Bailey ise, "Kalbim hala Fenerbahçe’de" ifadesini kullandı. Bayanlarda zirveyi İngiliz Paula Radcliffe’e kaptıran Ayhan, "Paris’te Dünya şampiyon olup, 2003’te yılın atleti olacağıma inanıyorum" diye konuştu. 
     



 SPOR 






























</TEXT>
</DOC>
