<DOC>
<DOCNO> 126746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser ilacının yan etkisinden 124 kişi öldü... 
</HEADLINE>
<TEXT>

     Japonya'da, ''Gefitinib'' adlı kanser ilacının yan etkilerinden 124 kişinin öldüğü bildirildi. 
     Japonya Sağlık ve Refah Bakanlığı yetkilisi Toşihito Ikeda, yaptığı açıklamada, ölümlerin, ilaca bağlı olarak zatürree dahil, akciğer kanseri rahatsızlığından zayıf düşen 494 hasta arasında meydana geldiğini kaydetti. 
     Ölüm oranının, ilacı üreten Anglo-İsveç eczacılık devi ''AstraZeneca'' şirketinin Ekim ayında bildirdiği 39 ölümden daha yüksek olduğuna dikkat çekildi. 
     ''Gefitinib'' ilacı, Japonya'da, Temmuz ayında kullanılabileceğinin belirtilmesinden bu yana en az 10 bin kanser hastası tarafından içiliyor. Japonya, ilerlemiş akciğer kanserinin tedavisinde ''Iressa'' etiketi altında satılan bu ilacı onaylayan tek ülke konumunda bulunuyor. 
     Yapılan ilk çalışmalarda, diğer terapi yöntemleri uygulanmamış akciğer kanseri hastalarının, Iressa'yı aldıktan sonra düzeldiği gözlenmiş, ancak çok sayıda hastanın ağır yan etkilere uğraması üzerine ''Astrazeneca'' şirketi, Ekim ayında Japon doktorlara bir uyarı yazısı göndermişti. 
     AstraZeneca sözcüsü Fumiko Muramoto ise bakanlığın bulgularını ve tavsiyelerini gözden geçirmeden şirketin yorum yapmayacağını söyledi. Bununla beraber sözcü, şirketin kendi raporlarına dayanan rakamların doğru gibi göründüğünü kaydetti. 
     





</TEXT>
</DOC>
