<DOC>
<DOCNO> 130830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur19.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesini ve aşığını öldürdü... 
</HEADLINE>
<TEXT>

     Batman'da, bir genç, annesini ve uygunsuz şekilde evlerinde yakaladığı kişiyi bıçaklayarak öldürdü, kendisini engellemek isteyen kardeşini de yaraladı. 
     Edinilen bilgiye göre, gece saat 00.30 sıralarında Çamlıca Mahallesi 2438 Sokak'taki evine giden Faysal Altsoy 27 , iddiaya göre annesi Saliha Altsoy'u, Abdulbaki Altun'la uygunsuz durumda yakaladı. 
     Sinir krizi geçirerek mutfaktan ekmek bıçağını alan Faysal Altsoy, annesi ile Altun'u öldürdü, kendisine engel olmak isteyen kardeşi Sabahattin Altsoy'u yaraladı. 
     Faysal Altsoy, polise teslim olurken, yaralanan Sabahattin Altsoy Diyarbakır Dicle Üniversitesi Tıp Fakültesi Hastanesi'nde tedavi altına alındı. 
     Olayla ilgili soruşturmanın sürdürüldüğü bildirildi. 
     





</TEXT>
</DOC>
