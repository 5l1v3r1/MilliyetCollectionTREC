<DOC>
<DOCNO> 148461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/guncel/gun07.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzedelerden Irak’a kan bağışı... 
</HEADLINE>
<TEXT>

Saddam Hüseyin’in 10 milyon dolarlık petrol bağışıyla yapılan kalıcı konutlarda oturanlar, kan bağışı kampanyası açtı 
     BAHAR KAYMAKÇI EBRU DOĞAN Kocaeli DHA 

     Marmara depreminin ardından Saddam Hüseyin’in 10 milyon dolarlık petrol bağışıyla İzmit’te yaptırılan kalıcı konutlarda oturan depremzedeler, Iraklı yaralılar için kan bağışı yaptı. Depremzedelerin başvurusu üzerine, dün sabah deprem konutlarına gelen Kızılay yetkilileri, bir kahveyi revire dönüştürerek vatandaşlardan kan aldı. Kızılay, kanları Irak Kızılay’ı Hilali Ahmer kanalıyla Irak’a ulaştıracak. 
     İzmit’te halk arasında "Saddam Konutları" diye adlandırılan 230 dairelik Irak Kızılayı Kalıcı Konutları’nda, depremde kiracı konumunda olup hak sahibi olamayan, ancak ailesinden en az 2 kişiyi kaybetmiş depremzedeler kalıyor. Özel İdare Müdürlüğü’ne sembolik kira ödeyen ve burada 5 yıl süreyle kalma hakkı tanınan depremzedeler, Iraklı yaralılar için kan bağışı kampanyası başlattı. 
     Kan veren depremzedelerden İlhan Keçeci 48 , "Onlar bize ev verdi. Biz onlara kan vermişiz çok mu " dedi. Anne ve babalarıyla gelen çocuklardan kan alınmazken, 7 yaşındaki Murat Avcı da kan vermek istedi. 
     
     


GÜNCEL 



















</TEXT>
</DOC>
