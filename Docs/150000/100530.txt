<DOC>
<DOCNO> 100530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/soneko08.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks 10,500'de güçlü desteğe sahip... 
</HEADLINE>
<TEXT>

     Esas olarak politik gelişmelere endeksli piyasanın bugün yurtdışı piyasalardaki durulmanın da etkisiyle hafif alıcılı açılabileceğini ancak 10,500 ile 10,800 arasında hareket etmesi bekleniyor. Endeksin 10,500'de tutunmasının beklediklerini söyleyen uzmanlar, bugünün gündeminde Bakanlar Kurulu toplantısı ve IMF İcra Kurulu toplantısı olduğunu belirtiyorlar. 
     Piyasa bugün IMF'nin toplantısında Türkiye'ye 1.1 milyar dolarlık ek kredi dilimini serbest bırakması yönünde bir beklenti içinde. 
     Dün Devlet Bakanı Kemal Derviş'in siyasi kararını açıklaması yönünde DSP kanadından gelen talep piyasada Derviş'in istifasına yönelik tedirginlik yaratmıştı. Piyasa Derviş'in atacağı adımları yakından izliyor. 
     Uzmanlar, IMF ile ilişkilerin bozulmaması ve ekonomik programın zarar görmemesi koşulu ile Derviş'in istifasının piyasa için çok olumsuz olmayacağı görüşündeler. 
     Bu hafta sanayi şirketlerinin altı aylık mali tablolarının açıklanması için son hafta olacak. İMKB'ye bilanço gönderme süresi 9 Ağustos'ta doluyor. 
     





</TEXT>
</DOC>
