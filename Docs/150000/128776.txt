<DOC>
<DOCNO> 128776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sontur02.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunun ölü bulunduğu eve gelen Vali Yardımcısı fenalaştı... 
</HEADLINE>
<TEXT>

     İstanbul Vali Yardımcısı Şakir Özdikici, oğlunun ölüm haberini alır almaz geldiği olay yerinde fenalaşarak hastaneye kaldırıldı. 
     Küçükçekmece İkitelli Göçmen Konutları 20. Blok'taki daireye gelen Vali Yardımcısı Özdikici, emniyet yetkililerinden bilgi alırken fenalaştı. Özdikici, Bakırköy Devlet Hastanesi'ne kaldırıldı. 
     Olay yerine gelen İstanbul Vali Yardımcısı Mehmet Seyman da yetkililerden bilgi aldı. Basın mensuplarına kısa bir açıklama yapan Seyman, ilk incelemelerde olayın, mutfakta bulunan LPG tüpünden sızan gazdan zehirlenme gibi göründüğünü belirtti. Basın mensuplarının, polis telsizlerinden yüksek dozda uyuşturucu alımı sonucu ölüm olabileceği şeklinde anons geçildiğini hatırlatmaları üzerine ise Seyman, bu tür olaylarda narkotik ve cinayet büro ekiplerinin kendi kısımlarıyla ilgili araştırma yaptıklarını belirterek, ''Ama narkotikle ilgili hiçbir işarete rastlanmadı'' dedi. 
     Bu arada, narkotik şubesi yetkilileri de, yaptıkları ilk incelemelere göre, ölüm olayının herhangi bir uyuşturucuya bağlı olmadığını, bu nedenle birimlerini ilgilendiren bir konu bulunmadığını bildirdiler. 
     





</TEXT>
</DOC>
