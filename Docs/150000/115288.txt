<DOC>
<DOCNO> 115288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sonspo09.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, İstanbulspor'u 2-1 yendi... 
</HEADLINE>
<TEXT>

     Birinci Süper Futbol Ligi'nde Trabzonspor, deplasmanda İstanbulspor'u 2-1 yendi. 
     Stat Güngören Belediye 
Hakemler Mustafa Çulcu, Refik Aka, Mustafa Emre Eyisoy 
İstanbulspor Haluk, Pinto, Niyazi, Saffet, Petkov, Mehmet, Güven, Selçuk, Saidou, Cenk, Fazlı 
Trabzonspor Petkoviç, Mehmet Kahraman, Erdinç, Erman Güraçar, Serkan Kılıç, Hasan, Hüseyin, Aurelio, Ali Şen, Fatih, Mehmet Yılmaz 
Goller Dk. 17 Fatih, Dk. 37 Erdinç, 44 Fazlı 
Sarı Kartlar Dk. 7 Niyazi İstanbulspor , Dk. 11 Erdinç Trabzonspor , Dk. 48 Mehmet İstanbulspor , Dk. 58 Hüseyin Trabzonspor , Dk. 83 Musa İstanbulspor 
     
     İLK DEVRE 

     12. dakikada ceza alanı dışında Fatih'in plase bir vuruşla kaleye gönderdiği top, direğin dibinden auta gitti. 
     17. dakikada yaptığı presle topu kazanan Aurelio'nun sağ kanattan yaptığı ortada Fatih, arka direkte kafayla topu filelere gönderdi 1-0. 
     19. dakikada Fatih'in ceza alanı dışından aşırtma bir vuruşla kaleye gönderdiği top, üst direği sıyırarak auta çıktı. 
     28. dakikada Aurelio'nun soldan kullandığı köşe atışında, ceza alınında topla buluşan Erman Güraçar, bekletmeden topa sert vurdu. Kaleci Haluk'un müdahalesiyle seken topu savunma oyuncuları uzaklaştırdı. 
     29. dakikada Ali Şen'ın ceza alanı dışından sert şutunda, top yan direğe çarparak auta çıktı. 
     35. dakikada Petkov'un soldan ortasında, ceza alanı içinde Saidou'un ayak koyduğu top, direğin dibinden auta gitti. 
     36. dakikada Hasan'ın ceza alanına gönderdiği topla buluşan Mehmet Yılmaz, topa sert vurdu. Kaleci Haluk'tan seken meşin yuvarlak kornere çıktı. 
     37. dakikada Aurelio'nun sağdan kullandığı köşe atışında, ceza alanında topla buluşan Erdinç'in sert şutunda, meşin yuvarlak 2. kez İstanbulspor filelerine gitti 2-0. 
     41. dakikada Serkan Kılıç'ın soldan ortasında, ceza alanı içinde topla buluşan Mehmet Yılmaz, meşin yuvarlağı kötü bir vuruşla yandan auta attı. 
     44. dakikada ceza alanı içinde seken topu önünde bulan Fazlı, düzgün bir vuruşla topu kaleci Petkoviç'in solundan filelere gönderdi 2-1. 
     
     İKİNCİ DEVRE 

     48. dakikada Mehmet'in sağdan ortasında altıpas içinde topla buluşan Saidou'nun şutunda top kaleci Petkoviç'ten sekti. Dönen topu izleyen Mehmet kendini yere bırakınca, hakem Mustafa Çulcu bu oyuncuya sarı kart gösterdi. 
     55. dakikada ceza alanının hemen önünde Fatih ile duvar pasına giren Mehmet Yılmaz, kaleci Haluk ile karşı karşıya kaldığı sırada savunmanın müdahalesiyle yerde kaldı ve hakem Mustafa Çulcu penaltı noktasını gösterdi. Atışı kullanan Aurelio, kötü bir vuruşla meşin yuvarlağı üstten auta attı. 
     58. dakikada Trabzonsporlu Hüseyin sarı kart gördü. 
     59. dakikada Petkov'un sol çaprazdan kullandığı serbest vuruşta, ceza alanı içinde topla buluşan Selçuk'un kafa vuruşu istediği gibi olmadı ve meşin yuvarlak auta çıktı. 
     60. dakikada İstanbulspor'da, Mehmet'in yerine Musa, Güven'in yerine de Zeki oyuna girdi. 
     61. dakikada Trabzonspor'da, Mehmet Kahraman'ın yerine Mustafa oyuna dahil oldu. 
     67. dakikada Trabzonspor'da, Ali Şen'in yerine Erman Özgür oyuna girdi. 
     73. dakikada Mustafa'nın sağ çaprazdan yaptığı ortada altıpas içinde topla buluşan Erman Özgür, kafayla topa kötü vurunca meşin yuvarlak üstten auta çıktı. 
     75. dakikada İstanbulspor'da, Fazlı'nın yerine Faruk oyuna dahil oldu. 
     77. dakikada Trabzonspor'da, Hasan yerini Gökdeniz'e bıraktı. 
     81. dakikada Erman Özgür'ün ceza alanına gönderdiği topla buluşan Gökdeniz'in aşırtma vuruş denemesinde, kaleci Haluk çabuk davranarak meşin yuvarlağı kontrol etti. 
     83. dakikada İstanbulsporlu Musa sarı kart gördü. 
     Maçta kaybolan sürenin oynandığı bölümde Gökdeniz'in sol çaprazdan yaptığı ortada, ceza alanı içinde Fatih topa dokunamadı. Bu pozisyonun hemen ardından gelişen atakta Fatih, meşin yuvarlağı Gökdeniz'in önüne yuvarladı. Topla ceza alanına giren Gökdeniz, kötü bir vuruşla meşin yuvarlağı kaleci Haluk'a teslim etti ve Trabzonspor, deplasmanda İstanbulspor'u 2-1 yendi. 
     





</TEXT>
</DOC>
