<DOC>
<DOCNO> 123617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur33.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcılık, Fadıl için YSK'dan yanıt bekliyor... 
</HEADLINE>
<TEXT>

     Bağcılar Cumhuriyet Başsavcılığı, Siirt'teki seçimlerin iptaliyle milletvekilliği düşen Fadıl Akgündüz hakkında Almanya'daki bazı Türk vatandaşlarının dolandırılmasına ilişkin yürüttüğü soruşturma kapsamında yasal işlem yapabilmek için, Yüksek Seçim Kurulu'na YSK yazdığı yazının cevabını bekliyor. 
     YSK'nın, Fadıl Akgündüz'ün milletvekiliğinin iptal edildiğine dair yazısının kendilerine ulaştırılmasını bekleyen Bağcılar Cumhuriyet Başsavcılığı, bu yazının ellerine ulaşmasından sonra Akgündüz hakkında daha önce çıkarılan ve milletvekili seçilmesiyle askıya alınan gıyabi tutuklama kararının yeniden infazı için ilgili birimlere yazı gönderebilecek. 
     Başsavcılık, Akgündüz hakkında dokunulmazlığının kaldırılması istemiyle TBMM Başkanlığı'na ulaştırılmak üzere Adalet Bakanlığı'na fezlekeyle gönderdiği hazırlık soruşturması dosyasının da geri dönmesiyle soruşturmayı tamamlayabilecek. 
     Akgündüz, hakkında dava açılması halinde, 247 kişinin dolandırıldıkları yolundaki şikayetleri dikkate alınarak, ''Nitelikli dolandırıcılık'' suçundan 494 ile 1235 yıl arasında hapis cezası istemiyle yargılanabilecek. 
     





</TEXT>
</DOC>
