<DOC>
<DOCNO> 114340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/magazin/mag10.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmut Tuncer’i canlı yayında tutukladılar’ 
</HEADLINE>
<TEXT>

     ALİ'CE Ali Eyüboğlu 

     Esra Özmen, hazırlayıp sunduğu programa Mahmut Tuncer’le Kalender’i konuk eder. Özmen, programa renk katmak için canlı yayından önce Tuncer’e, Jandarma’ türküsünü jandarma kıyafetiyle söylemesini teklif eder. Tuncer, şakadan habersiz bunu kabul eder ve jandarma kıyafetiyle Jandarma’ türküsünü söyleyip yerine oturur. 
     Biraz sonra stüdyoya resmi kıyafetli iki polis’ girer. Özmen’in polis’i oynaması için kiraladığı figüranlar, ellerindeki tutuklama kararını gösterip Tuncer’e, Sizi almaya geldik’ der. Şok olan Tuncer, sebebini sorar. 
     
     En çok ben severim’ 
     Polisler, Jandarma’ türküsünde "Jandarmanın alayları dağ başı dağ başı" diyerek kışlaları dağa taşımaktan ve türkünün klibinde de askerler eğitim yaparken horon oynayarak askerlerin eğitim şevkini kırmaktan suçlu’ olduğunu söyleyip hakkında tutuklama kararı çıktığını anlatır. 
     Polisler, eline kelepçe takmaya hazırlanırken, Tuncer yalvarır 
     "Bu ülkede Jandarmayı benden çok seven yok. Türküsünü bile yaptım. Bari beni Jandarma tutuklasın." 
     
     



 MAGAZİN 












</TEXT>
</DOC>
