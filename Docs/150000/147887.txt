<DOC>
<DOCNO> 147887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun20.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Rambo" silahı bıraktı, kaleme sarıldı... 
</HEADLINE>
<TEXT>

     Tüm dünya savaşı konuşurken, barış zamanında bile savaşla içiçe olan aktör Sylvester Stallone, başka uğraşlara yöneldi. Beyazperdenin ''Rambo''su, aksiyon romanı yazmak üzere masa başına geçti. 
     Internetteki ''peoplenews'' sitesinin haberine göre, ülkesi savaştayken, beyazperdenin ''sıkı yurtseveri'' Stallone, ''barışçı'' hobilere yöneldi. 
     Daha önce rol aldığı ''Rocky'', ''Rambo'', ''Cliffhanger'' ile ''Tango ve Cash'' adlı filmlerin senaryolarında imzası bulunan Stallone, artık bu alandaki ilgisini bir aksiyon romanına yöneltti. 
     Stallone'nin yakın bir arkadaşı, sanatçının kitapla ilgili ''ser verip sır vermediğini'' belirterek, ''Ancak, o ne yazarsa yazsın mutlu sonla biter. Sylvester'ın adı kapakta olursa o kitap büyük hit olur. Hala Rambo'yu hatırlayan ve seven çok insan var. Bu kitap, onlara borcu'' açıklamasında bulundu. 
     Sylvester Stallone, son olarak Damian Nieman'ın yönettiği ''Shade'' adlı filmde yer almıştı. 
     





</TEXT>
</DOC>
