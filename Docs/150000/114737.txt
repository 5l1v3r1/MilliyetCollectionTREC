<DOC>
<DOCNO> 114737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/ekonomi/eko01.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İmajımız futbolda başarılı krizler ülkesi’ 
</HEADLINE>
<TEXT>

     TÜSİAD Yönetim Kurulu Başkanı Tuncay Özilhan, "Herkes bizi futbolda beklenmedik bir biçimde dünya üçüncüsü olan ama ekonomisi ve siyaseti bir krizden ötekine sürüklenen bir ülke olarak tanıyor" dedi. 11. Ulusal Kalite Kongresi’nin açılışında konuşan Özilhan, 1980’lerde marka olmanın öneminin kavranmaya başlandığını söyledi. Özilhan şöyle konuştu 
     
     Yüzümüze çarptı 
     "Bazı sanayiciler markaya yöneldi. Ancak bu kez başka bir gerçek yüzümüze çarptı. Tıpkı ne kadar başarılı olursa olsun bir bankanın uluslararası reytinginin ülkesinin reytingiyle sınırlanması gibi Türk markalarının reytingi de Made In Turkey’in reytingi ile sınırlıydı. Bu imaj bütün tartışmalı uluslararası meselelerde bizi olumsuz önyargılarla mücadele etmek zorunda bıraktı. Kendimizi anlatamıyoruz’ diye dövünüp durduk. Ama meselenin köküne inmekten hep kaçındık." 
     Özilhan, Türkiye’de ciddi bir yönetim kalitesi sorunu olduğunu da belirtti. 
     
Bizi şişkebapçı olarak biliyorlar’      Beko Pazarlama Yöneticisi Ahmet Nuri Öz, "Özellikle gelişmiş ülke piyasalarında ürünlerimizin üzerine Made in Turkey’ damgasını vurmak ciddi bir cesaret haline geldi" dedi. Tüketicilerin kafasında yatan marka değerinin onun nereden geldiği ile doğrudan ilişkili olduğunu vurgulayan Öz, otomobilin Almanya, saatin İsviçre, şarabın Fransa, halının İran ile anıldığına dikkat çekti. Öz, şöyle dedi 
     "Türkiye denince aklımıza ne geliyor Maalesef şişkebap geliyor. Turizm Bakanlığı tanıtım için bütçe ayırıyor. Ama Türkiye’yi ucuz bir deniz ülkesi, şişkebap, Türk lokumu şeklinde tanıtmalar... Biz bu kadar ucuz değiliz." 
     



 EKONOMİ 



















</TEXT>
</DOC>
