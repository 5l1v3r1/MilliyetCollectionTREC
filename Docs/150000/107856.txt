<DOC>
<DOCNO> 107856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/yazar/pulur.html </URL>
<DATE> 2002/09/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türk öğretmen Yunanlı öğrenci... 
</HEADLINE>
<TEXT>

     GEÇENLERDE kaybettiğimiz Prof. Dr. Hüsnü Göksel’in bir anısı h l konuşuluyor... 
     Anıyı tekralamakta fayda var Prof. Hüsnü Göksel, Amerika’da çalışırken, Türkiyeli bir Ermeni hasta kendisine ameliyat olmak istemez, Birinci Cihan Savaşı’nın acılı günlerinden kalan duygularla "Ben bir Türk doktorun bıçağı altına yatmam " der. Oysa hastaneyi bağışlayan kilisenin şartı vardır, kim, ne olursa olsun, tedavi edilecektir, böyle bir yerde, bir hastanın da doktoru sadece milliyeti yüzünden istememe hakkı yoktur, hasta taburcu edilir. 
     Bu anı, birçok kimsede başka anıları canlandırdı. 
     
     MESELA Prof. Dr. Nuri Saryal’ın anısı... 
     ODTÜ Makine Mühendisliği bölümü öğretim üyesi olan Prof. Saryal 1970 yılı başında Münih Teknik Üniversitesi’nde, Ord. Prof. Dr. H. J. Thomas’ın kürsüsünde misafir öğretim üyesi olarak kredili ders vermeye başlar. Sömestr sonunda derse devam eden öğrenciler, sözlü sınava girerler... 
     
     BUNDAN sonrası şimdi emekli olan Prof. Nuri Saryal anlatsın 
     "9. sömestr öğrencilerinden, A4 grubu 204 numaralı Paul Papadimitriou, vermiş olduğum Elekriische Analogiemethoden’ dersinden sınav istedi, gün ve saat üzerinde anlaştık, odama geldi ve sınav başladı. Sorduğum her soruya doğru cevap vermesinden çok iyi hazırlandığı belli oluyordu. Sınav bitti, sadece bir soruyu tam olarak cevaplayamadığı için notunu biraz kırmaya karar verdim ve kendisine 
     - Sizi kutlarım, çok iyi hazırlanmışsınız, dedim. 
     - Hocam, acaba notumu öğrenebilir miyim 
     - Elbette, sadece bir sorumu tam olarak cevaplayamadınız, size 1.7 veriyorum. 
     Almanya’da notlar bize göre ters oluyor en iyi not 1.0 ve en kötü not ise 5.8’dir. 
     - Hocam, notumu sınav kağıdıma yazmanızı rica edebilir miyim 
     - Elbette, dedim fakat davranışı biraz garibime gitmişti. Dolma kalemle notunu yazdım, dikkatle bakıyordu. Tarih atıp 12 Şubat 1971 imza faslı bitince, birden geri yaslanıp muzaffer bir eda ile 
     - Şimdi gerçeği öğrenin bakalım Ben bir Yunanlıyım 
     - Elbette, Papadimitriou Yunanlıdan başka ne olabilir ki 
     Hayretle yüzüme bakıyordu. 
     - Benim Yunanlı olduğumu biliyor muydunuz 
     - Elbette biliyordum, dersime kaydolanlar listesinde adınızı görünce sevinmiş, komşu dostlarımızdan da bir öğrencim olacak diye mutlu olmuştum. Şunu iyi bilin, biz Türklerin Yunan komşularımıza bir husumeti, düşmanlığı yoktur, olsa bile bu size hak ettiğiniz notu vermeme engel olamazdı. 
     
     O ise h l şaşkın, adeta kendi kendine konuşuyordu. 
     - Derste soru sorduğumda bana hep güleryüzlü cevap verdiniz, her zaman iyi davrandınız. Çok utanıyor ve üzülüyorum. 
     - İşi büyütmeyin, bunda utanıp üzülecek bir şey yok, yanlış düşünmüşsünüz, o kadar 
     - Beni utandırıp üzen babamın davranışı. Size açıklamak zorundayım, dedi ve anlattı. 
     - Kendisi Batı Trakya’da doktor. Türklerden nefret eder. 
     Ben bu duygularla yetiştim. Hocam, çok utanıyorum, çok üzülüyorum." 
     
     YILLIK İZNİMİN SON BÖLÜMÜNÜ KULLANMAK ÜZERE, YAZILARIMA ARA VERİYORUM DÖNÜNCE BULUŞMAK UMUDUYLA... H.P. 
     
     







11 Eylül ve İslam 


Eşek hik yesi 


Ecevit Barajla oynamak yanlış’ 


Sıcak bir kışa doğru... 


Irak’a müdahale yaklaşıyor 


Türk öğretmen Yunanlı öğrenci... 


AB’den kötü haber 


Zalim hayat başlıyor 


Türkiye’nin borsa kaderi kaç kişinin elinde 


20 bankayı unutunuz gitsin .. 


</TEXT>
</DOC>
