<DOC>
<DOCNO> 133222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yasam/ayas.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak abi, biz alkollü araç kullanmıyoruz’ 
</HEADLINE>
<TEXT>

Sahip olduğu Volvo ile birlikte kaçırılan Arif Esin, otomobil hırsızlarına yönelttiği Bir şeyler içelim’ önerisine bu yanıtı aldı 
     ASLI ÖKTENER İstanbul 

     Yer Bebek... Saat 00.15. Eximbank Yönetim Kurulu Üyesi Prof. Dr. Arif Esin, eşi Leyla, kayınvalidesi Mevce İlci ve şoförleri Ferhat Nokay 34 AE 3947 plakalı, Volvo S 80’in içindeler. Eşi ve şoförü, kayınvalidesini eve bırakırken Esin, otomobilin arka koltuğunda onları bekliyordu. 
     
     Beni önce fark etmediler’ 
     İşte bu noktadan sonra filmlerde bile az rastlanacak bir dizi olay gelişti... İçinde Arif Esin’in de bulunduğu çalışır halde duran otomobile 20-25 yaşlarında tabancalı iki genç bindi. Arif Esin sonrasını şöyle anlattı "Her şey 35-40 saniye içinde oldu. Nereden çıktıklarını göremedim. Birden arabaya atladılar. Önce beni fark etmediler. Yanımda eşimden aldığım ampul setinin olduğu kalınca bir tahta vardı. Onunla vurabilir, yaralayabilirdim. Ancak silahları vardı. Ailemi düşünüp sakinleşmeye çalıştım." 
     
     Taksiyle takip 
     Bu arada Esin’in kaçırıldığını gören eşi ve şoförü, bir taksiyle Arnavutköy istikametine doğru giden otomobili izlemeye başladı. Araç 140- 150 kilometre hız yapıyordu.Esin’in şoförü taksiyle takibi sürdürürken eşi, Arnavutköy Karakolu önünde taksiden inip durumu polislere bildirdi. Polis, otomobilin plakasını verip telsizden anons yaptı, aracın görüldüğü yerde durdurulmasını istedi. Aynı anda Beşiktaş Karakolu’na da haber verildi. 
     Ancak polisin anonsu sonuç vermedi. Çırağan Sarayı’nda 6 ülkenin dışişleri bakanının Irak’la ilgili toplantısı olduğundan birçok polis ekibi bölgede görev yapıyordu. Ancak gaspçılar, hiçbir engelle karşılaşmadan yollarına devam ettiler. 
     
     Kocacım kaçırıldın’ 
     Bu arada eşi Esin’i cep telefonundan arayarak, "Kocacığım kaçırıldın, durumun nasıl, iyi misin " dedi. Gaspçıları paniğe sokmak istemeyen Esin, "İyiyim, arkadaşlarla geziyorum, seni sonra ararım" deyip telefonunu kapattı. 20 dakika sonra otomobil, Beşiktaş’tan Yıldız’a dönmek için kırmızı ışıkta durdu. Esin, kendini araçtan atarak kurtuldu. 
     
     Olay içinde olay 
     Gaspçılar aynı gece Volvo aracın plakasını değiştirip, Avcılar’da bir benzin istasyonunu soydu. Ancak hik ye bitmedi. Önceki gün Esin’i arayan Volvo şirketinden yetkililer, "Otomobilinizin uzaktan kumandası Cem Başaran isimli bir genç tarafından bulunmuş" dediler. 
     Cem Başaran, kumandanın eline nasıl geçtiğini şöyle anlattı "Sabaha karşı 04.00 sıralarında iki kişi, Şahin marka otomobilimi soymaya kalktı. Koştum ve kavga etmeye başladım. Kaçmasından diye kullandıkları otomobilin anahtarını tam alacakken, koluma tornavida sapladılar. Uzaktan kumanda elimde kaldı. Kaçtılar. Kumandayı Volvo’ya verdim." 
     Polis otomobili arıyor Esin ise çalınan aracı yüzünden daha neler yaşayacağını merak ediyor. 
     
Komedi filmlerini aratmayan diyalog      Esin’le otomobile binen iki hırsız arasında şu diyalog geçti 
Çocuklar ne yapıyorsunuz 
     - Siz kimsiniz 
     
Ben profesör doktor Arif Esin’im. Buyurun bu da kartım. 
     - Hııı... Tamam abi, iyi oldu bu. 
     
Hadi çocuklar kenara çekin ve kaçın. Bakın otomobilin ön camında görevli kartı var. Nasılsa yakalanacaksınız, bırakın gidin. 
     - Yok abi, polis bizi yakalayamaz. Korkma, sana da bir şey olmaz. Biraz gezeceğiz hepsi bu. 
     
Tamam bari bir şişe viski alalım, gezerken içeriz. 
     - Biz alkollü araç kullanmıyoruz, yasak abi. Sizi Maslak’ta bırakır gideriz. 
     



 YAŞAM 

















</TEXT>
</DOC>
