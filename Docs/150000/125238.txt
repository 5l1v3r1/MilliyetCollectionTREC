<DOC>
<DOCNO> 125238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo23.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Galatasaray, Türkiye Kupası'nda yarın Ankaragücü ile oynayacağı 3. Kademe maçı için kampa girdi. 
     Florya Metin Oktay Tesisleri'nde kampa giren sarı-kırmızılı ekipte, tüm futbolcuların kamp kadrosunda olduğu bildirildi. Galatasaray'da, sakatlıkları bulunan Almaguer, Batista, Baliç ve Ergün'ün yarınki maçta takımlarındaki yerini alamayacağı açıklandı. 
     Sakatlığı bulunan Hasan'ın ise tedavisinin sürdüğü ve doktorların bu oyuncuyu yarınki maça yetiştirmeye çalıştığı belirtildi. 
     Galatasaray'ın Ankaragücü maçına Mondragon, Vedat, Bülent, Emre, Hakan, Berkant, Felipe Ümit Davala , Cihan, Hasan, Ümit Karan ve Arif ilk 11'yle çıkması bekleniyor. 
     Sarı-kırmızılı ekip, Ankaragücü maçının hazırlıklarını bu akşam yapacağı antrenmanla tamamlayacak. 

     
</TEXT>
</DOC>
