<DOC>
<DOCNO> 139980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/ekonomi/eko03.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Devlet bindiği dalı kesiyor 
</HEADLINE>
<TEXT>

İstanbul’da, şubatta zam şampiyonu ameliyat ücreti oldu. İTO Başkanı Yıldırım, Devlet enflasyonda samimi değil’ dedi 
     EKONOMİ SERVİSİ 

     Şubatta fiyat artışlarına kış koşulları ve kamu zamları damgasını vurdu. En çok kış nedeni ile kıtlığı çekilen sebze meyve fiyatları ile kamu hizmetleri zamlandı. İstanbul Ticaret Odası’nın İTO verilerine göre İstanbul’da şubatta en fazla fiyat artışı, yüzde 129.2 ile devlet hastanesi ameliyat ücretinde oldu. Hastane yatak ücreti yüzde 60, diş tedavi ücreti yüzde 47.7 arttı. Biber fiyatı da yüzde 125.8 zamlandı. 
     
     Devlet samimi değil’ 
     Zamları değerlendiren İTO Başkanı Mehmet Yıldırım, "Kamu, bütçe açığını kapatmak sevdasına, kendi mal ve hizmetlerine anormal zam yaparak kendi bindiği dalı kesiyor. Enflasyonla mücadelede samimi değil. bu zamların bütçe açıklarının kapatılmasına ne ölçüde çare olacağını merak ediyoruz" dedi. 
     
     Hastalanan yandı 
     Yılın 12 ayında ise fiyatları en çok artan ürünler yine yüzde 129.2 ile devlet hastanesi ameliyat ücreti, yüzde 103.4 ile limon, yüzde 93.8 ile örgü yünü ve yüzde 93.3 ile açık tribün maç giriş ücreti oldu. 
     İTO’nun yaptığı belirlemelere göre 2002 Şubat ile 2003 Şubat arasındaki 12 aylık dönemde ortalama perakende fiyatı en fazla artan ürün, aylık bazda olduğu gibi yüzde 129.2 ile devlet hastanesi ameliyat ücreti oldu. Ameliyat ücretleri yüzde 129.2 artarak 156 milyon liradan 357.5 milyon liraya çıktı. 
     Şubatta perakende fiyatı en fazla artan maddeler sağlık ve kişisel bakım ile sebze ve meyve grubu oldu. Fiyat artışları salatalıkta yüzde 45.5, boğaz köprüsü geçiş ücretinde binek otomobil yüzde 33.3. 
     
Ameliyat ücretine yüzde 129.2 zam Mal hizmet Şubat 2003  Ocaka göre Ameliyat 129.2 Biber 125.8 Hastane yatak 60.0 Diş tedavi 47.7 Salatalık 45.5 Köprü geçiş 33.3 Kıvırcık salt. 24.0 Buzdolabı 24.0 Balık 20.0 Röntgen 20      



 EKONOMİ 

















</TEXT>
</DOC>
