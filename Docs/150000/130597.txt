<DOC>
<DOCNO> 130597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur12.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bugün ve yarın kar bekleniyor... 
</HEADLINE>
<TEXT>

     İstanbul Meteoroloji Bölge Müdürü Saffet Sarı, soğuk ve yağışlı havanın bugün ve yarın da süreceğini, Çarşamba gününden itibaren ise İstanbul'u terk edeceğini bildirdi. 
     Sarı,yaptığı açıklamada, kentte hava sıcaklıklarının mevsim normallerinin altında seyrettiğini vurgulayarak, dün başlayan kar yağışının, bugün ve yarın kar ve karla karışık yağmur şeklinde süreceğini söyledi. 
     İstanbul'da bugün en yüksek hava sıcaklığının 3, gece ise 0 ve yüksek yerlerde 0 derecenin altına düşmesinin beklendiğini anlatan Sarı, gece yer yer hafif don olaylarının meydana geleceğini kaydetti. 
     Sarı, kent genelinde genellikle karla karışık yağmur, yüksek yerlerde ise kar serpintisi görüldüğünü dile getirerek, ''İstanbul'da bugün ve yarın kar ve karla karışık yağmur bekleniyor'' dedi. 
     Kuzey ve kuzeybatıdan esen rüzgarın da yarından itibaren hafifleyerek etkisinin azalacağını belirten Sarı, şunları kaydetti 
     ''Yağışlı ve soğuk hava, Çarşamba gününden itibaren İstanbul'u terk edecek. Çarşamba günü yağış yok, ancak özellikle sabah saatlerinde etkili olacak sis bekleniyor. Sıcaklık 5 dereceye çıkacak. Perşembe günü de yağış yok ve sıcaklıkların 8 dereceye kadar yükselmesini bekliyoruz. İstanbul'da mevsim normalleri altında seyreden hava sıcaklıkları, Çarşamba gününden itibaren mevsim normalleri civarına dönecek.'' 
     





</TEXT>
</DOC>
