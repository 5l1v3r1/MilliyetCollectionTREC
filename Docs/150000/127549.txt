<DOC>
<DOCNO> 127549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yasam/ayas.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Dünya’yı Türkiye’den ilk onlar keşfetti.. 
</HEADLINE>
<TEXT>
Amerika’nın ilk Türkleri’ 
Ege Üniversitesi’nden Sedat İşçi, 1820 - 1920 yılları arasında Amerika’ya ilk göç eden Türklerin izini sürdü.. Ve sonunda, hayli çarpıcı bilgilere ulaştı... 
     ŞÜKRAN PAKKAN İstanbul 

     Aslında her şey 1999’da göç araştırmalarıyla tanınan Ege Üniversitesi Edebiyat Fakültesi Öğretim Görevlisi Sedat İşçi’nin aklına gelen soruyla başladı "Amerika’ya ilk giden Türkler kimdi ve akıbetleri ne oldu " 
     İki yüksek lisans öğrencisinin yardımıyla üç yıl süren bir ön hazırlık yapıldı. Sonuç tam bir hayal kırıklığıydı. ABD’ye giden ilk Türklerle ilgili sadece iki makale bulunabildi. İşçi, bu kez de Türkiye’nin dört yanında akraba ya da yakınları ABD’ye gitmiş herkesten alınacak fotoğraf ve yazılarla araştırma yapmaya karar verdi. Ardından yeni kurulan Türklük Merkezi’nde araştırma konusu arayan Yeditepe Üniversitesi ve Türklere ilgisiyle tanınan Amerikalı araştırmacı Prof. Dr. John J. Grabowski’den destek aldı. 
     
     Sonuçlar kitaplaşacak 
     Basının da yardımıyla geçtiğimiz mayıs ayından itibaren "ABD’ye 1820 ile 1920 arası göç etmiş akrabası olan Türklerin arandığı" duyuruldu. Aradan geçen zaman içerisinde İşçi, faks, telefon ve mail yağmuruna tutuldu. Birçok kişi dedesi ya da büyükbabasına ilişkin fotoğraflarla birlikte, anı ve özgeçmişler gönderdi. 
     Bunların arasından 600 başvuru kayda değer bulundu. İşçi, üç yıl sürecek araştırması için yakında 20 kişilik bir ekip kuracak. Amacı 3 bin kişiye ulaşıp edinilen bilgileri yedi kitap ve bir raporda toplamak. Araştırmanın ilk sonuçları, önümüzdeki cumartesi günü Yeditepe Üniversitesi’nde bir konferansla duyurulacak. Burada, Amerika’da yakını bulunanlar buluşacak. Yakında da ABD’deki Türklerden destek istenecek. 
     
Pehlivan da var Hatice Hanım da      Amerika’ya ilk gidenler arasında bir kadın ve bir pehlivan da bulunuyor. Hatice isimli kadın altta, soldan ikinci hakkında bilinen, kocasıyla gittiği Amerika’da fabrikalarda çalıştığı. Pehlivan’ın adı ise Hasan Ali üstte ... Kendi mesleğini sürdürdü, müsabakalar için ülke ülke dolaştı. Hatta para kazanmak için küçük yerlerde arkadaşlarıyla bile güreş tuttu. 
     
Çoğu daha gemide veremden can verdi      Amerika’ya giden ilk Türklerle ilgili araştırmaların bazı sonuçları şöyle 

</TEXT>
</DOC>
