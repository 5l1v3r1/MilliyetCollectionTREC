<DOC>
<DOCNO> 132831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo15.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Tazmanya canavarları      AVUSTRALYA’NIN Tazmanya Adası’nda süren Dünya Dragon Yelken Şampiyonası’nda başarılı yarışlar çıkaran Türk Milli Takımı, genel klasmanda 7. sıraya yükseldi. Azat Baykal, Erdil Uzaltan ve Oğuz Ayan’dan oluşan Türk ekibi, dünkü yarışta 27 ekip arasında lider Almanya’nın ardından ikinci oldu. Türkiye böylece, 7.’liğe yükseldi. Şampiyona 26 Ocak’ta sona erecek. 
     
Gençler’e inanıyorum’      GENÇLERBİRLİĞİ Teknik Direktörü Ersun Yanal ile futbolculardan Ümit, Deniz ve Murat, Fen Lisesi’nde düzenlenen panele katıldı. Ersun Yanal, "Gençlerbirliği’ne, çizdiğim hedefe ulaşacağıma inandığım için geldim. İleride İngiltere veya İspanya Ligleri’nde çalışmayı isterim" diye konuştu. 
     
Ümit Milliler açıklandı      29 Ocak’ta İsrail ile özel maç yapacak olan Ümit Milli Takım kadrosu açıklandı. Listede şu isimler yer aldı Volkan, Tuncay, Semih F.Bahçe , Beyhan, Korhan, Okan, Serkan G.Birliği , Kemal, İbrahim, İlhan G.Antep , Ali Şen Trabzon , İbrahim Adana , Sinan, Fatih, Ramazan Altay , Gökhan, Tunç Göztepe , Suat Usta G.Saray , Uğur S.Pauli , Hamit, Halil Wattensheid , Hanefi Sakarya , Gökhan Ç.Dardanel , Orhan, Tamer Merinos , Eyüp Y.Bosna . 
     
Gurbetçilere şans      FIFA, çift uyruklu genç futbolcuların, milli takımlarını seçebilmeleri için yeni bir proje hazırlığına girdi. Yurtdışında doğup, yaşadığı ülkelerin genç milli takımlarında inisiyatifleri dışında oynayan gençlere, reşit olduktan sonra milli takım tercihi yapma şansı tanıyan yeni öneri masaya yatırılacak. 
     
Japonlar’ın Cafu ısrarı      JAPONYA’NIN Yokohama F - Marinos Kulübü, İtalya’nın Roma takımından ayrılma hazırlığında olan Cafu’yu gündemine aldı. Japon gazetelerinde yer alan haberlerde, Brezilya Milli Takımı’nın 32 yaşındaki kaptanının 1 Temmuz’dan itibaren Yokohama F - Marinos formasını giyeceği iddia edildi. 
     
Pirim’e müşavirlik yolu      TÜRKİYE’YE güreşte 24 yıllık bir aradan sonra 1992 Barcelona Olimpiyat Oyunları’nda altın madalya getiren Mehmet Akif Pirim’e, Başbakanlık Müşavirliği yolu açılıyor. İki kez Dünya Şampiyonluğu bulunan halterci Fedail Güler’in de müşavir olması için atamaların beklendiği bildirildi. 
     
     Hazırlık maçları 
     G.Antep - L.Sofia 2 - 1 
     D.Bakır - S.Varna 0 - 2 
     Kocaeli - Adana Demir 2 - 3 
     Elazığspor - Ş.Urfa 0 - 0 
     



 SPOR 
























</TEXT>
</DOC>
