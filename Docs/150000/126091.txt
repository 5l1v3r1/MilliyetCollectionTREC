<DOC>
<DOCNO> 126091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur13.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Ankara'nın yanıtını bekliyor... 
</HEADLINE>
<TEXT>

     ABD'nin Ankara Büyükelçisi Robert Pearson, Türkiye'nin Irak konusundaki kararı en kısa sürede vereceğine inandığını bildirdi. 
     Pearson, Başbakan Abdullah Gül ile yaptığı ve 40 dakika süren görüşmenin ardından, basın mensuplarına açıklamalarda bulundu. 
     ABD'nin Irak konusundaki düşüncelerini ve spesifik olarak son bilgileri Başbakan Gül'e aktardığını belirten Pearson, şöyle konuştu 
     ''Irak'ın son verdiği Silah Bildirim Raporu'nda açıklar var. 
     Irak'ın bazı silah programlarını nasıl ortadan kardırdığına ilişkin hiçbir kanıt yok. Irak'ın yeterli delilleri sunmadığını siz de gördünüz.'' Pearson, Başbakan Gül ile görüşmesinde Türk hükümetinin de Irak konusundaki görüşlerini aldığını bildirdi. 
     Bir gazetecinin ''Mesaj getirdiniz mi '' yönündeki sorusunu yanıtlayan Pearson, ''Sizinle burada her şeyi paylaşamam'' karşılığını verdi. 
     Pearson bir başka soru üzerine ''Ben Başkan'ın temsilcisiyim, konuştuğum zaman ABD'nin görüşlerini bildiririm. Türk hükümetinin görüşleri bizim için önemli'' diye konuştu. 
     ABD Büyükelçisi Pearson, ''Türkiye'nin Irak konusundaki yanıtını ne zaman vermesini bekliyorsunuz '' sorusuna da ''Sayın Gül, dün akşam katıldığı TV programında, cevabın en kısa sürede verileceğini söyledi. 
     Eminim en kısa sürede verilecektir, karar mekanizmasının başındaki kişi odur'' karşılığını verdi. 
     





</TEXT>
</DOC>
