<DOC>
<DOCNO> 149588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo14.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 3 puanı aldığı için mutlu... 
</HEADLINE>
<TEXT>

     Birinci Süper Lig'de, Mersin'de oynanan müsabakada, Bursaspor'u 2-1 yenen Gaziantepspor'un Teknik Direktörü Nurullah Sağlam, üç puanı kazandıkları için mutlu olduğunu söyledi. 
     Sağlam, maçın belli bölümlerinde, her iki takımın da defanslarında açıklar verdiğini belirterek, ''1-0 yenik duruma düşmemize rağmen, kazanma inancımızı yitirmedik. Son dakikada attığımız gol ile haklı bir galibiyet aldık. Her iki takım oyuncularını da kutluyorum'' diye konuştu. 
     Bursaspor Teknik Direktörü Erdoğan Arıca ise alınan yenilginin her şeyin sonu olmadığını belirterek, ''Bursaspor Lig'de kalacaktır'' dedi. 
     Gaziantepspor maçının berabere tamamlanabileceğini anlatan Arıca, şunları kaydetti 
     ''Son dakikada yediğimiz talihsiz gol ile sahadan puansız ayrıldık. Puan sıralamasında kötü yerdeyiz. Ancak, Bursaspor'u kurtarmak zorundayız. Bunu da yine futbolcularım gerçekleştirecektir. Artık, önümüzdeki maçları düşünüyoruz.'' 
     





</TEXT>
</DOC>
