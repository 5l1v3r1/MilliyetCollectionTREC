<DOC>
<DOCNO> 139876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/civaoglu.html </URL>
<DATE> 2003/03/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sağlam basmak 
</HEADLINE>
<TEXT>

     Böylece TSK Kuzey Irak’ta bütün duyarlı ve stratejik noktaları tutmuş bulunuyor. Kuzey Irak’ta oldubittileri önleyecek mevziler alındı. 
     Yani... 
     Kuzey Irak muhalefet cephesinde "TSK gelmesin" söylemlerinin pratiği yok. 
     Sadece Türkiye karşıtı psikolojik bir ortam yaratılmak isteniyor. Kuzey Irak Kürt halkları Türkiye’ye karşı şartlandırılıyor. Hatta tahrik ediliyor. 
     Böylece amaç daha sonra da yöreye gidecek Türk Silahlı Kuvvetleri’ni kamuoyu baskısıyla engellemek. 
     
Dönüşü yok      Ancak... Türkiye’nin yöreyi tam anlamıyla denetime alması bir zorunluk. 
     Barzani ve Talabani ink r etseler de son hedefin Kuzey Irak’ta bağımsız bir Kürt devleti olduğu biliniyor. 
     Göstermelik federal devlet içinde federe Kürt devleti, aslında bağımsız bir devlet doğumuna gün sayar. 
     ABD’nin Irak’ı vurması bunun fırsatıydı. 
     Türkiye’nin bu kez çetin ceviz çıkması, h l tezkerenin Meclis’te onaylanmaması... ABD’nin Irak’ta tek bir devlet olacağı güvence çizgisine sıkıştırılması Barzani ve Talabani’yi rahatsız etti. 
     Türkiye sadece bu koşulları dayatmakla kalmıyor, kendi silahlı kuvvetleriyle bölgeyi tutarak ulusal güvenliği doğrultusunda harek t geliştiriyor. 
     Bunun dönüşü yok. 
     ABD ile anlaşma olmasa da, tezkereyle istenen karar TBMM’den çıkmasa da Kuzey Irak’taki TSK varlığı 6 tugaya ulaşacak. 
     
Hukuk diyor ki      Türkiye’nin bu harek tı için TBMM’den daha önce aldığı yetkiler yeterli sayılabilir. 
     BM antlaşmasının 55. maddesi, Türkiye’ye bu hakkı tanıyor. 
     Bu maddeye göre "bir ülke, sınırlarının ötesinde kendi ulusal güvenliğini tehdit eden oluşumlara karşı, sınır ötesinde önlemler alabilir." 
     O yüzden bugün toplanacak TBMM’de, alınması öngörülen kararı TSK’nın etkilediğini ya da etkileyeceğini iddia etmek yanlış olur. 
     TSK zaten gerekenin büyük kısmını yaptı. 
     Örneğin... 
     Devlet Demiryollarının 65 tondan yukarı yük taşıyan vagonları tam kapasite kullanıldı. Batı Anadolu’daki tank, zırhlı, top, diğer askeri araç ve gereçler Irak sınırlarına nakledildi. 
     Türkiye, bütün olasılıklara karşı yığınaklarını tamamladı. 
     Bundan sonra - tercihen - TBMM karar alırsa, kademeli olarak 30 - 40 bin Türk askeri daha Kuzey Irak’a geçer. 
     Bu bağlamda "TSK, tezkere TBMM’de onaylandıktan sonra ama ABD birliklerinden önce Kuzey Irak’a geçecek" iddiaları da "tam" doğru değil. 
     Çünkü... 
     TSK şimdiden Kuzey Irak’ta yeterince var. 
     Öte yandan Demiryolları’nın 65 tondan yukarı vagonlarının tamamı artık TSK tarafından boşaltılmış oldukları için ABD kuvvetlerinin nakline ayrıldı. 
     Tezkere TBMM’de kabul edildiği anda ABD tankları, uçaksavarları, zırhlı araçları, kamyonları, diğer taşıtları süratle yığınak yörelerine doğru nakledilecek. 
     Burada duyarlı 2 aşamaya dikkat... 
     1- TBMM, ABD kuvvetlerine, kurmay planlarına uygun olarak Türkiye topraklarında konuşlanmak ve harek t için en uygun yerlerde yığınak yapmak olanağını veriyor. 
     2- Ancak bu, savaş için tetiğin çekilmesi demek değil. Hükümetin, ABD’ye sınır ötesine geçme ve müdahale etme yetkisini vereceği tarih önemli. 
     Örneğin... BM Güvenlik Konseyi’nin 14 Mart’ta toplanarak vereceği karar dikkate alınabilir. 
     Sözgelişi... 
     Denetçiler raporunda "Saddam yönetiminin denetçilere 1441 sayılı karar gereğince yeterli desteği vermemiş olduğu" yolunda bir ifadenin yer alması, bunun da Güvenlik Konseyi’nde onaylanması yeterli sayılabilir. 
     Hükümet, ABD’nin harek ta başlamak kararı ile birlikte sınırlarını açabilir. 
     Daha İngiltere ve ABD bile savaş kararı almamışken Ankara’dan daha fazlası beklenmemeli. 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
