<DOC>
<DOCNO> 139051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/guncel/gun01.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı Kürtlerden Bush’a mektup 
</HEADLINE>
<TEXT>
Türkiye’ye karşı bizi siz koruyun 
     YASEMİN ÇONGAR Washington 

     ABD’nin, Türk birliklerinin Kuzey Irak’ta pozisyon almasına yeşil ışık yakmasından rahatsız olan Iraklı Kürtler, Bush yönetimine, "Türk - Kürt çatışmasına zemin hazırlıyorsunuz" diye uyarıda bulunarak, bir mektup gönderdi. Kürtlerin mektupta, Bush yönetiminden Türkiye’ye karşı "acil koruma" istediği öne sürülürken, böyle bir talebin ilk kez yazılı olarak Beyaz Saray’a iletildiği belirtildi. 
     
     Gelirlerse, çatışma çıkar’ 
     ABC Televizyonu’nun duyurduğu ve Beyaz Saray kaynaklarının doğruladığı habere göre, mektubu gönderen KDP lideri Mesud Barzani ile KYB lideri Celal Talabani, Türkiye’nin Kuzey Irak’ta kurulu olan "demokratik hükümeti" yok etmeyi amaçladığını öne sürerek, "Eğer Türk ordusu bölgeye gelirse, gerçek bir çatışma riski var" ifadesini kullandı. 
     İki liderin, Washington’a 10 gün önce ulaşan bu mektupla ABD’den, Irak’a hiçbir komşusu tarafından müdahalede bulunulmayacağına dair garanti olarak resmi bir "mutabakat metni" istediği belirtildi. Bu belgeye karşılık Iraklı Kürtler, "Irak’ın toprak bütünlüğünü desteklemek ve kendi başına askeri eylemlere girişmeme sözü" veriyor. 
     



 GÜNCEL 




















</TEXT>
</DOC>
