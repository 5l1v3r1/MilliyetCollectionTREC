<DOC>
<DOCNO> 126941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/spor/spo02.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de kritik gün 
</HEADLINE>
<TEXT>

Futbol Şube Sorumlusu Sadettin Saran ile Oğuz Çetin sıkıntıları bugün masaya yatırıyor. Ortega, Revivo ve Oktay sorununu irdeleyecek olan ikili, transfer konusunda da yönetime bir rapor sunacak 
     YUSUF DURSUN 

     Problemler çözülüyor 
     FENERBAHÇE’DE adeta arapsaçına dönen işler çözüme kavuşturuluyor. Oyuncuların tatile girmesinin ardından daha yoğun bir gündemle çalışan Futbol Şube Sorumlusu Sadettin Saran ile Oğuz Çetin bugün biraraya gelerek problemleri masaya yatıracak. İkilinin ilk gündemi, Ortega, Revivo ve Oktay olacak. Daha sonra yurt içi ve yurt dışı transferler konusunda bir rapor hazırlayacak olan Saran ve Çetin, bunu yönetime iletecek. 
     
     ’Kimseye taviz yok 
     KİMSEYE taviz verilmeyeceğini, buna Ortega’nın da dahil olduğunu söyleyen Oğuz Çetin, "Her futbolcumun kalmasını istiyorum. Ama sorun çıkaranlara da gereken cezayı veririm" dedi. Çetin şöyle devam etti "Ortega aybaşında gelecek. Revivo konusunda da kimseye Kalsın, gitmesin diye birşey söylemedim ve rapor vermedim. Fenerbahçe’nin güzelliği ve başarısı için herşeyi yapacağız. 2002’de onları üzdük ama 2003’te sevindireceğiz." 
     
Yusuf’un inadı      HER dönemin müzmin yedeği Yusuf, Fenerbahçe’den ayrılmayı düşünmediğini, burada kulübede oturmanın bile gurur verici olduğunu söyledi. Sarı - Lacivertli ekipte yer almanın kendisi için çok önemli olduğuna değinen yetenekli futbolcu, "Bunu bir namus meselesi yaptım. Oğuz Çetin’de de bu ışığı gördüm" ifadesini kullandı. 
     
Washi’den mesaj      KALP rahatsızlığı nedeniyle Brezilya’ya dönen ve ABD’de 30 Aralık’ta yapılacak kontrollerden iyi bir sonuç bekleyen Washington, tercümanı Mustafa Kıran aracılığıyla Fenerbahçe taraftarına mesaj gönderdi, "Gollerimle döneceğim" dedi. 
     
Futbolcuların pestili çıkacak      FENERBAHÇELİ futbolcuları Belek kampında yoğun bir tempo bekliyor. Teknik sorumlu Oğuz Çetin ve antrenör Nurettin Yıldız yönetimindeki teknik heyetin hazırladığı programda Sarı-Lacivertliler, sabah 08.00, 11.00 ve 17.00 olmak üzere üç idman yapacak. 
     
80 puanı hedefledik’      YALÇIN TÜRK 

     Kabus gibi günler 
     ÖNCE kadro dışı kalan, çalışıp, didinerek yeniden formasına kavuşan Abdullah Ercan, o günleri kabus gibi görüyor. Fenerbahçe’de bir daha oynayamayacağı korkusunun o dönemde içini kemirdiğini belirten tecrübeli futbolcu, "Altyapıda bulunduğum dönemde çok yetenekli gençlerin olduğunu gördüm" diye konuştu. İlk yarıda kaybedilen 16 puanın çok fazla olduğuna da dikkat çeken Abdullah, lig sonunda 80 puan hedeflediklerini belirtti, "Kaybetme lüksümüz yok, kredimiz bitti" dedi. 
     



 SPOR 

























</TEXT>
</DOC>
