<DOC>
<DOCNO> 146519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun16.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz komandoları, Basra yakınlarında yeniden taaruza geçti 
</HEADLINE>
<TEXT>

     İngiliz askerleri, Basra yakınlarındaki bir kasabayı ele geçirmek için bu sabah yeniden taarruza geçti. 
     Bölgedeki AFP muhabiri, Basra'ya 10 km mesafedeki Ebu El Hasip kasabasını ele geçirmek için dün bin kadar komandonun katılımıyla başlayan hücumun bu sabah da sürdürüldüğünü bildirdi. 
     İngiliz generali Jim Dutton, operasyonla, ittifakın gücünü göstererek Saddam Hüseyin rejimine muhalif olanları ayaklanmaya teşvik etmeyi amaçladıklarını kaydetti. 
     Associated Press ajansı da, İngiliz birliklerinin, ülkenin güneyindeki Basra kentinin civarındaki köylere girdiğini bildirdi. 
     Ajans, İngiliz kraliyet deniz kuvvetlerine bağlı 1000 kadar askerin, ağır topçu ve tankların eşliğinde kentin banliyölerinden birine komando saldırısı düzenlediğini ve 30 Iraklı askeri öldürdüğünü belirtti. 
     İngiliz yetkililer, ''James'' adı verilen ve bugüne kadar en büyüğü olduğunu iddia ettikleri operasyonda bir sığınağın ve çok sayıda tankın imha edildiğini söylediler. 
     





</TEXT>
</DOC>
