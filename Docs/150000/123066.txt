<DOC>
<DOCNO> 123066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko02.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin iki katı büyüyeceğiz 
</HEADLINE>
<TEXT>

2003 yılı için gayri safi milli hasılanın yüzde 4 oranında artacağını öngören Eczacıbaşı Topluluğu’nun büyüme hedefi bu oranın iki katına ulaşıyor 
     EYLEM TÜRK 

     Yeni yıl yaklaşırken, büyük sanayi grupları da yeni yıl için hedeflerini belirlemeye başladı. 2003’te enflasyon ve faizlerdeki düşüşün devam etmesini bekleyen Eczacıbaşı Topluluğu yeni yılla birlikte faaliyetlerine hız verecek. Topluluk, yeni yılda Türkiye ekonomisindeki büyüme oranın iki katı kadar büyüme hedefini ortaya koydu. Eczacıbaşı Topluluğu’nun 2003 hedefleriyle ilgili sorularımızı Eczacıbaşı Holding Planlama ve Finansman Koordinatörü Toker Alban yanıtladı. 
     
Holdingin büyüme hedefi nedir 
     Eczacıbaşı Topluluğu’nun 2003 yılında gayri safi milli hasılada GSMH öngörülen büyüme hızının yaklaşık iki kat üzerinde büyümeyi hedefledi. Geçmiş yıllarda olduğu gibi gelecek yılda da dışsatımın toplam ciro içindeki payının artmasını bekliyoruz. 
     
Önümüzdeki yıl yeni yatırım ve istihdam planınız nedir 
     Topluluğun 2003 yılında gerçekleştireceği yatırımlar, ağırlıklı olarak içinde bulunulan faaliyet alanları ile ilgili olup, kapasite artırıcı, yenileme ve modernizasyon amaçlı yatırımlar olacak. Ayrıca, İş Gayrimenkul Yatırım Ortaklığı ile birlikte gerçekleştirilecek olan Levent arazisinin değerlendirilmesi ile ilgili çalışmalar devam etmekte. 
     
2003’de yeni hükümetten faaliyet alanınızla ilgili beklentileriniz nelerdir 
     Yeni hükümetin programında yer alan sağlık sisteminin ve sosyal güvenlik ağının geliştirilmesi ve inşaat sektörünün desteklenmesi konuları bizim açımızdan kuşkusuz önemli konular. Ancak biz Türkiye’de sağlıklı bir rekabet ortamı yaratılmasını, denetimin etkin hale getirilmesini ve her şeyden önce makro ekonomik istikrarın sağlanması gibi hususları sektörel konulardan daha önemli görüyoruz. Öte yandan, ihracata dayalı büyümenin gerçekleştirilmesi açısından ihracatçılara, özellikle marka geliştirme, kalite artırma ve ARGE çalışmaları bağlamında destek olunması uygun olacaktır. 
     
2003 yılı bütçesi hazırlanırken hangi göstergeler baz alındı 
     Enflasyon öngörümüz yüzde 28, GSMH artış hızı olarak ise yüzde 4’ü baz aldık. Enflasyon tahminlerimizin resmi hedeflerin üzerinde bulunmasının sebebi, varsayımlarımızda bir miktar ihtiyat payı bırakma isteğimizdir. 
     
2003’te piyasalarda nasıl bir gelişme bekliyorsunuz 
     IMF programına sadık kalındığı taktirde niyet mektubunda belirtilen makro hedeflerin tutturulabileceğini ve buna bağlı olarak piyasaların güven kazanmasıyla reel faizlerde düşüş yaşanabileceğini düşünüyoruz. Yeni kurulacak hükümet programa, destekleyici mali politikalarla birlikte sahip çıkarsa ve güvensizlik yaratacak gelişmeler olmadığı taktirde enflasyon oranlarının düşüş trendine devam etmesini bekliyoruz. Enflasyon oranlarının ve enflasyon beklentilerin düşmeleri halinde Merkez Bankası’nın faizleri bir miktar daha indireceğini tahmin ediyoruz. 
     
Eczacıbaşı Topluluğu’nun 2003 yılı tahminleri TEFE toptan eşya fiyat endeksi ara - ara Yüzde 28 TÜFE tüketici fiyatları endeksi ara - ara Yüzde 28 Deflatör öngörüsü Yüzde 30 Yılsonu dolar kuru beklentisi 2 milyon 230 bin lira Yıl ortalaması 2 milyon lira TL faiz yıllık ortalamaları olarak O N repo brüt öngörüsü Yüzde 39 KVK vergisiz öngörüsü Yüzde 42 KVK vergili öngörüsü Yüzde 45 GSMH artış hızı Yüzde 4      



 EKONOMİ 



















</TEXT>
</DOC>
