<DOC>
<DOCNO> 140650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/dunya/tur.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Filipinler’de patlama 20 ölü, 146 yaralı      DIŞ HABERLER SERVİSİ 

     Filipinler’in güneyindeki Davao Havaalanı’nda bir sırt çantası içine yerleştirilmiş bombanın patlaması sonucu en az 20 kişi öldü, 146 kişi de yaralandı. Ölenlerden birinin, yaralılardan da üçünün Amerikan vatandaşı olduğu açıklandı. 
     Mindanao adası üzerindeki havaalanında meydana gelen saldırının sorumluluğunu üstlenen olmazken, Filipinler ordusu, ülkede son dönemde gerçekleştirilen bir dizi saldırıdan, ülkenin güneyinde faaliyet gösteren ayrılıkçı Moro İslami Kurtuluş Cephesi’ni sorumlu tutuyordu. Ancak bu örgüt saldırıyı kınadığını açıkladı. 
     
Çöl fareleri tatbikatta      ABD’nin en yakın müttefiki İngiltere’nin Körfez’e konuşlandırdığı askerleri, yaklaşmaktan olan harekat için hazırlıklarına hız vermeye başladı. Kuveyt’e konuşlanan İngiliz 16. Hava Saldırı Tümeni’ne bağlı Kraliyet Paraşütçü Taburu’nun istihkamcıları da, mayından temizlenmiş Irak sınırına yakın bölgede tatbikatlarını sürdürüyor. Çöl savaşında uzmanlaştıkları için "çöl fareleri" olarak da bilinen İngiliz istihkamcıları, göz ve solunum yollarını çölün kumundan korumak için özel gözlük ve maske kullanıyor. 
     
Savaşa karşı seks boykotu      İRFAN KURTULMUŞ Kopenhag 

     Savaşı engellemeye çalışan binlerce kadın, dünyanın birçok ülkesinde, savaş taraftarı olan eşlere karşı seks boykotu uygulama çağrısında bulundu. Özellikle Danimarka’da yoğunlaşan eylemler kapsamında kadınlar "gerekirse bek ret kemeri takalım" fikrini ortaya attı. MÖ 415’te Yunan oyun yazarı Aristofanes tarafından yazılan "Lisistrata" adlı komedyayı kendilerine çıkış noktası olarak alan binlerce aktris, dünya çapındaki gösterilerde bu oyunun farklı yorumlarını sergileyerek seks boykotu için start verdiler. Oyunda, kocalarının savaşmasından bıkan bir grup Yunan kadın, buna son vermek için eşlerine karşı seks boykotu başlatıyorlar. 
     



 DÜNYA 













</TEXT>
</DOC>
