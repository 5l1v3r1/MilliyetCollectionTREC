<DOC>
<DOCNO> 141742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/spor/spo01.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM-BOM MOTİVASYONU 
</HEADLINE>
<TEXT>

Beşiktaş Teknik Direktörü, maç sabahı takımı yürüyüşe çıkarmak yerine toplantı yapmayı tercih etti. Galatasaray’ın galibiyetine dikkat çeken Lucescu, son günlerdeki konsantrasyon kaybı üzerinde durdu 
     Luce harekete geçti 
     GALATASARAY’IN Fenerbahçe’yi yenerek puan kaybını azaltması, Beşiktaş Teknik Direktörü Lucescu’yu harekete geçirdi. Maç sabahı takımı yürüyüşe çıkarmayı planlayan Rumen çalıştırıcı, bu fikrinden vazgeçip, takımı toplantı odasına aldı. Lucescu son haftalarda şikayetçi olduğu konsantrasyon olayı üstünde dururken, aynı zamanda da Galatasaray’ın galibiyetini hatırlatıp çok daha dikkatli olunmasını istedi. 
     
     Kartal’da 8 eksik 
     LUCESCU’NUN diğer sıkıntısı da kadroyu oluştururken gerçekleşti. Kırmızı kart cezalısı Nouma ve Ahmet Yıldırım dışında, sakatlıkları süren Tümer, Yasin, İbrahim ve Bayram ile ailevi nedenlerden dolayı izin alan Ali Eren’den yoksun kalan Rumen hocaya bir darbe de Ahmet Dursun’dan geldi. Trabzon’a götürülen Ahmet, halsizliği nedeniyle görev yapamadı. Bundan dolayı Beşiktaş’ın hocası, Pancu’yu forvete çekmek zorunda kaldı. 
     



 SPOR 






























</TEXT>
</DOC>
