<DOC>
<DOCNO> 119570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sonspo20.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay Başkanı Sinan için Beşiktaş'ın bir başvurusu yok 
</HEADLINE>
<TEXT>

     Altay Kulübü Başkanı Ahmet Taşpınar, Beşiktaş'ın Sinan'ı istediğini duyduklarını, ancak kendilerine bir başvuruda bulunulmadığını belirterek, bu oyuncunun Ocak'ta transfer olmaması halinde sözleşmesini uzatacağını kaydetti. 
     Taşpınar, Beşiktaş'ın etik değerlere önem veren bir kulüp olduğunu, bu transfer girişiminde bazı menajerlerin Altay'ı devre dışı bırakmaya çalıştığını söyledi. 
     Altay'ın hiçbir oyuncusunun şu dönemde tek başına transfer görüşmesi yapamayacağını kaydeden Taşpınar şöyle konuştu 
     ''Sinan, Altay'ın futbolcusudur. Transferine de Altay'ın menfaatleri doğrultusunda karar verilir. Beşiktaş ya da başka kulüp isterse bizimle masaya oturur. Sinan giderse Ocak'ta gider, gitmezse sözleşme yeniler. Yenilemezse Altay'da forma giyemez. Altay'ın menfaatlerini, etik değerleri hiçe sayan simsarlara gerekirse kulübümüzün büyüklüğünü gösteririz.'' Taşpınar, menajerlerin Sinan'ın aklını çelmeye çalıştığını, ancak bu oyuncunun herhangi bir belge imzalamadığını bildirdi. 
     





</TEXT>
</DOC>
