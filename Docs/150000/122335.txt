<DOC>
<DOCNO> 122335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur06.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftü hırsızlık konusunda vaaz verirken ayakkabısı çalındı 
</HEADLINE>
<TEXT>

     Erzincan Müftüsü İlhan Aydın, dün gece camiide hırsızlıkla ilgili vaaz verdiği sırada, ayakkabılarını çaldırdı. 
     Müftü İlhan Aydın, Kadir Gecesi nedeniyle dün kentin en büyük camisi olan Terzibaba Camii'nde, halka vaaz verdi. Aydın, yaklaşık 7 bin kişinin bulunduğu camide verdiği vaazda, hırsızlık konusuna değindi. 
     Aydın'ın, vatandaşları hırsızlığa karşı bilinçlendirdiği sırada, kimlikleri belirlenemeyen kişilerce camideki bazı kişilerin ayakkabıları çalındı. Camii çıkışında, müftüyle birlikte 50'ye yakın vatandaşın ayakkabılarının çalındığı ortaya çıktı. 
     Ayakkabıları çalınan vatandaşlardan bir kısmı evlerinden getirttiği, bir kısmı da buldukları eski ayakkabı ya da terlikle dışarı çıkabildi. 
     





</TEXT>
</DOC>
