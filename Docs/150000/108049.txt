<DOC>
<DOCNO> 108049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/yazar/uras.html </URL>
<DATE> 2002/09/17/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ankara oldu Der-i Saadet’ 
</HEADLINE>
<TEXT>

     Devlet Planlama Teşkilatı’nın açıklamalarına göre Ankara’da kişi başı mevduat 5 milyar 288 milyon liraya ulaşmış. Türkiye ortalamasına göre kişi başına mevduat 1 milyar 503 milyon lira. İstanbul’da ise 4 milyar 555 milyon lira... 
     Anlayacağınız, il sıralamasına göre Ankara kişi başına mevduat ortalaması ile, Türkiye’de "mevduat zengini" 
     Bu Ankara’da bir şey var da... Anlayamadık gitti .. Türkiye’de en fazla otomobil Ankara’da satılıyor. Bin kişi başına düşen en çok otomobil Ankara’da... Ayakkabıcısından kuyumcusuna, hediyelik eşyasından elbisecisine, dünyanın en ünlü markalarını taşıyan ürünleri satan mağazalar Ankara’da. İyi de bu Ankara’nın parası nereden geliyor Ankara’daki paranın, Ankaralıların gelirinin bir kaynağı olmalı. Gelirin kaynağı üretimdir. Üretim denilen şey mal ve hizmet üretimidir. Mal üretimini biliyoruz. Buğdaydır, buzdolabıdır, makinedir. Hizmet üretimi turizm işletmeciliğidir, kamyonculuktur, bankacılıktır, kamu hizmetidir, tezgahtarlıktır falandır, filandır. 
     Üretmeden gelir sahibi olmanın tek yolu, başkasının üreterek elde ettiği geliri onun cebinden almaktır. Gelir başkasının cebinden ya faiz karşılığı kiralanarak ya da çalınarak alınır. 
     Banka mevduatı, tasarrufun bir bölümünden oluşur. Tasarruf gelirin tüketilmeyen kısmıdır. Açık anlatımıyla gelir olmadan ve hatta yeterli gelir olmadan tasarruf olamaz. Tasarrufun gerisinde mutlaka iyi bir gelir, onun arkasında da mutlaka iyi bir üretim olmalıdır... 
     
Acaba Ankara’da ne üretiliyor      Acaba Ankara’da ne üretiliyor Ankara’da yaşayanlar Türkiye’nin diğer ülkelerinde yaşayanlardan daha çok, daha çok ne üretiyor da, diğer illerinde yaşayanlardan daha çok, daha çok kazanıp, daha çok, daha çok otomobil alıyor. Daha çok para harcıyor, bu daha çok harcamaya rağmen daha çok çok tasarruf ediyor. Tasarruflarının daha çok, daha çok kısmını mevduat olarak bankaya yatırıyor .. Hemi de öyle ki, yeni doğan bebeler, evdeki doksanlık nineler dahil, çalışan çalışmayan tüm Ankaralıların kişi başına banka mevduatı 5 milyar 288 milyon liraya ulaşıyor .. 
     Ankara ülkenin sanayi şehri değil. Başşehri. Nüfusunun büyük bölümü kamu hizmetlisi. Kamu hizmeti yapıyorlar. Maaş ve ücretleri ülkenin başka şehirlerinde yaşayan, mal ve hizmet üretenlerin ödedikleri vergilerle karşılanıyor. Başşehirde DPT verilerine göre 200 bine yakın Emekli Sandığı emeklisi, 200 bine yakın SSK emeklisi, 100 bine yakın Bağ - Kur emeklisi var. Bunların aileleri var. Kamu çalışanına ve emeklisine ödenen maaş ve ücretin düşüklüğü bilinir. Tartışılır. Buna üzülürüz... Bütün bunlara rağmen nasıl oluyor da Ankara kişi başı mevduat ortalaması ile Türkiye’nin mevduat zengini oluyor Eskiden İstanbul’un adı "Dersaadet" idi. "Der - i Saadet", saadet kapısı anlamına gelir. İstanbul için bu deyim "Dersaadet" şeklinde kullanılıyordu. Şimdilerde Ankara olmuş "Der-i Saadet"... İstanbul ise "Der-i Sefalet" ile "Der-i Safahat" arasında gidip geliyor... 
     
     







Hukuk ve eleştiri 


Hayal-i Fener 


Gül AKP seçime girecek 


ABD’de, Tayyip’le ilgili soru işaretleri 


Bir ihtimal daha var 


Sadakat - siz misiniz 


Demirel burada, ya Sezer nerede 


Akıldan Irak... 


Tayyip Erdoğan seçimleri erteletmek ister mi 


Kandemir’in K bil notları 


Mezopotamya’da Tarkan konseri 


Ankara oldu Der-i Saadet’ 


IMF dışında hiçbir şey konuşmamanın maliyeti 


</TEXT>
</DOC>
