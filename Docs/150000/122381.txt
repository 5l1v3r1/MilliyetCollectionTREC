<DOC>
<DOCNO> 122381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko07.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyümenin 3 puanı garanti 
</HEADLINE>
<TEXT>

İlk dokuz ayda sanayi üretimi yüzde 8.9 arttı. Bu rakamın yıllık büyümeye 3 puan katkı yapması bekleniyor 
     ANKARA ANKA 

     Sanayi üretimi, bu yılın üçüncü üç aylık döneminde yüzde 10.9 oranında artarken, ilk dokuz aydaki toplam artış da yüzde 8.9 olarak gerçekleşti. 
     Sanayi üretiminde yılın ilk dokuz ayındaki bu artışın, tek başına aynı dönemin milli gelirini bir önceki yılın eş dönemine göre yüzde 3 oranında büyüttüğü tahmin ediliyor. Başka bir ifadeyle sanayi üretimindeki bu büyüme yılın ilk dokuz ayındaki milli gelire 3 puanlık bir katkı sağladı. 
     Devlet İstatistik Enstitüsü’nün yaptığı açıklamaya göre bu yılın ilk çeyreğinde yüzde 2.9, ikinci çeyreğinde yüzde 12.4 artan sanayi üretimi, temmuz - eylül aylarını kapsayan üçüncü üç aylık dönemde yüzde 10.9 büyüdü. Sanayi üretimi, geçen yılın üçüncü üç aylık döneminde yüzde 9.7 azalmıştı. 
     Üçüncü çeyrekte kamunun üretimindeki artış yüzde 0.5’te kalırken, özel sektör yüzde 14.9 oranında büyüttü. 
     



 EKONOMİ 



















</TEXT>
</DOC>
