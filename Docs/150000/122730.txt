<DOC>
<DOCNO> 122730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sontur12.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı Mustafa Topaloğlu gözaltına alındı 
</HEADLINE>
<TEXT>

     Sanatçı Mustafa Topaloğlu, Şişli 3. Asliye Ceza Mahkemesi'nce hakkında çıkarılan gıyabi tutuklama kararı nedeniyle bir televizyon kanalında katıldığı canlı yayından sonra gözaltına alındı. 
     Asayiş Şube Müdürlüğü ekiplerince gözaltına alınan Topaloğlu, gazetecilerin soruları üzerine, mazereti dolayısıyla, hakkında açılan davanın duruşmasına üst üste iki kez katılamadığını belirtti. 
     Kanunlardan kaçmayacağını ifade ederek, "Türk polisinden hiç kaçılmaz. Hiç yoktan bayram günü başımıza iş açtılar. Küçük bir kızım var, o beni özleyecek ben de onu" dedi. 
     Topaloğlu hakkında, Derya Yılmaz ile "dini nikahla evlendiği" yolundaki haberler üzerine, Şişli Cumhuriyet Başsavcılığı'nca başlatılan soruşturma sonucunda, "reşit olmayan mağdureyi alıkoymak" ve "rızaen ırza geçmek" suçlarından 1 yıl 3 ay ile 7.5 yıl arasında hapis cezası istemiyle dava açılmıştı. 
     





</TEXT>
</DOC>
