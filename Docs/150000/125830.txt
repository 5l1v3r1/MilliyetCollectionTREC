<DOC>
<DOCNO> 125830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun16.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel armağanı "Göğüs büyütme ameliyatı" 
</HEADLINE>
<TEXT>

     Noel hediyesi olarak, değerli kolye, yüzük ya da elbise yerine, estetik ameliyatı için hediye çeki verenlerin sayısı artıyor. 
     Göğüs büyütme, burun küçültme ve dudakları kalınlaştırma ameliyatlarının en çok hediye edilenler arasında olduğu kaydedildi. 
     Alman Estetik Cerrahi Birliği DGAC , estetik ameliyatı olmadan önce çok iyi düşünülmesi gerektiğini vurgulayarak, bu ameliyatlardan geriye dönüş olmadığına ve yapılan değişikliğin ömür boyu görüneceğine dikkat çekti. 
     Ameliyat olacak kişilerin, ameliyatı kendi isteğiyle olmasının önemine değinen birlik, başkası istedi diye ameliyat olmanın sakıncalı olduğunu kaydetti. 
     DGAC Başkanı Heinz Bull, ameliyatı yapan hekimin dikkatle seçilmesi gerektiğini ifade ederek, hekimin bu tür ameliyatları kaç kez yaptığının öğrenilmesinin yararlı olacağını söyledi. 
     Deneyimli bir hekimin hiçbir zaman hastayı ameliyat için ikna etmeye çalışmayacağını ve başka estetik ameliyatları önermeyeceğini belirten Bull, ''doğru'' hekimin hastayı riskler ve olası sonuçlar konusunda ayrıntılı olarak bilgilendirmesi gerektiğini kaydetti. 
     





</TEXT>
</DOC>
