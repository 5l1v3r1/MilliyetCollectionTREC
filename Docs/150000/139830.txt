<DOC>
<DOCNO> 139830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy04.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere tarikatları böldü 
</HEADLINE>
<TEXT>

Nakşiler, tezkereye "hayır" diyor. Hükümete fazla yüklenilmemesini isteyen Nurcular, temkinli yaklaşıyor. Süleymancıların ise bir kısmı destekliyor, bir kısmı karşı çıkıyor 
     ÖMER ERBİL İstanbul 

     Yurtdışına asker gönderme ve asker bulundurmaya ilişkin tezkere tarikatların kafasını karıştırdı. Seçimde çoğunluğu AKP’ye oy veren Nakşilerin İskenderpaşa, İsmailağa, Menzil gibi kolları kesinlikle tezkereye hayır’ denmesini isteyerek AKP’ye cephe açtı. Nurcular ise biraz daha temkinli. Süleymancılar da ikiye bölünmüş durumda. 
     İskenderpaşa derg hının lideri Nurettin Coşan, dün şu açıklamayı yaptı "AKP’liler duygusal olmayın. Sağduyulu olun. Doğru olanı yapın. Tezkereye Hayır’ deyin." 
     Savaş karşıtları arasında yer alan Nakşilerin ikinci büyük kolu İsmailağa derg hının sözcüsü olarak Milli Gazete yazarlarından Mehmet Talu da şöyle konuştu "Tezkereye ret verilmeli." 
     "Savaşa hayır" diyen Nurcuların Yeni Asya’cılar grubunun lideri Mehmet Kutlular ise, hükümete insafsızca muhalefet yapılmaması gerektiğini vurguladı. 
     Fethullah Gülen cematine yakınlığıyla bilinen Gazeteciler ve Yazarlar Vakfı Mütevelli Heyeti Başkanı Hüseyin Gülerce ise şunları söyledi "Türkiye’nin menfaati ABD ile birlikte hareket etmeyi gerektiriyor. Kürt gruplar açıkça tehdit ediyorlar. Yarın ne olacağını bilmiyoruz. Ben tezkerenin çıkması taraftarıyım." 
     Süleymancıların başında Süleyman Hilmi Tunahan’ın torunları iki kardeş Ahmet Arif ile Mehmet Denizolgun bulunuyor. Tezkereye Ahmet Denizolgun "hayır" derken, AKP milletvekili Mehmet Denizolgun, "Evet diyeceğim" dedi. 
     



 SİYASET 




















</TEXT>
</DOC>
