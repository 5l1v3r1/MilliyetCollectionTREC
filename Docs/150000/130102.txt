<DOC>
<DOCNO> 130102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko06.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, mektup hazır olunca gelecek’ 
</HEADLINE>
<TEXT>

Bakan Babacan, 4’üncü gözden geçirme için gelecek IMF heyetinin niyet mektubunun belirli bir aşamaya gelmesini beklediğini söyledi 
     EKONOMİ SERVİSİ 

     Devlet Bakanı Ali Babacan, dördüncü gözden geçirme çalışmalarını tamamlamak üzere Türkiye’ye gelecek IMF heyetinin niyet mektubunun hazır olmasını beklediğini söyledi. IMF Birinci Başkan Yardımcısı Anne Krueger’in 15 - 16 Ocak’ta Türkiye’ye geleceğini belirten Babacan, "Bir hafta 10 gün sonra da IMF heyeti gelir" dedi. 
     Türk - Amerika İş Konseyi’nin genel kuruluna katılan Babacan, gazetecilerin sorusu üzerine, "Mektup taslağını yazıyoruz. Bu çalışmalar belirli bir noktaya gelince onlar da IMF heyeti gelecekler. Bir gecikme söz konusu değil. Heyetin geliş tarihinin Irak konusu ile ilgisi yok. Bütçe çalışmaları belirli bir aşamaya gelince, niyet mektubunu taslağını yazıyoruz. Bu çalışmalar tamamlanıp olgunlaşınca, onlarla gelecekleri konusunda anlaşmıştık. O çalışmalar ne zaman tamamlanırsa o zaman gelecekler. Yoksa gecikme söz konusu değil. Ocak başında gelselerdi burada, herhalde otelde dinlenirlerdi. Yapacakları fazla birşey yok" dedi. 
     
     6.5 mutlaka tutacak’ 
     Babacan, yüzde 6.5 faiz dışı fazlayı üretecek bir bütçeyi de mutlaka ay sonuna doğru tamamlayacaklarını söyledi. Politikalar daha kararlılıkla uygulandıkça, güvenin daha da perçinleşeceğini kaydeden Babacan, yatırımların önünün açılması için beş yasa tasarısının Meclis’e sevk edildiğini belirterek, "Artık Türkiye’de bir günde şirket kurulabilecek" dedi. 
     



 EKONOMİ 























</TEXT>
</DOC>
