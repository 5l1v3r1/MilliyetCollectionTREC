<DOC>
<DOCNO> 121830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo05.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da tek hedef galibiyet... 
</HEADLINE>
<TEXT>

     Malatyaspor ile deplasmanda karşılaşacak olan Diyarbakırspor'da tek hedef galibiyet. 
     Teknik direktör Ümit Kayıhan, son 4 maçlarını en az kayıpla kapatmak istediklerini belirterek, ''Malatyaspor maçından puanla ayrılıp, önümüzdeki maçlara moralli hazırlanmak istiyoruz. Futbolcularım, bu deplasmandan puanla dönme başarısını göstereceklerdir'' dedi. 
     ''Doğu'nun derbisi'' olarakta nitelendirelin maça Diyarbakırsporlu taraftarlar büyük ilgi gösterirken, teknik direktör Kayıhan, Malatyaspor maçından taraftarların desteğiyle puanla ayrılacaklarına inandıklarını bildirdi. 
     Kayıhan, şöyle konuştu 
     ''Ligde bulunduğumuz puan itibariyle Malatyaspor maçını kazanmak zorundayız. Son 4 maçımızdan da iyi sonuçlarla ayrılıp ikinci yarı için moral bulmalıyız. Ocak ayında yapacağımız takviyelerle takım istenilen yere gelecektir. Taraftarlarımız, takımlarına düşme gözüyle bakmasınlar. Diyarbakırspor, ligde layık olduğu yere gelecektir. Buna da teknik heyet ve yönetim olarak inancımız tamdır.'' Cuma gününe dek kendi tesislerinde Malatyaspor maçı hazırlıklarını sürdüren Diyarbakırspor'da, sarı kart cezalısı Evren'in dışında cezalı ve sakat oyuncu bulunmazken, takımın Cumartesi günü Malatya'ya gideceği bildirildi. 
     





</TEXT>
</DOC>
