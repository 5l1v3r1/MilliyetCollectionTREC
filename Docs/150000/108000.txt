<DOC>
<DOCNO> 108000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/siyaset/siy05.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, tarih için bastırıyor 
</HEADLINE>
<TEXT>

     YORGO KIRBAKİ Atina 

     ABD, aralıkta yapılacak Kopenhag Zirvesi’nde Türkiye’nin Avrupa Birliği’ne AB üyelik müzakerelerinin başlaması amacıyla bir tarih verilmesi için Brüksel’e baskılarını artırdı. Yunan basınında yer alan haberlere göre, ABD’li yetkililer, BM Genel Kurul toplantısı için ABD’de bulunan Yunanistan Dışişleri Bakanı Yorgo Papandreu’ya Türkiye - AB ilişkileri konusunu açarak, Türkiye’nin desteklenmesi gerektiği mesajını verdi. Dışişleri Bakanı Colin Powell ve yardımcısı Marc Grossman ile ABD’li üst düzey yetkililerle görüşen Papandreu’ya "AB Komisyonu’nun 9 Ekim’de Türkiye ile ilgili yayımlayacağı rapora büyük önem verdiklerini vurgulayarak, bu raporun 3 Kasım seçim sonuçlarını etkileyecek önemli bir faktör olduğunu söylediler. Papandreu da, AB kapılarının Türkiye’ye kapanmaması gerektiğini belirtti. 
     



 SİYASET 


















</TEXT>
</DOC>
