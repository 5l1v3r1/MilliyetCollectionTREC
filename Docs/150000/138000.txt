<DOC>
<DOCNO> 138000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo16.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'a kar engeli... 
</HEADLINE>
<TEXT>

     Malatyaspor Kulübü Basın Sözcüsü Ali Cengiz, Malatya-İstanbul uçak seferlerinin iptal edilmesi nedeniyle bugün İstanbul'a gidemediklerini söyledi. 
     Ali Cengiz, yaptığı açıklamada, hava muhalefeti nedeniyle uçak seferlerinin iptal edildiğini ve bu sabah İstanbul'a gidemediklerini söyledi. 
     Hava muhalefeti nedeniyle hazırlıklarını da iyi yapamadıklarını ifade eden Cengiz, şöyle konuştu 
     ''Kar nedeniyle İstanbul-Malatya ve Malatya-İstanbul uçak seferinin iptal edildiğini öğrendik. Bu nedenle gidemedik. THY'ye 100 yolcu kapasiteli özel bir uçak göndermesi talebinde bulunduk. Bunun da mümkün olmadığını söylediler. Zorlu bir maç öncesi bu durum takımı olumsuz yönde etkilemektedir.'' Cengiz, Galatasaray'ın gücünü bildiklerini, ancak kendilerinin de iyi bir takım olduklarını belirterek, iyi mücadele ederek, karşılaşmadan puan ya da puanlarla ayrılmak istediklerini bildirdi. 
     





</TEXT>
</DOC>
