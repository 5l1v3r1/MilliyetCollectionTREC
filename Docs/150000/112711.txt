<DOC>
<DOCNO> 112711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sondun01.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil Havaalanı'nda gündüz uçuşları başladı... 
</HEADLINE>
<TEXT>

     Afganistan'da görev yapan Uluslararası Güvenlik Destek Gücü ISAF , Kabil havaalanında askıya alınan gündüz uçuşlarını yeniden başlattı. 
     ISAF sözcüsü Binbaşı Gordon Mackenzie, ''Durum değişti. Kabil Uluslararası Havaalanı açık. Her zamanki işlevini sürdürüyor'' dedi. 
     Mackenzie, gündüz uçuşlarının neden askıya alındığına ilişkin açıklama yapmazken, 10-13 Eylül arasında ve geçen hafta bir gün boyunca gündüz uçuşları yapılmadığını söyledi. 
     Afganistan Dışişleri Bakanı Ömer Samad, uçuşların, bölgede bulunan roketler nedeniyle askıya alınmış olabileceğini kaydetti. 
     ISAF, dün gece Kabil havaalanındaki gündüz uçuşlarının 48 saatliğine askıya alındığını bildirmişti. 
     





</TEXT>
</DOC>
