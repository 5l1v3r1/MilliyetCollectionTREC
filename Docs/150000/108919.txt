<DOC>
<DOCNO> 108919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/gun08.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Montajlı fotoğraf geçerli olur mu 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Üniversiteler ve devlet dairelerinin türbanlı fotoğrafı kabul etmemesi üzerine Konya Müftülüğü, öğrencilere bilgisayarla saç montajının sakıncası olmadığı yönünde görüş bildirdi. Peki montaj fotoğraf resmi belgede geçerli olur mu Görüşler şöyle 
     
     Prof. Dr. Gülsüm Sağlamer İTÜ Rektörü 
Montajı kabul etmeyiz      Bunu tespit etmek çok zor. Kayıtlardaki memurlar bunun altından kalkamaz. Tespit edilirse okul tarafından kabul edilmiyor. Fotoğrafı iade eder ve yeni fotoğraf isteriz. Fotoğrafın geçerli olup olmadığına hukuk karar verir. Üzerinde oynandığı için hukuken geçersiz olması lazım. 
     
     Prof. Dr. Nur Serter İ.Ü. Rektör Yrd. 
Öğrenci disipline verilir      Üzerinde oynanmış sahte bir fotoğraf o kişiyi yansıtmayacağı için kabul edilmesi söz konusu olamaz. Üniversite olarak o kişiyi gözümüzle görmek isteriz. Sahtek rlık yapan öğrenciye yönetmelik gereği disiplin hükümleri uygulanır. 
     
     Prof. Hamdi Döndüren Uludağ Ü. İlahiyat Fak. 
Resmi kabul görmeli      Fotoğrafa bakılınca öğrencinin tanınıp tanınmaması önemli. Öğrenciler bir çeşit çözüm arıyor. Kendi saçı mı değil mi araştırmak rencide edici oluyor. İslami açıdan aklı ergin çocuklar, takdir hakkını kullanıyor. Kendine göre çözüm üretiyor, buna saygı duymak gerekiyor. Bir araştırma konusu yaparak üzerine gitmemeli. Bunun dışında kuaföre gidilerek de saç değiştiriliyor. Siyah bir saç anında sarıya dönebiliyor. Okul idaresi bunu problem olarak görmemeli. 
     
     Prof. Dr. Salih Tuğ İlahiyatçı 
Yasada fotomontaj hükmü yok      Bilgisayarda yapılan saçlandırma peruk takarak örtü vazifesini yerine getirmek isteyen bir kadının durumuna benziyor. Naylon peruk kişinin kendi saçını örtmektedir. Peruk meselesini kabul edenlerin bunu hoş karşılaması lazım. Bilgisayarda saçlandırılmış resimlerin devlet kurumları tarafından kabul edilmeyeceğine dair bir kanun ve yönetmelik yok. 
     



 GÜNCEL 








geçerli olur mu 







</TEXT>
</DOC>
