<DOC>
<DOCNO> 129147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur26.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti'den Siirt milletvekili seçilen Gül, tekrar aday olmuyor 
</HEADLINE>
<TEXT>

     AK Parti'den Siirt Milletvekili seçilen, ancak YSK'nın bu ilde seçimleri iptal etmesinin ardından milletvekilliği düşen Mervan Gül, parti yönetimine, yeniden aday olmayacağına dair bir yazı gönderdi. 
     Alınan bilgiye göre, Mervan Gül, parti yönetimine, ''Siirt'te yenilenecek seçimlerde tekrar aday olmayacağını taahhüt eden'' bir dilekçe sundu. 
     Bu arada, dün yapılan ve Siirt seçimlerinin de ele alındığı MKYK toplantısında ''nema'' konusunun da gündeme geldiği belirtildi. 
     AK Parti Genel Başkanı Recep Tayyip Erdoğan'ın, 2007 yılına kadar ödenmesi planlanan nemalarla ilgili yetkililerin yaptığı açıklamalardan duyduğu rahatsızlığı dile getirdiği, bu konunun öncelikle partinin yetkili organlarında görüşülmesi gerektiğini belirttiği ifade edildi. 
     





</TEXT>
</DOC>
