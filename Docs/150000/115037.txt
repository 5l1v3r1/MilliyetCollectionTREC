<DOC>
<DOCNO> 115037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun13.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'da "El Kaide-Saddam" masası 
</HEADLINE>
<TEXT>

     Savunma Bakanlığı Pentagon bünyesinde, El Kaide ile Irak ve teröre destek vermekle suçlanan ülkeler arasında bir bağlantı bulmakla görevli 4 kişiden oluşan bir masa kurulduğu. 
     ABD Savunma Bakanı Donald Rumsfeld, Amerikan Merkezi Haberalma Teşkilatı'nın CIA Irak konusundaki çalışmalarından hayal kırıklığına uğramadığını belirtti. 
     Amerikan medyasında ima edilenin aksine, Rumsfeld, CIA'nın çalışmalarından memnun olduğunu söyledi ve Savunma Bakanlığı'nda özel bir terör masası kurulduğunu doğruladı. Rumsfeld, Irak ile El Kaide arasındaki bağlantıyı kanıtlayan çok az unsur bulunmasından pek de hoşnut kalmadı. Rumsfeld "Teşkilat içinde istihbarat konusunda farklı görüşlere sahip kişiler her zaman vardır" dedi ve CIA ile istihbarat camiası arasında bazı görüş ayrılıklarının olabileceğini belirtti. 
     Rumsfeld, Pentagon bünyesinde, El Kaide ile Irak ve teröre destek vermekle suçlanan ülkeler arasında bir bağlantı bulmakla görevli 4 kişiden oluşan bir masa kurulduğunu da doğruladı. 
     Kurulan bu masa, CIA ve diğer istihbarat servislerinin hazırladığı raporları incelemek üzere olağanüstü gelişmiş bilgisayar olanaklarını kullanıyor. Amacı ise Irak ile terörizm arasında bir bağlantı bulmak. 
     Son günlerde El Kaide ile Bağdat arasındaki bağlantıları abartılı şekilde ele almakla suçlanan Rumsfeld, CIA Başkanı George Tenet ile çok iyi ilişkiler içinde olduğunu belirterek, ''Her hafta bir kez öğle yemeğinde buluşuyoruz. İstihbaratlardan hayal kırıklığına uğradığım söylenemez'' dedi. 
     





</TEXT>
</DOC>
