<DOC>
<DOCNO> 100923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/cemal.html </URL>
<DATE> 2002/08/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Cem yola çıktı, Derviş’i bekliyor 
</HEADLINE>
<TEXT>

     Tarhan Erdem, seçim araştırmaları alanında bu ülkenin en güvenilir isimlerinden biridir. Dün Radikal’deki köşesinde 20 - 22 Temmuz 02 tarihlerinde yapılan bir araştırmanın sonuçlarını yayımladı ve yorumladı. 
     Bir yerinde diyor ki 
     "Eğer 22 Temmuz Pazar günü seçim olsaydı, barajı dört veya beş parti aşacaktı. AKP, yüzde 21 - 24 oy oranıyla, farklı olarak diğer partilerin önünde bulunacaktı. 
     Alfabetik sırayla ANAP, CHP, DYP, MHP ve YTP’nin oyları yüzde 8 - 12 arasında bulunacaktı. Araştırmaya göre MHP, barajın üstünde bulunmakla birlikte, aldığı oydan hata payı düşüldüğünde, oy oranı yüzde 10 - 11’e inmektedir. 
     DYP, yüzde 10 - 12 arasında. ANAP, CHP ve YTP, 8 - 11 arasındaki tehlike bandı içindeler. 22 Temmuz’da seçim olsa, HADEP, SP, DSP 4 - 6 puan altında kalacak, diğer partiler yüzde 3’ten az oy alacaklardı. 
     Küçük partilere oy verenler eğer kararlarını değiştirmezlerse, Meclis’te toplam olarak yüzde 60 - 70 kadar oy alan partiler temsil edilecek, buna karşılık yüzde 30 - 40 oranında oy temsil edilmeyecektir. 
     Yani her üç seçmenden, ya da dört seçmenden birinin hesaba katılmadığı bir seçimle oluşan Meclis’in rahat çalışması zor olacak, meşruiyet tartışması açılacaktır." 
     Tablo açık. 
     İstikrar vaat eden bir tablo değil bu. Eğer bu tablo önümüzdeki üç ayda değişmezse, kabus senaryosu kapıyı çalabilir. 
     Bir daha özetleyelim 
     1 Ecevit’in DSP’si ile Hoca’nın Saadet’i baraja takılıyor. Bu iki partinin kurtuluşu yok gibi. 
     2 CHP, 22 Temmuz’da burun farkıyla YTP’nin önünde duruyor. Ama her ikisi de hata payı bandında ve biri diğerini rahatça yüzde 10 barajının altına itebilir. Örneğin Kemal Derviş bu açıdan belirleyici olabilir. 
     3 MHP’nin kıl payı da olsa barajın üstünde kalması yakın ihtimal. 
     4 DYP ile ANAP birbirlerinin rakibi olarak nitelenebilir. Baraja takılma açısından DYP, ANAP’a göre daha emniyetli bir yerde. Ama her iki parti için de baraja takılma tehlikesi gündemde... 
     5 AKP ise açık ara önde 
     Bu tablo tabii ki değişebilir. Çünkü yarış henüz başlamadı. Seçime daha 85 gün var. Fakat bu tablonun değişmesi ve istikrarsızlığın bir kez daha sandıktan çıkmaması için yapılması gerekenler var. 
     Buna ittifak diyebilirsiniz. Seçim işbirliği diyebilirsiniz. Çünkü kabus senaryosu olmasın diyorsanız, aklın yolu güçleri birleştirmektir. 
     Derviş ittifak peşinde. 
     İsmail Cem’le Mehmet Ali Bayar dün seçim işbirliği yapmak için buluştular. Türkiye’yi yenilemek ve yenileştirmek için seçimlerde işbirliğinin ilk adımını attılar. 
     Olumlu bir gelişme. 
     Derviş de onlara katılacak mı 
     Derviş halen CHP’yi bir ittifak, bir işbirliğinin içine çekmek için uğraşıyor, bastırıyor. Bu da olumlu bir çaba. Ancak ne kadar mümkün Kolay gözükmüyor. 
     Dün öğleden sonra, "Bu soruyu kendisine sormak lazım" diyordu İsmail Cem, "Ben kendime güvendim, yola çıktım. Daha işin çok başındayız. Henüz Türkiye’nin büyük bölümünde örgütlenmedik. Buna rağmen gelişmeler çok iyi... Ayrıca, yeni bir mesaj ve yeni imaj olan Mehmet Ali Bayar’la seçim işbirliğinin gerçekleşmesi mümkün..." 
     Derviş ne yapmalı 
     Derviş eğer Baykal’ı ikna edemiyorsa, daha önce söz verdiği gibi, Cem’le kaderini birleştirmekten ve Yeni Türkiye’ye katılmaktan başka çaresi var mı 
     Olduğunu sanmıyorum. 
     Derviş’in kendi listesiyle içinde yer aldığı ve Mehmet Ali Bayar’ın DTP’si ile seçim işbirliği yapan Yeni Türkiye, akıllı bir vitrin de kurabilirse, Türkiye’de çok iyi iş yapar. 
     Derviş’in kollarını sıvayıp gerçek siyasete soyunması için vakit çoktan gelmiş durumda. Kendisine güvenmesi için birçok neden var. "Ben kendime güvenip yola çıktım " diyen İsmail Cem, açıkça söylemese de kendisini bekliyor. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
