<DOC>
<DOCNO> 135071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sonspo26.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Efes Pilsen, Atina yolcusu... 
</HEADLINE>
<TEXT>

     Basketbolda Erkekler Avrupa Ligi A Grubu'nda yer alan Efes Pilsen, 6 Şubat Perşembe günü AEK ile yapacağı maç için yarın Yunanistan'a gidecek. 
     Grupta 19 puan ve averajla 3. sırada yer alan Efes Pilsen, ilk maçta kendi sahasında yenildiği grup sonuncusu AEK'yı deplasmanda yenerek, rövanşı almak istiyor. 
     Kulüp genel menajeri Engin Özerhun, AEK maçının kendileri için iki açıdan önemli olduğunu belirterek, ''İstanbul'da yenildiğimiz rakibimizden rövanşı almak istiyoruz. Bizim için prestij maçı olacak. Ayrıca gruptaki yerimizi korumak için de AEK'yı yenmeliyiz. Son haftalardaki çıkışımızı Yunan ekibini yenerek sürdüreceğiz'' diye konuştu. 
     Efes Pilsen'in 2. tur öncesi üçüncülükteki yerini korumak istediğini anlatan Özerhun, 1. tur maçları sonunda gruplardaki en kötü 3. olmayacaklarına da inandığını sözlerine ekledi. 
     Anoliosia Spor Salonu'nda TSİ 20.30'da yapılacak AEK-Efes Pilsen karşılaşması CINE 5'ten naklen yayınlanacak. 

     
</TEXT>
</DOC>
