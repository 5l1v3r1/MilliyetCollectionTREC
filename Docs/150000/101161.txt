<DOC>
<DOCNO> 101161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun17.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürültücü bar müşterilerinden bıkan kent sakinleri barlara saldırdı 
</HEADLINE>
<TEXT>

     Cezayir'deki bir tatil merkezinde, gürültücü bar müşterilerinden bıkıp usanan kent sakinleri, bar ve gece kulüplerine saldırdılar, olayda 56 kişi yaralandı. 
     Liberte gazetesinin haberine göre, önceki gün El Kala'da meydana gelen olayda, yüzlerce kişi ''Allahüekber'' diye bağırarak ellerinde bıçak ve sopalarla gece kulüpleri ve barlara saldırdılar. 
     Tatilcilerin hedef alındığı saldırıda polis, bazı turistleri tahliye ederek bir okulda koruma altına aldı. Ancak bazı kızgın kişiler okula da saldırdılar. 
     Sahilleriyle ünlü El Kala'nın yetkililerinin, saldırıyı düzenleyen yerel gençlik grubunun liderleriyle görüştükleri, gençlerin, suçu teşvik ettiğini ileri sürdükleri bu eğlence yerlerinin kapatılmasını istedikleri bildirildi. 
     





</TEXT>
</DOC>
