<DOC>
<DOCNO> 118617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun16.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak basını parlamentonun kararını böyle değerlendirdi... 
</HEADLINE>
<TEXT>

     Irak basınında, parlamentonun son BM kararını reddetmesine fazla yer verilmezken, daha çok Devlet Başkanı Saddam Hüseyin'in son sözü söylemekle yetkili kılındığı vurgulandı. 
     Uzmanlar, Irak gazetelerinde parlamentonun BM kararını reddi üzerinde durulmamasını, Saddam Hüseyin'nin muhtemelen BM'nin taleplerini kabul edeceği şeklinde yorumladı. 
     Irak resmi basın organlarının haberlerinde, parlamentonun iki gün süren olağanüstü toplantısının sonunda, BM kararı hakkında son sözü Saddam Hüseyin'e bıraktığı kaydedildi. 
     Parlamentonun oybirliğiyle BM kararının reddi yönünde aldığı tavsiye kararına değinilmeyen haberlerde, ''Ulusal Meclis, 1441 sayılı karara BM'nin Irak'ın silahsızlanmasıyma ilgili aldığı son karar uygun yanıtın verilmesi için Devlet Başkanı'nı yetkilendirdi'' denildi. 
     Gazetelerle birlikte Irak'ın resmi haber ajansı INA ile devlet televizyonunun da, parlamento kararıyla ilgili haberi aynı çerçevede verdikleri dikkat çekti. 
     Gözlemciler, Irak Devrim Komuta Konseyi'nin 1441 sayılı kararla ilgili yayımlayacağı bildirinin en geç yarın çıkacağını ve söz konusu kararın Irak tarafından kabul edileceğini savunuyor. 
     





</TEXT>
</DOC>
