<DOC>
<DOCNO> 142637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/uras.html </URL>
<DATE> 2003/03/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bağa gel, bostana gel’ 
</HEADLINE>
<TEXT>

     Tezkere daha TBMM’den geçmeden memleketin bilcümle "bağı ve bostanı" ABD askerlerine kiralandı... Gitti... Bundan sonra bağda, bahçede bir şey yetiştirmeye, üretim yapmaya imkan yok... Bağa, bahçeye ABD askerinden izin almadan girilemeyecek... ABD askeri kirasını verecek bağa bahçeye "konuşlanacak" .. 
     ABD askerleri Mardin Kızıltepe’nin organize sanayi bölgesinde kiraladığı dükkanların ardından, Nusaybin’de sanayi sitesindeki 150 dükkanı ve de 10 bin dönüm araziyi kiraladı. Bu dükkanlara 253 bin dolar kira ödenecek. Şanlıurfa’daki Evren Sanayi Sitesi’ndeki 500 işyerinin de toplu olarak ABD askerlerince kiralanacağı bildiriliyor. 
     ABD askerleri İdil ilçesine bağlı Oyak, Kurtuluş, Uğrak, Özbek, Kırca ve Çığır köylerinin arazilerini de kiraladı. Kiralanan tarlalara dönüm başına 200 dolar kira ve tarlada ürün var ise 300 dolar ürün parası ödeniyor. 
     ABD askerleri yöredeki sayılı sanayi tesislerinden olan Kidaş İplik Fabrikası’nı, Mardin organize sanayi bölgesindeki Duyan Un Fabrikası’nı da kiraladı. Mardin’de ABD askerinin kiraladığı fabrika sayısı 5’e ulaştı. 
     Gaziantep şehrinin "gaziliği" tehlikede .. ABD askerleri Gaziantep Havaalanı’na askeri yığınak yaptı. Gaziantep şehrine 25 km. uzaklıktaki Oğuzeli sivil havaalanının yeni yolcu terminali binasına ABD askerleri "konuşlandırıldı"... 
     Basına yansıdığı kadarı ile 8 Şubat tarihli "Gizli Mutabakat" belgesi çerçevesinde, İskenderun, Taşucu, Mersin limanları ABD askerlerinin kullanımına verildi. İncirlik, Diyarbakır, Batman, Çorlu, İstanbul - Sabiha Gökçen, Afyon havaalanlarını da ABD askerleri kullanacak... 
     İyi güzel de... Biz bu ülkede bundan sonra ne yapacağız Zaten topu topu üç beş limanımız var... Onları kullanamayacağız... Üç beş havaalanımız var... Onları kullanamayacağız... Tarlaları, bağları ABD askerlerine kiralıyoruz... Biz ne üreteceğiz Üretim yapmadan nasıl yaşayacağız Doğu ve Güneydoğu’da yaşayan halkımız, uzun süren terör belasından sonra tam toparlanacak idi... Bundan sonra da tarlasını ekip biçemeyecek... Hayvan yetiştiremeyecek... Sanayileşme hayali ile inşa edilen sanayi sitelerindeki atölyeler işlemeyecek. 
     Irak’ta savaş olur ise, Irak bir defa yıkılacak... Sonra yeniden yapılacak... Biz ise "taksit taksit yıkılacağız"... Ve bir daha iflah olamayacağız... "Bağımıza, bostanımıza" giremez duruma düştükten sonra nasıl üretim yapacağız, nasıl üretimi artıracağız, nasıl belimizi doğrultacağız .. Birilerinin örneğin yeni Başbakanımız, "tezkereci" Sayın Erdoğan’ın bunları bize anlatması gerekir... 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
