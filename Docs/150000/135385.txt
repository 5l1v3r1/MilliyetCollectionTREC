<DOC>
<DOCNO> 135385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/siyaset/siy08.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye genel sekreter bulundu 
</HEADLINE>
<TEXT>

AKP hükümetinin atama rüzg rı’ sürerken, Avrupa Birliği’nin boş bulunan genel sekreterliğine Büyükelçi Sungar getirildi 
     ANKARA Milliyet 

     AKP hükümeti, bürokrasinin önemli noktalarına yönelik atama operasyonunu sürdürüyor. Kapsamlı valiler kararnamesinden sonra dün de devletin önemli birimlerinin başına yeni isimler getirildi. 
     Resmi Gazete’nin dünkü sayısında çok sayıda atama kararı yer aldı. AKP hükümeti, uzun dönem Büyükelçi Volkan Vural’ın başında bulunduğu Avrupa Birliği AB Genel Sekreterliği’ne Büyükelçi Murat Sungar’ı getirdi. AB Genel Sekreter Yardımcılığı’na da Büyükelçi Ali Ahmet Acet atandı. 
     Atama kararlarına göre Türk İşbirliği ve Kalkınma İdaresi Başkanlığı’na Dr. Savaş Şafak Barkçin, Devlet İstatistik Enstitüsü Başkanlığı’na Doç. Dr. Ömer Demir, Enerji ve Tabii Kaynaklar Bakanlığı Petrol İşleri Genel Müdürlüğü’ne Özelleştirme İdaresi Başkanlığı Müşaviri Doç. Dr. Sami Demirbilek getirildi. 
     Kültür Bakanlığı Telif Hakları ve Sinema Genel Müdürlüğü’ne Kerem Altun, Kültür Bakanlığı Kütüphaneler Genel Müdürlüğü’ne Dursun Öztürk atandı. Hükümet, hakkındaki iddialarla ilgili yargılanmakta olan Eti Holding A.Ş. Genel Müdür ve Yönetim Kurulu Başkanı Dr. Muhittin Ziya Gözler’i görevden alırken, yerine Yunus Şirin’i getirdi. 
     Enerji ve Tabii Kaynaklar Bakanlığı Enerji İşleri Genel Müdür Yardımcılığı’na Devlet Su İşleri Genel Müdürlüğü APK Uzmanı Mehmet Çağıl, Tarım ve Köyişleri Bakanlığı Tarımsal Üretim ve Geliştirme Genel Müdür Yardımcılığı’na Dr. Talat Şentürk, Tarım ve Köyişleri Bakanlığı Tarımsal Araştırmalar Genel Müdür Yardımcılığı’na Dr. Lütfü Tahtacıoğlu getirildi. 



 SİYASET 















</TEXT>
</DOC>
