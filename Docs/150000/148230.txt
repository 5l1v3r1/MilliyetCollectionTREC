<DOC>
<DOCNO> 148230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/siyaset/siy05.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, Denktaş’ı BM’ye şik yet etti 
</HEADLINE>
<TEXT>

Kıbrıs müzakerelerinin başarısızlıkla sonuçlanmasından Türk tarafını sorumlu tutan BM Genel Sekreteri Kofi Annan, 40 sayfalık raporunu Güvenlik Konseyi’ne sundu 
     SEMA EMİROĞLU New York BM 

     BM Genel Sekreteri Kofi Annan, Kıbrıs sorununa çözüm bulmak amacıyla yürüttüğü müzakerelerin başarısızlıkla sonuçlanmasından Türk tarafını sorumlu tuttuğu raporunu, Güvenlik Konseyi’ne sunarken, Konsey’in raporu perşembe günü görüşmesi ve aynı içerikte bir karar alarak KKTC Cumhurbaşkanı Rauf Denktaş’ı suçlaması bekleniyor. 
     Ancak Konsey üyelerinin, Annan’ın çözüm planının h l masada olduğu ve Rum Yönetimi’nin Avrupa Birliği’ne AB katılım anlaşması imzalayacağı 16 Nisan tarihine ya da mayıs ayındaki AB zirvesine kadar üzerinde anlaşılabileceği ümidini kaybetmediği de öğrenildi. 
     Annan, cuma günü Lefkoşa’da Denktaş ve Rum Yönetimi lideri Tasos Papadopulos’a iletilen raporunda, Rum tarafının müzakerelere verdiği desteği övdü, buna karşılık Denktaş’ın, çabaların başarısızlığa uğramasında başlıca sorumluluğu taşıdığını öne sürdü. 
     Annan, 40 sayfa olduğu bildirilen raporunda, "Denktaş, bazı dönemler hariç, büyük ölçüde, al - ver esasına dayalı müzakerelere girmeyi reddetti" ifadesini kullandı. 
     
     İkna edemedim’ 
     Annan, "Kıbrıs sorununa ilişkin gerçeklerin sadece Ada’da varolan gerçekler değil, aynı zamanda uluslararası hukuk ve politika gerçekleri olduğu konusunda, Denktaş’ı bir türlü ikna edemedim" görüşünü savundu. Annan’ın bu görüşleri, Kıbrıs Türk tarafının sert tepkisine neden oldu. 
     


SİYASET 





















</TEXT>
</DOC>
