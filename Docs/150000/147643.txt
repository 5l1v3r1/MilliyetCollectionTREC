<DOC>
<DOCNO> 147643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun09.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan Bakan, Türk yargısına hayran 
</HEADLINE>
<TEXT>

Ankara Adliyesi’nde dava izleyen Afganistan Adalet Bakanı Abdulrahim Kerimi, kapatılması istenen Ulucanlar Cezaevi’ni ve koğuş sistemini çok beğendi 
     TÜRKER KARAPINAR Ankara 

     Afganistan Adalet Bakanı Abdulrahim Kerimi, dün adliye ve cezaevinde incelemelerde bulunurken, Türk yargı sistemine hayran kaldı. Mimari yapısı nedeniyle kapatılması planlanan Ankara Merkez Kapalı Cezaevi’ni Ulucanlar gören Kerimi, "Bu ne güzel bina" dedi. 
     Kerimi ve beraberindeki heyet, dün Ankara Başsavcısı Fahri Kasırga ve başsavcı vekilleri ile birlikte Ankara Adliye Sarayı’nı dolaştı. Kerimi, 2. Ağır Ceza Mahkemesi’nde, Altındağ Belediye Başkanı Mehmet Ziya Kahraman ve arkadaşlarının yargılandığı davayı izledi. Duruşma sırasında, mahkeme başkanı gözü rahatsız olan ve başı öne düşen bir mahkeme üyesini uyuduğunu sanarak koluyla dürttü. Duruşmada h kim, savcı ve avukatın aynı anda mahkeme salonunda bulunmasına şaşıran Kerimi, "Çok güzel bir yöntem" yorumunu yaptı. 
     
     Güzel bina’ 
     Adliye ziyaretinden önce gördüğü, kapatılması gündemde olan Ulucanlar Cezaevi hakkında "Bu ne güzel bina" diyen Kerimi, Türkiye’nin değiştirmek için 32 kişinin ölümüyle sonuçlanan bir cezaevi operasyonu yapmasına neden olan koğuş sistemini de çok beğendiğini kaydetti. 
     


GÜNCEL 






















</TEXT>
</DOC>
