<DOC>
<DOCNO> 148497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yasam/yas01.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İl Çerkeş ilçe Köln 
</HEADLINE>
<TEXT>

İranlı sahte pasaport şebekesinin hazırladığı nüfus cüzdanında fıkralara konu olacak ifadeler bulundu 
     ERDAL KILINÇ İstanbul 

     Mali Şube Müdürlüğü’nün dört ayrı operasyonunda gözaltına alınan toplam 15 kişi tutuklandı. Polis, sahte kimlikle cep telefonu hattı alındığı ve uyuşturucu satıldığı ihbarı üzerine, Gaziosmanpaşa’daki bir eve baskın düzenledi. C.K. ve dini nik hlı karısı olduğunu söylediği E.E. gözaltına alındı. Evdeki aramada 15.5 gram eroin, 123 sahte sürücü belgesi, 162 sahte nüfus cüzdanı, banka dekontları, sahte kimliklerle alınmış altı simkart ile çok sayıda vatandaşa ait elektrik ve su faturası ele geçirildi. 
     Bu arada polis, İran, Irak ve Pakistan uyruklu bazı kişilerin sahte pasaportlarla yurt dışına gönderildiği ihbarı üzerine çalışma başlattı. Bahçelievler’de düzenlenen operasyonda İranlı Hamid Reza Lome ile dört adamı gözaltına alındı. Sahtecilerin hazırladığı bir nüfus cüzdanında "İl Çerkeş, İlçe Köln, Verildiği Yer Köln" yazılı olduğu görüldü. 
     Bağcılar ve Kadıköy’de iki iki ayrı operasyonda da sekiz kişi gözaltına alındı. 
     


YAŞAM 


















</TEXT>
</DOC>
