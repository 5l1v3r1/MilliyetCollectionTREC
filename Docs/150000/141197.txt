<DOC>
<DOCNO> 141197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun02.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı kilo, erkeklerin zeka düzeyini olumsuz etkiliyor... 
</HEADLINE>
<TEXT>

     ABD'de yapılan bir araştırma, obezliğin aşırı kilo erkeklerde zeka düzeyini olumsuz etkilediğini ortaya çıkardı. 
     Boston Üniversitesi'nde yapılan ve sonuçları ''International Journal of Obesity'' adlı tıp dergisinde yayınlanan araştırmada, obezlik ve yüksek tansiyonun, tek başına veya ikisi birlikte, erkeklerde beyin faaliyetine olumsuz etki yaptığı belirlendi. 
     ''Sonuçları gördüklerinde şaşırdıklarını ve kadınlarda bu etkinin saptanmadığını belirten bilim adamları, ''araştırma sonuçlarına göre, kronik obezlerin düşük akıl faaliyeti riskiyle karşı karşıya bulunduklarını'' kaydettiler. 
     Obezliğin tek başına veya diğer risk faktörleriyle birlikte düşünme kabiliyetinde, özellikle hafıza ve öğrenmede olumsuz etkiye neden olduğunun tespit edildiğini belirten araştırmacılar, sonuçların yetişkin ve çocuklarda ''obezlik salgını'' ile karşı karşıya bulunan ABD açısından kendilerini endişelendirdiğini açıkladılar. 
     ABD'de, yetişkin nüfusun yüzde 20'sini oluşturan 40 milyon kişi obez olarak kabul ediliyor. 
     Araştırmanın, 1948'den başlamak üzere 551 erkek ve 872 kadın hakkında 18 yıldan uzun bir süre, aşırı kilo ve yüksek tansiyonun akli faaliyeti nasıl etkilediği konusunda tutulan kayıtlar değerlendirilerek yapıldığı belirtildi. 
     





</TEXT>
</DOC>
