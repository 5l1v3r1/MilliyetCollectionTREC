<DOC>
<DOCNO> 101433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun30.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da ters yöne giren kadın sürücü dehşet saçtı. 
</HEADLINE>
<TEXT>

     Fransa'da trafiğin yoğun olduğu bir otoyolda ters yöne giren kadın sürücü dehşet saçtı. 
     Polisin verdiği bilgiye göre 54 yaşındaki sürücü, ülkenin güneybatısındaki Toulouse ve Bordeaux kentlerini bağlayan ana otoyolda ters yönde 20 kilometre gitti. 
     Karşıdan gelen araçlar ters yönden gelen araca çarpmamaya çalışırlarken birçok trafik kazası meydana geldi. 
     Polis, kadın sürücüyü durdurana kadar meydana gelen kazalarda 18 araç hasar gördü. Olayda 2 kişinin hafif yaralandığı bildirildi. 
     Can kaybı olmamasının mucize olduğunu belirten polis, kadın sürücünün tutuklandığını ve akıl hastanesine gönderildiğini kaydetti. 
     





</TEXT>
</DOC>
