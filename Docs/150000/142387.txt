<DOC>
<DOCNO> 142387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas07.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derya Tuna davasında ifade verecek 
</HEADLINE>
<TEXT>
İbrahim Tatlıses polis zoruyla getirilecek... 
Derya Tuna’nın vurulması olayına katıldığı iddiasıyla hakkında dava açılan İbrahim Tatlıses’in, gelecek duruşmaya polis zoruyla getirilmesine karar verildi 
     SEMRA PELEK İstanbul 

     Derya Tuna’nın bacağından vurulması olayına iştirak ettiği iddiasıyla hakkında dava açılan İbrahim Tatlıses’in, gelecek duruşmaya polis zoruyla getirilmesine karar verildi. Şişli 1. Asliye Ceza Mahkemesi’ndeki duruşmaya, Tatlıses hakkında sonradan açılan dosyayla birleştirilen dosyanın tutuklu sanığı Hüseyin Bozan getirildi. Cezaevi aracından alınarak adliye binasına alınan Bozan’a bu sırada kimliği belirsiz bir kişi saldırdı. Bozan’ı ensesinden yumruklayan saldırgan, jandarmalar tarafından durduruldu. Bozan, duruşma sırasında "Asıl kan ben çıkınca dökülecek. Eli kelepçeli adama saldırmak kolay" dedi. Bozan, "Bu davanın İbrahim Tatlıses’le bir ilgisi yok" diye konuştu. H kim, Tatlıses’in de aralarında bulunduğu altı sanığın bir ay sonraki duruşmaya polis zoruyla getirilmesini kararlaştırdı. 
     



 YAŞAM 




























</TEXT>
</DOC>
