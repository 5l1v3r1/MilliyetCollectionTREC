<DOC>
<DOCNO> 132825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo03.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MR. X'E CHECK UP 
</HEADLINE>
<TEXT>

MİLLİYET’in ortaya çıkardığı Xavier’in gizli hastalığı, Galatasaray Yönetimi’ni harekete geçirdi. Liverpool’dan sağlık raporu istendi. Portekizli oyuncu ayrıca İstanbul’a gelişinde de kapsamlı bir muayeneden geçecek 
     HALİL ÖZER 

     Ayaklandılar 
     XAVİER’İN sır hastalığı Galatasaray Yönetimi’ni ayağa kaldırdı. MİLLİYET’in ortaya çıkardığı haber sonrasında harekete geçen Sarı - Kırmızılılar, Portekizli futbolcunun durumu konusunda Liverpool’dan bilgi istedi. Cim - Bom’lu idarecilerle görüşen İngiliz yetkililer ise, ilk olarak Marcus Babbel’in Guillan - Barre sendromundan endişe ettiklerini ancak testler sonrasında korkulanın olmadığını açıkladılar. 
     
     Check up yapılacak 
     HASTALIĞININ ardından özel idman programına alınan ve eski gücüne ulaşabilmesi için kondisyon çalışması yaptırılan Xavier’in temiz raporlarının da Galatasaray’a ulaştırılacağı ifade edildi. Ancak Sarı - Kırmızılılar’ın bu raporlarla yetinmeyeceği belirtildi. Aslan’ın Portekizli futbolcu konusunda kapsamlı bir araştırma içine gireceği belirtilirken, yöneticiler hafta sonu İstanbul’a gelecek olan Xavier’e ayrıntılı bir check up yaptıracak. 
     
     "Kaybımız olmaz" 
     LİVERPOOL’DAN bedelsiz olarak transfer edilen Xavier’in hastalığı kontrollerde ortaya çıkarsa Galatasaray bu oyuncuyu transfer etmekten vazgeçecek. Portekiz’den bu konuda bilgi almadıklarını belirten Sarı - Kırmızılılar, "Bizim kaybımız yok. Zaten bir para ödemeden transferini gerçekleştirdik. Parasını da maç başına ödeyeceğiz. Galatasaray’ın zarar görmesi olası değil" dedi. 
     
İşte Xavier gerçeğiPortekiz ve İngiliz basını, hastalığı endişeli bir dille sayfalarına yansıtıp, Houllier ile futbolcunun açıklamalarını verdi 
     MEHMET ÇİFTÇİ 

     LİVERPOOL’DA ekim ayı başında antrenmanda fenalaşan Xavier’in, 3 Ekim’de hastanede tetkikleri yapıldığı ve teknik direktör Gerard Houllier’in futbolcunun sağlığından endişe duyduğunu söylediği ortaya çıktı. Houllier, "Xavier’in futbol hayatını sürdürüp, sürdüremeyeceği konusunda emin değilim" açıklamasında bulundu. 
     XAVİER’İN tedavisi nedeniyle sürekli ilaç almak zorunda da kalabileceği ifade edildi. Portekizli futbolcu da Record gazetesine şunları söylemişti "İyileştiğimi zannediyorum. Ancak eski formuma dönmem vakit alabilir. İlaç alıyorum. İngiliz futbolu çok tempolu. 90 dakika oynamak konusunda kimseye garanti veremem." 
     
Aslan yağmura bakacak      İSPANYA kampının ardından Antalya’ya giden Galatasaray, buradaki ilk sınavını Rapid Bükreş karşısında verecek. Saha zemininin müsait olması durumunda Rumen takımıyla karşılaşacak olan Cim - Bom’un mücadelesi, Antalya Atatürk Stadı’nda 20.30’da başlayacak. Müsabakayı Kanal D naklen yayınlayacak. 
     
Forma polemiği      FUTBOL Şube Sorumlusu Özer Saraçoğlu’nun, "İki yıldızlı Fenerbahçe forması getirene, üç yıldızlı Galatasaray forması bedava" şeklindeki açıklaması, Cim - Bom camiasında geniş yankı buldu. Sarı - Kırmızılılar, Saraçoğlu’nu tebrik ederken, Fenerbahçeliler ise, "Bizde 4 bin forma var. Siz bunu karşılayabilecek misiniz " mesajını gönderdi. 
     
PAF’lar 2. ligde      CİM - BOM, 8 futbolcusunu kadro dışı, 4 oyuncusunu da serbest bırakan 2. ligde yer alan Kütahyaspor’a PAF’tan takviye yaptı. Gençlerinden Zafer, Ali, Ahmet, Bilal, İsmail, Yasin, Mehmet Ali ve İlker’i denemek için gönderen Sarı - Kırmızılılar, böylece oyuncularına deneyim kazandıracak. 
     
Sakatlar boş durmadı      ASLAN’DA sakatlıkları süren futbolcular da boş durmadı. Hakan Ünsal, Ümit Karan ve Mehmet Bölükbaşı masörler eşliğinde kamp yapılan otelin kondisyon salonunda fitness ve ağırlık çalışması yaptı. Futbolculara adalelerini güçlendirici bir program uygulandığı belirtildi. 
     
Hasan yine askıda Galatasaray bütçesini transferlere harcayınca yıldız futbolcuya yeni teklif götüremedi, görüşme sezon sonuna kaldı 
     Para olmayınca... 
     ANTALYA kampında Hasan Şaş sorununu çözmeyi planlayan Galatasaray, bütçesini yeni transferler için harcayınca, bu futbolcuya yeni bir teklif götüremedi. Yıldız oyuncunun imzasını askıya alan Sarı - Kırmızılılar, görüşme için yine sezon sonunu bekleme kararı aldı. 
     
     Güveniyorlar 
     BUNDAN önceki görüşmelerde Hasan ile peşinat konusunda anlaşamayan yönetimin, futbolcunun kendilerine verdiği, "Kulübümle görüşmeden imza atmam" sözüne güvenerek hareket ettikleri öğrenildi. Yıldız oyuncu ise menajerleri kanalıyla gelen teklifleri değerlendirmeye alacak. 
     
'Cim-Bom Başka bir dünya'Revivo, "Buraya geldikten sonra neden şampiyon olduklarını, Terim’in neden büyük bir hoca olduğunu daha iyi anladım" dedi 
     ERHAN TELLİ 

     Hayali Sami Yen 
     FENERBAHÇE’DEN Galatasaray’a transfer olan ve Belek kampında başarılı bir çalışma dönemi geçiren Haim Revivo, yeni takımını, arkadaşlarını ve teknik direktörünü MİLLİYET için yorumladı. "Bambaşka bir dünyadayım" sözüyle konuşmasına başlayan İsrailli futbolcu, en büyük hayalinin Ali Sami Yen’e çıkacağı günü görmek olarak niteledi. Yıldız oyuncu, taraftarlara da şampiyonluk sözü verdi. 
     
     "Hayran kaldım" 
     CİM-BOM’A gelişinde bu kadar iyi karşılanacağını ummadığını belirten Revivo, "Galatasaray’daki arkadaşlığa hayran kaldım. Şimdi Galatasaray’ın neden başarılı olduğunu daha iyi anlıyorum" dedi. Terim’i de öven yıldız, "Fatih hocanın neden büyük bir hoca olduğunu ilk iki antrenmanda hemen hissettim. Gerçekten heyecan verici bir teknik adam" ifadesini kullandı. 
     
     "Fener’i sormayın" 
     TERİM’E yakışır bir oyuncu olmak için çalışacağını açıklayan İsrailli oyuncu, Fenerbahçe hakkında konuşmayı da kendine yasakladığını belirterek, "Bana Fener’i sormayın" dedi. Revivo, "Ben yeni ve güzel bir sayfa açtım. Burası çok farklı. Revivo da farklı olacak. Futbolumla varolmak istiyorum. Ben buraya emekliliğe değil, başarmaya ve futbolumun zirvesine çıkmaya geldim" diye konuştu. 
     
Terim’den özel taktik      GALATASARAY Teknik Direktörü Fatih Terim, yeni transferi Revivo’ya özel bir misyon yüklüyor. İsrailli oyuncuyu Ümit Karan - Lukunku ya da Arif - Lukunku ikilisinin ardında gizli forvet olarak oynatmayı planlayan Terim, Revivo’yu tamamen serbest bırakacak. Top kullanma konusunda da özgür bırakılacak olan futbolcu, orta saha ve savunmada yapılacak değişikliklerde de takımın düzenini bozmayacak. 
     ÇALIŞMALARINI sürdüren Cim-Bom akşam idmanını aşırı yağış altında yaptı. Arka adalesinde gerilme meydana gelen Suat çalışmayı yarıda bıraktı. As takımla yedek takım arasında yapılan çift kale maç oldukça çekişmeli geçerken iki takım birbirine üstünlük sağlayamadı. Arif, Hasan Şaş ve Batista her iki takımda da görev aldı. Bu arada Fatih Terim’in Belek kampını iki gün daha uzatacağı öğrenildi. 
     



 SPOR 
























</TEXT>
</DOC>
