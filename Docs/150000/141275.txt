<DOC>
<DOCNO> 141275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko41.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, ABD Doları cinsinden tahvil ihalesi düzenleyecek... 
</HEADLINE>
<TEXT>

     Hazine gelecek hafta ABD Doları cinsinden iskontolu tahvil ihalesi düzenliyor. 
     Hazine Müsteşarlığı'ndan yapılan açıklamaya göre, 11 Mart Salı günü 546 gün vadeli ABD Doları cinsinden iskontolu devlet tahvili ihalesi yerine getirecek. 
     İhraç tarihi 12 Mart Çarşamba olarak belirlenen ihalede satılacak kağıtların geri ödemesi 8 Eylül 2004'de yapılacak. 
     Bu arada, Piyasa Yapıcılığı Sistemi çerçevesinde, 546 gün vadeli ABD Doları cinsinden İskontolu Devlet Tahvili ihalesi için değişim işlemine konu geri alınacak devlet iç borçlanma senetlerine DİBS ilişkin fiyat listesi de yayınlandı. 
     Hazine'nin en son 4 Mart 2003'de düzenlediği 217 gün vadeli bono ihalesine, toplam 589.7 trilyon liralık teklif gelirken, ihalede nominal 477.7 trilyon liralık satış gerçekleşmişti. İhaledeki net satış miktarı 363 trilyon lira olmuş, ihalede gerçekleşen bileşik faiz yüzde 58.50, basit faiz ise yüzde olarak belirlenmişti. Hazine'nin aynı gün düzenlediği 364 gün vadeli tahvil ihalesine ise toplam 3 katrilyon 702.9 trilyon liralık teklif gelmiş, ihalede nominal 2 katrilyon 682.1 trilyon liralık satış gerçekleşmişti. İhaledeki net satış miktarı 1 katrilyon 650.5 trilyon lira olurken, ihalede gerçekleşen basit faiz ile bileşik faiz yüzde 62.50'şer olmuştu. 
     





</TEXT>
</DOC>
