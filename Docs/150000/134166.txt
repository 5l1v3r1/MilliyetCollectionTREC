<DOC>
<DOCNO> 134166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur25.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbolcular, piknikte zehirlendi... 
</HEADLINE>
<TEXT>

     Erkekler Hentbol Birinci Ligi takımlarından Trabzon Hentbol İhtisas Kulübü'nün, oyuncuları için düzenlediği piknikte, 7 hentbolcü yedikleri tavuktan zehirlendi. 
     Ligin ilk yarısını lider kapatan ve hafta sonu başlayacak ikinci yarı öncesi moral amacıyla Çamlık yöresinde piknik yapan Trabzon Hentbol İhtisas Kulübü'nün hentbolcülerinden Erdal Ergenç, Seyfettin Uzun, Celil Akbulut, Bora Durmaz, Fuat Dinç, Köksal Güneş ve Günay Öztürk yedikleri tavuktan zehirlendiler. 
     Numune Hastanesi'nde tedavi altına alınan sporcuların sağlık durumunun iyi olduğu öğrenildi. 
     Kulüp Başkanı Ömer Ayaz da, 3 idareci ve 9 sporcuyla gittikleri piknikte, idarecilerle bazı sporcuların balık, diğer oyuncuların da tavuk yediklerini söyledi. Ayaz, tavuktan yiyen 7 hentbolcünün zehirlendiğini, tedavilerinin sürdüğünü bildirdi. 
     





</TEXT>
</DOC>
