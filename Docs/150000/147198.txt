<DOC>
<DOCNO> 147198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yazar/pulur.html </URL>
<DATE> 2003/04/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hovarda federasyon, fedak r memur 
</HEADLINE>
<TEXT>

     Ne yaptı Futbol Federasyonu 
     30 bin dolara kiraladığı uçakla, 93 kişiyi İngiltere’ye milli maça götürdü, bütün masraflar da federasyondan... 
     Gidenler de her iki partinin, hem AKP, hem CHP milletvekilleri, dizi oyuncuları, akrabalar, eş, dost... 
     Böyle bir günde, bu geziyi duyanlar, öğrenenler hangi duyguya kapılırlar 
     Söyleyelim 
     "Bizim yapacağımız bağışlar da, yardımlar da, işte böyle çarçur edilecek " 
     Böyle, der misiniz, demez misiniz 
     
     BİR başka örnek... 
     Bakanlar Kurulu toplantısında, Başbakan İstanbul’dan, bir memurdan gelen mektubu çıkarıp okumuş, memur, maaşının yarısı olan 530 milyon lirayı devlete bağışlamış, parayı da zarfa koyup göndermiş... 
     Memurun bu asil jesti, bakanları ağlatmış 
     Bravo 
     Bize, babadan kalan bir laf vardır 
     "Dur, hele aybaşı, gelsin de..." 
     İster devlet memuru olsun, ister özel sektörde çalışsın herkes "aybaşı"nı dört gözle bekler. 
     Artık "Beklerdi" demek daha doğru olacak. 
     Baksanıza, Sayın Başbakan, mektubu mart ayının son günü okuyor, içinden çıkan 560 milyon lirayı gösteriyor. 
     Demek, artık memurların aybaşını beklemelerine gerek kalmadı, ayın son günü, hatta bir gün önce maaşlarının yarısını bağışlayabiliyorlar. 
     Ne güzel 
     Maaşlarını ayın 15’inde almalarına rağmen yine de ellerinde para kalıyor. 
     
     DİPNOTU - Salı sabahı TRT-1’de, alaturkanın yeni ismi Umut Akyürek’le bir söyleşi vardı. "Çocuklar Duymasın"ın "Meltem"i Pınar Altuğ Elçioğlu hayret içinde soruyordu 
     "Bu genç yaşta, bu ince ve zarif görüntüyle nasıl assolist oldunuz " 
     Belki kelime kelimesine böyle değil ama, anlatmak istenilen bu... 
     Ne yani, Müzeyyen Senar, Perihan Altındağ, Behiye Aksoy, Nesrin Sipahi, Muazzez Abacı, 60 yaşlarında mı assolist oldular, ya da seksener, doksanar kiloyla mı 
     
     







</TEXT>
</DOC>
