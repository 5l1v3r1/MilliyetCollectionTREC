<DOC>
<DOCNO> 118289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sonspo17.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Galatasaray, Avrupa Şampiyonlar Ligi'nde 13 Kasım Çarşamba günü FC Barcelona ile yapacağı H Grubu son maçı için yarın İspanya'ya gidecek. 
     Birinci Süper Lig ve Şampiyonlar Ligi'nde üst üste kötü sonuçlar alan sarı-kırmızılı ekip, mutlak galibiyet parolasıyla çıkacağı karşılaşma için bugün kampa girdi. 
     Galatasaray, bu akşam yapacağı idman ile FC Barcelona maçının hazırlıklarının İstanbul bölümünü tamamlayacak. Teknik Direktör Fatih Terim'in, kafilede yer alacak futbolcuları yapılacak antrenmandan sonra belirleyeceği öğrenildi. 
     KKTC Havayolları'na ait özel uçakla Barcelona kentine gidecek Galatasaray, yarın akşam maçın oynanacağı Nou Camp Stadı'nda yerel saat ile 19.00'da bir antrenman yapacak. 
     Teknik Direktör Terim, yarın antrenman öncesinde saat 18.30'da karşılaşma ile ilgili statta basın toplantısı yapacak. 
     





</TEXT>
</DOC>
