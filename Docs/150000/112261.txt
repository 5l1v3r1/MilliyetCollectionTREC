<DOC>
<DOCNO> 112261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sonspo13.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutto Sport "FC Inter, sezon sonunda Hasan Şaş'ı ücretsiz alacak" 
</HEADLINE>
<TEXT>

     İtalyan spor gazetesi Tutto Sport, FC Inter'in sezon sonunda Galatasaray'dan Hasan Şaş'ı ücretsiz alacağını savundu. 
     Türk basınında Hasan Şaş'ın sezon sonunda Galatasaray'dan ayrılacağı yolundaki haberleri veren İtalyan gazetesi, FC Inter Kulübü Başkanı Massimo Moratti'nin, Hasan Şaş'ın hayranı olduğunu öne sürdü. 26 yaşındaki Türk futbolcunun adının geçtiği zaman Moratti'nin ''güçsüz'' kaldığını savunan gazete, sezonun sona ermesiyle bonservisi elinde olacak Hasan Şaş'ın FC Inter'e geleceğini söyledi. 
     Tutto Sport ayrıca, lacivert-siyahlı kulübün Real Betis'ten Joaquin 21 , TSV Bayer 04 Leverkusen'den Schneider 28 , AC Parma'dan Marchionni 22 ve Lamouchi 30 , SS Lazio'dan Fiore 27 , Chievo Verona'dan Perrotta 25 , Valencia CF'den Kily Gonzalez 28 , Real Madrid'ten Solari 26 ve Atalanta Bergamo'dan Zauri'yi 24 yakın takibe aldığını ileri sürdü. 
     Gazetede yer alan diğer transfer haberlerinde ise Galatasaray'ın AC Milan'dan Serginho'yu istediği, ancak Brezilyalı futbolcunun bu öneriyi reddettiği belirtildi. 
     Gazete, görüşmelerin yine de sürdüğünü, ocak ayında açılacak transfer sezonunda Serginho'nun Türkiye'ye gidebileceğini yazdı. Bu arada AC Milan'ın deneyimli oyuncusu 33 yaşındaki Leonardo'yla yola devam edeceğini açıklandı. 
     





</TEXT>
</DOC>
