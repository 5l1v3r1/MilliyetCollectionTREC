<DOC>
<DOCNO> 125240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo25.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Galatasaraylı taraftarlar için yer ayırmadı 
</HEADLINE>
<TEXT>

     Samsunspor Yönetim Kurulu'nun, pazar günü oynanacak karşılaşmada Galatasaray taraftarları için tribünlerde yer tahsisi yapılmamasını kararlaştırdığı bildirildi. 
     Samsunspor Kulübü Basın Sözcüsü Tahsin Raci Kosif, Samsunspor'un ligde zor günler yaşadığını belirterek, pazar günü oynanacak Galatasaray karşılaşmasında taraftar desteğine ihtiyaçları olduğunu kaydetti. Bu nedenle Samsunspor'un, Futbol Federasyonu'nun ilgili talimatı doğrultusunda belirtilen hakkını kullandığını bildiren Kosif, ''Yönetim Kurulumuz misafir takım taraftarlarına yer tahsisi yapılmamasına karar vermiştir'' dedi. 
     Öte yandan, 19 Mayıs Stadı'nda saat 16.30'da başlayacak karşılaşmanın bilet fiyatları ise kale arkası 5 milyon, açık tribün 7 milyon 500 bin, kapalı tribün 15 milyon ve VİP tribünü için de 25 milyon lira olarak belirlendi. 
     





</TEXT>
</DOC>
