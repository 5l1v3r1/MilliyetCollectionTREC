<DOC>
<DOCNO> 124086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/spor/spo03.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DİVAN HESAP SORDU 
</HEADLINE>
<TEXT>

Divan Kurulu’nun dünkü toplantısında söz alan Duygun Yarsuvat, isim vermeden Fatih Terim’i topa tuttu. İlk kez yönetimden kimsenin yer almaması ise büyük tepki gördü 
     "Protesto yedik" 
     GALATASARAY Divan Kurulu’nun olağan toplantısı dün Galatasaray Lisesi’nde gerçekleşti. Toplantıya yönetim kurulu yıllar sonra ilk kez bir temsilci göndermedi. Bu tavır, üyeler tarafından eleştirilirken, Divan Kurulu Başkanı Semih Haznedaroğlu’nun, yedekler dahil 17 kişiden bir vatandaş dahi yok. Protesto yedik" sözleri bu kez tepki gördü. Bunun üzerine Haznedaroğlu, "Gelmemelerini anlayamadığım için böyle söyledim" diyerek açıklama yaptı. 
     
     "Bedeli ödenmeli" 
     FATİH Terim’e sert eleştirilerde bulunan Divan Kurulu eski başkanı Duygun Yarsuvat, isim vermeden, "Bir teknik adam bütün sorumluluk bende diyor. Burada bir sorumluluk var. Bunun bedeli 15 milyon İsviçre Frangıdır. O zaman bunun da bedelinin ödenmesi lazım’’ dedi. Yarsuvat, "Basından okuduğumuza göre teknik adamımız. Yaz gelsin bazı yerlerimi açayım da çekin’ diyor. Bu sözlü tecavüzdür. Buna da bir şey yapılmadı" diye tenkit etti. 
     
     "Neyin Fair - Play’i" 
     BAŞKAN ve yönetim kurulunu da topa tutan Yarsuvat, şöyle konuştu "Fenerbahçe maçında antrenörümüzün başı yarıldı, taraftarlarımız haksız yere stattan atıldı. Fair - Play diyoruz, neyin Fair - Play’i... Biz bunları neden deklare etmedik." Basketbol Şubesi Onur Kurulu’nda yer alan Tuğrul Demir, ise basketbolda özerkliğin ömrünün uzun sürmeyeceğine değinip, "Florya’daki elektrik ve suyun parası bile şubeden... Bu devirde herşey para" dedi. 
     
Susma sustukça Galatasaray Yönetimi, hakemlerden yana yeni tavırlar çizme kararı aldı. Sarı - Kırmızılılar artık bazı isimler hakkında yorum yapacak 
     CÜNEYT KARAKAYA 

     Baskı formülü 
     SEZON başından bu yana hakemler hakkında yorum yapmaktan kaçınan Galatasaray, Beşiktaş maçındaki olaylardan sonra artık sessizliğini bozma kararı aldı. Kuddisi Müftüoğlu hakkında uzun bir aradan sonra sert tepkiler gösteren Sarı - Kırmızılı yöneticiler, bundan sonra yapılan hatalarda sessiz kalmayacak. Hakemlere bir anlamda hata yapmamaları için baskı kurulacak. 
     
     Gece yasağı 
     YÖNETİM, ligin ikinci yarısında futbolcuların istenen seviyeye gelmesi için bir dizi yasaklar getirme kararı aldı. Yönetimin özellikle gece gezmeleri konusunda futbolcuları sert bir dille uyaracağı öğrenildi. Düzenli beslenme ve özel yaşamları konusunda son derece hassas davranılacağı açıklandı. Teknik Direktör Fatih Terim’in de yakın takipte olacağı bildirildi. 
     
1 yerli 1 yabancı      GALATASARAY Futbol Şube Sorumluları’ndan Burak Elmas, devre arasında takıma iki takviye yapmayı planladıklarını açıkladı. Elmas, hedeflerinin bir yerli, bir yabancı oyuncu almak olduğunu dile getirip, "Hocamızın beğendiği oyuncuları takip ediyoruz. Galatasaray ihtiyaç duyduğu bölgelere gereken takviyeleri yapacaktır" diye konuştu. Yabancı tercihinin sağ kanat, yerlinin ise orta sahada oynayan bir oyuncu olarak kullanılacağı açıklandı. 
     
Ergün ve Balic sakata geldi      VEDAT DANACI 

     İki hafta yok 
     HAFTALARDIR fedakarlık yapıp, sakatlığına rağmen oynayan Ergün Penbe, artık "Pes" dedi. Sağ arka adalesinden sakatlığı bulunan Sarı - Kırmızılı futbolcunun, Gaziantep ve Samsunspor maçlarında oynayamayacağı açıklandı. Ergün ile bir görüşme yapan kulüp doktorları, "Artık daha fazla zorlama. Dinlenmelisin. Sakatlığın büyüyebilir. Gaziantep’te oynama" uyarısında bulundu. 
     
     Balic sıkıntılı 
     ÖNCEKİ gün yapılan antrenmanda arkadaşıyla çarpıştıktan sonra beton tribünlere çarparak çalışmayı yarıda bırakan Balic dün Acıbadem Hastanesi’nde MR çektirdi. Ağrılanın fazla olduğunu dile getiren Boşnak oyuncunun dış menisküsünde zedelenme ve dış yan bağlarının yapışma noktasında ödem tespit edildi. Balic’in Antep maçında forma giyemeyeceği açıklandı. 
     



 SPOR 

























</TEXT>
</DOC>
