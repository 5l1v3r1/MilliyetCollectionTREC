<DOC>
<DOCNO> 120187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/soneko08.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekliye bayram kolaylığı... 
</HEADLINE>
<TEXT>

     Emekli Sandığı'ndan Ziraat Bankası kanalıyla maaş alan 2. grup emeklilerin Aralık ayına ait ödeme günlerinde, Ramazan Bayramı nedeniyle özel düzenleme yapıldı. 
     Maliye Bakanlığı'ndan yapılan açıklamada, 4 Aralık tarihinin yarım gün, 5 Aralık tarihinin de Ramazan Bayramı'nın ilk gününe rastlaması ve bu günlerin tatil olması nedeniyle, emekli, dul ve yetimlerin sıkıntı yaşamamaları için bu günlerde aylık alacaklara ödemelerin, 3 Aralık tarihinde yapılacağı bildirildi. 
     Açıklamada, bu uygulamaya göre 3 Aralık tarihinden itibaren ayın 3, 4 ve 5'in de maaş alacaklara, Ziraat Bankası şubeleri tarafından hizmet verileceği belirtildi. 
     Açıklamada, ancak bu uygulamanın sadece Ziraat Bankası şubelerinden maaş alanlar için yapıldığı ve bundan sonraki dönemlerde yine ayın ilk 5 gününe göre ödeme uygulamasının devam edeceği kaydedildi. 
     





</TEXT>
</DOC>
