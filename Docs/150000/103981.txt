<DOC>
<DOCNO> 103981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun07.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır, Irak harekatında ABD gemilerini Süveyş'ten geçirmeyecek 
</HEADLINE>
<TEXT>

     Mısır'ın, Irak'a yönelik olası bir askeri harekat durumunda, Amerikan savaş gemilerinin Basra Körfezi'ne gitmek üzere Süveyş kanalından geçmesine izin vermeyeceği öne sürüldü. 
     İnternetteki World Daily Net adlı enformasyon sitesi, bu yoldaki açıklamaların, Mısır Devlet Başkanı Hüsnü Mübarek'in sağ kolu durumundaki Usame El-Baz tarafından ''El-Gil'' adlı Mısır gazetesine verilen demeçte yer aldığını bildirdi. 
     El-Baz'ın, ''Mısır, Irak'a saldıracak Amerikan gemilerinin Süveyş kanalından geçişine müsaade etmeyecek'' dediği bildirildi. 
     Böyle bir harekatın tüm bölge açısından yaratacağı tehdit konusunda da ABD'yi uyaran El-Baz, ''Irak'ın toprak bütünlüğü ile halkın birlik ve bağımsızlığını tehlikeye atacak her türlü girişimin Mısır tarafından reddedildiğini'' de belirtti. 
     Süveyş kanalı, 1956 yılında Mısır hükümeti tarafından devletleştirilmiş ve Arap-İsrail savaşı sırasında deniz trafiğine kapatılmıştı. 
     





</TEXT>
</DOC>
