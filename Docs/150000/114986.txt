<DOC>
<DOCNO> 114986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/spor/spo01.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL İŞİNİ BİLİR 
</HEADLINE>
<TEXT>

Beşiktaş, sezon sonunda yıldızlarının serbest kalacak olması nedeniyle şimdiden kabus yaşamaya başlayan ezeli rakiplerine fark attı. Elini çabuk tutarak, Ahmet Dursun’a beş yıllık sözleşme imzalattı 
     ORHAN YILDIRIM 

     168 milyarlık jest 
     SİYAH-BEYAZLI yönetim, Austria Wien’i çalıştıran Daum’un kancayı attığı 27 yaşındaki Ahmet Dursun’la iki yılı opsiyonlu olmak üzere beş senelik sözleşme yaptı. Akaretler’deki kulüp binasında gerçekleşen törene II. Başkan Hüsnü Güreli ve Asbaşkan Yıldırım Demirören de katıldı. On gün süren görüşmelerde fedakarlıkta bulunan Ahmet’e jest yapan Güreli, ilk yılki 800 milyarlık alacağına 100 bin dolar zam yaptı. 
     
     "İmzalar sürecek" 
     GÜRELİ, "Mutluyuz, hayırlı olsun. Gerçek Beşiktaşlı ve işini iyi yapan futbolcumuzla sözleşme imzaladık. İmza attırmaya da devam edeceğiz" dedi. Golcü futbolcu ise, "Mutlu son. Şimdiden yerli ve yabancı birçok kulüpten teklif aldım. Ancak önce kulübümle görüşüp, anlaştım. Hiçbir sorun çıkmadı, rahatladım. Bu performansıma da yansıyacak. Beş yıl daha buradayım. 100. yılda şampiyon olacağız" ifadelerini kullandı. 
     
     "Dutruel’e mesaj" 
     AHMET Dursun, sakatlığı konusunda ise, "Depar attığımda ağrılarım oluyor. Beni Alaves maçına yetiştirmeye çalışıyorlar. İnşallah oynayacağım. İspanyollar’ın kalecisi beni buradaki Barcelona maçından çok iyi tanıyor. Yine aynı akibete uğrayacak" diyerek, Dutruel’e göndermeler yaptı. Beşiktaş, İlhan Mansız’la da sözleşme yenilemenin yollarını arıyor. Yıldırım Demirören, "Her şeyin bir zamanı var. Görüşmeler sürüyor" diye konuştu. 
     
Ahmet Dursun’un lig karnesi Sezon Maç Gol 2000 - 2001 30 12 2001 - 2002 21 12 2002 - 2003 8 3      
     
Luce’yi korku sardıRumen hoca, Galatasaray ve Fenerbahçe’den puan koparan Malatya’dan çekiniyor, "En zor maçımız" yorumunu yapıyor 
     BEŞİKTAŞ’TA Malatyaspor maçı öncesi ipler sıkıldı. Lucescu, çok tehlikeli bir rakiple karşılaşacaklarını belirtip, "Ziya Doğan, Beşiktaş’ı yakından tanıyor. Daha önce kendi sahalarında Galatasaray ve Fenerbahçe’den puanlar aldılar. Bunun bir tesadüf olmadığını göstermek için maça oldukça asılacaklardır. Ayrıca İnönü’nün zemini de bizim için dezavantaj" dedi. 
     OYUNCULARINA güvendiğini kaydeden Rumen teknik adam, "Bence Malatya maçı bu sezon ligde oynayacağımız en zor sınav olacak. Futbolcularımın kafası önümüzdeki hafta oynayacağımız Alaves maçı ile meşgul. Umarım bu sahaya yansımaz" diyerek, endişelerini dile getirdi. Gerekli uyarıları yaptığını belirten Lucescu, maçı kayıpsız geçeceklerine inandığını ifade etti. 
     
Nouma yedek      MALATYA maçını bekleyen Beşiktaş’ta Nouma ile uzun bir sakatlık dönemi geçiren Tümer de kadroya alındı. Fransız golcünün, yedek soyunacağı, maçın gidişatına göre forma giyeceği bildirildi. Serdar, Zafer, Niyazi ve Ali Cansun kadroya alınmadı. İdmanda ayak bileğinden sakatlanan Yasin’in durumu maç saati belli olacak. Resmi internet sitesindeki ankette son beş maçta berabere kalınan İnönü’deki puan kayıpları için ziyaretçilerin yüzde 41.4’si "psikolojik etkenler", 23.6’sı "seyirci baskısı", 22.1’i "katı defans", 12.9’u da "sahanın zemini" yönünde oy kullandı. 
     



 SPOR 






























</TEXT>
</DOC>
