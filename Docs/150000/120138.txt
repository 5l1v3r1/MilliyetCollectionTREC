<DOC>
<DOCNO> 120138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/pulur.html </URL>
<DATE> 2002/11/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Abdullah Gül de ziyan olanlardan... 
</HEADLINE>
<TEXT>

     BAŞBAKAN Abdullah Gül’ü her Kayserili çocuk gibi, babası yaz tatilinde bir işe vermiş, gazoz satacak "Hani buz gibi gazozdan içen, otuz iki dişine kemence çaldırıyor " diye bağıracak... 
     Abdullah Gül bu işi becerememiş, iyi bağıramamış, sesi çıkmamış, gazozlar elde kalmış, bunun üzerine babası onu okutmuş 
     Yani Abdullah Gül de "ziyan olan" çocuklardan 
     Ne demek ziyan olmak 
     Yıllar önce bir kere yazmıştık ama, günü gelince tekrarında fayda var... 
     1960’lı yılların sonunda, İstanbul Üniversitesi Rektörü Prof. Dr. Nazım Terzioğlu’ydu, üniversite hareketleri yeni yeni başlıyordu, üniversiteye giremeyenler Beyazıt Meydanı’nda çadır kurmuşlardı, bir gün sesimizi duyuralım diye rektörlük binasına da yürümüşler, rahmetli Terzioğlu, sıvamış kollarını, kendi deyimiyle "kerataları" içeri sokmamış... 
     
     REKTÖR, olayı anlatmak için, o zaman Nuruosmaniye’de bulunan gazeteye gelmişti, Abdi İpekçi’nin konuğu var, bizim odaya davet ettik, çay, kahve, dedik "Hayır gazoz " dedi, içti, sonra dert yandı 
     "Bak, bizim Kayseri’de çocuğu ilkokula gönderirler, yaz tatilinde mutlaka bir esnafın, bir zenaatkarın yanına çırak verirler, çalışır. Kimi terzide, kimi bakkalda, kimi demircide, kimi kasapta... Okul açılmadan önce çocuğun babası gider, ustaya oğlunu sorar... 
     Eğer çocuk beceriksizse, ustası babasına, al götür bunu, okut, ziyan olmuş der. Yani, ziyan olan çocukları okuturlar. Ben de ziyan olan çocuklardanım, hem de iki kere ziyan oldum " 
     
     "HOCAM, niye iki kere ziyan oldun" diye sorunca da içini çekmişti 
     "Okuduk, bir kere ziyan olduk, matematik profesörü olduk, ikinci defa ziyan olduk " 
     
     BAŞBAKAN Abdullah Gül de, rahmetli Terzioğlu’nun tarifine uyuyor. 
     O da ziyan olanlardan 
     
     KAYSERİLİLER, ticaretle ün salmışlardır, haklarında pek çok fıkra vardır, bunlardan biri pek sevimlidir. 
     Öğretmen, sınıfta çocuklara memleketlerini soruyor, herkes söylüyor, biri Manisalıyım " deyince diğer çocuklar itiraz ediyorlar 
     "Öğretmenim o Kayserili " 
     Öğretmen çocuğa soruyor 
     "Oğlum madem Kayserilisin, niçin Manisalıyım diyorsun " 
     Çocuk boynunu bükmüş 
     "Övünmek gibi olmasın, diye öğretmenim " 
     
     TAYYİP Erdoğan’ın eski Başbakan ve Cumhurbaşkanı Demirel’i ziyaret edip, nasihat ve hayır duasını alması, bize bir başka fıkrayı hatırlattı... 
     Londra Tıp Fakültesi’nin en sert, notu çok kıt olan ve tabii öğrencilerin pek sevmediği hocası bir sabah derse gelmiş 
     "Çocuklar bu son dersim artık gelmeyeceğim, kralın özel doktoru oldum " 
     Öğrenciler duyar duymaz ayağa fırlayıp, İngiliz milli marşını okumaya başlamışlar... Marş şöyle başlar 
     "Allah, kralı korusun " 
     
     AÇIKLAMA - Milli Eğitim Bakanı Erkan Mumcu, Hürriyet yazarı Yalçın Bayer’in yazısından, kendisiyle ilgili yaptığımız alıntıya açıklama gönderdi. Erkan Mumcu, açıklamasında şöyle dedi 
     "Bir meslektaşınızın yazısından alıntı yaparak, verdiğiniz bilgiler gerçeği yansıtmamaktadır. 
     Meslektaşınız, bu ve benzeri iddiaları daha önce de gündeme getirmiş, kendisine gerekli yanıtlar verilmesine karşın, iddiaları kamuoyuna aktarmaya devam etmektedir. Kendisi ile bundan sonraki ilişkimiz yargı yolu ile olacaktır." 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
