<DOC>
<DOCNO> 109460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yazar/guclu.html </URL>
<DATE> 2002/09/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Trafik terörüne kim dur diyecek 
</HEADLINE>
<TEXT>

     Diğer temel sorunlarda olduğu gibi trafik terörü konusunda da çözüme yönelik tek olumlu adım yok. 
     Seçim nedeniyle ülkeyi yönetmeye aday olanlar sabah akşam konuşuyorlar. Bohçacılar gibi televizyon kanallarını kapı kapı dolaşıp bıkmadan usanmadan ne yapacaklarını anlatıyorlar. Ama bugüne kadar trafik canavarı konusunda ağızlarından tek kelime duymadık... 
     Artık yüzlerini görmeye bile dayanamadığımız siyasilere göre sanki Türkiye’nin böyle bir sorunu yok. Çünkü kendileri direksiyon başına geçip hiç araba kullanmıyorlar. Liderler ise eskortsuz sokağa çıkmıyor. Ama bu arada trafik canavarı neredeyse her gün onlarca can almaya devam ediyor. İlk sırada da çocuklar var. 
     Türkiye, aradan bir hafta geçmesin ki okul yolunda ölen çocuklara ağlamasın. Dün de öyleydi, bugün de. Değişen bir şey yok. Ne caydırıcı cezalar söz konusu ne de eğitim. Böyle gelmiş böyle gider mantığı, h l acımasızca can almaya devam ediyor. 
     Trafik kazalarında dün ölenlerin katilleri sokakta geziyor. Bugün ölenlerinkiler de. Bunlar, yarın yine hiçbir şey olmamışçasına trafik terörüne devam ederlerse hiç şaşırmayalım... 
     Geçen yıl, gazetenin tam önünde ters yola girip benim aracıma kafadan çarpan aracın 20’li yaşlardaki sürücüsü öylesine pişkindi ki ağzım açık kaldı. Bugüne kadar bu türden an az 20 kaza yaptım. Boş ver zararı neyse öderiz deyip bizleri yol ortasında bıraktı gitti. 
     Polisler geldiğinde niye bu canavarın elinden ehliyetini almıyorsunuz dediğimizde yapacak bir şey yok. Sadece ceza kesiyoruz o kadar dediklerinde şaşkınlığım daha da arttı. 
     Gazetelerdeki kaza haberlerini ve uygulanan cezaları okuduğumda ise burası Türkiye, başka ne bekliyordun ki demekten kendimi alamadım... 
     Trafik terörü öylesine serseri bir mayın ki yarın kime çarpacağı belli olmaz. Bugün üzerine düşen görevleri yerine getirmeyenler yarın bundan çok büyük pişmanlıklar duyabilirler. 
     Batılı ülkeler ile Türkiye’deki trafik cezaları kıyaslandığında arada korkunç farklılıklar var. Avrupa ya da ABD’de hız sınırını aşmak, alkollü araç kullanmak, ters yola girmek ehliyetin uzun süreli alınmasına neden oluyor. Hatta iptaline. Merak ediyorum trafik kazalarında şampiyonluğu hiç kimseye bırakmayan ülkemizde yılda kaç sürücünün ehliyeti iptal ediliyor Kaçına yeniden trafik eğitimi alma zorunluluğu getiriliyor .. 
     Yapılan bir araştırmaya göre trafik kazaları 2010 yılına kadar bu hızla devam ederse, Türkiye’de trafik teröründen etkilenmeyen aile kalmayacak. Bu nedenle konunun daha fazla geciktirilmeden ivedilikle ele alınması gerekiyor. 
     Dünya trafik terörünü eğitim ile yendi. Türkiye ise maalesef bu konuda da sınıfta kaldı. Sürücü kurslarının Milli Eğitim’e bağlanması da sonucu değiştirmedi. 
     Her gün on binlerce servis aracı yüz binlerce öğrenci taşıyor. Yine aynı şekilde on binlerce öğrenci taşımalı eğitim nedeni ile köylerden merkezi okullara zorunlu yolculuk yapıyor. Peki bunların sürücüleri ne kadar işinin ehli Ya da diğer toplu taşım araçlarına sürücü olmanın koşulları var mı Her şey öylesine üstünkörü yerine getiriliyor ki işte bu yüzden kazalar adeta geliyorum diyor... 
     Yarın gece Kanal D’de Genç Bakış’ta günlerdir gazete manşetlerinden düşmeyen trafik terörünü masaya yatıracağız. Olayın yasal yönüne TBMM Trafik Güvenliğini Araştırma Komisyonu Başkanı Ahmet Tan, sürücülerin eğitimi ve psikolojik yönlerine de Dr. Ayhan Akçan açıklık getirecek. Eğer sizler de konuyu önemsiyorsanız telefonlarınızla, faksla ya da bizzat konuk olabilirsiniz. Bu canavarı elbirliği ile terbiye etmek zorundayız. Başka çaremiz yok .. 
     
     







İran’da kesilen parmaklar 


Sinematografik harika günler 


Komünistler 


İzgi’den destek 


Daha çok batmak yerine sandığın yolunu tutun 


400 ve 4 dönemeci 


Trafik terörüne kim dur diyecek 


Yaşasın büyüyoruz galiba 


Sadakat, aşk ve kişilik 


AB bunu da engel sayacak mı 


Sandık korkusuna bağlı demokrasi aşkı 


Sezen Aksu’yla Avrupa turu 


Görüşmek üzere... 


Gitmek, yine... 


Kıtırımız da yabancılara gitti 


</TEXT>
</DOC>
