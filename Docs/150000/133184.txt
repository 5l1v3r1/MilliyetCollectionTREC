<DOC>
<DOCNO> 133184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/guncel/gun17.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu Oğluma sıfırı biz istedik 
</HEADLINE>
<TEXT>

     BURCUM DEVREZ İstanbul 

     Milli Eğitim Bakanı Erkan Mumcu, ilköğretimde disiplin uygulaması bulunmadığına işaret ederek, Bilkent Özel İlköğretim Okulu 8. sınıf öğrencisi olan oğlu Furkan’ın "sıfır" notla cezalandırılmasını kendilerinin istediklerini söyledi. Oğlunun fen bilgisi dersinde kopya çekmesi ve aldığı cezayla ilgili soru üzerine Mumcu, şunları söyledi "Aslında ilköğretimde disiplin uygulamaları yok. Bir şekilde cezalandırılmasını biz talep ettik. Okul yönetimi sağ olsunlar duyarlı davrandılar. Bizim terbiye anlayışımızın yansımasını kendi anlayışlarına yansıttılar. Bunu rica ettik. Benim Milli Eğitim Bakanı olmam başka bir şey, öğrenci velisi olmam başka bir şey, çocuğumun hakları bambaşka şeyler." 
     



 GÜNCEL 













</TEXT>
</DOC>
