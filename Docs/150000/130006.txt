<DOC>
<DOCNO> 130006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko25.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-Amerikan İş Konseyi Başkanlığı'na, Vural Akışık seçildi 
</HEADLINE>
<TEXT>

     Türk Amerika İş Konseyleri Türk-Amerikan ve Türk-Kanada seçimli genel kurulları, basına kapalı olarak ortak gerçekleştirildi. 
     Genel kurulların ardından yapılan açıklamaya göre, Akışık, Türk Amerikan İş Konseyi Başkanlığı'nı, 2 yıldır bu görevi yürüten Akın Öngör'den devraldı. 
     Konsey'in yeni Yürütme Kurulu Üyeleri ise Yılmaz Argüden, Şerif Egeli, Süreyya Yücel Özden, Akın Öngör, Ali Sabancı, Ali Koç, Günsan Çetin, Koray Arıkan, Emre Berkin, Ayşe Ülgen, Barış Öney, Gülsüm Azeri, Güngör Keşçi, Hasan Yalınkaya, Cüneyd Zapsu, Nuri Çolakoğlu ve Murat Dural'dan oluştu. 
     Türk Kanada İş Konseyi Başkanlığı'na ise Yılmaz Argüden yeniden seçilirken, Yürütme Kurulu'nda Banu Tesal, Süreyya Yücel Özden, Ruşen Çetin, Ali Savcı ve Şerif Egeli yer aldı. 
     
     İŞ KONSEYİ YENİDEN YAPILANACAK 
     Bu arada, Türk Amerikan İş Konseyi Genel Kurulu'nda Türkiye-ABD stratejik ortaklığının ekonomik alana yansımasına katkıda bulunmak üzere iş konseyinin yeniden yapılanması ve faaliyetlerinin genişletilmesine karar verildi. 
     İş Konseyi, temel strateji olarak eyalet bazında ve sektörel işbirliğine yönelik faaliyetlere odaklanma kararı aldı. 
     Konuyla ilgili hazırlanan projenin tanıtımının yapıldığı Genel Kurul'da, bu stratejiyle Türk Amerikan İş Konseyi'nin Türk-ABD iş ilişkilerinin geliştirilmesi konusunda bilgi ve danışma merkezi olmasının hedeflendiği bildirildi. 
     





</TEXT>
</DOC>
