<DOC>
<DOCNO> 105656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/gureli.html </URL>
<DATE> 2002/09/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Şirince ve işini bilen turizmci 
</HEADLINE>
<TEXT>

     Şirince ile tanışmamız 1995 sonbaharında oldu. İzmir’in ilçesi Selçuk’tan Şirince köyüne servis yapan minibüse bindiğimizde - şehirler arası otobüslerde "bayanölar ile "bayöların ayrı ayrı oturtulmalarının etkisiyle olacak - kendimize "bay yanı" bir yer bakınırken, köyün kadınlarından biri yanını işaret ederek, "Gel, gel, buraya otur, dedi. Burda öyle adet yok." 
     Sonra, kısa sürelerle de olsa, 7 yıl boyunca gidip geldikçe gördük ki, üretken, aydınlık, sevecen, uygar insanların köyü Şirince’de - eski deyişle - kaç göç diye bir şey yok. Köyde ne cinsiyet ayrımı biliniyor, ne de dil, din, ırk ayrımcılığı. 
     Oldum olası yaz kış yerli ve yabancı turist akınına uğrayan Şirince eski adıyla Kırkıca Rumlardan kalma bir köy. 1920 - 23 mübadelesinde Rumlar çoğunlukla Selanik’in Katerini ilçesinde Yeni Efes köyüne gitmişler çoğu Kavala yöresinden gelen Türkler de sonradan Şirince adını alan Kırkıca’ya yerleşmişler. Şimdi "kardeş köy" olan köylerden heyetler karşılıklı ziyaretlerde bulunuyor. 
     Dido Sotiriyu "Benden Selam Söyle Anadolu’ya" kitabında çeviren Atilla Tokatlı, Alan Yayıncılık, 11. basım, 1995 , Şirince’de yaşamış Manoli Aksiyotis’in ağzından, bu köyü anlatırken şöyle der 
     "Bizim Kırkıca köyü, eski kitaplarda Dağdaki Efes adıyla anılırmış ve bu da bizim köklü bir geçmişe sahip olduğumuzu göstermekteymiş. ... Şu yeryüzünde cennet diye bir şey varsa, bizim Kırkıca o cennetin bir parçası olsa gerekti. ... Hani, köylüyü iliğine kadar sömüren büyük toprak ağaları vardır ya, bizim orda yerleri yoktu onların. Kendi arazisinin efendisiydi her köylü." 
     Bugün de öyle herkes kendi işinin efendisi. Ailelerin her bireyi üretime katılıyor. Köyde kimse kimseyi sömürmediği gibi, başkalarının da köylerinin adını ve birikimini sömürmeye kalkışmasından hoşlanmıyorlar. 
     Modern bir şarap fabrikasına sahip olmasının yanı sıra, evlerde de başta üzüm olmak üzere, şeftali, kayısı, vişne, çilek, karadut, ahududu, böğürtlen, kavun şarapları yapılıyor. Yedi yüz elli nüfuslu köyde sanat galerileri ve barlar var. 
     İki kilise, yabancı turistleri köye çeken nedenlerden biri. Aya Dimitri Kilisesi bir Amerikan vakfı tarafından restore edilmiş. Harap durumdaki öteki kilisenin onarımını ise Türkiye Seyahat Acenteleri Birliği üstlenmiş. TÜRSAB Başkanı Başaran Ulusoy işini biliyor. İşleri turist getirmek olduğuna göre, turistin ziyaret edeceği yerleri hazırlamanın, yeni ziyaret olanakları üretmenin, kendilerinin ve ülkenin yararına olacağının bilincinde TÜRSAB... Başkan Ulusoy, Şirince’den sonra daha başka tarihi kalıntıların onarımına da katkıda bulunacaklarını söylüyor. 
     
     Bir şiir 
     Bu haftaki dizelerimiz Tekin Gönenç’ten. aşk konuşur bütün dilleri, Cep Kitapları, 2002 
     "hani bir çocuğun sımsıkı sarılıp bir bebeği öpüp koklaması var ya o’sun işte sen seni ben nasıl sevmem bildik bir nehrin sularına kendini bırakıp gidilecek başka denizler arıyorsun ya o’sun işte sen seni ben nasıl sevmem" 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
