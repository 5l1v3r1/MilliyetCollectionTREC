<DOC>
<DOCNO> 108017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/spo03.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DAZLAK TEHDİDİ 
</HEADLINE>
<TEXT>

Rusya’daki ırkçıların bütün yabancılara savaş açması ve özellikle esmerleri hedef seçmesi Galatasaray’ın Lokomotiv Moskova ile yapacağı karşılaşma öncesinde Türk taraftarlar için büyük tehlike oluşturuyor 
     CENK BAŞLAMIŞ 

     Geniş güvenlik 
     GALATASARAY’IN Lokomotiv Moskova ile oynayacağı maç için Rusya’ya gidecek Türk taraftarları büyük bir sıkıntı bekliyor. Ülkedeki dazlakların bütün yabancılara savaş açması ve özellikle de esmerleri hedef seçmesi Türk vatandaşları kara kara düşündürmeye başladı. Polis sözcülerinden Mihail Kalaşnikov yaptığı açıklamada bu karşılaşma için geniş önlemlerin alınacağını söyledi. 
     
     Garanti verdiler’ 
     MAÇ günü 120 polisin görev yapacağını, ayrıca İçişleri Bakanlığı’na bağlı bin civarında özel OMON askerinin de güvenliği sağlayacağını belirten Kalaşnikov, "Lokomotiv - Galatasaray maçını olağan bir uluslararası karşılaşma olarak görüyoruz" dedi. Bir sorun çıkmayacağını tahmin ettiklerini de kaydeden polis sözcüsü, "Türk taraftarların can güvenliğini garanti ediyoruz" ifadelerini kullandı. 
     
     Göz yumuyorlar 
     MOSKOVA’DA oynanan Rusya - İrlanda maçı öncesi de alınan tüm önlemlere rağmen İrlandalı taraftarlar saldırıya uğramıştı. Polisin sokaklarda düzenlenen ırkçı eylemlere çoğu kez göz yumduğu da bildirildi. Demir zincirler taşıyan ırkçılar özellikle metro istasyonlarında saldırılar düzenliyor. Rus - Türk İşadamları Birliği ise Türk taraftarların gruplar halinde dolaşmasını, sokaklarda tezahürat yapmamasını istedi. 
     
Galatasaray’a İsviçreli hakem      ŞAMPİYONLAR Ligi’nde Galatasaray’ın H Grubu’nda Lokomotiv Moskova ile deplasmanda oynayacağı maçı İsviçreli hakem Massimo Busacca yönetecek. Yarın Lokomotiv Stadı’nda TSİ 19.00’da başlayacak maçta Busacca’nın yardımcılıklarını Francesco Buragina ve Felix Zueger yapacak. 33 yaşındaki Busacca, bugüne kadar Galatasaray’ın hiçbir maçında düdük çalmadı. 
     
Üç maçta biterSarı - Kırmızılı oyuncular Lokomotiv, Barcelona ve Brugge maçlarını üst üste kazanarak 2.turu çabuk garantiye alacaklarını iddia ettiler 
     ERHAN TELLİ 

     Yasaklar geldi 
     LOKOMOTİV Moskova maçı ile Şampiyonlar Ligi’ne yeniden "merhaba" diyecek olan Galatasaray’da futbolcular startı üç puanla vereceklerini söylediler. Oyuncuların dış dünya ile bağlarını tamamen koparan Fatih Terim, bir dizi de yasak getirdi. Barcelona maçı bitene kadar bütün takıma röportaj yasağı uygulanacak, dinlenme saatleri bile Florya’da geçirilecek. 
     
     Hedef 9 puan 
     GALATASARAYLI futbolcular Lokomotiv Moskova, Barcelona ve Brugge maçlarının hepsini kazanmak istediklerini, dokuz puan toplayarak ikinci tur vizesini erken kapacaklarını söylediler. Bu zorlu virajı kayıpsız geçecek güce sahip olduklarını ifade eden Sarı - Kırmızılı oyuncular, "İşi çabuk bitirip, rahat etmek istiyoruz" yorumunu yaptılar. 
     
343 gündür galibiyet yok      AVRUPA Kupaları’ndaki en başarılı Türk takımı olan Galatasaray 343 gündür galibiyet hasreti çekiyor. Sahasındaki 20 maçlık yenilmezlik serisi, geçtiğimiz sezon Barcelona karşısında alınan 1-0’lık yenilgi ile sona eren Cim - Bom, en son 10 Ekim 2001’de PSV Eindhoven karşısında galip geldi. Sarı - Kırmızılılar daha sonra Şampiyonlar Ligi’nde oynadığı altı maçta beş beraberlik, bir yenilgi aldı. 
     
Büyükler geri döndüMaddi sıkıntı nedeniyle amatör branşlardan çekileceklerini açıklayan Galatasaray, Beşiktaş ve Fenerbahçe faaliyetlerini sürdürme kararı aldı 
     NECMİ KEPÇETUTAN 

     Geçici bir çözüm’ 
     SPORDAN Sorumlu Devlet Bakanı Erdoğan Toprak ile dün bir araya gelen Fenerbahçe, Galatasaray ve Beşiktaş kulüpleri başkanları bir yıl daha salon sporlarına devam etme kararı aldılar. Üç başkan adına açıklama yapan Serdar Bilgili, "Özveri göstereceğiz. Ancak bu geçici bir çözüm. Federasyonların liglerle ilgili statüyü gözden geçirmesi, net çözüm için altyapıyı hazırlaması lazım" diye konuştu. 
     
     Devletten para yok 
     TARAFTARLARIN şampiyonluk beklememesini de isteyen Bilgili, "Devletin gösterdiği yakınlığa karşılık, böyle bir adım atıyoruz. Bu bütün branşlarda oynayacağız demek değil. Hangi branşlarda mücadele edeceğimizi yönetimlerimizde kararlaştıracağız" dedi. Bakan Toprak ise "Bu kulüplerin liglerin dışında kalması düşünülemez. Yasal değişikliklerle yardımcı olacağız. Bu iş için devletten para çıkmayacak" açıklamasını yaptı. 
     
Aslan’da gerginlikYiğit Şardan, Başkan Canaydın ile yüz yüze gelmemek için Ardakoç’un düğününe gitmedi 
     CÜNEYT KARAKAYA 

     Masası boş kaldı 
     MEHMET Cansun yönetiminde görev alan Yiğit Şardan’ın şimdiki yönetim hakkından yaptığı ağır açıklamaların yarattığı gerginlik Galatasaray camiasında sürüyor. Yönetici Bikem Ardakoç’un önceki gece Sapanca’da yapılan düğünü Sarı - Kırmızılı kulübün önde gelen isimleri ile dolup taşarken, davetli Yiğit Şardan’ın gelmemesi dikkatleri çekti. Şardan’ın, Başkan Canaydın’ın hemen yanı başında bulunan masadaki yeri boş kaldı. 
     
     Canaydın’dan atak 
     ÖZHAN Canaydın’la karşı karşıya gelmesi durumunda ortaya çıkabilecek tatsız olayların yaşanmaması için Şardan’ın düğüne katılmadığı yorumları yapılırken, dört başkanın hazır bulunduğu gecede kulislerde önemli konular tartışıldı. Galatasaray başkanının çok yakında Yiğit Şardan’ın açıklamalarıyla ilgili olarak bir basın toplantısı düzenleyeceği ve bu konudaki belgeleri toparlamak için çalışmalar yürüttüğü konuşuldu. 
     
     Cansun beklemede 
     KULİSLERDE, Özhan Canaydın’ın yapacağı açıklamaların Mehmet Cansun yönetimine dokunması durumunda, Cansun’un da susmaktan çekinmeyeceği ve krizin daha da büyüyebileceği kaydedildi. Barış ortamının korunması gerektiğine inanan ve yıllardır arkadaş olan eski ve yeni yöneticiler, bir an önce dostluk mesajlarının verilmesinin ve karşılıklı suçlamaların sona ermesinin şart olduğunu vurguladılar. 
     



 SPOR 

























</TEXT>
</DOC>
