<DOC>
<DOCNO> 103244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/guncel/gun04.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet turistleri yaktı 
</HEADLINE>
<TEXT>

Ayvalık - Midilli seferi yapan iki rakip kaptan, birbirini ihbar edince, tekneler denize açılamadı. Perişan olan 300 turiste, "Bir daha Türkiye’ye, asla" dedirtti 
     YORGO KIRBAKİ Atina 

     Ayvalık - Midilli seferi yapan Jale ve Cunda Express adlı Türk tekneleri arasındaki rekabetle ihmalk rlık, turistlere "Bir daha Türkiye’ye asla" dedirtti. 
     Midilli’den günübirlik ziyaret için Ayvalık’a giden Jale ve Cunda Express teknelerindeki 300 Yunan ve yabancı turist, 4 saat gecikmeyle Midilli’ye dönebildikten sonra Yunan televizyonlarına çıkıp, "Türkiye’de hiçbir ogranizasyon yok. Saatlerce susuz bırakılıp bekletildik. Rezillik yaşadık. İlk kez Türkiye’ye gittik, bir daha asla" dedi. 
     Edinilen bilgiye göre, Ayvalık Liman Başkanlığı yetkilileri, kaptan ve çarkçıbaşıların kurstan geçtiklerini teyit eden STCW belgesini bulundurmadığı gerekçesiyle Cunda Express’in limandan ayrılmasına izin vermedi. Söz konusu teknenin STCW belgesi olmadığını ise Jale adlı teknenin sahipleri Liman Başkanılığı’na ihbar etti. Cunda Express’in sahipleri de missileme olarak Jalenin kurtarma botu olmadığı ihbarında bulundu. 
     Sonuçta, Jale teknesine cankurtaran botu bulundu, iki tekneyle gelen 300 turistin tümü Jale’ye bindirildi ve Türkiye’nin turizmi şirketler arasındaki rekabetle yetkililerin ihmalkarlığı yüzünden karalandı. 
     



 GÜNCEL 




















</TEXT>
</DOC>
