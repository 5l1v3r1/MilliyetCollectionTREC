<DOC>
<DOCNO> 132057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur25.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakire raporu şaşırttı 
</HEADLINE>
<TEXT>

     Samsun'da tecavüz suçundan tutuklu yargılanan Yusuf Bagay 20 , sevgilisi Ö.C'ye 15 verilen bakire raporuna şaşırdı ve "Nasıl olur, biz birlikte olmuştuk" diyerek suçunu itiraf etti. 
     "Küçük yaşta kızı kaçırmak ve tecavüz etmek" suçundan 10 yıla kadar hapis istemiyle Samsun 1'inci Ağır Ceza Mahkemesi'nde yargılanan Bagay, dün yeniden hakim karşısına çıktı. Mahkeme Başkanı Hakim Seyfi Topbaş, duruşmada Adli Tıp'tan gelen, Ö.C'nin bakire olduğuna ilişkin raporu okudu. Bunun üzerine şaşıran sanık Bagay "Nasıl olur. Biz evlenebilmek için kaçtık. İsteyerek ilişkiye girdik" dedi. Ö.C de Bagay'la cinsel ilişkiye girdiklerini kabul etti. Mahkeme heyeti, sanığın akli dengesinin bildirilmesi için beklenen raporun gelmemesi üzerine tutukluluk halinin devamına karar vererek duruşmayı erteledi. 
     





</TEXT>
</DOC>
