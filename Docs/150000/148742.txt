<DOC>
<DOCNO> 148742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yasam/yas02.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci pitbull direnişi başladı 
</HEADLINE>
<TEXT>

Pitbull’ların getirilmesi, bulundurulması ve üretiminin yasaklanmasıyla bu cins köpek sahipleri harekete geçti internette örgütlenen pitbull severler eyleme hazırlanıyor 
     ÖMER ERBİL İstanbul 

     Tarım ve Köyişleri Bakanlığı, yayımladığı bir genelgeyle vahşilikleriyle tanınan pitbull üretimini, yurtdışından getirilmesi ve bulundurulmasını yasakladı... Ve bunun üzerine, bu köpeklere sahip olanlar internet üzerinden direnişe geçti. 
     Yasaklanmaya karşı neler yapabileceklerini görüşmek için İstanbul’da büyük bir toplantı yapmaya hazırlanan pitbull sahipleri, daha önce köpek dövüştürdükleri için karşı karşıya geldikleri hayvanseverlerden de destek istedi. 
     
     Eyleme hazırız’ 
     Pitbull yetiştiricisi Metin İnanoğlu, "İstersem bir saatte binlerce pitbull sahibini toplayıp eylem yaparım. Bu köpekler iyi eğitilirse bir kedi kadar uysal olabilir. Ancak bilinçsiz eğitenler var. Bu işi en iyi biz yapıyoruz. Pitbull’ların yasaklandığına dair yazı henüz bize gelmedi. Yasaklanırsa eylem yaparız" diye konuştu. 
     
     Görülen, toplanacak’ 
     İstanbul Veteriner Odası Başkanı Tahsin Yeşildere ise, yasaklamadan sonraki süreci şöyle anlattı "Pitbull’ların sayıları belli değil. Ancak görüldükleri yerde toplanacaklar. İnternet üzerinden üretenler tespit edilip oralara baskın yapılabilir. Köpekler kısırlaştırılacak ve yurtdışından getirilmeleri engellenecek." 
     
Dövüşlerini anlatan özel siteler var      Pitbull üreten ve satan köpek çiftlikleri, internet sitelerinde boy göstermeye başladı. Pitbull’ların secerelerinin çıkarıldığı sitelerde köpeklerin nasıl dövüşe hazırlandıkları, kurallar ve dövüşten sonra kullanılması gereken tıbbi malzemelerin listeleri bile yer alıyor. Yavru fiyatları bin dolardan başlayıp 5 bin dolara kadar çıkan pitbulllarla ilgili dövüş kasetleri de internet üzerinden satışa sunulurken, dövüş tarihi ve saatleri ise son ana kadar gizli tutuluyor. Sitelerde "otur, kalk" gibi temel eğitimlerin bedelinin 750 dolar, saldırma, müdafaa, koruma gibi bodyguard eğitiminin ise bin 500 dolara verildiği belirtiliyor. 
     


YAŞAM 





















</TEXT>
</DOC>
