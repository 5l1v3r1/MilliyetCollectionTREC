<DOC>
<DOCNO> 134369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/astro/index.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal motivasyon 2 
</HEADLINE>
<TEXT>

Hayatınız hakkında birçok ipucu barındıran doğum anına ait astrolojik haritaları incelemeye devam ediyoruz 
     İlk dördün döneminde doğanlar 90-135 derece arası 
     Hırslı, mücadeleci ve yaptıkları işi mutlaka somuta indirgemek isteyen karakterdedirler. Ama kendi içlerinde büyük çelişki ve huzursuzluk yaşarlar. Duygusal dalgalanmalara açıktırlar. Bu kişiler düşüncelerini somuta dökmek, bir temel yaratıp uygulamak için buradadırlar. Örnek Michael Douglas. 
     
     Büyüyen Ay döneminde doğanlar 135-180 derece arası 
     Daha sosyal ve entelektüel motivasyonlar ve özellikle mükemmellik arayan, eldeki işleri düzeltmek, eleştirmek ve daha verimli hale getirmek isteyen motivasyonlar gösterirler. Önceki gruplara göre çok daha objektiftirler ve sadece kişisel ilgi ve çıkarlarla hareket etmezler. Bu yüzden enerjilerini eleştirel yönde ve daha çok geliştirmek, yeni öneriler getirmek için kullanırlar. Bu bakımdan analitik ve detaycı olabilirler. Örnek Grace Kelly. 
     
     Dolunay döneminde doğanlar 180-225 derece arası 
     Enerjilerini ilişkilere ve ortaklıklara yöneltirler. Bu grupta doğanlar tek başına hareket etmek yerine sürekli bir partnere dayanmak, uyum göstermek ve işbirliği yapmak çabasındadır. Bu objektif olma ve sürekli bir tartma sürecinde olduklarını da gösterir. Fazla kararsız ve ilişkilerden kolay etkilenen, aktif olmak yerine reaktif olmayı seçen tiplerdir. Sürekli olarak teyit alma isteğinde olmak onları zorda bırakabilir. Sosyal ortamlarda daha rahattırlar. Örnek Kirk Douglas, Judy Garland. 
     
     Küçülen Ay döneminde doğanlar 225-270 derece arası 
     Sosyal ortama ve hayata kendi inançlarını, görüşlerini taşımak ve evrensel konuları paylaşmak isterler. Entelektüel konularda daha ateşli ve yenilikçidirler ama bir o kadar da dogmatik olabilirler. Topluma katkıda bulunacak görüşleri ortaya koymak, düşünce ve ideoloji savaşlarına girmek isteyeceklerdir. Sürekli olarak başkaları ile iletişim ve paylaşım arzusundadırlar. Tek başına kalmak yerine kalabalıkları tercih ederler. Ruhsal konulara ve gelişmeye açık durmak isterler. Örnek Albert Einstein, Gary Kasparov. 
     
     Son dördün döneminde doğanlar 270-315 derece arası 
     Son derece hırslı karakterde olurlar. Bu grupta doğanlar çocukluk döneminden itibaren kendilerini ispatlamak, anne-babadan onay almak, başarılarını göstermek arzusundadır ve iş hayatına geçince de bu durum daha belirgin olur. Daha kuralcı ve baskıcı olabilirler. Örnek Margaret Thatcher, Tony Blair. 
     
     Balsamik dönemde doğanlar 315-360 derece arası 
     Bu dönemde Ay iyice küçülme ve kaybolma aşamasındadır. Bu durum bu dönemde doğanların psikolojisinde hakim olacaktır. Bu grup çok daha idealist ve fedakardır. Hayatlarında tek başına yönlendiremedikleri olayların kurbanı olabilirler. Bu yüzden potansiyellerini ortaya koymaları pek kolay olmayacaktır. Şu andaki çıkarlarına değil, hep geleceğe yönelik bir ideal hatta bir ütopyada yaşamak eğilimindedir. Mistik konulara ya da ruhsal deneyimlere açık ve verici bir duygusal motivasyon gösterirler. Örnek Karl Marx. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
