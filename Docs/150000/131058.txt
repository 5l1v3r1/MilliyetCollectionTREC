<DOC>
<DOCNO> 131058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo32.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Pınar Karşıyaka, Ahmet Kandemir ile anlaştı... 
</HEADLINE>
<TEXT>

     Türkiye Basketbol Ligi'nde yer alan Pınar Karşıyaka, Antrenör Ahmet Kandemir ile 1,5 yıllık sözleşme imzaladı. 
     Mete Babaoğlu'nun istifasının ardından antrenör arayışlarına başlayan yeşil-kırmızılılar, Beşiktaş'tan ayrılan Kandemir ile anlaşma sağladı. Pınar Karşıyaka ile 1,5 yıllık sözleşme imzalayan Ahmet Kandemir, ABD'ye gitmeyi düşündüğünü, ancak Pınar Karşıyaka'dan gelen teklif sonrasında bu düşüncesini sonraya erteleyerek İzmir'e geldiğini belirtti. 
     Pınar Karşıyaka'nın iyi bir ekip olduğunu ve taraftarın beklentilerini bildiğini söyleyen Kandemir, takımın savunma yönünü geliştirmek için çaba harcayacaklarını kaydetti. 
     Karşıyaka Kulübü Başkanı Cenk Karace ise Ahmet Kandemir'in iyi bir teknik adam olduğuna inandıklarını, bu nedenle sözleşme imzaladıklarını belirterek, ''Takımımız için hayırlı olsun'' dedi. 
     
     





</TEXT>
</DOC>
