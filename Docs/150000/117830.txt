<DOC>
<DOCNO> 117830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo22.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Gaziantepspor maçına hazır... 
</HEADLINE>
<TEXT>

     Gaziantepspor ile yarın yapacağı lig maçının hazırlıklarını son antrenmanla tamamlayan İstanbulspor, Radison SAS Otel'de kampa girdi. 
     Ataköy Tesisleri'nde, teknik direktör Aykut Kocaman yönetiminde yapılan antrenmanda futbolcular, taktik ağırlıklı bir çalışma yaptı. 
     Ayak bileğinde sakatlığı bulunan Cenk ve bronşit olan Saffet, antrenmana katılmadı. Bu iki futbolcunun yarınki maçta oynayamayacağı bildirildi. 
     İstanbulspor'da, Ankaragücü maçında gördüğü sarı kartla 4 sarı karta ulaşıp cezalı duruma düşen Musa da Gaziantepspor karşısında forma giyemeyecek. 
     Sarı-siyahlıların, yarınki maça şu muhtemel 11 ile çıkması bekleniyor 
     Ali Uyanık, Pinto, Bekir, Deniz Uygar, Güven, Zeki, Saidou, Selçuk, Petkov, Mehmet, Fazlı. 
     Güngören Belediye Stadı'nda saat 13.30'da başlayacak karşılaşmayı, hakem Metin Tokat yönetecek. 
     





</TEXT>
</DOC>
