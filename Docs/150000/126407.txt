<DOC>
<DOCNO> 126407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo14.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altaylı Sinan, Beşiktaş ve Galatasaray'ın arasında kaldı 
</HEADLINE>
<TEXT>

     Süper Ligde ilk yarının ardından takımlar gözlerini transfere çevirdi. 
     Transfer sezonunda önce İstanbulsporlu Murat ardından Mondragon için kapışan Beşiktaş ile Galatasaray bu kez de Altaylı Murat için yarışta... 
     Her iki takım da Altay'ın Ümit Milli golcüsünü renklerine katmak için çaba gösteriyor. Kulislerde ise Beşiktaş menajeri Sinan Engin'in Sinan'a ön sözleşme imzalattığı konuşuluyor. 
     Beşiktaş'ın Sinan ile anlaştığı ancak kulübüne gitmekte geç kaldığı, Galatasaray'ın ise Altay ile görüşmeleri sürdürdüğü ancak Sinan ile henüz masaya oturmadığı da kulislerde yayılan haberler arasında yeralıyor. 
     Altay Kulübü Profesyonel Futbol Şubesi Sorumlusu Melih Tunç Tandoğan, transferin konuşulan isimlerinden Sinan'ın, Beşiktaş ile sözleşme imzalamadığını söyledi. Tandoğan, ''Bu futbolcumuz için bize önce Galatasaray, sonra da Beşiktaş başvuruda bulundu. Kulübün ve Sinan'ın çıkarları doğrultusunda karar verilecektir. Sinan mutlaka gidecek diye de birşey yok'' dedi. 
     





</TEXT>
</DOC>
