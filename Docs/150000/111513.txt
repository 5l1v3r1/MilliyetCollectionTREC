<DOC>
<DOCNO> 111513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/ekonomi/aeko.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İmre Barmanbek En Güçlü 50’de 
</HEADLINE>
<TEXT>

Doğan Grubu CEO’su İmre Barmanbek, Fortune Dergisi’nin "Dünyanın en güçlü işkadınları" listesindeki tek Türk kadını oldu. İmre Barmanbek geçen yıl da Forbes’in "en güçlü 50 iş kadını" listesinde yer almıştı 
     EKONOMİ SERVİSİ 

     ABD iş çevrelerinin etkili yayınlarından Fortune’ın hazırladığı "Dünyanın en güçlü 50 iş kadını" listesindeki tek Türk kadın yönetici Doğan Grubu CEO’su İmre Barmanbek oldu. 
     Dergi, bu yıl ilk kez hazırladığı listeye 33’üncü sıradan giren Barmanbek’in 14 yıllık kamu hizmetinden sonra Doğan Grubu’nda önce finans direktörü daha sonra CEO olduğunu belirterek "Turizm ve finans sektörünün yanısıra Türkiye’nin en etkili iki gazetesini de yayımlayan 1.7 milyar dolar cirolu grubun en etkili ismi" dedi. 
     
     Etkili iş kadını 
     Fortune, ayrıca Barmanbek’ten "İslam iş dünyasının da en güçlü kadınlarından biri" şeklinde bahsetti. 
     İmre Barmanbek, geçtiğimiz yıl da yine ABD’nin etkili dergilerinden Forbes’in hazırladığı "Dünyanın en güçlü 50 iş kadını" listesindeki tek Türk kadın yönetici olmuştu. 
     
     Sabır, kararlılık 
     Fortune, global iş dünyasında kadın yönecilerin yavaş yavaş ama azimle yükseldiğini vurgulayan analizinde listeye giren kadın yöneticilerin ortak özelliklerini şöyle anlattı 
     "Listedekilerin hepsi bulundukları yerlere ağır ağır, sindire sindire gelmişler. Kararlılık, azim ve bilgi başarılı kariyerlerinin en önemli sırları." 
     
Kadınlar erkek’ sektörlerde      Dergi, listenin analizinde iki trende dikkat çekiyor. Bunlardan ilki kadın yöneticilerin geleneksel olarak erkeklerin hakimiyetinde bulunan alanlarda boy göstermeye başlaması. Örneğin telekom sektörünün liderlerinden Nokia’nın 
     başkanı Sari Baldauf, Fransa’nın milli nükleer sanayiinin başkanı Anne Lauvergeon. Yine Brezilya’nın en büyük çelik üreticisinin yöneticisi de bir kadın Maria Silvia Margues. 
     Otomobil ve petrol gibi "erkek" sektörlerde de kadınlar gitgide daha fazla temsil edilmeye ve güç kazanmaya başladılar. 
     İkinci trend ise, aile şirketlerindeki kadın yöneticilerin artık sadece hisse sahibi olarak değil fiilen yönetim ve karar mekanizmalarında yer almaları. 
     Örnek olarak da, babasının kurduğu ve Kanada’nın en büyük oto yan sanayii şirketi Magna International’ın Başkanı Belinda Stronach gösteriliyor. 
     
Dünyanın en güçlü iş kadınları İsim Şirketi Görevi Marjorie Scardino Pearson CEO Anne Lauvergeon Areva CEO Mary Ma Legend Bşk.Yard Marianne Nivert Telia CEO Lien SiaouSze HP Bşk.Yard Patricia Barbizet Artemis CEO Eiko Kono Recruit Başkan Belinda Stronach Magna Int. CEO Marina Berlusconi Fininvest CEO Christine Tsung China Airlines CEO Maureen Darkes GM Başkan Mary Minnick Coca Cola Başkan Nita Ing Taiwan Railway CEO Barbara Kux Ford Motor Yönetici Ho Ching Singapore Tech. CEO Sari Baldauf Nokia Başkan Judy Boynton Royal Shell Group CEO Maria S. Bastos Companhia Side CEO Clara Furse LSE CEO Linda Cook Shell Gas Power CEO Val Gooding BUPA CEO Agnes Touraine Vivendi CEO Margaret Jackson Qantas CEO Kathleen Bader Dow Styrenics Başkan Kathleen O’Donovan Invensys CEO Wanda Rapaczynski Agora CEO Juliet Wu Shihong TCL Yönetici Vivienne Cox BP Bşk.Yard Maria A. Larregui Grupo Modelo Bşk.Yard Yoshiko Shinoha TempStaff Başkan Lalita Gupte ICICI Direktör Sawako Noma Kodansha Başkan İmre Barmanbek Doğan Grubu CEO Nina Wang Chinachem Başkan Li Yife MTV China Genel Müdür Gail CookBennett Kanada Pension Yönetici Marluce Dias da Silva Rede Globo Direktör Anna Cheng Catalano BP Başkan Yard. Rose Marie Bravo Burberry CEO Britta Steilmann Steilmann Group CEO Galia Maor Bank Leumi CEO Magda Salarich Citroen İspanya Başkan Marjorie Yang Esquel Group Başkan Teresita Sy SM Başkan Dominique H. Dubreuil Remy Cointreau CEO Gianna Daskalaki Athens Olympic CEO Naina Lal Kidwai JP Morgan Başkan Barbara Cassani GO CEO Irene Charnley M - Cell Direktör Khatijah Ahmad KAF Group Başkan      


 EKONOMİ 















</TEXT>
</DOC>
