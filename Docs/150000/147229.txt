<DOC>
<DOCNO> 147229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun26.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Denktaş'ın önerilerini inceliyor... 
</HEADLINE>
<TEXT>

     BM Genel Sekreterliği'nin, KKTC Cumhurbaşkanı Rauf Denktaş'ın dün Rum tarafına bir mektupla sunduğu 6 maddelik öneri paketini incelemeye aldığı açıklandı. 
     Kıbrıs'taki BM Barış Gücü UNFICYP Sözcüsü Brian Kelly, Türk Ajansı-Kıbrıs'a TAK yaptığı açıklamada, ''BM Genel Sekreterliği, Sayın Denktaş'ın önerilerini incelemektedir'' dedi. 
     Kelly, önerilerle ilgili ilk yorum ve değerlendirmesinin sorulması üzerine, ''bu yöndeki açıklamanın New York'tan yapılabileceğini'' belirterek şunları söyledi 
     ''Bu yöndeki açıklama, sanırım New York'taki BM Genel Sekreterliği'nden yapılacaktır. Ama şunu söyleyebilirim ki, Genel Sekreterlik Sayın Denktaş'ın öneriler paketini incelemektedir.'' 
     





</TEXT>
</DOC>
