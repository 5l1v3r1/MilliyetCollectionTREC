<DOC>
<DOCNO> 126331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/yilmaz.html </URL>
<DATE> 2002/12/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erdoğan gelince Gürtuna iptal 
</HEADLINE>
<TEXT>

     AKP lideri Tayyip Erdoğan’ın İstanbul Büyükşehir Belediye Başkanlığı döneminde, Koç Üniversitesi için istenilen arazi yüzünden çıkan anlaşmazlık, bugüne kadar mesafeyi koruyarak sürse de, bugün ara iyice kapandı ve adeta Ramstore’un değil, AKP ile Koç’un nişan kurdelası kesildi. 
     Koç ile Erdoğan gerginliklerine bir göz atalım. Erdoğan, belediye başkanlığı sırasında İstinye’deki arazinin orman alanı olmasını gerekçe göstererek Koç Üniversitesi’ne izin vermemişti. Erdoğan, ilerleyen günlerde başkanlığı bitmeden, Siirt’te okuduğu bir şiir nedeniyle mahkumiyetine karar verilmiş olmasını bir kenara bırakıp, "Koç ile sürtüşünce, birileri düğmeye bastı" yorumlarını dillendirmeye başladı. 
     "Yerin kulağı var" demeyeceğim, "gazetecinin kalemi var" ve konuyu gazete sütunlarına taşıdım... 
     Bu olay geçti, geçecek derken Erdoğan’ı "Pınarhisar’da demir parmaklıklar arasında ziyarete gidenler arasında, Koç Topluluğu aile üyelerinden Erdoğan Gönül de yer aldı. 
     Ardından Koç’tan gelen ikinci adım, Mustafa Koç’un, Erdoğan’ın oğlunun düğününe gitmesi oldu. 
     İş belli bir düzende ilerlerken Rahmi Koç’un başına beklenmedik bir sorun çıktı Demeç krizi 
     Koç, kendisi ile ayaküstü yapılan bir röportajda, Erdoğan ile ilgili sorulara, "Ben de duyuyorum, 1 milyar dolar serveti varmış" yanıtını vermişti. Ve bu cümle, Erdoğan tarafından varlığına bir saldırı olarak yorumlandı ve karşı ataklar başgösterdi. Henüz "Vakit" gelmemişti, AKP ile SP ayrılığı netleşmediği günlerde, bu çevrenin gazetelerindenbiri, "Migros’ta eşek eti" diye manşetler attı. Migros yöneticileri, bugün bile olayı hatırlıyor ve ateş püskürüyorlar "Biz eşek eti nerede satılır, onu bile bilmeyiz..." 
     Her neyse, gelinen gün ortada Erdoğan ve Koç el sıkışıyor... 
     Gelin sorular soralım... 
     Erdoğan’ın Moskova’ya ziyareti ile Ramstore’un açılış tarihleri rastlantı eseri mi çakıştı Böyle değilse, tarihi Erdoğan mı, Koç mu aynı güne denk getirdi Rastlantı ise, Koç’un Erdoğan’ı açılışa davet etmekten başka seçeneği var mıydı 
     Koç ile Erdoğan küs mü 
     Ramstore’un, Rusya’nın yanı sıra, Kazakistan ve Bulgaristan’da da büyümesi, ortağının ENKA Holding olması, ürün çeşitliliğini artırarak Rusya perakende pazarında yüksek cirolara ulaşması gündemimiz olacakken, işe bakınız ki biz, Erdoğan ile Koç’un arası iyi mi, kötü mü, buna kilitlendik. 
     Rastlantı meselesinden gireyim... Koç Topluluğu, Ramstore’un açılışı için İstanbul Belediye Başkanı Ali Müfit Gürtuna’yı davet etmişti. 23 Aralık Pazartesi günü Moskova’da yapılacak açılış için Gürtuna özel uçak ile gelecekti ve bu hesap geçtiğimiz salı gününe kadar geçerliydi. Ne var ki Erdoğan’ın Rusya Federasyonu Devlet Başkanı Putin ile görüşmesi kesinleşince, Koç Topluluğu kurdelayı kesmek üzere Ramstore’un açılışına davet ederek en azından "teamüllere" uyma prensibini devreye soktu. 
     Diğer sorulara bakacak olursak, Erdoğan’ın 150 kişilik bir işadamı heyetiyle Putin ve iş dünyası randevularını Ramstore’un açılışına denk getirmesi, mucize gibi durur. 
     Koç’un rastlantı ayarlamaya çalışması da zor gözüküyor, çünkü o halde Gürtuna’ya davetiye çıkarmazdı v.s... Koç ve Erdoğan böyle bir tarihte çakışıyorsa, "Bak şu Allah’ın işine" gibi hayret ifadesi takınmaktan öte gidemiyorum. 
     Putin ile Erdoğan buluşması, lükemiz açısından Koç ile buluşmadan şüphesiz çok daha önemli sonuçlara gebe... İki "teşkilatçı" lider, kamuoyunun gücünü arkalarına alarak nelere karar vermezler ki 
     Putin ile Erdoğan, Ortadoğu için ne yönde patlayacağı belli olmayan bir bombanın mimarları bile olabilirler. Çeçenistan militanlarına Türkiye’nin desteğinin olmadığının garantisini arayacak Putin’e bir sorun da Erdoğan’ın götürmesi normal. Erdoğan’ın bir taşla iki kuş vurabileceği en önemli mesele doğal gaz gibi duruyor. 
     Rusya’nın doğal gaz şirketi Gazprom ile Türk müteahhitlik şirket iGama ve Türkiye’nin doğal gaz dağıtım tekeli BOTAŞ’ın Ankara’da kurdukları Trusgaz üzerinden pazarlama yapmasının yasalara uygunluğu tartışılıyor ve Mavi Akım dosyasının içindeki pürüzlerin başında geliyor. Trusgaz devre dışı bırakılırsa, hem doğal gaz fiyatı iner, hem de ortaklık için nereye gittiği belli olmayan yüzde 4 hisse üzerindeki spekülasyonlar biter... 
     Biz dönelim Ramstore’a.... 22 Aralık, yani TÜSİAD Başkanı Tuncay Özilhan’ın, Efes İçecek Grubu Başkanı Muhtar Kent ile katıldığı gezinin ilk günü müzede düzenlenen bir yemekle son buldu. 
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
