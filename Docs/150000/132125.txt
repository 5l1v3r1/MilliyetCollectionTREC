<DOC>
<DOCNO> 132125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/ydemirkol.html </URL>
<DATE> 2003/01/21/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Volkan’ın yaptığı 
</HEADLINE>
<TEXT>

     Ortaya çıkan sıkıntılar ise, çok ciddi bir diziliş, strateji ve sistem değişikliği sürecinin doğal sonuçları. Oğuz Çetin son 10 - 15 yılda Fenerbahçe’nin başına geçen hocalar arasında en cüretkar yapısal değişikliğe imza atan antrenör oldu. Denizli’nin görevde kaldığı 1.5 sezon boyunca hep aklında olan, ama kazanma mecrubiyetinden bir türlü uygulamaya koyamadığı 4’lü savunma da bu yapısal değişikliğin parçalarından biri. 4’lü savunma Fenerbahçe medyasının sürekli olarak talep ettiği bir icraattı. Ama cevabı bulunması gereken bir soru var Hangi 4’lü Genelde referanslar Parreira döneminden ve bugün yapılmaya çalışılan da o günküne benzetiliyor. Ama öyle değil. Belki diziliş aynı olabilir, ama strateji o günkünden çok farklı. O dönemde, Fenerbahçe çok ağır top çevirip rakip alana yavaş geçiyordu. Rakibin üzerine yüklenmek, tempo artırmak savunma güvenliğini, akın üstünlüğü yaratmak için zayıflatmak yoktu. Ve hatırlarsak, basının büyük bölümü Fenerbahçe’nin çok atıl ve ağır bir takım oluduğunu söylüyor ve eleştiriyordu. Beşiktaş ve Galatasaray ligde yoktu ve buna rağmen Fenerbahçe neredeyse Trabzon’a şampiyonluğu kaptıracaktı. Bu ağır, fazla garantili ve ısırmayan oyun yüzünden. Bugünkü 4’lü ise bambaşka. Fenerbahçe, Real Madrid’in uyguladığı riskli bir hücum oyununu oynamaya çalışıyor. 60’ıncı dakikadan sonra başlayan düşüşün sebebi de bu. Takım halinde yüklenen ve çok çabuk geri dönmek zorunda kalan oyuncular alışık olmadıkları bu düzende belli bir süre sonra fizik ve konsantrasyon açısından yıpranıyorlar. Halbuki eldeki Denizli ve Lorant’ın uygulamaları için yeterli bir seviyedir. Ama bu riskli sistem için yetersiz kalıyor. İnanın bazen Real’inki de yetmiyor. 
     Şimdi soru Oğuz Çetin’in, bu cüretkar ve riskli sistem için yeterli oyuncu olgunluğunu 2 haftada sağlayıp sağlayamayacağı. Bu çok önemli bir soru ve cevabının ne olacağı da Oğuz Çetin’in kariyerini belirleyecek. 
     Başa dönelim, eğer bugün Oğuz Çetin, kurmaya çalıştığı sistemin tümünü yıkıp yeni bir şeyler kurma yükümlülüğüne girmediyse bunu Volkan’a borçlu. Ya da kimbilir, belki Volkan hatası ve bu iyi oyunuyla Fenerbahçelilerin gözünü perdeleyip ileride yaşanacak daha büyük sıkıntıların farkında varmamalarının nedeni oldu. 
     
     



 SPOR 
























</TEXT>
</DOC>
