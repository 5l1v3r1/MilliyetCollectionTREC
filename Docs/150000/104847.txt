<DOC>
<DOCNO> 104847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo12.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutto Sport ''Hakan Şükür blöf yapıyor'' 
</HEADLINE>
<TEXT>

     İtalyan Tutto Sport Gazetesi, bonservisi elinde olmasına rağmen henüz bir kulüple anlaşamayan ancak birçok kulüple adı anılan Hakan Şükür'ün, İtalyan ve İngiliz takımlarından teklif aldığını söyleyerek, "blöf yaptığını" öne sürdü. 
     Gazete, Hakan Şükür'ün Fenerbahçe ile 400 bin dolara anlaşabileceğini yazdı. 
     Hakan Şükür ise Fenerbahçe'ye gideceği yolundaki söylentilere CNN Türk televizyonunda açıklık getirerk, Fenerbahçe'ye gitmeyi düşünmediğini, gönlündeki aslanın Galatasaray olduğunu açıkladı. Hakan, Galatasaray'dan teklif beklediğini, ancak böyle bir teklifin gelmemesinden dolayı kırgın olduğunu belirtti. Hakan Şükür, bir soru üzerine Galatasaray'ın kendisine teklif getirmemesinin Fatih Terim'den kaynaklanmış olabileceğini de söyledi. 
     Hakan Şükür'ün daha önce de Beşiktaş ile görüşmeler yaptığı yazılmıştı. 
     





</TEXT>
</DOC>
