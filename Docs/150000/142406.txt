<DOC>
<DOCNO> 142406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/dundar.html </URL>
<DATE> 2003/03/13/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
İşgal 
</HEADLINE>
<TEXT>

     Alarm zilleri çaldı kısa siren nedir, uzun siren nedir öğretildi. 
     Siren çaldığında defteri kitabı bırakıp sığınaklara koşturmaları öğütlendi. 
     Savaşın soluğu, ilkin çocukların minik enselerinde hissedildi. 
     
     Ya siz .. 
     Utançla karışık bir endişe duymuyor musunuz haberleri izlerken... 
     Güneydoğu’ya asker ve mühimmat taşıyan Amerikan konvoyları tüylerinizi ürpertmiyor mu 
     Amerikalı subayı tartaklayarak aradı diye bir Türk binbaşının görev yerinin değiştirilmesi gururunuza dokunmuyor mu 
     Bölge ağalarının, bir işgal kuvveti gibi yayılan yabancı birliklere depo, otel, sanayi sitesi kiralamak için yarışmaları, buna yanaşmayanların jandarma müdahalesiyle karşılaşmaları midenizi bulandırmıyor mu 
     İngilizce bilen gençlerin haftada 500 dolara dağlarda Amerikalılara tercümanlık için kuyruğa girmesi, işadamlarının "Savaş istiyoruz" diye beyanat vermesi, Meclis’tekilerin şantaja, dayatmaya bu kadar kolay boyun eğmesi, piyasaların savaş olasılığına olumlu tepki vermesi sabrınızı zorlamıyor mu 
     Meclis kulislerinde "retöçi milletvekillerini etkilemek için lobi çalışması yapan, güç odaklarını birer ikişer elçilikte yemeğe alan Amerikalılar sinirinizi bozmuyor mu 
     Zihinlerden ceplere, oradan Anadolu topraklarına yayılan bu işgal size de "Ne oldu bize" dedirtmiyor mu 
     
     Hiç lafı çevirmeyelim 
     Bu, bir işgal görüntüsüdür. 
     ABD, bu gayri meşru işgali tasdik işini, muhalefette olsa buna en çok direneceği sanılanlara, Müslümanlıkla politika yapanlara ihale ediyor. 
     Irak’ta kurulacak "KUKLA Kürt devleti"nin bölge için "Müslüman bir İsrail" olmasından korkanlar, kendi elleriyle Türkiye’yi bir "Müslüman İsrail" haline sokuyor. 
     Bush doktrini, ABD’nin yeni global rolünün tetikçiliğini AKP’ye yaptırıyor. 
     Cuma çıkışları ABD bayrağı yakanlar, hükümet olunca o bayrağı göğsüne asıyor. 
     AKP, ilk krizde havlu atıyor. 
     Meclis, sadece ülkeyi ABD’nin yanında haksız bir savaşa sokmakla kalmıyor, milli iradenin parayla ya da baskıyla yön değiştirebileceği izlenimini de pekiştirmeye hazırlanıyor. 
     ABD, kirli işlerinde kullandığı AKP’yi ilk fırsatta buruşturup atacaktır ama bu utancı silmek bize kuşaklara mal olacaktır. 
     
     Bunları "romantikliköten yazdığımızı sananlar yanılmasın. 
     Savaşın, finans kapitalin ekonomik krizi aşma yöntemlerinden biri olduğunu biliyoruz biz... 
     Silah tüccarlarının, petrolcülerin, müteahhitlerin, tarımcıların cenk iştahının ardındaki motivasyonu görüyoruz. 
     Bunun sonuçlarını en iyi Nazi deneyiminden tanıyoruz. 
     Zorbalığın karşısına dikilecek bir dünya koalisyonunun da olmadığı günümüzde insanlığa kendini savunmak için terör dışında yol bırakmayan bu dayatmanın karşısına dikiliyoruz o yüzden... 
     O yüzdendir ki, bir yandan çocuklarımızı uzun siren sesleriyle sığınaklara yollarken, umudunu, komşusunun cesetleri karşılığı alacağı paraya bağlamış onursuz bir ülkenin yurttaşı olmamak için sesimiz çıktığınca, gücümüz yettiğince, kalemimiz yazdığınca "Savaşa hayır" diye haykırıyoruz. 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
