<DOC>
<DOCNO> 138963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sonspo04.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücülü 8 taraftar hakkında dava açıldı... 
</HEADLINE>
<TEXT>

     Denizlispor-Ankaragücü maçında olay çıkarttıkları ve koltukları kırdıkları iddiasıyla tutuklanan Ankaragücülü 8 taraftar hakkında dava açıldı. 
     Denizli'de, 28 Ocak'ta yapılan Denizlispor-Ankaragücü maçında, son dakikalarda Denizlispor'un Mustafa Özkan'ın ayından kazandığı golle 2-1 öne geçmesi üzerine Ankaragücü taraftarları, stat koltuklarını kırmış ve olay çıkarmıştı. 
     Bunun üzerine polis tarafından gözaltına alınan 8 taraftar, Atatürk Stadı Müdürü Fikret Özgür'ün şikayeti üzerine tutuklanarak cezaevine konulmuştu. 
     Yaklaşık bir aydan bu yana tutuklu bulunan Murat Koç, Ali İmdat, Nevzat Aras, Alper Bakır, Arif Denek, Kubilay Ali Çarboğa, Mustafa Özler ve Emrah Barut'un avukatlarının, tutukluluk halinin kaldırılması istemiyle bir üst mahkeme olan Ağır Ceza Mahkemesi'ne yaptıkları itiraz reddedilmişti. 
     Ankaragücü Kulübü yöneticilerinden zararın tazmini garantisi alan Denizlispor Kulübü, Stat Müdürü Fikret Özgür'ün şikayetini geri almasını sağlamıştı. Ancak bu kez savcılık, TCK'nın 516 3 maddesi gereğince, ''Kamu malına zarar vermek'' suçundan 1 ile 7 yıl arasında değişen hapis cezası istemiyle kamu davası açtı. 
     





</TEXT>
</DOC>
