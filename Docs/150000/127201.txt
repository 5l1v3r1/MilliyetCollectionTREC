<DOC>
<DOCNO> 127201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/pulur.html </URL>
<DATE> 2002/12/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savaş rüzgarı 1 
</HEADLINE>
<TEXT>

     ÖNCE, altını çizip, açık açık söyleyelim 
     "Savaşa karşıyız " 
     Kurtuluş Savaşı ve vatana yönelen bir saldırıya karşı koymak dışında, her savaşa karşıyız. Lakin, Millet Meclisi kararıyla girilen bir savaşa da karşı çıkamayız ordu, savaşırken, biz elimize pankart alıp "Savaşa hayır " diye meydanlarda dolaşamayız. 
     
     YAKIN tarih, Türkiye’yi savaşa sokmak için yabancı devletlerin baskısı ve Türk hükümetlerinin direnişiyle doludur. 
     10 Haziran 1940’ta, Nazi Almanya’sının saldırganlığına özenen İtalya’nın, Fransa’ya saldırısıyla, Türkiye’de savaş rüzgarları eser, İngilizlerin, Fransızların yanında savaşa girmemizi isteyenlerle, savaşa girmek istemeyenler tartışırlar. 
     Mesela, ilerinin Başbakanı Recep Peker, Fransa ve İngiltere’nin yanında savaşa girmekten yanadır. 
     Birinci Dünya Savaşı’nı yaşamış, eski İttihatçı, Cumhuriyet’in İzmir milletvekili Halil Menteş ise, savaşa karşıdır, çünkü savaşın sonucunu görmüş ve yaşamıştır, şöyle der 
     "Fransa mağlup olsa, imparatorluğunu kaybeder, ama gene Fransa kalır. Fakat Türk vatanının tasfiye edilecek hiçbir parçası kalmamıştır." 
     
     SAVAŞTA ısrar eden Recep Peker’e Başbakan "Dr. Refik Saydam, CHP grubunda cevap verir, "Çocuklarımızın geleceğini düşünmek zorundayız" der, Recep Peker’in de çocukları olduğunu belirterek, noktayı koyar 
     "Benim çocuğum yok, fakat yarın öldükten sonra mezarıma lanet okutamam " 
     Dört gün süren görüşmelerden sonra, Cumhurbaşkanı İsmet İnönü’nün görüşüne uygun karar açıklanır 
     "Türkiye savaşa girmeyecektir." 
     
     BİR süre sonra, Almanların Balkanlar’a inmeleri, Bulgaristan ile Yunanistan’ı işgal etmeleri, yine savaş rüzgarları estirir. 
     Hitler, İsmet Paşa’ya mektup yazar, askerleri Türkiye sınırına yaklaşmayacaktır ama bir şartla 
     "Bizi bu tutumuzu değiştirmeye mecbur etmeyin " 
     İsmet Paşa da, Almanların dostluğuna verdiğimiz önemi belirtir ve aynı üslupla cevap verir 
     "Alman hükümeti de, Türk hükümetinin, bu tutumunu değiştirmeye mecbur edecek önlemler almaya yönelmediği sürece..." 
     
     SIRADA İngiliz Başbakanı Churchil vardır, İnönü’yle Adana’da bir vagonda buluşurlar, İngilizler, Türkiye’ye askeri yardım önermektedirler, tabii bedeli, savaşa katılarak ödenecektir. 
     İsmet Paşa’nın cevabı şudur 
     "Biz savaşa girmeyiz, demiyoruz, ama istediğimiz zaman gireriz." 
     İngiltere’nin askeri yardımı mı 
     Hele bir gelsin de, görelim 
     
     TÜRKİYE’yi savaşa sokmak artık Kahire’ye kalmıştır, ABD Başkanı Roosevelt ve Churchil, İnönü’yü buraya davet ederler, gündemin tek maddesi vardır 
     "Türkiye savaşa girmelidir " 
     Bu baskıdan da, savaşa girmeden nasıl çıktığımızı yarın anlatacağız. 
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
