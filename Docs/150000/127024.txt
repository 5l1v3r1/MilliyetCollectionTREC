<DOC>
<DOCNO> 127024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko23.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şahin Tablo iyileştiğinde hak edilen ücretler verilecek 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Türkiye'nin ekonomik tablosu düzeldiğinde çalışanlara ve memurlara hak ettikleri ücreti vereceklerini söyledi. 
     Türkiye Spor Yazarları Derneği TSYD tarafından Antalya'da düzenlenen seminere katılan Şahin, burada basın mensuplarının sorularını yanıtladı. 
     Geçici bütçe hazırlıklarının daha önceden yapıldığını anlatan Bakan Şahin, geçici bütçenin tam olarak hükümetin karakterini yansıtmadığını belirterek, 2003 bütçesinde memurlara çok daha iyi şartlar sağlamak istediklerini kaydetti. 
     Memur sendikalarının, Kamu İşveren Kurulu ile yaptığı memur maaş artışıyla ilgili görüşmelerden sonuç çıkmadığını ve konunun Uzlaşma Kurulu'na götürüldüğünü hatırlatan Bakan Şahin, şöyle devam etti 
     ''Uzlaşma Kurulu, memur maaş artışı konusunda ilk 6 ay için yüzde 15, ikinci 6 ay için de yüzde 10'luk artış önermişti. Biz ise memur maaşlarına şimdilik 3 ay için artış yaptık. Yani Uzlaşma Kurulu'nun önerisinin üzerinde artış gerçekleştirdik. Hükümet olarak halkımızın sıkıntılarını düşünen bir anlayış sergiledik. Ancak ileride ülkemizin ekonomik tabloları düzelince çalışanlarımıza ve memurlarımıza hak ettiklerini vereceğiz.'' 
     





</TEXT>
</DOC>
