<DOC>
<DOCNO> 140347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo03.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lukunku, golü unuttu... 
</HEADLINE>
<TEXT>

p    Galatasaray'ın ikinci yarı öncesinde ''Gol umudu'' olarak transfer ettiği Ali Lukunku, henüz taraftarların gözüne giremedi. 
     Sarı-kırmızılı futbolcu, bugüne kadar Galatasaray forması altında 3'ü resmi olmak üzere toplam 7 maça çıkarken, sadece 1 kez gol atma başarısını gösterebildi. 
     
     MISIR MİLLİ MAÇINDA UMUT VERMİŞTİ 

     Galatasaray formasını ilk kez giydiği Mısır Milli Takımı ile yapılan hazırlık karşılaşmasında güzel bir gol atan Lukunku, daha sonra adeta gol orucuna girdi. 
     O günden buyana oynadığı 3'ü özel toplam 6 maçta gol atamayan Lukuncu, taraftarlarda düş kırıklığı yaratırken, teknik direktör Fatih Terim bu oyuncuda ısrar ediyor. 
     
     CHRİSTİAN'DAN FARKI YOK 

     Ali Lukunku'nun, yerine transfer edildiği Christian'dan performans olarak farkı olmadı. 
     Christian da, geldiği dönemde oynadığı ilk 7 maçta sadece 1 gol atma başarasını gösterebilmişti. 
     Lukunku, 7 maçta toplam 540 dakika forma giyerken, sadece 1 sarı kart gördü. 

     
</TEXT>
</DOC>
