<DOC>
<DOCNO> 101031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur07.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkokula giden çocuğun maliyeti ortalama 700 milyon lira... 
</HEADLINE>
<TEXT>

     Türk Eğitim-Sen'in yaptığı araştırma, ilköğretime yeni başlayacak bir çocuğun ailesine maliyetinin 202 ile 711 milyon lira arasında değiştiğini ortaya koydu. 
     Araştırmaya göre, anaokuluna başlayacak bir çocuk için 41, ilköğretim birinci sınıfa başlayacak bir öğrenci için 43, genel liseye başlayacak bir öğrenci için 45, meslek lisesine başlayacak bir öğrenci için ise 41 ayrı kalemde masraf yapılması gerekiyor. 
     Araştırmada, anaokuluna gidecek bir çocuğun velisine maliyetinin, 235 milyon 150 bin liradan başladığı, velinin, çocuğunun daha iyi şartlarda eğitim görmesini istemesi halinde ise rakamın 617 milyon 600 bin liraya kadar yükseldiği belirtildi. 
     Araştırmaya göre, ilköğretime yeni başlayacak bir çocuğun velisine maliyeti 202 milyon 400 bin lira ile 711 milyon 50 bin lira arasında değişiyor. 
     Genel lise ile meslek liselerinin ailelere maliyetlerinin değişik olduğuna işaret edilen araştırmada, genel liseye başlayacak bir öğrenci için 308 milyon 250 bin lira ile 901 milyon 860 bin lira arasında, meslek lisesine başlayacak öğrenci için ise en az 311 milyon 650 bin lira ile 1 milyar 10 milyon 300 bin lira arasında para ayrılması gerektiği belirtildi. 
     





</TEXT>
</DOC>
