<DOC>
<DOCNO> 103607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur10.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li Gürel "Derviş rozetteki oklarını anlamını biliyor mu " 
</HEADLINE>
<TEXT>

     Dışişleri Bakanı ve Başbakan Yardımcısı Şükrü Sina Gürel, ''CHP rozeti takanlar, herhalde rozetteki okların anlamını da biliyordur'' diye konuştu. 
     Gürel, Dışişleri Bakanlığı'na bağlı Stratejik Araştırmalar Merkezi'nde SAM 1 aylık stajlarını bitiren öğrencilere sertifikalarını verdi. 
     Bir gazetecinin Kemal Derviş'in bugün CHP rozetini takacağını hatırlatması üzerine Gürel, ''CHP rozetinde altı ok var biliyorsunuz, devletçilik, halkçılık, milliyetçilik gibi. CHP rozeti takanlar, herhalde rozetteki okların anlamını da biliyordur'' dedi. 
     Gürel, Devlet Bakanı Fikret Ünlü'nün istifa edeceğine ilişkin haberlerin de sorulması üzerine, bunu Ünlü'nün kendisine sormanın daha uygun olacağını belirterek, ''Ben kimin istifa edeceği konusunda nasıl fikir yürüteyim şimdi Herkes nereye gittiğini biliyorsa mesele yoktur zaten'' diye konuştu. 
     Dışişleri Bakanı Gürel, stajını tamamlayan öğrencilere de seslenerek, günümüzde siyasetin bilgiye dayalı bir faaliyet olması gerektiğini söyleyerek, SAM'ın önem ve değerinin zaman içinde daha iyi anlaşılacağını kaydetti. 
     





</TEXT>
</DOC>
