<DOC>
<DOCNO> 140479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yazar/bila.html </URL>
<DATE> 2003/03/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
ABD, sinyal bekliyor 
</HEADLINE>
<TEXT>

Gül-Powell görüşmesine bakılırsa tezkereden h l umut kesilmiş değil 
     
BEKLENEN OLMADI      Peki ikinci tezkere gelecek mi, gelecekse ne zaman gelecek Washington’un da, Ankara’nın da yanıt aradığı soru bu. Önce Washington penceresinden bakalım. TBMM’nin kararı ABD’nin ani karar değişikliğine neden olmadı. Sert tepkiye de yol açmadı. Washington, Akdeniz’deki gemilerine, "Yeni rotanız Körfez’dir" emri vermedi. Aksine Ankara’ya "Sizi anlıyoruz" mesajı gönderdi. Bu, Türkiye’nin özgüvenle hareket ettiğinde öneminin daha iyi anlaşıldığını da kanıtladı. ABD’nin Türkiye’den geçmek yerine, Kuzey Irak topraklarına indirme yaparak cephe açmasının da bazı uzmanların öne sürdükleri gibi kolay olmadığı anlaşıldı. Bu riskli ve ağır silahlardan yoksun seçeneğin ABD’nin hemen uygulamaya koyacağı bir B planı niteliğinde olmadığı söylenebilir. Aynı şekilde, Türk ekonomisinin bir günde çökeceği beklentisinin de gerçekçi olmadığı dün ortaya çıktı. 
     
METİNLER GEÇERLİ      Ankara açısından baktığımızda ise görünen manzara şu... Bizzat Başbakan Gül, Powell’a, bir-iki gün içinde tezkerenin yeniden Meclis’e getirilmesinin riskli olduğunu söylemiş durumda. Anti Amerikan bir havanın güçlenmesine yol açmamak için zamana ve yeni bir zemine gereksinim olduğu da ABD’ye anlatılan bir diğer gerçek. Başbakan Gül’ün Powell’la görüşmesinde teyit edilen önemli bir husus da mutabakat metinlerinin rafa kaldırılmadığı. Geçerli oldukları. Yeni bir süreç başladığında mutabakatların kesin olarak sonuçlandırılması ve imza altına alınmaları için gündemde tutulacakları anlaşıldı. 
     Peki Ankara, tezkere için yeni bir zemini nasıl oluşturacak 
     
YA MGK, YA ZİRVE      Bu soruya Ankara’da verilen yanıt şöyle "Gelinen nokta en üst düzeyde değerlendiriyor. Cumhurbaşkanı ile Başbakan’ın görüşmesi, Başbakan’la Genelkurmay Başkanı’nın görüşmesi, Cumhurbaşkanı’yla Genelkurmay Başkanı’nın görüşmesi hep bu amaca yönelik. Süreçten kastedilen de budur. Bu temaslar sonucunda MGK’nın yeniden toplanıp yeni bir karar üretmesi veya MGK toplanmasa bile geniş katılımlı bir zirve yapılarak durumun değerlendirilmesi ve yeni kararlar alınması mümkün. Ancak böyle bir gelişme hükümetin yeniden harekete geçmesi için zemin oluşturur. Koşullarda ve kararlarda değişiklik olmadan aynı tezkerenin Meclis’e getirilmesinin anlamı ve sonucu olmaz. Şimdi yaşanacak süreç budur. Bu süreçte uluslararası gelişmeler ve Başbakan Gül’ün yapacağı dış temaslar da önemli etken olacaktır." 
     Bu arada Kuzey Irak’ta siyasi ve askeri gelişmelere ilişkin kaygılar da değerlendiriliyor. Başbakan ile Genelkurmay Başkanı’nın görüşmesinde Kuzey Irak’ın bu açılardan ele alındığı, gelen bilgiler arasında. Bu boşlukta bir oldubitti yaratılması ve inisiyatif ve kontrolün elden çıkması gibi durumlarla karşılaşmamak için alınacak önlemler de masaya yatırıldı. Önlemler seçenekli olarak değerlendiriliyor. 
     
     







AKP nereye 


Bin hayır vardır... 


ABD, sinyal bekliyor 


Ankara’yla Washington arasında 2. tezkere hattı 


Tezkerede 2. tur 


Diyet 


İzmir, Aydın, Nazilli ve Trabzon’da eğitim 


Tezkere reddedilince 


Bekleme süreci... 


Yapılan ameliyat değil, bir küçük pansuman 


İkinci deneme 


Tayyip Bey, Demirel’in yolunda mı 


Halk sakin, bu şartlarda daha iyisi olamaz 


Siirt’te 3 - 0 garanti değil 


</TEXT>
</DOC>
