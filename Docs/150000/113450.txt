<DOC>
<DOCNO> 113450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun21.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Büyükiskender'in babası biseksüel" iddiası Selanik'i karıştırdı 
</HEADLINE>
<TEXT>

     Yunanistan'ın Selanik kentinde düzenlenen 2. Uluslararası Eski Makedonya Sempozyumu'na katılan 2 bilim adamının, Büyük İskender'in babası 2. Filip'in erkek aşığı tarafından öldürüldüğü yolundaki tezleri kenti karıştırdı. 
     Atina'da yayımlanan Katimerini gazetesi, 2. Filip'in öldürülmesini saray entrikalarından çok, biseksüel ilişkilerine bağlayan bilim adamlarının, konferansın yapıldığı binadan, yoğun güvenlik önlemleri altında çıkarıldıklarını yazdı. 
     Gazete, sempozyumun öfkeli halkın protestosu nedeniyle yarıda kesildiğini de belirtti. 
     Ortalığı karıştıran tarihçilerden New England Üniversitesi Öğretim Üyesi Kate Moderson, Makedonya'yı MÖ 359-336 yılları arasında yöneten 2. Filip'in tahtını ele geçirmeye çalışan generaller tarafından öldürüldüğü yolundaki bilinen tezin doğru olmadığını ve Kral'ın erkek aşığı Pafsanias tarafından öldürüldüğünü savunuyor. 
     





</TEXT>
</DOC>
