<DOC>
<DOCNO> 117237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur28.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP Genel Başkanı Ufuk Uras da çekiliyor... 
</HEADLINE>
<TEXT>

     Özgürlük ve Dayanışma Partisi ÖDP Genel Başkanı Ufuk Uras, genel başkanlık görevinden ayrılacağını bildirdi. 
     Ufuk Uras, yaptığı yazılı açıklamada, 3 Kasım seçimlerinde elde ettikleri sonucun, beklenti ve hedeflerine uygun bir tabloyu ortaya çıkarmadığını belirtti. 
     Uras, ''Yaşanan başarısızlığın sorumluluğu gereği, kuruluşundan bu yana sürdürdüğüm genel başkanlık görevimden ayrılıyorum'' dedi. 
     ÖDP'de, önümüzdeki günlerde olağanüstü kongre kararı alınacağını belirten Uras, şöyle devam etti 
     ''Bu kongrede aday olmayacağım. Türkiye'nin sosyalist sola olan ihtiyacına inancım nedeniyle bir üye olarak ÖDP saflarında mücadelemi sürdüreceğim.'' Seçimlerde solun genel olarak ciddi bir oy kaybına uğradığını, gelişmelerin, solun kendini ve mücadele anlayışını yeniden gözden geçirmeye ihtiyacı olduğunu açıkça ortaya koyduğunu kaydeden Uras, ''ÖDP, önümüzdeki günlerde bu gerçeği de dikkate alarak tartışacak ve kendini yenilemeyi bilecektir'' dedi. 
     





</TEXT>
</DOC>
