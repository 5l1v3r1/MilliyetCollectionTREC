<DOC>
<DOCNO> 142580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/guncel/gun11.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK hastaneleri TSK’ya devredilecek 
</HEADLINE>
<TEXT>

     ARİF ARSLAN Batman DHA 

     Savaş halinde, havaalanlarına yakın konumdaki SSK hastanelerinin TSK’ya devriyle ilgili SSK başhekimlerine genelge gönderen Çalışma Bakanlığı, SSK Batman ve Van SSK bölge hastanelerinin devri için etüt çalışmalarına hemen başlanmasını istedi. Savaş halinde sigortalı hastaların devlet ve özel hastanelere sevkini isteyen bakanlığın bu talebi üzerine SSK Batman Hastanesi yetkilileri, Devlet Hastanesi yetkilileriyle görüştü. Batman’daki yaklaşık 80 bin sigortalının işlemlerinin, olası savaş durumunda Batman Devlet Hastanesi’ne devredileceği bildirildi. SSK Batman Hastanesi’ne ait iki ambulansın da Batman Hava Üssü’nde hazır bekletildiği kaydedildi. 
     



 GÜNCEL 



















</TEXT>
</DOC>
