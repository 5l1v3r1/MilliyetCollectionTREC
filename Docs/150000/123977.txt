<DOC>
<DOCNO> 123977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo05.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaoğlu Trabzonspor'un şampiyonluk özlemini dindireceğiz... 
</HEADLINE>
<TEXT>

     Trabzonspor Kulübü Başkan Adayı Ahmet Ağaoğlu, bordo-mavili takımın şampiyonluk özlemini dindirmek için yola çıktıklarını söyledi. 
     Ağaoğlu, Trabzonspor'a hizmet etmenin sadece kendisinin değil bütün Trabzonsporluların görevi olduğunu da ifade ederek, ''Trabzonspor'a mali kalıcı kaynaklar bulup, Trabzonspor'u kişilere bağımlı olmaktan kurtarıp, kendi gücüyle kitleleri ardından sürükleyecek bir kulüp haline getireceğiz'' diye konuştu. 
     15 Aralık Pazar günü yapılacak genel kurula katılımın yüksek olmasını beklediğini de belirten Ağaoğlu, ''Genel kurula kadar olan bu süre içerisinde kişiler değil, projeler tartışılmalıdır. Delegeler kime oy verirse versin, görkemli yakışır davranışlar yapalım. Trabzonspor'un büyüklüğünü genel kurulda yansıtalım'' ifadelerini kullandı. 
     Başkan adayları ile bir birleşmenin sözkonusu olamayacağını da kaydeden Ağaoğlu, şöyle konuştu 
     ''Eğer seçim sonunda kazanan adayın etrafından birleşebiliyorsak asıl birleşme budur. Ben seçim öncesi bir takım pazarlığa giripte böyle bir olayın içinde yer alamam. Bunu ne kendime ne de Trabzonspor camiasına yakıştırabilirim.'' Ağaoğlu, Trabzonspor'un son yıllarda başarıyı liderlerin cebinde aradığını da ifade ederek, ''Sistem bir kenara bırakıldı. Trabzonspor 1983 yılından itibaren gittikçe kan kaybetti. Biz Trabzonspor'un şampiyonluk özlemini dindirmek için yola çıktık'' diye konuştu. 
     





</TEXT>
</DOC>
