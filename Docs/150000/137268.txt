<DOC>
<DOCNO> 137268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun13.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basını, Kıbrıs Rum kesimindeki seçimleri böyle yorumladı 
</HEADLINE>
<TEXT>

     İngiltere'de yayınlanan gazeteler, Kıbrıs Rum kesiminde yapılan ve Tasos Papadopulos'u iktidara getiren seçimin sonuçlarına geniş yer verdi. 
     The Guardian, sert politikasıyla tanınan Papadopulos'un seçilmesiyle Kıbrıs'ta bir anlaşmaya varılması ihtimalinin tehlikeye düştüğünü belirtirken, Papadopulos'un Annan planına imza atmayacağını düşünenlerin sayısının hayli yüksek olduğunu öne sürdü. 
     Gazete, özgeçmişine de yer verdiği ve Türkler konusundaki katı tutumuyla tanınan Papadopulos'un tutumunda son yıllarda yumuşama olduğunu yazdı. 
     Financial Times, Independet ve Telegraph gazeteleri, Papadopulos'un seçilmesinin Kıbrıs'ta çözüm umutlarının üzerine gölge düşürdüğünü yazdılar. 
     





</TEXT>
</DOC>
