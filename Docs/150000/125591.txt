<DOC>
<DOCNO> 125591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun04.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pepsi, Britney Spears'ın işine son verdi... 
</HEADLINE>
<TEXT>

     Pepsi Cola şirketi, 2 yıllık kontrat süresinin tamamlanmasından sonra, pop yıldızı Britney Spears'ın işine son verdi. 
     Pepsi Cola'nın ''sözcüsü'' olarak çalışan Spears'ın yerine ''Destiny's Child'' adlı üçlü kadın şarkıcıdan oluşan grubunun üyesi Beyonce Knowles getirildi. 
     Pepsi Cola'nın Başkan Yardımcısı ve Pazarlama Müdürü Dave Burwick, ''Knowles'ın gerek müzik gerekse sinema alanında büyük başarı kazanmış çok yetenekli bir sanatçı olduğunu'' söyledi. 
     Knowles'ın rol aldığı filmler arasında, ''Austin Powers in Goldmember'' ile geçen yıl MTV televizyonunda gösterilen ''Carmen'' de bulunuyor. Knowles'ın tek başına doldurduğu ilk albümünün ise 2003 başında piyasaya çıkması bekleniyor. 
     Pepsi hesabına 2 adet TV reklam filmi çevirecek olan Knowles, ayrıca radyo ve internet reklamlarında da görev alacak. Pepsi şirketi Knowles'a 2003 içinde bir de solo konser turnesi yaptırmayı planlıyor. 
     Pepsi Cola'nın eski ''sözcüleri'' arasında Michael Jackson, Stevie Wonder ve Robert Palmer gibi ünlüler var. Knowles'ın, Britney Spears'ın Ocak 2001'de başlattığı ''Pepsi Neşesi'' kampanyasını sürdüreceği belirtildi. Knowles'ın reklamlar için Pepsi şirketinden ne kadar para alacağı ise açıklanmadı. 
     





</TEXT>
</DOC>
