<DOC>
<DOCNO> 129060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sondun22.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Anketlerden, yapanın kalemine göre sonuç çıkıyor" 
</HEADLINE>
<TEXT>

     KKTC Cumhurbaşkanı Rauf Denktaş, KKTC'de BM planıyla ilgili yayımlanan anketlerde, "yapanın kalemine göre sonuç çıktığını" belirterek, "bunlara bakarak yol katetmeyeceğini" söyledi. 
     Denktaş, BM Genel Sekreteri Kofi Annan'ın sunduğu çözüm planıyla ilgili, Cumhuriyet Meclisi'nde temsil edilen partilerle görüşmesini sürdürüyor. Cumhurbaşkanlığında yapılan ilk iki görüşmeye katılan Toplumcu Kurtuluş Partisi TKP , bugünkü toplantıya katılmadı. 
     Denktaş, çalışmaların devam ettiğini belirterek, "inşallah iyi bir netice alırız" dedi. 
     Bugünkü toplantıda bir sonuca varmayı amaçladıklarını ifade eden Denktaş, yarın Türkiye'den bir Dışişleri heyetinin geleceğini, yapılan çalışmaların birlikte gözden geçirileceğini bildirdi. Denktaş, "Zannedersem, zaman kaybedilmeden yapılabilecek her şeyi yapıyoruz" dedi. 
     Güzelyurt'ta halkın yüzde 80'inin plana "evet" dediğine inanmadığını ifade eden Denktaş, "Bunlar göstergedir, bunlara bakarak yol katetmedim ben şimdiye kadar. Yine bunlara bakarak yol katedecek değilim" diye konuştu. 
     





</TEXT>
</DOC>
