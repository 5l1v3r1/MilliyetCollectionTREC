<DOC>
<DOCNO> 138359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/spo02.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YOĞUN DİPLOMASİ 
</HEADLINE>
<TEXT>

Avrupa Kulüpler Formu üyeliğinden çıkarılan Fenerbahçe’nin affedilmesi için Galatasaray Kulübü ile Şenes Erzik’in devreye girdiği öğrenildi. Sarı-Lacivertliler de UEFA’dan özür diledi 
     HALİL ÖZER 

     Kollar sıvandı 
     FENERBAHÇE’NİN, Avrupa Kulüpler Formu üyeliğinden çıkarılmaması için hem ezeli rakibi Galatasaray’ın, hem de UEFA Asbaşkanı Şenes Erzik’in büyük bir çaba harcadığı ortaya çıktı. Sarı - Lacivertliler’i üyelikten çıkarma kararı alan UEFA yetkilileri ile görüşen Sarı - Kırmızılı yönetimin, "Olay basına yansıdı. Herkes zor durumda kaldı. Bu karardan geri dönebilir misiniz " dediği öğrenildi. 
     
     Garanti verildi 
     UEFA’NIN ise "Böyle bir şey yaparsak diğer kulüplere kötü örnek oluruz. Biz Fenerbahçe’nin yerine Kocaelispor’u almayı düşünüyoruz" yanıtını verdiği belirtildi. Üyeliğinin devam ettiğini açıklayan Fenerbahçe’nin ise UEFA’dan bu konuda özür dilediği, mazeret ileri sürerek bir daha böyle bir olayın yaşanmayacağının garantisini verdiği ifade edildi. Şenes Erzik’in de devreye girmesiyle UEFA’nın yumuşadığı bildirildi. 
     
Oğuz Çetin’den özel program      TEKNİK Direktör Oğuz Çetin dün sabah 10 futbolcuyu alıp, Dereağzı Tesisleri’ne götürdü. Antrenmana kaleciler Oğuz ve Volkan ile Vladimir, Rebrov, Semih, Hakan, Ali Güneş, Ali Akdeniz, Erhan Albayrak ve Cem katıldı. Çetin, kanatlardan sürekli orta yaptırıp, forvet oyuncularından bunları gole çevirmelerini istedi. Rüştü ile Serhat’ın tedavilerine ise devam edildi. 
     
Takım bulundu      DENİZLİSPOR maçının ertelenmesi üzerine hazırlık maçı oynayacak takım arayan Fenerbahçe’nin yarın Güney Kore’nin Hundai Ulsan ekibi ile karşı karşıya geleceği açıklandı. Yarın Sarıyer Yusuf Ziya Öniş Stadı’nda oynanacak olan karşılaşmanın saat 14.30’da başlayacağı bildirildi. 
     
Kıran kırana pazarlık      SARI - Lacivertliler, Ariel Ortega için River Plate ile yoğun bir pazarlığa oturdu. Arjantin Kulübü yıllık 500 bin dolar kiralama bedeli önerdi. Ortega’ya 250 bin dolar verileceği belirtildi. Fenerbahçe’nin, FIFA’daki kabarık dosyası nedeniyle teklife sıcak baktığı öğrenildi. Menajer Celalettin Bilgiç’in görüşmeleri sürdürdüğü, son sözü Başkan Aziz Yıldırım’ın söyleyeceği ifade edildi. 
     
Rekor bütçeSarı-Lacivertli kulüp 2003 yılı için 95 trilyon liralık bütçe ayırdı. Futbol en büyük payı aldı 
     YALÇIN TÜRK 

     50 trilyonluk gelir 
     FENERBAHÇE’NİN 2003 tahmini bütçesi 95 trilyon lira olarak belirlendi. 2002’de 76 trilyon açıklanan bütçede en büyük gider payını, 39 trilyon 700 milyar lirayla Profesyonel Şube aldı. Gelir hanesinde de en büyük payın yine Profesyonel Şube’den beklendiği öğrenildi. Sarı - Lacivertliler maç hasılatları, saha ve forma reklamı ve Spor Toto’dan toplam 50 trilyon 100 milyar lira gelir elde etmeyi planlıyor. 
     
     Mali Kongre 8 Mart’ta 
     AMATÖR şube giderlerine 42 trilyon 550 milyar ayıran Fenerbahçe, bu kalemden ise 5 trilyon 925 milyar lira gelir hedefliyor. Sarı - Lacivertliler amatör şubede yine 36.5 trilyon açık verecek. Yönetim aidat ve giriş teberrularından 3 trilyon 115 milyar lira, spor dışı faaliyetlerden de 19 trilyon lirayı kulüp kasasına koymanın hesabını yapıyor. Fenerbahçe’nin Mali Olağan Kongresi 8 Mart’ta yapılacak. 
     
Andersson stant açtı      HÜSEYİN YAVUZ 

     17. Uluslararası Tüm Optik Ürünleri Fuarı’nda stant açan Kennet Andersson’u eski takım arkadaşları yalnız bırakmadı. Andersson’un, Fenerbahçe İdari İşler Sorumlusu Volkan Ballı ile ortak olduğu Yamakevo firmasının CNR Fuar Merkezi’ndeki standına gelen Rüştü, Fatih, Johnson, Mirkoviç, Serhat, Ceyhun ve kondisyoner Moreno, burada eski takım arkadaşlarıyla sohbet etti. Fenerbahçeli futbolculara tek tek sarılan Andersson, uzun aradan sonra geldiği Türkiye’de kendini evinde gibi hissettiğini söyledi. 
     
Riske girmeyiz’      FUTBOL Şube Sorumlusu Sadettin Saran, Washington konusunda riske girmeyeceklerini belirtti. Saran, "Washington’un sağlık durumunda bize göre bazı olumsuzluklar var. Bazı değerleri yüksek görünüyor. Doktor, İyi çalışır, iyi antrenman yapar ve kendine bakarsa bir süre sonra oynayabilir’ raporu vermiş. Ancak ne kendimizi, ne de onu riske etmek istiyoruz. Bunun için menajerin gelmesini bekliyoruz" dedi. 
     
Telsizle yönetecek      FUTBOL Disiplin Kurulu tarafından bir ay hak mahrumiyeti cezası alan Teknik Direktör Oğuz Çetin’in takımını deplasmanlarda telsiz veya telefonla idare edeceği belirtildi. Çetin, Şükrü Saracoğlu Stadı’nda ise yedek kulübesinin hemen arkasındaki tribünde oturup, futbolcularına buradan taktik verecek. 
     



 SPOR 





























</TEXT>
</DOC>
