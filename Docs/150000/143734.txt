<DOC>
<DOCNO> 143734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur28.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da 9 yaşındaki kıza tecavüze kalkışan sapık yakalandı 
</HEADLINE>
<TEXT>

     Kartal Samandıra'da, 9 yaşındaki kız çocuğuna tecavüz girişiminde bulunduğu iddiasıyla yargılanan bir kişi tutuklandı. 
     Kartal 1. Asliye Ceza Mahkemesi'nde yapılan duruşmaya, tutuksuz yargılanan sanık Ahmet Karagöz 55 ile mağdur T.Ç ve annesi Nazire Ç. katıldı. 
     Duruşmada olayı anlatan T.Ç., komşuları olan sanığın kablo çekmesine yardım etmesi için kendisini evine çağırdığını ve annesinden izin alarak evine gittiğini söyledi. 
     Eve girdikten sonra sanığın kendisine tecavüze yeltendiğini anlatan T.Ç., yine sanığın bir süre önce de kendisini otomobiliyle ıssız bir yere götürüp tecavüz girişiminde bulunduğunu belirtti. 
     T.Ç., sanığın, anne, babası ve kendisini öldürmekle tehdit ettiği için olayı anlatamadığını kaydetti. 
     Sanık Ahmet Karagöz ise, suçlamaları kabul etmeyerek, anlatılanların iftira olduğunu iddia etti. 
     Daha sonra mahkeme, Yaşam Tıp Merkezi, Dr.Lütfi Kırdar Eğitim ve Araştırma Hastanesi ile Adli Tıp Kurumu tarafından verilen raporlarda, T.Ç'nin ''tamamlanmamış bir fiili livata'' olayına maruz kaldığının belirtilmesi üzerine sanığın tutuklanmasına karar verdi. 
     Kartal Cumhuriyet Savcılığı'nca hazırlanan iddianamede, Ahmet Karagöz'ün, tecavüz girişiminde bulunmak suçundan TCK 415 2. maddesi uyarınca 3 yıldan 5 yıla kadar hapis cezası isteniyor. 
     





</TEXT>
</DOC>
