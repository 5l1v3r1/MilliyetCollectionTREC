<DOC>
<DOCNO> 105519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo05.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Tenis'te erkeklerde Hewitt ve Haas, bayanlarda Capriati... 
</HEADLINE>
<TEXT>

     Sezonun son ''Grand Slam'' mücadelesi olan 122. ABD Açık Tenis Turnuvası, New York kentinde sürüyor. 
     USTA Ulusal Tenis Merkezi Kortları'nda süren 16.17 milyon dolar yaklaşık 26.7 trilyon lira toplam ödüllü turnuvanın 8. gününde, tek erkeklerde daha önce yağış nedeniyle ertelenen 3. tur maçları tamamlanıp 4. tur mücadelelerine geçilirken, tek bayanlarda da 4. tur maçlarına devam edildi. 
     Tek erkeklerde dünya klasmanında ilk sırada yer alan bu yılın Wimbledon Turnuvası Şampiyonu ve 1 numaralı seribaşı Avustralyalı Lleyton Hewitt, 4. turda Çek Cumhuriyeti'nden 14 numaralı seribaşı Jiri Novak'ı 6-4, 6-2 ve 7-5, 1994 ve 1998 yıllarının şampiyonu 6 numaralı seribaşı ABD'li Andre Agassi de yurttaşı Jan-Michael Gambill'i 6-2, 6-3 ve 6-3'lük setlerle 3-0 yenerek, çeyrek finalist oldu. 
     Bu kategoride, daha önce ertelenen 3. tur maçlarında ise 3 numaralı seribaşı Alman Tommy Haas, 29 numaralı seribaşı İsveçli Thomas Enqvist'e 6-4, 3-6, 3-6, 6-4 ve 6-4'lük setlerle 3-2, 11 numaralı seribaşı ABD'li Andy Roddick de 18 numaralı seribaşı İspanyol Alex Corretja'ya 6-4, 6-1 ve 7-6'lık 8-6 setlerle 3-0 üstünlük sağlayarak, 4. tura çıktılar. Bu turda 5 numaralı seribaşı İngiliz Tim Henman ise Arjantinli 26 numaralı seribaşı Juan Ignacio Chela'ya 6-3, 6-3 ve 6-2'lik setlerle 3-0 yenilerek, turnuvaya veda etti. 
     Tek bayanlarda da bu yılın Avustralya Turnuvası Şampiyonu olan 3 numaralı seribaşı ABD'li Jennifer Capriati, yurttaşı Amy Frazier'a 6-1 ve 6-3, 1998 yılının şampiyonu 4 numaralı seribaşı yine ev sahibi ülkeden Lindsay Davenport, İtalyan Silvia Farina Elia'ya 6-3 ve 6-1'lik setlerle 2-0, 10 numaralı seribaşı Fransız Amelie Mauresmo, 7 numaralı seribaşı Belçikalı Kim Clijsters'e 4-6, 6-3 ve 7-5, 11 numaralı seribaşı Slovak Daniela Hantuchova da 8 numaralı seribaşı yine Belçika'dan Justine Henin'e 6-1, 3-6 ve 7-6 7-4 setlerle ve 3-1'lik skorla şans tanımadı ve çeyrek finale yükseldi. 
     Turnuvada yarın sabaha karşı yapılacak mücadelelerle 4. tur maçları tamamlanacak. 
     





</TEXT>
</DOC>
