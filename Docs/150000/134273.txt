<DOC>
<DOCNO> 134273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun22.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah denetçileri, ABD'nin Irak hakkındaki suçlamalarını reddetti 
</HEADLINE>
<TEXT>

     BM silah denetçilerinin şefi Hans Blix, Washington tarafından ortaya atılan Irak aleyhtarı suçlamaları reddetti ve bu suçlamaların Irak'ta bulunan ekiplerinin hiçbir bulgusuna dayanmadığını söyledi. 
     Amerikan New York Times gazetesine demeç veren Blix, "Silahsızlanma sürecinin, denetimlerin barışçı yollarlarıyla sürdürülmesini arzu ediyorum" dedi. 
     Denetimlerin işleyişiyle ilgili olarak hafta başında BM Güvenlik Konseyi'ne sunduğu sert raporun, bir savaşın patlak vermesini haklı çıkaramayacağını belirten Blix, bununla birlikte diplomasinin güçle desteklenmesi ve denetimlerin baskıyla yürütülmesi gerektiğini kabul etti. 
     Irak rejiminin, ABD Başkanı George Bush'un Salı günü söylediği gibi El Kaide terör örgütüyle bağlantısını bulunmadığını belirterek, "Irak'tan ziyade, Afganistan gibi bazı başka ülkelerin El Kaide ile ilişkisi var" dedi. Ekiplerinin Bağdat'ın bazı yasadışı tesisleri taşıdığı ya da sakladığını saptadığına ilişkin bilgilerin doğru olmadığını belirten Blix, Irak gizli servis ajanlarının bilim adamı kılığına girdiği söylentilerini de yalanladı. 
     





</TEXT>
</DOC>
