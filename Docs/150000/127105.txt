<DOC>
<DOCNO> 127105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur25.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Sinan Kara gözaltına alındı... 
</HEADLINE>
<TEXT>

     Gazeteci Sinan Kara, Marmaris'te, Cumhuriyet Başsavcılığı talimatıyla polis tarafından gözaltına alındı. 
     Sinan Kara'nın ''Datça Kaymakamlığı'na 2 adet gazete vermeyerek Basın Yasası'na muhalefet ettiği gerekçesiyle açılan dava sonucu aldığı kesinleşmiş 3 ay hapis cezası'' nedeniyle gözaltına alındığı bildirildi. 
     Tutuklama emrinin dün, Datça Cumhuriyet Başsavcılığı'nca Marmaris Cumhuriyet Başsavcılığı'na fakslandığı, bunun üzerine Sinan Kara'nın Marmaris'te kaldığı otelden çıkışında İlçe Emniyet Müdürlüğü ekiplerince gözaltına alındığı öğrenildi. 
     Sinan Kara'nın adliyede ''tutuklama emrinin yüzüne okunmasından'' sonra cezaevine gönderileceği dile getirildi. 
     





</TEXT>
</DOC>
