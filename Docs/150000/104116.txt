<DOC>
<DOCNO> 104116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/guncel/gun08.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya’da turizm barla patlar mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Turist sayısının azlığından yakınan Konya Turizm İl Müdürü İbrahim Tekbaş, "Böyle turizm olmaz. Konya’da bar ve diskotek yok. Sadece inanç turizmiyle para kazanamayız" dedi. Konya gibi illerde turizmin patlaması için bar ve diskotek gerekli mi Konuyla ilgili görüşler şöyle 
     
     Mustafa Özkafa Konya Büyükşehir Belediye Bşk. 
Tarih ön planda olmalı      Konya’nın evrensel, bütün dünyaya açık bir şehir olması için belediye olarak altyapı çalışmalarını gerçekleştiriyoruz. Konya, Türkiye’nin en imarlı gelişen ve en yeşil şehirlerinden biri. Belediye bar ve disko yapmaz, kanunla kendisine hangi görev verildiyse onu yapar. Bar ve disko yapımıyla ilgili bana ulaşmış talep olmadı. Kanunlar çerçevesinde kim ne yapacaksa belediyeye müracaat eder, bu incelenir ve karara bağlanır. Tarihi özelliklerimizin ön plana çıkartılmasından yanayım. Konya, Mevlana’nın şehridir, evrensel bir şahsiyettir. Tarihi özelliklerimizin, Hazreti Mevlana’nın ön plana getirilmesi bizim tercihimizdir. 
     
     Bahattin Yücel Eski Turizm Bakanı 
Turist için disko yetmez      Turizmi sadece bar ve diskoyla açıklamak yanlış. Konya’nın sadece inanç turizmi değil, birçok alanda turist çekebilme kapasitesi var. Çok zengin bir şehir. Turistler bir yaşam biçimini görmeye ve onu paylaşmaya gelirler. Konya tek başına bir tutuculukla açıklanan, tutuculuğun sembolü olan bir kent haline geldi. Konya bunları aşacak bir kent. O yüzden diğer yörelerde ne varsa sahip olması doğrudur. Kaldı ki Konya, Türkiye’nin en fazla içki tüketilen ilidir. Tutucular da diğerlerinin üzerinde baskı kurmamalıdırlar. Sadece bar ve diskoyla buralara adam çekemeyiz ancak olmaması da doğru değil tabii. 
     
     Başaran Ulusoy TURSAB Başkanı 
Turistin ihtiyacı önemli      Konya, Akdeniz’e açılan pencere, geçiş noktasıdır. Turist konaklamada eğlence istiyorsa bu da yapılacak. Konya’da yalnız Mevlana ve türbeler yok. Yalnız Osmanlı ve Selçuklu’nun değil, ondan önceki dönemlerin de geçtiği yer. Kültürü, doğası, inanç turizmiyle bütünleşmesi lazım. Turist konaklamada eğlence, disko istiyorsa bu da olacak. Turistin ihtiyacı düşünülmeli. Buna izin verecek olan da yerel yönetimlerdir. Demokratik, laik bir ülkede artık bunların konuşulmaması lazım. Disko, bar da bir ihtiyaç. Konya konaklama yapılan bir şehir olmaktan çok transit şehir. Transit şehir olmaktan çıkarılmalı. Turistin ihtiyaçlarına cevap verilen bir kent haline getirilmeli. 
     
     Ahmet Barut Akdeniz Turistik İşlet. Birliği Bşk. 
Bar olmazsa gelir azalır      Konya kültür turizmine hizmet veren yörelerden biri. Turistik yerlerde içki ruhsatının olmaması, o yörenin hem iç hem de dış turizmini olumsuz etkiler. Yabancı turist kadar iç turizm de önemlidir. Bar ve diskonun olmaması bu devirde mantık dışıdır. Eğlence yerlerinin olması insanların harcama kapasitesini de arttır. Olmaması halinde ise ekonomi olumsuz etkilenir. İnsanlar yemek yer, içki içer ve gittikleri yerde daha fazla para bırakır. Bar ve diskonun olmaması alabileceğiniz potansiyelin altında gelir elde etmektir. 
     



 GÜNCEL 











</TEXT>
</DOC>
