<DOC>
<DOCNO> 112964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/dunya/adun.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’den savaş çağrısı 
</HEADLINE>
<TEXT>

Suudi terörist, Bali’de 188 kişinin öldüğü saldırıdan sonra El Cezire TV’de yayınlanan açıklamasında Müslümanları Amerikalılar ve Yahudilere karşı savaşmaya’ çağırdı 
     DIŞ HABERLER SERVİSİ 

     11 Eylül saldırılarının bir numaralı zanlısı Suudi terörist Usame Bin Ladin, Endonezya’nın Bali adasında Amerikalı ve Avrupalı turistlere yönelik terör saldırılarının hemen ardından yaptığı açıklamada "Müslümanlardan Amerikalı ve Yahudilere karşı savaşmalarını" istedi. 
     Katar’daki El Cezire televizyonunda dün yayınlanan ses bandında Ladin, "Yemen açıklarında bir Fransız tankerinin saldırıya uğramasından duyduğu memnuniyeti" de dile getirdi. ABD’nin Afganistan operasyonunun 7 Ekim’deki birinci yıldönümü nedeniyle yapıldığı bildirilen açıklamada Ladin ayrıca, Kuveyt’te tatbikat yapan Amerikan askerlerine düzenlenen saldırıdan memnun olduğunu belirtti. Ancak Ladin, Bali’de 188 kişinin ölümüyle sonuçlanan saldırıya değinmedi. Bu durum akla, ses kaydının son saldırıdan önce yapılmış olabileceği ihtimalini getirdi. 
     
     Endonezya Sorumlusu El Kaide 
     Endonezya makamları ise Bali’deki saldırıdan Ladin’in El Kaide terör örgütünün sorumlu olduğunu açıkladılar. Savunma Bakanı Matori Abdulcelil, 300 kişinin de yaralanmasına neden olan saldırıdan Usame Bin Ladin’in El Kaide terör örgütü ve müttefiklerini sorumlu gösterdi. Abdülcelil, "El Kaide’nin burada olduğundan eminiz. Bali’deki bombalı saldırı, El Kaide’nin yöredeki teröristlerle işbirliğiyle bağlantılı" dedi. 
     
Türklerden Bali iptalleri      Bali’deki saldırılar nedeniyle Endonezya’ya tur düzenleyen seyahat şirketlerine rezervasyon iptalleri gelmeye başladı. Asya Tur, ETS ve DETUR turizm şirketleri yetkilileri, 29 Ekim Cumhuriyet Bayramı için planlanan tur programlarında rezervasyonların iptal edilmeye başlandığını belirttiler. 
     
İki haftada dört saldırı      Endonezya’nın Bali adasında 188 kişinin ölümü, 300 kişinin de yaralanmasıyla sonuçlanan bombalı saldırıyla adı bir kez daha gündeme gelen Usame Bin Ladin’in El Kaide örgütünün, karıştığı sanılan son terör olayları şöyle 

</TEXT>
</DOC>
