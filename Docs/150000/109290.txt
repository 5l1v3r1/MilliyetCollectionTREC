<DOC>
<DOCNO> 109290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun09.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir devin çöküşü... Nick Nolte tedavi görüyor... 
</HEADLINE>
<TEXT>

     Alkol ya da uyuşturucu etkisinde otomobil kullandığı iddiasıyla gözaltına alınan ünlü aktör Nick Nolte, bir klinikte tedavi görecek. 
     BBC'nin internet sitesinde yer alan habere göre, Nolte'un basın sorumlusu Paul Bloch, aktörün kendi isteğiyle Connecticut'daki Silver Hill Hastanesi'ne tedavi görmek üzere yattığını, ihtiyacı olduğu kadar orada kalacağını söyledi. 
     Silver Hill'de daha önce Billy Joel ve Diana Ross tedavi görmüştü. 
     Nolte, otoyolda tehlikeli biçimde araba kullandığı ve ani U dönüşü yaptığı gerekçesiyle California polisince gözaltına alınmış ve 2500 dolar kefalet karşılığında serbest bırakılmıştı. 
     California polisi, kan testleri yapılan aktörün tutuklanmadan önce uyuşturucu ya da alkol aldığının sanıldığını belirtiyor. 
     





</TEXT>
</DOC>
