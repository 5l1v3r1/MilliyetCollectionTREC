<DOC>
<DOCNO> 145570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur08.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de yeni tezkere tartışması 
</HEADLINE>
<TEXT>

     AKP'de yeni tezkere gelip gelmeyeceği tartışılmaya başlandı. Dün Meclis kulislerinde AKP milletvekilleri sürekli birbirleriyle ABD askerlerinin Türkiye'de konuşlanması veya üslerle ilgili olarak yeni bir tezkere gelip gelmemesiyle ilgili sohbet etti. 
     AKP yönetimi ise yeni bir tezkerenin gruptan geçip geçmeyeceğini araştırmaya başladı. ABD ile çeşitli konularda müzakere eden AKP hükümetinin de yeni bir tezkere çıkarıp çıkarmamayı kendi içinde tartıştığı öğrenildi. Üst düzey bir AKP'li "şimdilik talep yok ama heran istenebilir. Biz de ona göre düşünce egzersizleri yapıyoruz. Gelişen şartlara göre değerlendiririz" diye konuştu. 
     AKP milletvekillerinde ise yeni bir tezkere gelmesi konusunda tedirginlik yaşanmaya başladı. Asker konuşlandırılmasının bulunduğu ilk tezkereyi geçirmeyen milletvekilleri tekrar böyle bir tezkerenin gelmesi halinde ne yapacağını tartışıyor. 
     İstanbul milletvekili Emin Şirin asker konuşlandırılmasının olacağı yeni bir tezkerenin AKP'de çatlaklara neden olabileceğini söyledi. 
     Milletvekillerinin sürekli bakanlara ve grup yönetimine yeni bir tezkerenin gelip gelmeyeceğini sorduğu öğrenildi. Bakanların ise milletvekillerine "şuanda yeni bir tezkere yok" karşılığını verdiği kaydedildi. 
     
</TEXT>
</DOC>
