<DOC>
<DOCNO> 116536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/theper.html </URL>
<DATE> 2002/11/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Paranız varsa iş yürür 
</HEADLINE>
<TEXT>

     Bir davayı kaybettim, avukatım temyiz etti. Davayı kazanan beni icraya verdi, icraya gerekli teminatı yatırdık ve kırk günlük mehil aldık. Ancak kırk gün içinde Yargıtay’dan karar gelmedi, ikinci mehili istedik icra vermedi, tetkik mercii de "Yargıtay’a gideli çok olmuş, bugüne kadar gelseydi" anlamına bir karar yazıp talebimizi reddetti. Şimdi karşı taraf maddi yönden güçsüz. Bizim parayı alacak, sonra biz ne yaparız Paramızı nasıl geri alırız 
     G. Ç. - İstanbul 

     
     Anlattığınız olay teknik bir hadise ama özellikle son yıllarda mahkemelerden çıkan bazı kararların problemi halletmekten çok yeni problem yaratmaya yönelik olduğuna bir örnek olsun diye aldım. 
     Bir mahkeme kararı icraya verildiğinde, ilgili karar temyiz edilmiş ve tehiri için talep olunmuşsa, borçluya bir mehil verilir. Bu mehil içinde de Yargıtay’dan gelecek olan "tehiri icra" kararı beklenir. Yani bu şu anlama gelir. Yargıtay’dan nihai karar gelene kadar para icrada emanette dursun, Yargıtay’dan karar geldiğinde davayı kim kazanmışsa para ona ödensin. Ancak Yargıtay’dan gelecek kararlar gecikir. Bu arada alacaklı parayı alıp giderse geri almakta müşkülat yaşanacağından icra daireleri, Yargıtay kararı gelene kadar borçluya süre verir. Verilen ilk süre içinde Yargıtay’dan beklenen karar gelmemiş ise İİK 36. m ikinci bir süre verilmesine imkan tanımaktadır. Ancak gerek icra ve gerekse icra tetkik mercii hakimi bu ek süreyi size vermemiş. Yani bu halde alacaklı icra dairesinden parasını alacak ve karar Yargıtay’dan okuyucu lehine gelirse okuyucunun parası gitmiş olacak. Siz ne yaparsınız Önce "Yargıtay’dan dosyanızın bir akıbetini sorun" diyeceğim ama bunun için hayli refahta olnazı lazım zira size internet siteleri tavsiye olunacak ve bunun için on beş milyar TL istenecek yanlış okumadınız evet on beş tane bir milyar TL . Bunu yapamayacaksanız parayı karşı taraf kapacak ve karar bozulursa siz malı mülkü olmayan bu kişinin peşinden koşacaksınız. Tercihen on beş milyar mı, gitsin icradaki para mı 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
