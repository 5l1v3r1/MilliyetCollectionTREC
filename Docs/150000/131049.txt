<DOC>
<DOCNO> 131049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo23.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Takım hazırlık maçlarında iyi görünüyor... 
</HEADLINE>
<TEXT>

     Trabzonspor, ikinci yarı hazırlıklarını Antalya'nın Belek beldesinde sürdürüyor. 
     Teknik direktör Samet Aybaba, geçen yıl genç oyuncularla yeni oluşturulan takımlarının üstüne koymaları gereken çok şey olduğuna dikkati çekerek, ''Antalya kampındaki yüksek tempoyu antrenmanlara karşın takımım hazırlık maçlarında çok iyi görünüyor'' dedi. 
     Kamp dönemindeki genel performanstan fazlasıyla memnun olduğunu belirten Aybaba, ''Transferde ilgilendiğimiz isimlerle ilgili yönetimle birlikte çalışmalarımız sürüyor. Sağ dış, forvet arkasına, transfer için uğraşıyoruz. İkinci yarıda daha iyi futbolla daha iyi sonuçlar için hazır hale geleceğiz. Ligde sezon başında koyduğumuz UEFA Kupası hedefimizde herhangi bir değişiklik yok. Bu amaçla devam ediyoruz'' diye konuştu. 
     
     BEŞİKTAŞ İDDİALI 
     Aybaba, ligdeki şampiyonluk yarışında en iddialı takımın Beşiktaş olduğunu söyledi. 
     Siyah-beyazlıların, teknik direktör Mircea Lucescu ile iyi bir tempo yakaladığını belirten Aybaba, ''Böyle giderlerse, lider götürdükleri ligde tempolarını kaybetmezlerse sonuca en yakın ekip olurlar'' diye konuştu. 
     Aybaba, Trabzonspor ile sezon sonuna dek sözleşmesi olduğunu hatırlatarak, yönetimle gelecek sezona yönelik kedisiyle ilgili herhangi bir görüşmesinin olmadığını sözlerine ekledi. 
     





</TEXT>
</DOC>
