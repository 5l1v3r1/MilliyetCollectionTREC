<DOC>
<DOCNO> 137538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo07.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Sabaha karşı yapılan üç maçla devam edildi... 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 3 maçla devam edildi. 
     Merkez Grubu'nda lider Indiana Pacers'ın yakın takipçisi Detroit Pistons, Miami Heat engelini 93-62'lik galibiyetle aştı. 
     Pistons'ta Mehmet Okur, 21 dakika oyunda kaldığı maçta sayı üretemezken, 4'ü savunmada olmak üzere 6 ribaunt ve 2 asistle oynadı. 
     Takımın oyun kurucusu Richard Hamilton, sahada kaldığı 28 dakikada rakip potaya 34 sayı atarken, Clifford Robinson 15, Michael Curry 11 sayı kaydetti. Pistons'ta ünlü forvet Ben Wallace ise 4 sayı atabildiği maçta, 19 ribauntla galibiyette önemli rol oynadı. 
     Miami Heat'te ise en skorer isimler 13 sayıyla Caron Butler ve 10 sayıyla Rusual Butler oldu. 
     Pasifik Grubu'nda Hidayet Türkoğlu'nun da forma giydiği lider Sacramento Kings'in ardından ikinci durumda bulunan Portland Trail Blazers, New York Knicks'i 99-91 yenmeyi başardı. 
     Blazers'ta forvet Rasheed Wallece 23 sayı ve 8 ribauntla takımın en etkili ismi oldu. Knicks'te ise Allan Houston'ın 27 sayısı yenilgiyi engelleyemedi. 
     Utah Jazz'ın, Minnessota Timberwolves'u 109-97 yendiği maçta, Jazz'ın ''Postacı'' lakaplı ünlü forveti Karl Malone, 28 sayı ve 9 ribauntla takımını sırtlayan isim oldu. 
     Matt Harpring'in 21 sayı kaydettiği Jazz'da, oyun kurucu John Stockton, 18 sayı ve 11 asistle başarılı bir performans sergiledi. 
     Timberwolves'ta ise forvet Kevin Garnett'ın 34 sayı ve 10 ribauntluk oyunu galibiyet için yeterli olmadı. 
     





</TEXT>
</DOC>
