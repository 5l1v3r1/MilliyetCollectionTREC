<DOC>
<DOCNO> 116179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko25.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtbank'ın TMSF'ye devrinin iptali istemine ret 
</HEADLINE>
<TEXT>

     Danıştay 10. Dairesi, Yurtbank'ın, Tasarruf Mevduatı Sigorta Fonu'na TMSF devrine ilişkin Bakanlar Kurulu kararının iptali istemini reddetti. 
     Danıştay 10. Dairesi, 22 Aralık 1999 tarihli Resmi Gazete'nin mükerrer sayısında yayımlanan ve Yurtbank'ın Fon'a devrini öngören Bakanlar Kurulu kararının iptali istemiyle açılan davayı sonuçlandırdı. 
     Daire, söz konusu kararın iptali istemini reddetti. Daire'nin ret kararının gerekçesi yazıldıktan sonra taraflara tebliğ edilecek. 
     Bu karar temyiz edilirse istemi Danıştay İdari Dava Daireleri Genel Kurulu görüşecek. 
     Danıştay 10. Dairesi, daha önce de yürütmenin durdurulması istemini reddetmişti. 
     Bakanlar Kurulu'nun aynı kararıyla Sümerbank, Egebank, Esbank ve Yaşarbank'ın da Fon'a devredilmişti. 
     Egebank, Yurtbank, Yaşarbank, Bank Kapital, Ulusal Bank, Sümerbank ile birleştirildikten sonra, tamamı TMSF'ye ait olan Sümerbank hisseleri, 10 Ağustos 2001 tarihinde imzalanan hisse devir sözleşmeleri ile Ordu Yardımlaşma Kurumu'na OYAK devredilmişti. Bankacılık Düzenleme ve Denetleme Kurulu'nun BDDK 2 Ocak 2002 tarihli kararı ile verilen izin çerçevesinde Banka Oyak Bank ile birleştirilmişti. 
     





</TEXT>
</DOC>
