<DOC>
<DOCNO> 115372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/magazin/amag.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KENDİNE GEL İlhan Mansız 
</HEADLINE>
<TEXT>

Malatyaspor galibiyeti sonrası Alman sevgilisi ile eğlenen yıldız futbolcu, çıkışta aşırı asabiyet yapıp koca cipini gazetecilerin üzerine sürdü .. 
     DENİZ ALTUNTAŞ 

     Dosyası kabarık 
     BEŞİKTAŞ’a transfer olduğu günden bu yana gazetecilerle yıldızı barışmayan İlhan Mansız’ın dosyası kabarık. İşte birkaçı 
     Beşiktaş muhabirleriyle sürekli ters düşen İlhan Mansız, Denizlispor kupa maçından sonra kendisine soru soran gazetecilere saldırdı. 
     Prof. Dr. Aziz Alturfan’ı yanlış ameliyat yapmakla suçlayıp ardından da Ümraniye Tesisleri’nde kulüp doktorlarıyla kavga etti. 
     En büyük protestoyu iki hafta önce Ümraniye’de gördü. Basın toplantısında gazeteciler fotoğraf ve kameraları yere bırakarak İlhan Mansız’ı protesto etti. 
     
     SAHASINDA Malatyaspor’u yenen Beşiktaş’ın futbolcu ve yöneticileri, maç sonrası soluğu eğlence mek nlarında aldı. Bir gol atan siyahi yıldız Pascal Nouma, açılışı Levent’teki Gatto’da yaptı. Ardından Ortaköy Chrystal’e geçen Nouma, buradan sabaha karşı 04.30 civarında çıktı. Beşiktaş İkinci Başkanı Yıldırım Demirören, eşi Revna ve Şirin - Neşet Yalçın çiftiyle Club Angel’da eğlendi. 
     
     Burası Japonya değil 
     ANGEL’da hayranı Japonların formasıyla poz verdiği İlhan Mansız ise Alman sevgilisiyle Friends Trends’te eğlendi. Buraya kadar her şeyiyle güzel giden gece, Mansız mek ndan çıkarken aniden çirkinleşti. Bar çıkışında sevgilisiyle görüntülenmekten rahatsız olan yıldız futbolcu, gereksiz yere hırçınlaştı ve hızla bindiği cipini gazetecilerin üzerine sürerek uzaklaştı. 
     



 MAGAZİN 












</TEXT>
</DOC>
