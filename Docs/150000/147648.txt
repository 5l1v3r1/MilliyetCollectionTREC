<DOC>
<DOCNO> 147648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/magazin/mag01.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İki seyirciden milyonlara’... 
</HEADLINE>
<TEXT>

Mühürlü Güller’ dizisiyle milyonlara ulaşan Funda İlhan, "Tiyatro’ya iki izleyiciyle başladım" diyor 
     İLKNUR GÜLMEZ 

     TRT1’İN sevilen dizilerinden Mühürlü Güller’deki hayat kadını rolü beğeniyle izlenen Funda İlhan, yıllarca para kazanamamasına rağmen tiyatro sevdasından vazgeçmedi. Okullu’ tiyatroculardan İlhan, tiyatroya gönül bağını, "Hayatımı sürdürebilmek, kurduğum tiyatroları yaşatabilmek için hocalık yaptım. Ama oynamayı o kadar seviyorum ki, çok iyi bir rolü parasız de oynarım" diyerek özetledi. 
     
     Direndi ve başardı 
     İZMİR Şehir Tiyatrosu’nun kadrolu sanatçısı İlhan, çileli sanatçılık mücadelesini de şöyle anlattı "İlk tek kişilik oyunum Kadın Oyunları’ydı. 1995’te bu oyunu sahnelemeye başladığımda beni hiç kimse tanımıyordu. İlk gece izlemeye sadece 2 kişi gelmişti. Neredeyse boş salona oynadığım günler oldu ama hiç gişe kapatmadım. Zamanla kulak gazetesi sayesinde izleyicim arttı." 
     


MAGAZİN 















</TEXT>
</DOC>
