<DOC>
<DOCNO> 114049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun01.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie, Kamboçyalı evlatlık oğlu için endişeleniyor... 
</HEADLINE>
<TEXT>

     Amerikalı aktris Angelina Jolie, Kamboçyalı evlatlık oğlunun mayına basmasından korkuyor. 
     Jolie, İngiltere'nin Lostock Gralam kentinde mayın temizleme eğitimi veren bir merkezi ziyaretinde, ''Onun, gezerken bir şeye basmasından korkuyorum. Ailelerin, bu konuda ne hissettiklerini çok iyi anlıyorum. Kamboçya, Afganistan ve Angola dünyada en fazla mayının bulunduğu ülkeler arasında. Buralarda film çekerken, bize 'Oraya gidemezsin, yolu izleyin' derlerdi, nedenini anlamazdım. Mayınlar olduğunu öğrendiğimde, yardım etmek istedim'' dedi. 
     Kamboçya'da çektiği bir filmden sonra, bu ülkede yaşayan bir yaşındaki Maddox'u evlat edinen Jolie, oğluna kendi ülkesinde vakit ayırabilmek için bir ev yaptırarak, çevresindeki mayınları temizletti. 
     





</TEXT>
</DOC>
