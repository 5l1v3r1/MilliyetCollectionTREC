<DOC>
<DOCNO> 112692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yasam/yas03.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul artık on beş’ tepe 
</HEADLINE>
<TEXT>

İstanbul’un yedi tepesine Boğazlar’daki tüm deniz trafiğini kontrol edecek son teknoloji ile donanmış 8 radar kulesi de eklendi. Kulelere ilk kez Milliyet girdi.. 
     MUSTAFA BAKACAK İstanbul 

     Türk Boğazları Gemi Trafik Yönetim ve Bilgilendirme Sistemi GTYBS kapsamında İstanbul Boğazı’nda 8, Çanakkale Boğazı’nda 5 ve sonradan projeye dahil edilen Marmara Denizi ile radar kulelerinin sayısı 16’ya ulaştı. İstanbul’un kuşbakışı seyredilebildiği kulelerin ilk konuğu ise, Milliyet oldu. 
     Yükseklikleri konumuna göre 10.5 ile 30 metre arasında değişen, zırhlı demir kapılardan girilen kulelerde bilgisayarların konuşlandırılacağı yuvarlak bir salon bulunuyor. Yüksek kulelerde asansörle çıkılan bu katta, balkon ve teras da yer alıyor. Tepelerine yerleştirilecek üçlü kamera sistemiyle Boğaz’ı gözaltına alacak kulelerde, renkli her olay saniye saniye kaydedilecek, komuta merkezinden de takip edilecek. Kameralarla yarım milden 10 santimetre, 2 milden 40 santimetre büyüklüğündeki bir yazı dahi okunabilecek. 
     
     Balık’ uçurtmayacaklar 
     Elektronik sistem dahil 38 milyon dolara mal olacak GTYBS’nin radar kulelerinin komuta merkezleri ise İstinye ve Çanakkale’de. 
     Tüm kulelerden gelen görüntüler bu iki merkezden izlenecek. Sistem sayesinde gemilerin birbirini yakın takibi, yanlış manevralar, çevre kirliliğine yol açma gibi 250 ayrı detayın tespiti mümkün olacak. Ayrıca, herhangi bir tespitte sistem alarmla operatörü uyaracak. Eleştirilen kulelere sahip çıkan Kıyı Emniyeti ve Gemi Kurtarma Genel Müdürü Hücum Tulgar da, sistemin 2003 nisanında devreye gireceğini söylüyor. 
     
     



 YAŞAM 















</TEXT>
</DOC>
