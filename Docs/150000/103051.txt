<DOC>
<DOCNO> 103051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy04.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ECEVİT Ayıracak vaktim yok 
</HEADLINE>
<TEXT>

     ANKARA Milliyet 

     Kemal Derviş ve Deniz Baykal arasında yürütülen solda ittifak görüşmeleri için Başbakan Bülent Ecevit, "Böyle şeylere ayıracak vaktimiz yok" derken, Derviş ise yapılan çalışmalara Ecevit’in de katkısının olacağı konusunda umutlu olduğunu söyledi. 
     NTV’nin sorularını yanıtlayan Ecevit, solda ittifak çalışmaları için ayıracak zamanı olmadığını ve böyle bir planları da bulunmadığını söyledi. Ecevit, "Önümüzde seçim için kısa bir süre var. Bu süreyi değerlendirirsek partiyi güçlendiririz. Herhangi bir görüşme için hazırlığımız yok" dedi. Ecevit, Derviş tarafından kendilerine herhangi bir randevu talebinin gelmediğini de sözlerine ekledi. 
     Derviş ise İstanbul’a hareketinden önce gazetecilere yaptığı açıklamada, Ecevit’in Türk solunun çok önemli bir öncüsü olduğunu vurgulayıp, yapılan çalışmaya Ecevit’in de katkısı olacağı konusunda umutlu olduğunu kaydetti. 
     



 SİYASET 






















</TEXT>
</DOC>
