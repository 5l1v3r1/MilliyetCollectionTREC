<DOC>
<DOCNO> 118867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/soneko31.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt fiyatlarında indirim... 
</HEADLINE>
<TEXT>

     Akaryakıt ürünlerinden benzin çeşitleri ile sanayide kullanılan fueloil fiyatlarında, yarından geçerli olmak üzere değişik oranlarda indirime gidildi. 
     Hazine kaynaklarından edinilen bilgiye göre, kurşunsuz benzinde yüzde 3.23, süper benzinde yüzde 3.10, normal benzinde yüzde 3.24, sanayide kullanılan fueloil fiyatlarında ise yüzde 7.96 oranında indirim yapıldı. 
     Buna göre, İstanbul'da akaryakıt fiyatları litre başına, kurşunsuz benzin 1 milyon 641 bin liradan 1 milyon 588 bin liraya, süper benzin 1 milyon 644 bin liradan 1 milyon 593 bin liraya, normal benzin 1 milyon 574 bin liradan 1 milyon 523 bin liraya, sanayide kullanılan fueloil kilogram başına 427 bin liradan 393 bin liraya düşürüldü. 
     Fiyatlardaki yeni düzenlemenin, uluslararası petrol piyasalarındaki fiyatlarda ve dolar kurunda yaşanan gelişmelerden kaynaklandığı belirtildi. 
     





</TEXT>
</DOC>
