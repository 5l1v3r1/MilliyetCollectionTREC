<DOC>
<DOCNO> 110236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/siyaset/siy08.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarıcı lazım değil’ 
</HEADLINE>
<TEXT>

     GÖKHAN KOYGUN Edirne DHA 

     ANAP Genel Başkanı Mesut Yılmaz, Türkiye’nin "sahte kurtarıcılara ve hayal tacirlerine" ihtiyacı olmadığını söyledi. Trakya’daki 23 oda ve borsanın ortaklaşa yaptığı İpsala Gümrük Tesisleri’nin açılışında konuşan Yılmaz, ülke gündeminin kısır seçim erteletme tartışmasına kilitlendiğini belirtti. "Bu şartlarda gidilecek bir seçim, ülkenin hangi derdine derman olacak" sorusunu hiç kimsenin sormadığını ifade eden Mesut Yılmaz, "Çünkü asıl gıdaları Türkiye’deki çarpıklıklar olan çevreler, bu düzenin değişmesini istememektedir" diye konuştu. 
     
     İradeye ipotek koymayın 
     Türkiye’nin kurtuluşu için gereken tek şeyin milletin iradesinin önüne set çekilmemesi olduğunu vurgulayan Yılmaz sözlerini şöyle sürdürdü "Bunun için ne inanç sömürüsü, ne de milli hislerin istismarıyla insanların iradesine ipotek konulmamalıdır. İradesine konulan ipotekler yüzünden ülke, kendi iç gündemine sıkıştırılmış, fırsatlar kaçırılmıştır." 



 SİYASET 


















</TEXT>
</DOC>
