<DOC>
<DOCNO> 133403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sondun16.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da Arap radyo spikeri tutuklandı... 
</HEADLINE>
<TEXT>

     Brüksel'de yayın yapan bir Arap radyosunun spikerinin tutuklandığı açıklandı. 
     Brüksel Savcılığı, Ali M. isimli gazetecinin 10 gün önce tutuklandığını, ancak soruşturma nedeniyle bunun basından gizlendiğini belirterek, ayrıntılı açıklama yapmayı reddetti. 
     Savcı Bernard Michel, söz konusu gazetecinin, radyo yayınları sırasında, aşırı dinci Araplara karşı operasyonlara katılan Arap asıllı polis görevlilerini ve ailelerini tehdit ettiğini bildirdi. 
     Arap gazetecinin, radyo yayınları sırasında ''imansızlara'' karşı fetvalar verdiği belirtiliyor. 
     ''Selam'' isimli Arap radyosunun yetkilileri, konuya ilişkin açıklama yapmadılar ve avukatlarıyla görüştüklerini belirtmekle yetindiler. 
     Gazetecinin tutukluluk halinin devam edeceği bildirildi. 
     





</TEXT>
</DOC>
