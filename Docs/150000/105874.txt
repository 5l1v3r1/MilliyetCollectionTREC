<DOC>
<DOCNO> 105874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun06.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un 11 Eylül'ünü yansıtan fotoğraflar yayınlandı... 
</HEADLINE>
<TEXT>

     ABD Başkanı Bush'un 11 Eylül olaylarını öğrendiği andan hemen sonra yaşananları gösteren fotoğraflar yayınlandı. Bush olanları anlamaya çalışırken, düşünceli de... 
     Dünya Ticaret Merkezi'ne yapılan o korkunç saldırıların bir kaç dakika sonrasında yaşananlar kameralar aracılığıyla ekranlarımıza yansımıştı. Ancak o dakikalarda kilit adam Bush'un neler yaptığını öğrenme olanağı olmamıştı. Ta ki bugüne kadar. Bush'un saldırıların hemen sonrasında, bulunduğu yerde kurulan acil durum üssünde olanları yansıtan fotoğraflar bugün basına yansıdı. 
     
     Merkez üs bir okul 

     ABD Başkanı George W. Bush, 11 Eylül günü Florida'nın Sarasota kentindeki bir okulda, sınıfların birinde konuşma yapıyordu. Beyaz Saray Genel Sekreteri Andrew Card telaşlı bir şekilde kulağına birşeyler fısıldadı ve Bush, yüzyılın felaketini izlemeye başladı. 
     Beraberindeki yönetici ordusuyla, okulda bir üs kuran Başkan Bush, gelişmeleri saniye saniye buradan izledi, tüm kararlar bu okuldan alındı. Bu felaketler zinciri yaşanırken, Bush'un yanında Beyaz Saray İletişim Direktörü Dan Barlett, Beyaz Saray Kriz Odası Ulusal Güvenlik Konseyi Direktörü Deborah Loewer ve Baş Danışmanı Karl Rove da bulunuyordu. 
     Başkan Bush, olayı kavradıktan sonra ekranlar karşısına geçti ve halkına olup biteni açıkladı. Bush, terör saldırısıyla karşı karşıya olduklarını duyurarak, tüm vatandaşlarını bir dakikalık saygı duruşuna çağırdı. 
     Fotoğraflar için tıklayın... 
     





</TEXT>
</DOC>
