<DOC>
<DOCNO> 129799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Beschastnykh ile sözleşme imzaladı... 
</HEADLINE>
<TEXT>

     Fenerbahçe, Rus futbolcu Vladimir Beschastnykh ile resmi sözleşme imzaladı. 
     Vladimir Beschastnykh, Fenerbahçe Burnu'ndaki kulüp binasında yöneticiler Vedat Olcay ve Murat Aşık'ın da hazır bulunduğu törende, kendisini 2.5 yıllığına sarı-lacivertli renklere bağlayan sözleşmeyi imzaladı. 
     Fenerbahçe'ye transfer olmaktan dolayı büyük mutluluk duyduğunu belirten Rus futbolcu, kendisine gösterilen ilgiden memnun kaldığını da söyledi. 
     Sarı-lacivertli takımın büyük hedefleri olduğunu bildiğini kaydeden Beschastnykh, ''Herşeyden önce İstanbul beni büyüledi. Yeni takımımın yöneticileri de bana çok yakın ilgi gösterdi. Bu ilgiden duygulandım. Fenerbahçe Kulübü'nün çok büyük hedefler içinde olması ayrıca hoşuma gitti. Ben de varımı yoğumu ortaya koyarak bu hedeflerin gerçekleştirilmesi için çaba sarfedeceğim'' diye konuştu. 
     Fenerbahçe'nin yeni transferinin, öğle saatlerinde uçakla Antalya'ya giderek kampa katılacağı açıklandı. 
     





</TEXT>
</DOC>
