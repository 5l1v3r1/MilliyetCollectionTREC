<DOC>
<DOCNO> 112126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/guncel/gunz1.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Milli Gazete’ye kapatma yazar Eygi’ye ağır hapis 
     BERİL ÖZCAN İstanbul 

     Mehmet Şevket Eygi, Milli Gazete’de 15 Kasım 2000 tarihinde yayımlanan "Din düşmanlığı terörü" başlıklı yazısında, "halkı din ve mezhep farklılığı gözeterek kin ve düşmanlığa açıkça tahrik ettiği" iddiasıyla 1 yıl 8 ay ağır hapis cezasına çarptırıldı. Gazetenin de üç gün süreyle kapatılmasına karar verildi. İstanbul 6 No’lu DGM’deki duruşmaya Milli Gazete Sorumlu Yazı İşleri Müdürü Selami Çalışkan gelmedi. Duruşma sonrası Eygi, "Takdir mahkemenin, cezamı çekeceğim. Ama önce Yargıtay’a gideceğim" diye konuştu. 
     
     Otomobil kaldırıma çıktı, iki can aldı 
     İSTANBUL Milliyet 

     Avcılar’da üniversite öğrencisi Özgür Köse, kullandığı 34 BE 9460 plakalı otomobille E-5 Karayolu Haramidere mevkiinde aşırı hız yapınca direksiyon hakimiyetini kaybetti. Kaldırıma çıkan otomobil, Birsen Narteni 55 ve Birsen Yüksel’e 59 çarptı. Yüksel olay yerinde yaşamını yitirirken, Narteni kaldırıldığı Özel Avcılar Hospital’da öldü. Kazadan yara almadan kurtulan Köse gözaltına alındı. 
     
     Önce çarptılar, sonra çantayı kapıp kaçtılar 
     DİNÇER ŞEREF İstanbul 

     Etiler Nispetiye Caddesi Yanarsu Sokak’ta oturan Nazan Öz, kocası Veysel Öz’le birlikte işlettiği kuaför dükk nına gitmek üzere dün saat 11.30 sıralarında evinden çıktı. Elindeki eşyaları koymak üzere otomobilinin kapısını açtığında, arkadan gelen bir Opel Astra aracına çarptı. Öz, otomobilindeki hasara bakmak isterken, diğer araçtan inen iki kişi kolundaki çantayı almak için saldırdı. Direnince kafasına vurulan sert bir cisimle yaralanan Öz’ün çantasında 600 milyon lira ve 500 dolar olduğu öğrenildi. Kapkaççıların kullandığı otomobil de çalıntı çıktı. 
     
     Lufthansa’yla uçmakartık 149 dolar 
     Alman Lufthansa Havayolları yeni fiyat tarifeleriyle Türkiye’den Almanya’ya en ucuz tarifeli sefer sunan havayolu konumuna geldi. Lufthansa’nın yeni fiyat uygulamasıyla, 27 Ekim 2002’den itibaren Almanya’ya uçacak yolcular gidiş-dönüş sadece 149 dolardan başlayan ücretler ödeyecek. Sınırlı olarak sunulan bu fiyatlar Ankara, İstanbul ve İzmir’den Frankfurt ve Mühih kentlerine ulaşım olanağı sağlıyor. 
     



 GÜNCEL 


















</TEXT>
</DOC>
