<DOC>
<DOCNO> 133995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/siyaset/siy03.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset böyle eleştiri görmedi 
</HEADLINE>
<TEXT>

Erdoğan’ın politikasını Bekri Mustafa imam olmuş’ ifadesiyle eleştiren Baykal’ın sözünü ettiği Bekri Mustafa, 4. Murat döneminde yaşadığı söylenen bir şarapçı 
     SERHAT OĞUZ İstanbul 

     CHP Genel Başkanı Deniz Baykal, önceki gün grup toplantısında, AKP lideri Recep Tayyip Erdoğan’ın Davos gezisi ve Kıbrıs politikasıyla ilgili açıklamalarını eleştirirken, "Bekri Mustafa imam olmuş, durum bu" ifadesini kullandı. Baykal’ın sözünü ettiği Bekri Mustafa, 1600’lü yıllarda 4. Murat döneminde yaşadığı söylenen, şarap düşkünü bir akşamcı. O dönemde, şarap içenler "bekri" sıfatıyla anılıyordu. Bekri Mustafa’nın gerçekten yaşayıp yaşamadığı ise kesin olarak bilinmiyor. Sabah akşam içki içen Bekri Mustafa, Baykal sayesinde siyasi söyleme de girmiş oldu. Baykal’ın Bekri Mustafa’yı Erdoğan’a benzetmesi ise şu fıkraya dayanıyor 
     "Bekri Mustafa, akşamcı olduğu, namazla niyazla alakasının bulunmadığı bilinmesine rağmen Sultanahmet Camii’ne imam yapılır. Bir cenaze namazında bir ara tabuta yaklaşarak gizlice bir şey söyler, sonradan bir meraklı ne söylediğini sorunca şu cevabı verir Ahirete gittiğinde sana, dünyada ne var ne yok diye sorarlarsa onlara Bekri Mustafa Sultanahmet Camii’ne imam oldu dersin, gerisini onlar anlar." 
     Çetin Altan da şu fıkrayla, günümüz siyasetçilerini Bekri Mustafa’ya benzetiyor 
     "Dama çıkan biri, çatıda mahsur kalır. Oradan geçen Bekri Mustafa, Hemen bir ip getirin bana’ der. İpi çatıya atan ve adama ipi beline sıkıca bağlamasını söyleyen Bekri Mustafa ipi çekince, adamcağız yere düşer ve ölür. Bekri Mustafa cesedin başında söylenir Allah Allah. Geçende de iple böyle birini kurtardılardı. Ama kuyudan mı çıkardılardı, damdan mı indirdilerdi orasını tam hatırlamıyorum." 
     



 SİYASET 















</TEXT>
</DOC>
