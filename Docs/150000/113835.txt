<DOC>
<DOCNO> 113835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo14.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri sayım başladı 
</HEADLINE>
<TEXT>

     2008 Avrupa Futbol Şampiyonası’na ev sahipliği için ortak adaylardan Türkiye’nin ardından, Yunanistan da UEFA’nın teknik kontrolünde sınıfı geçti. Türkiye’de İzmir, Antalya ve İstanbul’daki tesisleri inceledikten sonra Yunanistan’a geçen UEFA Tetkik Heyeti, Patras, Girit, Atina ve Selanik’i gezdi. 7 adaylık için 14 ülkede 56 şehir gezen heyet, tetkiklerini tamamlamış oldu. Euro 2008’e kimin ev sahipliği yapacağı, 13 Aralık’ta belli olacak. 
     
     Medyaya özel brifing 
     FENERBAHÇE Başkanı Aziz Yıldırım’ın çağrısı üzerine Türkiye Spor Yazarları Derneği, yarın Genel Merkez Binası’nda spor müdürleri ile bir toplantı düzenleyecek. Aydın Doğan Konferans Merkezi’nde 16.00’da yapılacak olan toplantıda Yıldırım’ın, UEFA Kupası’nda oynayacakları Panathinaikos karşılaşmasıyla ilgili bilgilendirme yapacağı öğrenildi. 
     TÜRKİYE ile Yunanistan’ın ortak aday olduğu 2008 Avrupa Şampiyonası organizasyonunun yanı sıra, iki ülke arasındaki ilişkilerin sıcaklığı koruması için Yıldırım’ın medyadan yardım isteyeceği bildirildi. Dostluk ortamının sağlanması ve iki takım taraftarlarının maçları gerilimsiz izlemesi için spor sayfalarının yöneticilerine bilgi akışı sağlanacak. 
     



 SPOR 


































</TEXT>
</DOC>
