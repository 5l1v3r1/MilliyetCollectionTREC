<DOC>
<DOCNO> 147053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuncay oynadığı futbolla İngilizleri büyüledi 
</HEADLINE>
<TEXT>

     Ümit Milli Takım Teknik Direktörü Raşit Çetiner, 1-1 sona eren İngiltere maçı sonrasında, ''Galip gelemediğimiz için üzülmemek elde değil'' dedi. 
     Karşılaşma sonrası düzenlenen basın toplantısında, İngiltere ile çok önemli bir maça çıktıklarını ve fevkalede iyi bir mücadele sergilediklerini belirten Çetiner, ''Genelde oyununun kontrolünü elimizde tutuk. Talihsiz bir gol yedik. İngiltere'yi oynatmamak düşüncesiyle ayağa pas yaparak, topu kendimizde tutmak istedik. Bu gruptan çıkan takım, Avrupa'da ya final oynar, ya da ilk dörde girer'' diye konuştu. 
     Çetiner, ortaya koyduğu futbol ve attığı golle sahada adeta yıldızlaşan Tuncay için de şunları söyledi 
     ''Tuncay'a serbestlik tanıyoruz. O da lider olduğunu bildiği için yeteneklerini sergileyebiliyor. Kısa zamanda kendi takımında da aynı görüntüyü verir. Biz, takım olarak fiziki anlamda çok iyi mücadele ettik, hepsini kutluyorum.'' 
     
     PLATT ''GURUR DUYDUM'' 

     İngiltere Ümit Milli Takımı Menajeri David Platt da karşılaşma sonrası yaptığı açıklamada, ''Futbolcularımla bu akşam gurur duydum'' dedi. 
     1-0 geriye düştükten sonra, Türkiye ile berabere kalmanın büyük başarı olduğuna dikkati çeken Platt, ''Bu akşam grubun en güçlü takımıyla oynadık. Türkiye çok pozitif ve mükemmel bir takım. Çok hareketli bir takım'' diye konuştu. 
     Platt, Türk Milli Takımı'ndan Tuncay'ı çok beğendiğini sözlerine ekledi. 

     
</TEXT>
</DOC>
