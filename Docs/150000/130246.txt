<DOC>
<DOCNO> 130246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur23.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Suudi Arabistan'da... 
</HEADLINE>
<TEXT>

     Başbakan Abdullah Gül, Irak sorununun barışçı yollardan çözümü konusunda ''Aktif barış diplomasisi'' olarak nitelendirdiği ve bazı Ortadoğu ülkelerini kapsayan gezi programı çerçevesinde Suudi Arabistan'a geldi. 
     Başbakan Gül ve beraberindekileri taşıyan özel uçak ''ATA'', yerel saatle 15.40'ta Riyad Askeri Havaalanı'na indi. 
     Gül'ü burada, Suudi Arabistan Veliaht Prensi Abdulllah Bin Abdülaziz Al Saud askeri törenle karşıladı. Türkiye'nin Riyad Büyükelçisi Osman Durak'ın da hazır bulunduğu karşılamada, her iki ülkenin milli marşları çalındı. 
     Karşılamada, Riyad Valisi Altes Prens Salman Bin Abdülaziz Al Saud, Riyad Belediye Başkanı Prens Doktor Abdülaziz Bin Muhammed Bin Ayyaf Al Migren ve Ticaret Bakanı Osama Faqıh hazır bulundu. 
     Başbakan Gül ile birlikte Suudi Arabistan'a, Dışişleri Bakanlığı Müsteşarı Uğur Ziyal, Ortadoğu Genel Müdür Yardımcısı Şafak Göktürk, Başbakan Gül'ün Dışişleri Başdanışmanları Ahmet Davutoğlu ve Gürcan Türkoğlu da geldi. 
     Abdullah Gül, Riyad Askeri Havaalanı'ndan Suudi Arabistan Veliaht Prensi Al Saud tarafından onuruna verilecek öğle yemeğine katılmak üzere Veliaht Prens Al Saud'un sarayına hereket etti. 
     





</TEXT>
</DOC>
