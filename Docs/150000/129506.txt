<DOC>
<DOCNO> 129506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko10.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın petrol deposu Ortadoğu... 
</HEADLINE>
<TEXT>

     Yıllardır çatışma ve gerginliklerle anılan Ortadoğu, dünyanın petrol deposu konumunda bulunuyor. 
     Belirlenmiş 143 milyar tonluk dünya petrol rezervinin yüzde 65.3'ünü kapsayan 93.4 milyar tonluk bölümü, Ortadoğu ülkelerinde yer alıyor. 
     Olası bir ABD operasyonun hedefi Irak ise 36 milyar tonluk rezerve sahip Suudi Arabistan'ın ardından, 15.2 milyar tonla dünyanın ikinci büyük rezervini kontrolü altında tutuyor. 
     Irak'ın sahip olduğu petrol, bilinen rezervlerin yüzde 10.7'sini oluşturuyor. 
     BP tarafından 2001 yılı sonu itibariyle hazırlanan istatistiklere göre, dünyanın belirlenmiş en büyük petrol rezervine sahip ilk 5 ülkesi de Ortadoğu'da bulunuyor. 
     Suudi Arabistan 36 milyar tonluk rezerv ile birinci, Irak 15.2 milyar tonluk rezerv ve toplam rezerv içindeki yüzde 9.2'lik pay ile ikinci, Kuveyt ise 13.3 milyar tonluk rezerv ile üçüncü sırayı alıyor. 
     Dünyanın bilinen petrol rezervleri dikkate alındığında ilk 10'daki diğer ülkeler ve petrol rezervleri şöyle 
     ''Birleşik Arap Emirlikleri 13.0 milyar ton, İran 12.3 milyar ton, Venezuela 11.2 milyar ton, Rusya 6.7 milyar ton, Libya 3.8 milyar ton, Meksika 3.8 milyar ton, ABD 3.7 milyar ton.'' 
     
     AVRUPA PETROL FAKİRİ 
     Avrupa'nın bilinen 2.5 milyar tonluk rezervi ise genel toplamın sadece yüzde 1.8'ini kapsıyor. Güney ve Orta Amerika ülkelerinin 13.7 milyar tonluk, Bağımsız Devletler Topluluğu ülkelerinin 9 milyar tonluk rezervi var. 
     Afrika'daki toplam rezerv 10.2 milyar tonu bulurken, Asya Pasifik ülkelerindeki rezerv toplamı da 5.9 milyar ton düzeyinde belirlendi. 
     





</TEXT>
</DOC>
