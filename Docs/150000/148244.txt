<DOC>
<DOCNO> 148244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/spor/spo00.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
NEREYE BÖYLE 
Yolun sonu yaklaştıkça itidalimizi yitirmeye başladık yine. Bu gidişe "Dur" demezsek samimi, tarafsız ve dürüstçe son pişmanlık fayda etmeyecek, kaybolacağız hep birlikte 
     TAMER BAĞLAN 

     Ligin sonu yaklaştıkça hem zirvede hem yamaçta, heyecan, azim ve sinir katsayıları artıyor doğal olarak. Başkanı, yöneticisi, taraftarı, sporcusu, hakemi işin içinde kim varsa artık hepsi daha stresli. İş bu nedenlerle gösterildi 7 kırmızı kart bu hafta. Oyun ve pozisyon gereği olanlara sözümüz yok ancak, sporculuğunu şaşırıp kart görenlere ya da şu hayat memat haftalarında hatalı kart gösterenlere şaşırmamak, kızmamak imkansız. Hasan Şaş’ın, Evren’in takımlarını eksik bırakan gereksiz sinir gösterileri, hangi akla hizmetle değerlendirilmeli Ya, Ali Tandoğan’ın ettiği. Hani, İbrahim üzülmezdi Vicdan ve insaf meselesi bir tarafa mutlaka tazmin edilmeli takımı şampiyonluğa koşan profesyonel İbrahim’in maç başı gelirleri, galibiyet primleri... 
     Peki, hakem hatalarıyla saha dışına itilenlerin ne olacak halleri Fatih Akyel, Göztepeli Mehmet gibileri nasıl geri alacak haksız yere kaybettiklerini 
     Aslında bir formül bulup, gelecek sezonlarda yönetici, hakem, teknik adam, futbolcu ve taraftar suçları da yalnızca vicdanlarda sorgulanmakla kalmayıp, sağlam cezalar verilmeli. Disiplin Kurulu’nun göstermelik, çoğu zaman eyyam dolu cezalarıyla yetinilmemeli... 
     Örneğin "Eskiden hakemleri Allah’a havale ederdik, artık taraftara havale ediyoruz" diyen Fenerbahçe yöneticisi Murat Özaydınlı... Yanlış oyuncu atmak, bunu telafi için diğer takımı da bir kişi eksik bırakmaktan sabıkalı, bu hafta iki ağır penaltı kararı veren ve hatalı bir kırmızı kart gösteren Selçuk Dereli... Görevini yapmaya çalışan medya mensuplarına, hakemlere yıllardır bir çok kez sportmenlik dışı tavırlar koyan, bu hafta maç sonrası Ünsal Çimen’i neredeyse dövmeye niyetlenip, beş dakika sonra Diyarbakır’da görevini yaparken yediği küfürlerden şikayetçi olan Fatih Terim... 36 sezondur 1. Lig’de yer alan ve hiç küme düşmeyen takımlarına en çok sahip çıkmaları gereken bir zamanda, sürekli kendi takımları aleyhine tezahüratlar yapan Bursaspor taraftarları... 
     Ne varsa, futbolun spor ve gösteri olduğunun idrakındaki bir futbolseverin canını sıkan, kafasını bozan bir an önce bu arenadan uzaklaştırılmalı. Bir daha şekillenmemek üzere haritadan silinmeli. Bir çare bulunmalı hem de çok acele, yalnış yoldan geri dönülmeli... 
     Tamam Türkiye’nin gelmiş geçmiş en iyi savunmacılardan Bülent Korkmaz, milli takım kaptanlığıyla çelişecek saha içi, sportmenlik dışı aykırılıklarıyla da gündemde çoğu zaman. Hal böyle diye, Bülent’e attığı dirseği "70 milyon sevinmiştir" çiğliğiyle savunan Saffet Akyüz, hakem ya da gözlemci raporunda bu sözleri yok diye ceza görmemeli mi 
     
     HAFTANIN 11'İ 
     Zafer A.Gücü 
     Timur Adana 
     Zago Beşiktaş 
     Ümit G.Birliği 
     Serkan G.Birliği 
     Güven İst.Spor 
     Volkan G.Saray 
     Fatih Altay 
     Celil Samsun 
     Sergen Beşiktaş 
     Effa Altay 
     
     HAFTANIN TAKIMI 
     ANKARAGÜCÜ İkinci yarıya sıkıntılı başlayan ancak çabuk toparlanan Başkent ekibi, Bursa deplasmanında ortaya koyduğu futbolla gözdoldurdu. Kümede kalma mücadelesi veren rakibini net bir skorla devirdi, ligdeki tırmanışını devam ettirdi. 
     
     HAFTANIN TEKNİK DİREKTÖRÜ 
     Tevfik LAV Ankaragücü’nü sezon ortasında devraldı, bir süre bocaladı. Ancak kendisine güvenenleri mahcup etmedi, büyük uğraşlar sonucu takıma hayat verdi. Bursa önündeki taktiği, yerindeki değişiklikleri galibiyeti getirdi. 
     
     HAFTANIN FUTBOLCUSU 
     SERGEN Uzun süren suskunluk dönemini Denizlispor önünde noktaladı. Sazı yine eline aldı, takımını tek başına üç puana taşıdı. Oyunda kaldığı bir saat boyunca futbolun bütün güzelliklerini sahaya yansıttı. Gol attı, şov yaptı, tribünleri ayağa kaldırdı, alkışların en kuvvetlisini topladı. 
     
     HAFTANIN HAKEMİ 
     Ali AYDIN Hakem hatalarının üst seviyeye çıktığı 25. haftanın göze batan tek ismiydi. Beşiktaş - Denizli maçını başarıyla yönetti. Kondisyonu mükemmeldi, her pozisyonu yakından izledi, kartlarını yerinde gösterdi. 
     
GOL KRALLIĞI Futbolcu Takım Maç Gol Okan Bursaspor 26 15 Fatih Trabzonspor 24 14 Augustine Ankaragücü 25 13 Ümit Karan Galatasaray 21 12 Necati Adanaspor 25 12      
     
ASİST KRALLIĞI Futbolcu Takım Maç Gol Pası Timuçin Malatyaspor 20 10 Gökdeniz Trabzonspor 23 10 Ortega Fenerbahçe 14 8 Duro Malatyaspor 18 8      
     
     KART CEZALILAR 
     Kırmızı kartlar Ali Tandoğan Denizlispor , Evren Diyarbakır , Ze Roberto Elazığ , Fatih Fenerbahçe , Hasan Galatasaray , Mehmet Önür Göztepe , Osman Samsunspor 
     Sarı İbrahim, Serkan Adana , Çağdaş, Fatih Altay , İlhan Mansız Beşiktaş , Ömer Bursa , Serdal, Bülent Denizlispor , Şenol, Ömer, Saffet Diyarbakır , Bülent Elazığ , Ümit, Mirkoviç, Johnson, Ceyhun Fenerbahçe , Romachenko, Alper, İlhan Gaziantep , Thomas, Filip Gençlerbirliği , Bülent, Cem Göztepe , Mehmet, Zdravkov İstanbulspor , Ahmet Şahin, Faruk, Ahmet Arslaner Kocaeli , Tolga, Sertan, Fazlı Malatyaspor , Shorunmu Samsun , Hüseyin, Erdinç Trabzon 
     


SPOR 


























</TEXT>
</DOC>
