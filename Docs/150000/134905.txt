<DOC>
<DOCNO> 134905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/ekonomi/eko03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doblo, Çin yoluna çıkıyor 
</HEADLINE>
<TEXT>

Tofaş CEO’su Bene, Fiat’ın anlaşmayı imzalaması halinde bu yaz ihracata başlayacakları Çin pazarından önemli pay almayı hedeflediklerini belirtti 
     EKONOMİ SERVİSİ 

     Tofaş CEO’su Antonio Bene, Fiat’ın Çin ile anlaşma imzalaması halinde Tofaş’ın bu yazdan itibaren Çin’e ihracat yapacağını söyledi. Bene, Çinliler’in Tofaş fabrikasını gezdiklerini ve üretim kalitesini beğendiklerini dile getirdi. Bene "Çin pazarı dünya otomotiv sektörünün parlayan yıldızı, dolayısıyla gelişen tek pazar. Bu yıl 1 milyon 500 bin araç satışı öngörülen Çin pazarında önemli bir pay elde etmeyi amaçlıyoruz" dedi. 
     2003’te Doblo ile birlikte Albea’nın da ihracatta lokomotif olmayı sürdüreceğini belirten Bene, 1 milyar euroluk ihracat hedeflediklerini söyledi. Tofaş 2002’de 711 milyon dolarlık ihracat yapmıştı. 
     İhtiyaçlar doğrultusunda Doblo’nun türevlerini üreteceklerini belirten Bene "PTT’nin ve Almanya’da bir posta şirketinin böyle bir araca ihtiyacı var. Şubat ayı içerisinde buralara özel Doblo’yu lanse edeceğiz" dedi. 
     



 EKONOMİ 

















</TEXT>
</DOC>
