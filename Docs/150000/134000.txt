<DOC>
<DOCNO> 134000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/siyaset/siy99.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

De Soto Denktaş masaya otursun      ABDULLAH KARAKUŞ Ankara 

     Birleşmiş Milletler BM Genel Sekreteri Kofi Annan’ın Kıbrıs Özel Temsilcisi Alvaro de Soto, KKTC Cumhurbaşkanı Rauf Denktaş’ı AKP Genel Başkanı Recep Tayyip Erdoğan’a şik yet etti. De Soto, Güney Kıbrıs’ta Klerides’in seçimi kaybetmesi halinde müzakere tehlikesi yaşanabileceğinden, 28 Şubat’a kadar sorunun çözülmesini istedi. De Soto, Denktaş’a müzakerelere oturması için müdahale edilmesini istedi. 
     
Denktaş 1 Mart’ta felaket olmayacak      KKTC Cumhurbaşkanı Rauf Denktaş, BM Genel Sekreteri Kofi Annan’ın sunduğu plana 28 Şubat’ta imza atılmazsa, 1 Mart’ta felaket olmayacağını ve Kıbrıs Türkünün alternatifsiz kalmadığını söyledi. Denktaş, "Türkiye ile birlikte yapılmakta olan hazırlıklar neticesinde, eğer bir anlaşma olmazsa, KKTC’nin daha iyi, daha güzele gitmesi için gerekenlerin yapılacağını hepimiz göreceğiz" dedi. 
     
Kıbrıs’ta şarbonlu mektup paniği      DIŞ HABERLER SERVİSİ 

     Birleşmiş Milletler Genel Sekreteri Kofi Annan’ın Kıbrıs Özel Temsilcisi Alvaro de Soto’nun Kıbrıs’taki ofisine dün içinde beyaz toz bulunan bir mektup gönderildi. Tozun şarbon bakterisi olabileceği ihtimali üzerine, BM barış gücü askerleri bölgeyi karantinaya aldı. BM Sözcüsü Brian Kelly, AFP’ye yaptığı açıklamada Rum Kesimi’nden gelen uzmanların mektubu incelemeye aldığını ve şüpheli tozun "tehlikeli olduğunun sanılmadığını" söyledi. 
     



 SİYASET 















</TEXT>
</DOC>
