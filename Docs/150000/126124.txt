<DOC>
<DOCNO> 126124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/gun90.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

Bush’un köpeği...      Beyaz Saray’da ikamet edenlerin davranışlarına akıl sır erdirmek zor. Şimdi bunlar, George Bush’un köpeği Barney’in göz hizasından çekim yapan bir kamerayla Beyaz Saray’ı ve Barney’i görüntülemişler. Sonra bu görüntüleri montajlayıp Beyaz Saray’ın internet sitesinden yayına vermişler. Bir taraftan dünyanın diğer ucundaki Saddam’la uğraşırken diğer taraftan da Bush’un minik yaramazı "Barney’i" idare etmek epey yorucu olmalı... Daha ilk günden 24 milyon meraklı içeride neler döndüğünü merak etmiş ve "www.whitehouse.gov holiday" adresini tıklamış. Gerçi Beyaz Saray’ın neden "Bizi tıklayın " arayışlarına girdiğini pek anlayamadık ama "Bu tip reyting arayışlarında Clinton çok sağlam adamdı be..." diye düşünmeden de edemedik. Şimdi Clinton olsaydı Beyaz Saray’da, koy onun göz hizasına kamerayı bak ne oluyor Değil 24 milyon, tüm Amerika Beyaz Saray’a kilitlenmezse, biz de bu işten anlamıyoruz. Monica Lewinsky ve Demi Moore gibi canlıların ofisteki enteresan görüntüleri, Bush’un köpeği Barney’in maceralarından daha heyecanlı olsa gerek .. 
     
Elektrik tabana yayıldıYıllardır kullanılan elektrikli yorgandan sonra, Manisalı elektrikçi Aşkın Nehir, "elektrikli kilim" yapmış. "Niye zahmet etmiş " demeyin. Villalardaki yerden ısıtma sistemini, tabana yaymış kendisi. Artık "Bizim ev yerden ısıtmalı" demek için yüz milyarlara ihtiyacımız kalmadı. Bu arada genelde bir aletten 2-3 yarar sağlamazsa rahat etmeyen bir millet olduğumuz için, diyoruz ki Ey halkımız... "Nasılsa para veriyoruz" diye bu kilimin üzerinde çay demleyerek ve ayağınızla demliği devirerek bilumum yanıklara mahal vermeyin. "Bakayım yumurtayı haşlayacak mı bu " şeklinde bilimsel deneylere girip saatler sonra yumurta h l pişmediği için sinirlenip ortalığı dağıtmayın. Kilimin fişini bir şekilde araba aküsüne bağlayarak ormanda fantezi uğruna çeşitli derecelerden yanmayın. Lütfen bu sefer bir icadı gerçek amacı için kullanalım. Köşe yazısı      Dr. İSMET SALU ismetsalu2003 yahoo.com 

     Okurlarım diyor ki girişleri fazla uzatma, yazılarını sığdıramıyorsun. Hayır, haklılar da... Ama şunu bilmelerini istiyorum biz köşe yazarları girişleri etkili yazmadan konu üzerinde h kimiyet sağlamakta oldukça güçlük çeke... Işık sizinle olsun 
     



 GÜNCEL 
















</TEXT>
</DOC>
