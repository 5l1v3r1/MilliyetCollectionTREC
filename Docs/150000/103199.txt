<DOC>
<DOCNO> 103199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur01.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve bugün ittifak için kritik gün, kritik temaslar.. 
</HEADLINE>
<TEXT>

     Solda birlik arayışlarında bugün kritik bir gün. 
     Kemal Derviş'in bugün CHP Genel Başkanı Deniz Baykal ile buluşacağı biliniyor. Buluşmanın tam saati belli değil. Ancak sabah gelen bir haber günün önemini daha da arttırdı. 
     Kemal Derviş saat 15 00'de Başbakan Bülent Ecevit ile buluşacaktı. Buluşmanın saati daha sonra 16 00'ya alındı. 
     Buluşmada solda birlik ve ittifak konuları ele alınacak. 
     Derviş'in Deniz Baykal ile Ecevit görüşmesinden sonra akşam saatlerinde biraraya gelmesi ve toplantının geç saatlere kadar sürmesi bekleniyor. 
     Kemal Derviş dün gece de Eczacıbaşı Holding Yönetim Kurulu Başkanı Bülent Eczacıbaşı ile biraraya geldi. 
     Ankara'dan uçakla İstanbul'a gelen Derviş, Atatürk Havalimanı'nda gazetecilerin gündeme ilişkin sorularını yanıtsız bıraktı. Derviş, yarın sabah Ankara'ya döneceğini söyledi. 
     Derviş, daha sonra Bülent Eczacıbaşı'nın Yeniköy'deki evine gitti. 
     Kemal Derviş, Eczacıbaşı ile yaklaşık 5 saat süren bir görüşme yaptıktan sonra buradan ayrılarak, Tarabya Nurol Sitesi'ndeki evine geçti. 
     
</TEXT>
</DOC>
