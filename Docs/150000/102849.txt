<DOC>
<DOCNO> 102849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington özür diledi 
</HEADLINE>
<TEXT>

Brezilyalı futbolcu kaçırdığı gollerin kendisine hiç yakışmadığını söyledi 
     ZORLU geçen Ankaragücü maçında attığı golle takımına üç puanı getiren Washington, değerlendiremediği pozisyonlar için taraftarlardan özür diledi. Brezilyalı futbolcu, "O golleri atmalıydım. Ama benim için önemli olan Gol Krallığı değil, takımımın üç puan kazanmasıdır. Bunun da benim attığım tek golle kazanılmasından memnunum. Kötü oyunumdan dolayı taraftarımızdan özür diliyorum" dedi. 
     
Yıldırım’ın yüzü güldüFenerbahçe Başkanı, Ankaragücü karşısında takımın oyununu beğendi 
     FENERBAHÇE Başkanı Aziz Yıldırım, Ankaragücü maçındaki oyunu beğendiğini söyledi. Özellikle ilk yarıda çok etkili oynadıklarını belirten Yıldırım, "15 - 20 dakika içinde bir çok pozisyona girdik. Daha da iyi olacağız. Kadromuz iyi, tabii ki iyi futbol oynayacak. İnanıyorum ki, Feyenoord karşısında daha etkili bir oyun çıkaracaklar" dedi. 
     
Gaziantepspor maçı ertelendi      FUTBOL Federasyonu Gaziantepspor - Fenerbahçe maçını ileri bir tarihe erteledi. Sarı - Lacivertli kulübün Şampiyon Ligi ön elemesinde Feyenoord ile yapacağı maçı gerekçe göstererek ilettiği erteleme isteği, federasyon tarafından onaylandı. Maçın hangi tarihte oynanacağı yönetim kurulu tarafından önümüzdeki günlerde belirlenecek. Milli oyuncularından yoksun olan Sarı - Lacivertliler ise perşembe günü Kartal Stadı’nda Kartalspor ile saat 18.00’de bir hazırlık maçı yapacaklar. 
     
Namık Sevik’i yarın anıyoruz      TÜRK spor basınının duayeni ve Milliyet Spor Servisi’nin unutulmaz müdürü Namık Sevik’i, ölümünün 16. yıldönümünde yarın anacağız. Gazetelere spor sayfası kavramını getiren ilk yönetici olan Sevik için, Ümraniye Çakaldağı Kabristanı’nda saat 11.00’de anma töreni düzenlenecek. Sevenleri ve öğrencileri Sevik için bir araya gelip, büyük ustaya karşı görevlerini yapacaklar. 
     
Basketbol zirvesi      FENERBAHÇE Başkanı Aziz Yıldırım ile Galatasaray Başkanı Özhan Canaydın, cuma günü basketbol ligine katılma konusundaki son kararı vermek üzere bir araya geliyor. 
     
12 eksik      MİLLİ maçlar nedeniyle 10 milli oyuncudan yoksun bir şekilde idman yapan Fenerbahçe’de Ortega ile Steviç de izin alarak idmana çıkmadı. Teknik Direktör Lorant Cem Karaca ile saha ortasında bir görüşme yaparak, moral aşıladı. 
     
Dinçer ikna etti      MİLLİ takımına gitmek istemeyen Revivo’yu, Menajer Kemal Dinçer ikna etti. İsrail Federasyonu’nun ricası üzerine yıldız futbolcuyla görüşen Dinçer, "Git ki, bundan sonraki maçlarda rahat izin alabilelim" dedi. 
     



 SPOR 
























</TEXT>
</DOC>
