<DOC>
<DOCNO> 149338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun44.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus basını Irak Savaşı bir oyun... 
</HEADLINE>
<TEXT>

     Rus basını, Irak savaşında gelinen noktayı sorgulayarak, ''bütün dünyaya takdim edilen savaşın daha ziyade bir oyuna benzediği'' yorumunu yaptı. 
     ''Nezavisimaya'' gazetesinde ''Irak, koalisyon askerlerinin işini kolaylaştırmak için elinden geleni yaptı'' başlıklı haber-yorumda, birçok ''neden'' sorusu yöneltildi. 
     Haber-yorumda, savaşın 21. gününde başkent Bağdat'ın tamamen düştüğü ve ülkenin bir kaos içinde olduğu belirtilerek, ''Neden şiddetli savaş olmadı , Neden teslim olan Iraklıların sayısı sadece birkaç bin kişi , Saddam'ın binlerce tank ve zırhlı araçlarına ne oldu '' soruları yöneltildi. 
     Irak'ın çok sayıdaki savaş uçaklarına ne olduğunu sorgulayan gazete, ''Saddam, Pentagon'u kimyasal silah kullanmakla tehdit etmesine karşın neden bu silahları kullanma çabası içine bile girmedi , Neden Bağdat savunulmak yerine fiiliyatta düşmana teslim oldu İstihkam bakımından şehir savunma için hazır değildi. Amerikan tanklarının yolunda hiçbir engel kurulmadı. Hiçbir köprü bombalanmadı. Neden '' şeklinde son gelişmeleri sorguladı. 
     Yazıda, bütün bu ''Neden''lerin, savaşın ''yumuşak'' seyrinin önceden, hatta savaşın başlamasından çok daha önceden iki tarafça planlandığını düşündürdüğü belirtilerek, ''bütün dünyaya takdim edilen savaşın daha ziyade bir oyuna benzediği'' yorumunda bulunuldu. 
     





</TEXT>
</DOC>
