<DOC>
<DOCNO> 118608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun07.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Eminem çılgınlığı... 
</HEADLINE>
<TEXT>

     ABD'de Cuma günü vizyona giren, rap müzik sanatçısı Eminem'in otobiyografisi ''8 Mil'' filmi, hafta sonunda en çok izlenen film olurken, yaşı tutmayan gençler, hayranı oldukları müzisyenin filmini izlemek için her yolu deniyor. 
     Baştan sona küfür, seks, şiddet ve uyuşturucu sahneleriyle dolu filmi 17 yaşından küçüklerin izlemesine, ancak 21 yaşından büyük bir vasiyle geldiklerinde izin veriliyor. 
     New York'taki sinema salonlarının yöneticileri, yaşları tutmayan gençlerin, filmi izleyebilmek uğruna sahte kimlik hazırladıklarını, yer göstericilere rüşvet vermeye ve salona biletsiz girmeye kalkıştıklarını, kendilerinden büyük yabancılara vasileri gibi davranmaları için yalvardıklarını belirterek, film vizyona girdiğinden beri her yolu deneyen bir çok genci yakaladıklarını söylediler. 
     ''8 Mil'' filmi, hafta sonunda 54,5 milyon dolar hasılat yaptı. 
     





</TEXT>
</DOC>
