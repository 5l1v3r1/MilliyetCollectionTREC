<DOC>
<DOCNO> 131686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun12.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides "Türklerle Rumların biraraya gelmesini bekliyorum" 
</HEADLINE>
<TEXT>

     Kıbrıs Rum yönetimi lideri Glafkos Klerides, ''Kıbrıslı Türklerle Rumların büyük bir mitingde bir araya gelmesini ve çözümle adanın yeniden birleşmesini birlikte kutlamasını dört gözle beklediğini'' söyledi. Klerides, Dali köyünde düzenlenen bir ödül töreninde yaptığı konuşmada, ''birleşik bir Kıbrıs'ta Kıbrıs Türklerinin de barışçı geleceğiyle ilgilendiğini'' ifade ederek, ''Kıbrıs Türklerinin 'barış ve çözüm yanlısı' mitinglerinin Rum tarafını sarstığını'' kaydetti. 
     Rum Meclis Başkanı ve komünist AKEL partisi Genel Sekreteri Dimitris Hristofyas da ''Kıbrıs Türkleriyle birlikte mücadele siyasetinin pratikte sonuç getirdiğini'' söyledi. 
     Makarios anısına düzenlenen bir sempozyumda konuşan Hristofyas, Kıbrıs Türklerinin, KKTC Cumhurbaşkanı Rauf Denktaş ve Ankara'nın ''uzlaşmaz politikasına'' karşı ve Kıbrıs'ın yeniden birleşmesi için mücadele verdiğini iddia etti. 
     Hristofyas, ''AKEL'in yıllardır bu politikayı izlediğini ve bunu iki toplum arasında ilerletmeye çalıştığını'' belirtti. 
     





</TEXT>
</DOC>
