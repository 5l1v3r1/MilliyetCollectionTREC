<DOC>
<DOCNO> 113408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yasam/yas03.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişancının peşine casus uydular düştü 
</HEADLINE>
<TEXT>

Dokuzuncu kurbanını da öldüren Keskin nişancı’ sapık katil için Pentagon da seferber oldu. Casus uydular ve uçaklar, katili gökten aramaya başladı 
     SEMA EMİROĞLU New York 

     ABD’de iki haftadır başkent Washington ve çevresinde terör estiren keskin nişancıyı yakalamak için ABD Savunma Bakanlığı Pentagon da devreye girdi. 
     Pentagon, yörüngede dolaşan bazı askeri uydularını ve insansız casus uçaklarını sapık katilin’ peşine taktı. Ayrıca bizzat Savunma Bakanı Donald Rumsfeld’in isteği üzerine, Kolombiya ve Kuzey Kore’de kullanılan teknolojisi gizli askeri keşif uçaklarının da, bundan sonra insan avcısının takibinde kullanılmasına karar verildi. Uydu ve uçaklardan elde edilen görüntüler bilgisayarda analiz edilip, nişancının izi daha kolay takip edilebilecek. 
     
     İlk hatasını yaptı 
     Bu arada şu ana kadar dokuz kişiyi öldüren, iki kişiyi de ağır yaralayan insan avcısı, önceki gün işlediği dokuzuncu cinayetin Linda Franklin ardından ilk kez arkasında önemli sayıda görgü tanığı ve ipucu bıraktı. 
     Bu kez cinayeti bizzat gören bazı kişilerin, olay yerinden hızla uzaklaşan zanlıyı Latin ya da Ortadoğu kökenli olabilecek, esmer bir kişi olarak tarif ettikleri, hatta kaçtığı minibüsün plaka numarasını da not edip polise ilettikleri bildirildi. 
     
Kanseri yendi ama vuruldu      Keskin nişancı katilin tek kurşunla kafasından vurarak öldürdüğü dokuzuncu kurban Linda Franklin’le ilgili trajik bir gerçek ortaya çıktı. 
     Virginia’daki bir alışveriş merkezinin park yerinde kim vurduya’ giden 47 yaşındaki iki çocuk annesi ve Federal Soruşturma Bürosu FBI ajanı Franklin’in, bu yıl içinde oldukça ciddi bir göğüs kanseri türünü yendiği anlaşıldı. Acıların kadını’ Franklin ayrıca birkaç ay içinde ilk kez torun sahibi olacak ve yaşasaydı yarın evini değiştirecekti. FBI’ya girmeden önce öğretmen olan Franklin, iki çocuğu ve yeğenini tek başına büyütmüş ve ikinci eşiyle sekiz yıl önce evlenmişt. Franklin, 18 yaşındaki kız yeğenini Ağustos ayındaki trafik kazasında yitirmesiyle de büyük acı çekmişti. 
     
     



 YAŞAM 

















</TEXT>
</DOC>
