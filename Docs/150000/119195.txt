<DOC>
<DOCNO> 119195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/spo01.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayaya çarptık 
</HEADLINE>
<TEXT>

UEFA Kupası 3. tur kuraları dün çekildi. Beşiktaş’a Ukrayna şampiyonu Dinamo Kiev, Denizlispor’a ise Fransız O.Lyon çıktı. İki takım da Şampiyonlar Ligi’nden geldi 
     İlk maçlar 28 Kasım 
     UEFA Kupası’nda Beşiktaş ve Denizlispor’un üçüncü turdaki rakipleri, İsviçre’nin Cenevre kentinde dün çekilen kura sonunda belirlenirken, iki temsilcimize de Şampiyonlar Ligi’nden elenen ekipler düştü. Beşiktaş’a, Ukrayna şampiyonu Dinamo Kiev, Denizlispor’a ise Fransız ekibi O.Lyon rakip oldu. Temsilcilerimiz ilk maçları 28 Kasım’da kendi sahalarında, rövanşları ise 12 Aralık’ta deplasmanda oynayacak. 
     
     Rakipler endişeli 
     DİNAMO Kiev Dış İlişkiler Sorumlusu Bakarytska Sietona, Beşiktaş’ın gücünü bildiklerini belirterek, "Türkiye’nin en büyük takımlarından biri. Alaves gibi güçlü bir ekibi elediler. Ancak bu turda artık güçsüz takım yok" dedi. Lyon Genel Direktörü Marino Faccioli de "Denizli’den korkuyoruz, çünkü tanımıyoruz. Hatta şehrin yerini bile bilmiyoruz. Sparta Prag’ı yenmek o kadar kolay değil. Doğrusu çekiniyoruz" diye konuştu 
     
Zor ama eleyeceğiz’      BAŞKAN Serdar Bilgili, üçüncü turda Dinamo Kiev eşleşmesine temkinli yaklaştı. Bilgili, "UEFA’da torbaya giren tüm takımlar güçlü rakipler. D.Kiev Şampiyonlar Ligi’nden geldi. Bizim için zor olacak, ama başaracağız. İlk maçta rövanş için iyi bir sonuç alacağımıza inanıyoruz" diye konuştu. 
     TEKNİK Direktör Lucescu ise Dinamo Kiev’in değişik bir ekolü olduğunu söyledi. Rumen hoca, "Çok güçlü bir takım. En büyük dezavantajımız rövanşı Kiev’de oynamamız. Çünkü o tarihlerde çok soğuk hava var. Belki de buzlanmış zeminde top oynamaya mecbur kalacağız. İyi bir kura sayılmaz" dedi. 
     
Diğer eşleşmeler Panathinaikos S.Liberec C.Brugge Stuttgart W.Krakow Schalke Lazio Sturm Graz Real Betis Auxerre PSG Boavista Liverpool Vitesse Bordeaux Anderlecht Malaga Leeds United PAOK Slavia Prag Hertha Berlin Fulham AEK Maccabi Haifa Porto Lens Celtic Celta Vigo      
     



 SPOR 




























</TEXT>
</DOC>
