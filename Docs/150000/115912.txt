<DOC>
<DOCNO> 115912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/cemal.html </URL>
<DATE> 2002/10/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Düşünme korkusu, demokrasi korkusu 
</HEADLINE>
<TEXT>

     Düşünme korkusu... Düşünme korkusunu aşan toplumlar, demokrasi korkusunu da yenerler mi Demokrasi korkusunun altında düşünme korkusu mu yatar 
     Nedir düşünme korkusu .. 
     Haldun Taner’in ünlü oyunu Gözlerimi Kaparım, Vazifemi Yaparım’daki tipler mi düşünce korkusunu yaşayanlar Ya da beyinlerini, akıllarını başkalarına teslim edenler 
     Özgür düşünemeyenler... 
     Sorunlara eleştirel bakamayanlar... 
     Çok yönlü düşünemeyenler... 
     Bağımsız düşünemeyenler... 
     Aklını sloganlara tutsak edenler... 
     Kabullenip sorgulayamayanlar... 
     Kısacası 
     Düşünme Korkusu. 
     Zehra İpşiroğlu’nun Papirüs Yayınevi’nden yeni baskısı çıkan kitabı. "Düşünmeyi öğrenme ve öğretmenin temelleri..." 
     Ne kadar ihtiyacımız var buna. 
     Şöyle diyor İpşiroğlu 
     "Düşünmeyi öğretmek bence öğretimin temel amacı olmalı. Sorunlara farklı açılardan bakabilmeyi, eleştirel ve özgür düşünebilmeyi öğretmeli, ideolojilere karşı bir tür bağışıklık kazanmamızı sağlayabilmeli, kişilik gelişimine bir katkıda bulunabilmeli öğretimin temel amacı. 
     Tam tersi oluyor. 
     Sindirilmiş, baskıcı bir ortamda ya gölgesinden bile korkan ya da köşeyi dönmekten başka bir şey düşünmeyen iki yüzlü insanlar yetiştiriyoruz. Haldun Taner’in ünlü oyunu Gözlerimi Kaparım Vazifemi Yaparım’daki tipler Vicdani ve Efruz Bey gibi... 
     Eleştirel düşünme, çok yönlü düşünme yetisi gelişmemiş bir toplum olduğumuz için böylesine hoşgörüsüzüz. Farklı düşüncelere saygı göstermiyoruz. Birbirimizle diyaloğa giremiyoruz. Kolaylıkla dogmaların, ideolojilerin tuzağına düşüveriyoruz." Cumhuriyet Kitap, sayı 661 
     Zehra İpşiroğlu kitabında, bizim ülkemizin ezberci ve otoriter eğitim ve öğretiminden yakınıyor. Bunu dayatan otoriter devlet ideolojisini eleştiriyor. 
     İlginç bir dipnot şöyle 
     "Üniversite reformu sorunu, Darülfunun’un kapatılıp İstanbul Üniversitesi’nin ilk kurulduğu yıllarda gündemdeydi. Üniversitenin kuruluş hazırlıklarına katılan Prof. Malche raporunu hazırlamadan önce Türk gençleriyle konuştuğunu, gençlerin hocaların düşüncelerini yinelemekle yetindiklerini, bir sorunu açıkça tartışmaya yanaşmadıklarını söylüyor. 
     Bu gözlem ona yeni kurulacak olan üniversitenin amacının ne olabileceğini açıklığa kavuşturuyor. İstanbul Üniversitesi Türk gençlerine özgür düşünmeyi öğretecekti. Öğretim soyut düzeyde sürdürülmeyecek, gerçeğe yönelecekti. Nakil geleneğine değil, araştırmaya dayanacaktı." 
     Yapabildik mi bunları 
     Medrese kafasından kurtulduk mu 
     Nakil geleneğinden kurtulduk mu 
     Özgür düşünmeyi okullarda, üniversitelerde öğretebiliyor muyuz 
     Sanmıyorum. 
     Hala yolun başındayız. 
     Bunca yıl geçti, devrimci bir atılımı gerçekleştiremedik eğitim ve öğretim düzenimizde... 
     Oysa düşünme korkusunu aşabilsek, ne kadar rahatlayacağız. 
     "Eleştirel yaklaşım yapıcı ve insancadır" diyen Bertolt Brecht ne kadar haklı. 
     Dip not 
     İşte ben de bu nedenle Serdar Turgut’u hoş görebiliyorum. 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
