<DOC>
<DOCNO> 146014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo11.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un yeni Gençlik ve Spor İl Müdürü görevine başladı... 
</HEADLINE>
<TEXT>

     Vedat Bayram'ın yerine İstanbul Gençlik ve Spor İl Müdürlüğü'ne atanan Tamer Taşpınar, görevine başladı. 
     Tamer Taşpınar, daha önce Gençlik ve Spor Sarıyer İlçe Müdürlüğü görevinde bulunmuş, son olarak da İstanbul Gençlik ve Spor İl Müdürlüğü'nde şube müdürü olarak görev yapıyordu. 
     Bu arada düzenlediği basın toplantısıyla istifasını açıklayan İstanbul Gençlik ve Spor eski il müdürü Vedat Bayram'ın, resmen istifa etmediği öğrenildi. Gençlik ve Spor Genel Müdürlüğü yetkililerinden alınan bilgiye göre, İstanbul Valiliği'ne verdiği dilekçede 1 ay süreyle yıllık izine ayrıldığı kaydedilen Bayram'ın, resmi istifasını henüz sunmadığı belirtildi. 
     Diğer yandan Gençlik ve Spor Genel Müdürlüğü'nün, istifa ettiğini belirttikten sonra yaptığı açıklamalar nedeniyle Vedat Bayram hakkında dava açacağı, kurum teftiş kurulunun da Bayram hakkında soruşturma başlattığı öğrenildi. 
     




</TEXT>
</DOC>
