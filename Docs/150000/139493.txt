<DOC>
<DOCNO> 139493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo33.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay-Gaziantepspor maçı Atatürk Stadı'na alındı... 
</HEADLINE>
<TEXT>

     Birinci Süper Futbol Ligi'nde daha önce Altay Alsancak Stadı'nda yapılacağı açıklanan Altay-Gaziantepspor maçı, Atatürk Stadı'na alındı. 
     Altay Kulübü Başkanı Ahmet Taşpınar, Futbol Federasyonu'na yaptıkları başvuruyla, 1 Mart Cumartesi günü Altay Alsancak Stadı'nda yapılacak maçın, Atatürk Stadı'na alındığını söyledi. 
     Stat değişikliğinin Gaziantepspor Kulübü Başkanı Celal Doğan'ın isteği üzerine yapılmadığını belirten Taşpınar, ''Biz başvurumuzu dün yaptık. Altay Alsancak Stadı'nın zemini toparlanma sürecinde olduğu için, bu karşılaşmayı Atatürk Stadı'nda oynamak istedik. Federasyon da olumlu karşıladı'' diye konuştu. 
     Stat değişikliği nedeniyle, karşılaşmanın bilet fiyatları da yeniden belirlendi. 
     Kapalı tribün ile konuk takım taraftarlarının alınacağı açık tribünün bilet fiyatı 5, öğrenci bilet fiyatı ise 2 milyon lira olarak açıklandı. 
     Bayan futbolseverler ise maçı ücretsiz izleyebilecek. 
     





</TEXT>
</DOC>
