<DOC>
<DOCNO> 142381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas01.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu lemi silahla kesildi 
</HEADLINE>
<TEXT>

Dört arkadaşın uyuşturucu leminde silahlar konuştu. Bir kişi öldü, bir kişi ağır yaralandı. Zanlılar ise kayıplara karıştı... 
     ŞAKİR AYDIN İstanbul 

     Beşiktaş’ta, uyuşturucu aldıkları öne sürülen dört kişi arasında çıkan tartışmada silahlar konuştu. Ev sahibi hayatını kaybederken, bir kişi de ağır yaralandı. Evde eroin bulunurken, polis kaçan iki zanlının peşine düştü. 
     Mecidiyeköy’de konfeksiyon atölyesi işleten Eyüp Ölçenoğlu 34 , Mehmet Sabıkma 34 ve isimleri belirlenemeyen iki arkadaşını 4. Levent 6. Gazeteciler Sitesi Gül Sokak’taki evine davet etti. Alkol ve uyuşturucu alan bu dörtlü arasında, önceki akşam saat 22.00 sıralarında bilinmeyen bir nedenle kavga çıktı. Ve ardından silahlar konuştu. Eyüp Ölçenoğlu, açılan ateş sonucu göğüs ve çenesinden vurularak hayatını kaybetti. Mide ve karın boşluğundan vurulan Mehmet Sabıkma ise ağır yaralandı. 
     
     Mercedes’le kaçtılar 
     İki zanlı ise, Ölçenoğlu’na ait 34 UOU 47 plakalı Mercedes otomobili alarak olay yerinden kaçtı. Bu sırada iki katlı evden çıkmayı başaran Sabıkma, çevre sakinlerinin yardımıyla bir taksiye binerek Özel Levent Hastanesi’ne gitti. 
     Sabıkma, ilk müdahalenin ardından SSK Okmeydanı Hastanesi’ne sevk edildi. 
     Evde yaptıkları araştırmada uyuşturucu izine rastlayan ekipler, Narkotik Şube Müdürlüğü’nden yardım istedi. Eğitimli köpekle yapılan aramada dört ayrı k ğıda sarılı yaklaşık 17 gram eroin ele geçirildi. Ayrıca biri Smith Wesson olmak üzere iki tabanca bulundu. Evde çok sayıda boş kovan olduğu öğrenildi. 
     



 YAŞAM 




























</TEXT>
</DOC>
