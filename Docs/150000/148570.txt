<DOC>
<DOCNO> 148570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun50.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönem bitti... Bağdat'ta Saddam heykeli devrildi.. 
</HEADLINE>
<TEXT>

     Irak'ın başkenti Bağdat'ta bir grup Iraklı, ABD askerlerinin yardımıyla Devlet Başkanı Saddam Hüseyin'in heykelini devirdi. 
     Kent merkezinde El Reşid Oteli'nin yakınında toplanan Iraklılar, sevinç gösterileri yaparak, Irak'ta rejiminin sembolü durumundaki Saddam heykeline, devirmek için ip bağladılar. İp ile devirmeyi başaramayan halk balyoz ile şansısı denedi ama yine dev heykel yıkılmadı. 
     Yarım saat süresince olaya müdahale etmeyen ABD askerleri olaya el koydu. Heykelin olduğu bölgeye gelen bir ABD tankı çelik bir halatı heykele bağladı. Daha sonra Saddam heykelinin kafasına ABD bayrağı asıldı. Ancak kısa bir süre sonra -muhtemelen Washington'dan gelen bir telefon ile- ABD bayrağının yerini Irak bayrağı aldı. Ve nihayet bir saati aşkın bir süren çabalar sonuç verdi ve tankın çektiği heykel büyük bir gürültüyle devrildi. Bir dönem sona erdi. 
     Muhabirler, yıkılan heykelin etrafında Iraklıların dans ettiğini duyururken, Saddam heykelinin yıkılması sahneleri 1989 yılında Berlin Duvarı'nın yıkılmasına benzetildi. 
     Saddam Hüseyin'in heykeli, Sheraton Oteli ile Filistin Meridyen Oteli'nin yanındaki eski meçhul asker alanında bulunuyor. 
     Irak'ta 1958 yılında krallık devrildikten sonra, bu alana meçhul asker anıtı yapılmıştı. 1962 yılında, Saddam Hüseyin bu heykeli başka yere aktarıp, yerine kendi heykelini yaptırmıştı. 
     Heykelin çevresindeki 22 sütun, Arap ülkelerini temsil ediyor. 
     
     Ayakkabı fırlatmışlardı 

     Bağdat'ta 20 kadar Iraklı, Devlet Başkanı Saddam Hüseyin'in heykeline ayakkabı fırlatmıştı. 
     Öte yandan, Amerikan askerleri, iki saatten fazla süredir Filistin ve Sheraton Oteli'nin olduğu bölgede konuşlanmış bulunuyor. 
     Caddelerde polis bulunmadığı, dolayısıyla güvenlik de olmadığı için bazı devlet daireleri ve evler yağmalanıyor. 
     Güvenliğin ne zaman sağlanacağı bilinmiyor. 
     





</TEXT>
</DOC>
