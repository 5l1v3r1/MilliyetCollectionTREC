<DOC>
<DOCNO> 122684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko26.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro heyecanı azaldı... 
</HEADLINE>
<TEXT>

     Avrupalıların yüzde 45'i ortak para birimi euro'yu bırakarak eski para birimine dönülmesini istiyor. 
     Uzmanlar, 11 aylık sürenin ardından, ''başlangıçtaki euro heyecanının söndüğünü'' belirtirken, bunun ana nedeninin euro ile birlikte kendini hissettiren mal, mülk, ürün ve servis ücretlerindeki anormal artış olduğunu ifade ediyorlar. 
     Uluslararası Tahlys Gözlem Merkezi tarafından düzenlenen bir kamuoyu yoklamasının sonuçlarına göre, Batı Avrupalıların yüzde 'ü ortak para birimi euro'nun varlığını sürdürmesinden yana görüş belirtirken, eski para birimlerine dönmek isteyenlerin oranı yüzde 45'i buluyor. 
     Euro'nun devamını isteyenlerin başında, yüzde 71 oranla Belçikalılar geliyor. Sıralamayı izleyen İtalyanların sadece yüzde 55'i, Fransızların yüzde 54'ü, Almanların yüzde 51'i bu görüşü savunuyor. 
     Hollandalıların yüzde 46'sı euro'dan yana görüş bildirirken, yüzde 'ü florine dönüş arzusunu yansıtıyor. Diğer ülkelerde de eski para birimlerine dönmek isteyenlerin oranı, euro yandaşlarından fazla gözüküyor. 
     





</TEXT>
</DOC>
