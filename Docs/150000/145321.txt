<DOC>
<DOCNO> 145321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo09.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal... Avusturya, Kickboks Milli Takımı'na vize vermedi 
</HEADLINE>
<TEXT>

     Avusturya Büyükelçiliği, bu ülkede yapılacak uluslararası turnuvaya gitmek için başvuruda bulunan Kickboks Türk Milli Takımı'na vize vermedi. 
     Kickboks Milli Takımı, 28-29 Mart'ta Avusturya'nın Graz kentinde yapılacak uluslararası turnuva için İzmir'deki Kamp Eğitim Merkezi tesislerinde 1 hafta süreyle kampa alındı. Bu arada Avusturya Büyükelçiliği'ne vize başvurusu yapıldı. Türkiye Dışişleri Bakanlığı'nın ''Milli takıma vize verilmesi'' doğrultusundaki notasına rağmen Avusturya Büyükelçiliği'nden, Kickboks Milli Takımı kafilesine vize verilmedi. 
     Avusturya Büyükelçililiği Müsteşarı Peter Janisch, A.A muhabirinin ''Milli takıma neden vize verilmediğine'' ilişkin sorusunu yanıtsız bıraktı. Boks Federasyonu Kickboks Genel Koordinatörü Salim Kayıcı, Avusturya'nın bu tutumuna üzüldüklerini, söz konusu turnuvanın Dünya Şampiyonası'na hazırlık niteliği taşıdığını kaydetti. Kayıcı, şöyle konuştu 
     ''Uluslararası federasyona bağlı olduğumuz için bu tür turnuvalar doğal olarak takvimimizde yer alıyor. İzmir'de 30 sporcumuz ve 6 antrenörümüz 19 Mart'tan beri turnuvaya hazırlanıyordu. Avusturya'nın, Milli takım kafilesine vize vermemesi üzücüdür. Ancak bu turnuvaya katılmamak bizim için çok büyük kayıp değil. Yıl içinde Çek Cumhuriyeti, Rusya ve Almanya'daki turnuvalara gideceğiz. Ayrıca Eylül'de ABD'de Dünya Şampiyonası var. Kamptaki çalışmalarımız boşa gitmiş 
     




</TEXT>
</DOC>
