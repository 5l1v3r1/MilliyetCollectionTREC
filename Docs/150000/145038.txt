<DOC>
<DOCNO> 145038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko16.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lufthansa, 717 milyon Euro kar açıkladı... 
</HEADLINE>
<TEXT>

     Alman havayolu şirketi Lufthansa, 717 milyon Euro faaliyet karı elde etti. 
     Lufthansa Yönetim Kurulu Başkanı Jürgen Weber, şirketin 2002 yılını değerlendirdiği toplantıda yaptığı açıklamada, şirketin başarılı kapasite ve maliyet yönetimi programanın 2002 yılı bilançosuna açıkça yansıdığını belirtti. 
     Deutsche Lufthansa AG'nin sektördeki gelişmelere ve dünyadaki genel ekonomik duruma rağmen rakiplerinden ayrılarak 718 milyon Euro faaliyet karı elde ettiğini kaydeden Weber, şirketin böylece bir önceki yılın faaliyet karının 690 milyon Euro üzerine çıktığını bildirdi. 
     Weber, elde edilen sonucun çalışanların münferit çabalarının sonucunu ve müşterilerin Lufthansa'ya olan bağlılığını yansıttığını kaydetti. Weber, şu görüşleri dile getirdi 
     ''Faaliyet karının yanı sıra şirketin vergi sonrası karı da 717 milyon Euro'ya yükselmiş oldu. Şirketin borcu 3.8 milyar Euro'dan 1.1 milyar Euro'ya geriledi. Böylece sözümüzü tutarak borçlarımızı azalttık ve likiditeyi yükselttik.'' Weber, hissedarların şirketin geçen yılki başarısından yararlanacağını belirterek, Yönetim ve Denetleme Kurulu'nun hissedarlara hisse başına 0.60 Euro kar payı ödenmesi yönünde Genel Kurul'a teklifte bulunacaklarını duyurdu. 
     Açıklamaya göre, Lufthansa 2002 yılında 17 milyar Euro ciro gerçekleştirerek, cirosunu bir önceki yıla göre yüzde 1.7 oranında artırdı. 
     




</TEXT>
</DOC>
