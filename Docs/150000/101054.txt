<DOC>
<DOCNO> 101054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/dunya/dun02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’taki hava üssü bilmeceye döndü 
</HEADLINE>
<TEXT>
Genelkurmay yok’ diyor 
     ANKARA Milliyet 

     Genelkurmay Başkanlığı, Iraklı Kürt lider Celal Talabani’nin KYB , "Bölgede Türkiye’nin hava üssü var" sözlerine açıklık getirdi. 
     ABD yönetiminin Saddam muhalifleriyle Washington’da dün yaptığı toplantıya katılmadan önce Ankara’da temaslarda bulunan Talabani, konuk olduğu bir televizyon programında, "ABD’nin Kuzey Irak’ta üssü yok. Ama gelişmelerden Türkiye’nin kaygı duymasına gerek yok. Türkiye de Bamerni’de bir askeri havaalanını kullanıyor" demişti. 
     Talabani’nin demecini sessizlikle karşılayan Genelkurmay, bu sözlerin basında geniş yer bulması üzerine dün yazılı açıklama yaptı. Açıklamada Talabani’nin bahsettiği Bamerni Havaalanı’nın Körfez Savaşı sırasındaki hava taaruzlarında ağır hasar gördüğü ve havaalanı özelliğini yitirdiği kaydedildi. Türk Silahlı Kuvvetleri’nin 5 bin kişilik bir askeri gücü bölgeye sevk ettiği haberlerinin de doğru olmadığı bildirildi. 
     



 DÜNYA 











</TEXT>
</DOC>
