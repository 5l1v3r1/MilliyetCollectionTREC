<DOC>
<DOCNO> 139788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko04.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftara pankartlı vergi çağrısı 
</HEADLINE>
<TEXT>

Vergi barışından yararlan’ kampanyası başlatan Maliye, kulüp başkanlarına bu konu için çağrı yaptıracak. Futbol takımları da taraftara çağrı yapan pankart ile sahaya çıkacak 
     Vergi Barışı seferberliği ilan eden Maliye Bakanlığı, futbolcuları ve spor kulübü başkanlarını da harekete geçirecek. 
     Borçluların Vergi Barışı Yasası’ndan yararlanmalarını sağlamak için çeşitli etkinlikler içeren bir kampanya hazırlayan Maliye Bakanlığı futbol kulüplerinin başkanları açıklamalarıyla, futbolcular da pankartla sahaya çıkarak, vatandaşı vergi barışından yararlanmaya çağıracak. 
     Başvuru süresi, 31 Mart 2003’e kadar uzatılan Vergi Barışı Yasası’ndan yararlanacaklar için bir broşür hazırlayarak dağıtımına başlayan Maliye Bakanlığı, bir Acil Eylem Merkezi oluşturuldu. Problemlerin çözümü için 6 hatlı 0800 314 80 64’ numaralı telefon tahsis edildi. 189 nolu Alo Maliye Hattı’nda yasayla ilgili bilgilendirilmiş danışmanlar vatandaşa hizmet verecek. Vergi daireleri bu ay içinde açık tutulacak. Vergi daireleri vatandaşlara hafta sonunda hizmet vermeye devam edecek. 
     
     Vergi pankartı açacaklar 
     Bu arada geniş bir duyuru kampanyasının yanı sıra etkili isimlerin yapacağı çağrılar ile tahsilat oranını artıracağını düşünen Maliye, kampanya çerçevesinde hem vatandaşların toplu halde bulunmalarından, hem de kulüp başkanları ve futbolcuların taraftar üzerindeki etkisinden yararlanacak. Bunun için başkanlar ve futbolcuların yasadan yararlan’ çağrısı yapmaları sağlanacak. Futbol takımları sahaya bu çağrıyı içeren pankart ile çıkacaklar. 
     
Enflasyon bekleniyor      Gelirler Genel Müdür Vekili Osman Arıoğlu, Şubat ayı TEFE artışının belli olmasının ardından borçlu mükelleflerin yeni borç rakamlarının dökümünün alınacağını belirtti. Bu arada Bakanlık, Vergi Barışı Kanunu’ndan vatandaşların nasıl’ ve ne kadar’ yararlanabileceğine ilişkin broşür hazırladı. "Vergi Barışı Kanunu Neler Getiriyor" başlıklı broşür, öncelikle vergi dairelerine, odalar ile sivil toplum örgütlerine gönderilecek. 
     



 EKONOMİ 




























</TEXT>
</DOC>
