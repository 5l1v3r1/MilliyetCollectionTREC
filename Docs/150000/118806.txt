<DOC>
<DOCNO> 118806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/pulur.html </URL>
<DATE> 2002/11/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fener - Galatasaray rekabetinin keyfi... 
</HEADLINE>
<TEXT>

     GALATASARAYLI okurlarımız, dostlarımız, yakamızı bırakmıyorlar, telefon, faks, e - mail ya da karşılaşınca 
     "Fenerbahçe’nin 6 - 0 galibiyetini adeta destana çevirdiniz Galatasaray’ın 7 - 0’lık galibiyetini de yazsanıza " 
     Hayhay yazalım 
     
     12 Şubat 1911, 91 yıl önce, Galatasaray - Fenerbahçe Kadıköy’de karşılaşıyorlar, Doğan Yıldız bu maçı anlatıyor 
     "Bu sezonun bir unutulmaz özelliği de, 12 Şubat 1911 günü Kadıköy’deki maça, kötü hava koşulları nedeniyle bazı oyuncularının gelememesi sonucu, 7 oyuncu ile oynayan Galatasaray’ın Fenerbahçeyi 7 - 0 yenerek, tarihi bir skor ve inanılması güç bir olayın yaratıcısı olmasıdır." x 
     Yazdık mı, oldu mu, tamam mı 
     
     MADEM tarihi bir olayı yazdık, bir başka olayı yine Doğan Yıldız’ı kaynak göstererek aktaralım 
     "1922 - 23 sezonu, Fenerbahçe’nin şanlı tarihinin en anlamlı ve gurur verici sayfalarında yer alır. Sezon boyu hiç yenilgi görmemesinin yanı sıra tek bir gol bile yemeyen Fenerbahçe ikinci olan Altınordu ile arasındaki büyük puan farkı nedeniyle, son iki maça çıkmadan şampiyon oldu. Böyle bir gururu, hiçbir takım, hiçbir zaman yaşamadı." 
     Hem Fenerbahçe, hem Galatasaray tarihi, böyle başarılarla doludur, 6 - 0 da bunlardan biridir, her iki taraf da elbette bu başarıların keyfini çıkaracaktır. 
     Ama, tribünleri kırıp parçalayarak, rakip futbolcuya taş, çakı, şişe, yumurta atarak, otobüsleri taşlayarak bu keyif çıkarılmaz. 
     Ya da, rezaletin mazeretini "Galatasarylılara kötü soyunma odası verdiler" diyerek, ya da rezaletin sebebini "Bunları, Fener forması giyen tribündeki Galatasaraylılar yaptı " gibi saçmanın saçması bahanelere sığınmakla bu rekabetin keyfi çıkarılmaz. 
     
     AMA biz bunları kime söylüyoruz ki 
     Fenerbahçe Başkanı Aziz Yıldırım’ın elini sıktı kutladı diye neredeyse Galatasaray Başkanı Özhan Canaydın’ı hain ilan eden kafalara mı 
     Türk futbolu Özhan Canaydın gibi beyfendileröle "centilmenleröle bu rezaletten kurtulacaktır, onu "hain" ilan eden kafalarla değil 
     
     DEDİK ya, Galatasaraylılar yakamızı bırakmıyorlar 
     Pazar günü televizyonda Samsun - Fenerbahçe maçını seyrediyoruz, 1 - 0 mağlubuz, zırrr telefon, Galatasaraylı Mustafa Pakoğlu 
     "Ne haber " 
     Ne demek istediği belli 
     "Ne var, ne oldu " 
     "Daha ne olsun, bir sıfır yeniksiniz " 
     "Ya öyle mi Biz altılık maçtan sonra, futbol defterini kapadık, bu bize yeter Televizyonda maç olduğunun farkında bile değiliz, polisiye bir film bulduk, ona takıldık " 
     Nasıl kızıp köpürdüğünü görür gibiyiz 
     "Açın televizyonu da, halinizi görün " 
     Biraz sonra maç, 1 - 1 oluyor, arkadan 1 - 2 ve maç 1 - 3 bitiyor. 
     Hemen Mustafa Pakoğlu’na telefon 
     "Yahu iyi ki, bize televizyonu açtırdın sayende üç golü de seyrettik, sağol " 
     Tısss, cevap yok 
     Fenerbahçe - Galatasaray rekabetinin tadı böyle çıkarılır, kırarak, dökerek, küfrederek değil 
     - 
     x Çağlarboyu Türklerde Spor - 2002 Telebasım Yayıncılık Reklamcılık Ltd. Şti. 
     
     







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
