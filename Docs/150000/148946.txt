<DOC>
<DOCNO> 148946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/astro/index.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek beklentilerden kaçının 
</HEADLINE>
<TEXT>

     Bugün gökyüzü karışık etkiler sunuyor ve yeteri kadar gerçekçi davranamamak sorunlara neden olabilir. Eğer anlaşmalar yapacaksanız iki kere düşünmelisiniz. Koç'lar düne oranla daha akıcı enerjiler altındalar ama büyük risklere girmekten kaçınmalılar. Aşkta mutlu bir gün olabilir. Boğa'lar akılcı olamazlar ve inat ederlerse mukavemetle karşılaşacaklar. Özellikle ev ve işe ait sorumluluklar yeni çözümler gerektirmekte. İkizler bugün sözlerine önem vermeli. Başkaları üzerinde yanlış anlamalara neden olabilecek davranışlara dikkat etmek gerekiyor. Kısa yolculuklar açısından da hareketli bir gündeler. Yengeç'ler cüzdanlarındaki parayı daha iyi saymalılar. Dikkatsizlikler yüzünden kayıplar gündeme gelebilir. Alışverişlerde de duygusal davranmamalılar. Aslan'lar Ay sayesinde kişisel konulara ve yeni girişimlere ağırlık verebilirler. Bu arada duygusal anlamda onları yakından etkileyebilecek gelişmeler de mümkün. Başak'lar bugün acele etmemek durumundalar. Kafalarını karıştıran ve düzensizliğe yol açan gelişmeler olabilir. Yanılgıya düşebilirler. 
     Terazi'ler sosyal konularda aktif bir gündeler. Arkadaşlarla bir araya gelmek söz konusu ama bu arada yanlış aktarılan haberler bazı karışıklara da neden olabilir. Akrep'ler bugün daha fazla iş ya da sorumluluklar yüzünden planlı olmak zorundalar. İş hayatına ait kararlar kritik bir durum alabilir. Yay'lar rahat bir gündeler ama dikkatsizlik yüzünden yanlış anlamalara yol açabilirler. Bu arada ilişkilerde de daha net olmak gerekiyor. Akşam bu açıdan dikkat çekici. Oğlak'lar bugünlerde anlaşmalara ve borç alacak konularına daha gerçekçi yaklaşmalılar. Fedakarlık edecekleri durumlar var ama aynı zamanda maddi açıdan yıpranabilirler de. Kova'nın yakın ilişkilerdeki tutumu onu köşeye sıkıştırabilir. İnatçı davranmaktan ötürü ilişkilerde tıkanmalar söz konusu. Balık'lar gün içinde iş ortamında daha fazla karmaşa ve belirsizlik yaşayabilirler. Verimli olmak için önce iyi bir plan yapmak gerekiyor. 
     


            Faks 287 74 37 
      




</TEXT>
</DOC>
