<DOC>
<DOCNO> 105165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur23.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir milyon çocuğa süt kampanyası bu yıl da devam edecek 
</HEADLINE>
<TEXT>

     Devlet Bakanı Melda Bayer, bir milyon çocuğa süt kampanyasının devam edeceğini söyledi. 
     Bakan Bayer, Sosyal Hizmetler ve Çocuk Esirgeme Kurumu'ndaki çocukları ziyaret etti, yapımı devam eden Yaşlılar Rehabilitasyon Merkezi'ndeki çalışmaları inceledi. 
     DSP İl Başkanlığı'nın yeni hizmet binası açılışına katılan Bayer, burada yaptığı konuşmada, ''Bir milyon çocuğa süt kampanyası''nın devam etmeyeceği yönünde basında çıkan haberlerin yanlış olduğunu, kampanyaya devam edileceğini söyledi. 
     Bazı şeylerin ''medyadik olmadan'' halledilmesi gerektiğini belirten Bakan Bayer, şnları kaydetti 
     ''Basında yeraldığı gibi çocuklara süt kampanyasının devam etmemesi gibi bir durum söz konusu değil. Bu proje devam edecek. Yararlı bir projedir. Okullarda çocukların gelişiminde gerçek anlamda faydalı olmuştur. Ben bir anne olarak, küçükken çocuklarım süt içmek istemediğinde bardakla masa etrafında koştururdum. Çocuklarımız hiç olmazsa günde bir veya iki bardak süt içmelidir. Bunu veremeyen aile var. Onun içinde bu proje devam edecek. Bu proje, hayvancılığın gelişimine de bir teşviktir.'' 
     
     ''DSP, DİMDİK AYAKTA'' 
     Bakan Bayer, DSP'nin kurulduğu günden bugüne ödün vermemiş bir parti olduğunu, kendi hesabına da para verip anket yaptırmadığını ifade ederek, şöyle konuştu 
     ''DSP dimdik ayaktadır. Anketler hep başka kanallardan veya ulusal yapılır. Bu anketlerde, önceki dönemlerde de 3. veya en iyi 2. partiydik. Ama seçimlerde 1. parti olduk. Şimdi bazı anketler oyumuzun yüzde 1-1,5 dolayında olduğunu söylüyor. Bunlar doğru değil kesinlikle katılmıyorum. Sadece örgütlerini toplasanız yüzde 4 eder. DSP dimdik ayaktadır. DSP yoluna devam edecek, hemde çok güçlü bir şekilde.'' DSP olarak, erken seçimlere her zaman karşı olduklarına dikkati çeken Bakan Bayer, şunları kaydetti 
     ''Bu, iktidarda veya en büyük parti olmanın getirdiği birşey değildir. DSP bundan önceki dönemde iktidarda olmadığı ve oyunu yükselteceği halde erken seçimlere karşı çıktı. Biz DSP olarak erken seçime Hayır diye oylamada oy kaldıran tek partiyiz. Şimdi bakıyorum Evet diyenler birşeyler yapmaya çalışıyor. Bunu anlamakta zorlanıyorum.'' 
     





</TEXT>
</DOC>
