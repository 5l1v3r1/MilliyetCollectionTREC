<DOC>
<DOCNO> 129631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/astro/index.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı başlangıçlar 
</HEADLINE>
<TEXT>

     Koç burcuna geçen Ay hızlı başlangıçların gününde olduğumuzu gösteriyor. Gün içinde dizginlenemeyen enerjiler var. Yapıcı biçimde olmak için hayal gücünü zorlamak ve yeniliklere açık olmak gerekiyor. Koç, Aslan ve Yay bu enerjiden kolayca yararlanabilirler. Koç'lar yenilikler yapmaya devam edebilir. Şans onlardan yana ama ilişkilerinde ölçüyü kaçırıp kırıcı olmamalılar. Boğa'lar bugün de büyük risklere girmemeli. Elde olmayan şartlar onları bir miktar tedirgin edebilir. Geçmişe ait sorunları çözmek için ideal şartlar var. İkizler çok hareket ediyor ve başkaları ile bir araya geliyor. Yaşlı kişilerden yararlı öneriler alabilirler. Grup çalışmaları için de güzel bir gün. Yengeç'ler kendilerini tehdit edilmiş gibi görebilir, savunmaya geçebilirler. Duygusal konularda daha sakin ve soğukkanlı olmak gerekli. İş hayatı da önemli. Aslan'lar kendilerine daha geniş hedefler arayabilirler. Yabancılar, yolculuklar ve eğitimle ilgili konular olumlu vurgulanmakta. Değişikliklere açıklar. Başak'lar biraz tedirgin olmakla beraber ortaklaşa konularda olumlu adımlar atabilirler. Ortakların para durumu ya da yatırımla ilgili konular yeniden gündeme gelebilir. Terazi'ler belki çok rahat değiller ama diplomasi ve uyum gösterek işlerini hallettirebilirler. İlişkiler, evlilik ve ortaklaşa konularda hareket var. Yeni öneriler başarı getirebilir. Akrep'ler ise günlük işlere yoğunlaşmalılar. Dikkat isteyen konularda başarılı olabilirler. Bu arada sağlığa ilişkin problemleri de çözmek olası. Yay'lar aşkta mutlu ve heyecanlılar. Duygusal enerjilerini yapıcı biçimde kullanmaya bakmalılar. Hayattan keyif almak öne çıkıyor. Oğlak'lar kendi özel hayatlarına ve evle ilgili konulara daha fazla zaman ayıracak ve bu alanda olumlu adımlar atabilecekler. Bazı şeyleri sona erdirmek onları rahatlatacak. Kova'lar çok konuşabilir, çok yazı yazabilirler. Çevreleri ile ilgililer. Kısa yolculuklar da dikkat çekici olabilir. Sözlerinin gücünü görebilirler. Balık'lar parasal konularda şanslılar ama abartıya da kaçmamalılar. Bazı problemler kendiliğinden çözülebilir ve yeni kaynaklar bulabilirler. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
