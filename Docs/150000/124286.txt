<DOC>
<DOCNO> 124286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/guncel/agun.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk taktikleri AB’yi bezdirdi 
</HEADLINE>
<TEXT>

AKP lideri Tayyip Erdoğan ve Türk hükümetinin müzakere tarihi almak için uyguladığı yoğun baskı, AB’de rahatsızlık yarattı. Reuters, Diyelim bir kulübe gireceksiniz, işe önce o kulübün üyelerine hakaret ederek mi başlarsınız ’ diye sordu 
     DIŞ HABERLER SERVİSİ 

     Avrupalı yetkililer, AKP iktidarının AB’den üyelik müzakereleri için tarih almak amacıyla yürüttüğü lobi faaliyetlerinin ne denli yararlı olduğunu sorguluyor. AB diplomatları, Türkiye’nin uyguladığı taktiklerin amaca hizmet ettiği konusunda ciddi kuşkuları olduğunu ve kafalarının karıştığını belirttiler. 
     Reuters ajansının yaptığı değerlendirmeye göre, AKP lideri Recep Tayyip Erdoğan ile öteki Türk yetkililerin yaptıkları açıklamalar, varılmak istenen hedef ile tam bir çelişki oluşturuyor. 
     Ajans, Türkiye’nin taktiklerini açıklarken şöyle bir benzetme yaptı 
     "Diyelim ki bir kulübe gireceksiniz. İşe önce o kulübün üyelerine hakaret ederek başlar mısınız İkincisi, o kulübe üye olmayan başka birisini ABD Başkanı George W. Bush sizin üye olabilmeniz için baskı yapmaya teşvik eder misiniz Artı, sizi davet etmemiş olan bir başka kulübe NAFTA girme tehdidinde bulunur musunuz " 
     
     Deneyimsizlikten mi 
     Avrupalı diplomatların, Türk yetkililerin geçen hafta boyunca tam da bu şekilde davrandığını düşündüğünü ileri süren Reuters’a göre, bu durum AKP’nin deneyimsiz olmasından veya iç kamuoyunun baskısından kaynaklanıyor olabilir ancak sonuçta Ankara’nın AB mücadelesine katkı yapmayı ve kendisine dost kazandırmayı hiçbir şekilde garanti etmiyor. 
     Ajans, Tayyip Erdoğan’ın AB’yi çifte standart uygulayan bir Hıristiyan kulübü olmakla suçlayan açıklamasından sonra Brüksel’de şaşkınlık içindeki bir AB diplomatının "Bu yolla AB’ye giremezsiniz" dediğini bildirdi. 
     Bir İngiliz diplomat da, "Türkiye dostları için işleri kolaylaştırmıyor. Gerçekleşebilir, uygun beklentiler oluşturamadılar. Sonuçta, Kopenhag’dan çıkacak kararın ileri doğru önemli bir adım olarak değerlendirilmesi gerekirken, şimdi Türkiye’de başarısızlık olarak algılanması riski belirdi" dedi. 
     
     Hatalı pozisyonlarReuters’a göre, AKP hükümetinin lobi faaliyetlerindeki hatalı pozisyonları şöyle 

</TEXT>
</DOC>
