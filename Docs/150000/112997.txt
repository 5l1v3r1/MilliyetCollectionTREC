<DOC>
<DOCNO> 112997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/siyaset/siy03.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli MHP’siz iktidar olmaz 
</HEADLINE>
<TEXT>

     ERAYDIN AYTEKİN Sivas DHA 

     MHP Genel Başkanı Devlet Bahçeli, "Bundan böyle MHP’siz TBMM, MHP’siz siyasi iktidar olamaz" dedi. Partisinin Sivas mitinginde konuşan ve öncesinde partililer eşliğinde şehir turu atan Bahçeli, ilk kez oy kullanacak seçmenlerin sandık başına gidip oy kullanmalarını istedi. 4 Kasım’da tek başına iktidar olmaları durumunda dört yılı kapsayan yeni ekonomik toparlanma ve dönüşüm programı uygulayacaklarını söyleyen Bahçeli, toplumsal dönüşüm ve devlet reformunu da gündeme getireceklerini ifade etti. Bahçeli, "Başbakan dahil 21 bakanla ülkeyi yönetmeye gayret göstereceğiz" diye konuştu. 
     
     Sorumlu davrandık 
     AB için gerekli yasaların çıkarılmasında MHP’nin sorumluluğunu da yerine getirdiğini kaydeden Bahçeli, AB - Türkiye ilişkilerinde 57. hükümetin 40 yılda yapılanların üstünde büyük çaba harcadığını söyledi. Bahçeli, bütün bunlara karşın MHP’nin AB karşıtı gibi gösterilmeye çalışıldığını savundu. 
     



 SİYASET 


















</TEXT>
</DOC>
