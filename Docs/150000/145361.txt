<DOC>
<DOCNO> 145361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur29.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'de ilginç kaza... Otübüsün içine tekerlek girdi... 
</HEADLINE>
<TEXT>

     TEM Otoyolu Çamlıca Turnikeleri yakınında meydana gelen kazada 5 kişi yaralandı. 
     İstanbul'dan Erzincan'a giden Tanrıverdi firmasına ait Mevlüt Çelenkoğlu yönetimindeki 34 MGP 29 plakalı otobüse, Çamlıca Turnikeleri'ne 15 kilometre kala, karşı yöndeki bir araçtan fırlayan tekerlek çarptı. 
     Tekerlek, otobüsün ön camından yolcu koltuklarının bulunduğu bölüme girerken, araç, sürücü Çelenkoğlu'nun direksiyon hakimiyetini kaybetmesi sonucu bariyerleri aşarak yaklaşık 50 metre sürüklendi. 
     15 yolcunun bulunduğu otobüste yaralanan sürücü Mevlüt Çelenkoğlu ile yolcular Halime Yıldırım, Önder Dilek ve Şevket Gürbüz Haydarpaşa Numune Hastanesi'nde, Ata Dinçer de Özel Acıbadem Hastanesi'nde tedavi altına alındı. 
     Kazaya neden olan tekerleğin fırladığı kamyon veya TIR'ın bulunmasına çalışıldığı bildirildi. 
     




</TEXT>
</DOC>
