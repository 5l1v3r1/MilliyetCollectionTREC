<DOC>
<DOCNO> 140684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/siyaset/siy10.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Metin Kaplan’ haziran ayında iade edilecek 
</HEADLINE>
<TEXT>

     TOLGA ŞARDAN Ankara 

     Kaplancılar örgütünün lideri Metin Kaplan’ın hazirandan sonra Türkiye’ye iade edilmesi olasılığı gündeme geldi. Almanya İçişleri Bakanı Otto Schily’nin 20 saatlik Ankara ziyareti, halen Düsseldorf Cezaevi’nde tutuklu olan Kaplan’ın durumunun netleşmesini sağladı. Almanya, bir süre önce Kaplan’ın iadesi konusunda üç koşulun yerine getirilmesini istemişti. Almanya, Kaplan’ın tutuklanmadan önce polis soruşturmasına girmeden doğrudan h kim önüne çıkarılmasını talep etti. Kaplan’ın avukat tutma hakkının verilmesini isteyen Almanya, son olarak cezaevine girmesinin ardından tutukluluk hali devam ederken, hüküm giymeden önce bir Alman yetkili ile görüşmesinin sağlanmasını istedi. Türk heyeti, iki isteğe "evet" dedi ancak üçüncü koşulu kabul etmedi. Müzakereler sonucunda Almanya Kaplan’ı iade etmeyi kabul etti. 
     



 SİYASET 


















</TEXT>
</DOC>
