<DOC>
<DOCNO> 105422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo03.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Galatasaray klasik oldu" 
</HEADLINE>
<TEXT>

Cim-Bom’un, Şampiyonlar Ligi’ndeki rakibi Barcelona’nın hocası Van Gaal, iyi bir kura çektiklerini söyledi, "Türkiye’deki futbol gelişimini hayranlıkla izliyorum" dedi 
     Milliyet Barcelona Kampında MEHMET ÇİFTÇİ 

     "Hedefimiz büyük" 
     ŞAMPİYONLAR Ligi’nde Galatasaray ile aynı gruba düşen İspanya’nın süper ekibi Barcelona’nın Hollandalı hocası Van Gaal, Sarı - Kırmızılı ekip için temkinli demeç verdi. Ünlü çalıştırıcı, son yılların en iyi kurasını çektiklerini de belirtti, "Barcelona’nın bu yılki hedefleri çok büyük. İlk ve son maçı evimizde oynayacağız. Bu bir avantaj. Ama bizim de, Galatasaray’ın da hesabımızı Nou Camp’taki maça bırakacağını sanmıyorum" dedi. 
     
     "Yaymak gerekiyor" 
     VAN Gaal, iki takımın şanslarını son maça bırakmaları halinde, birinin dramatik şekilde elenebileceğini ekledi, "Bu takım da Galatasaray olur" diye konuştu. Türkiye’deki futbol gelişimini hayranlıkla izlediğini dile getiren Van Gaal, "Ama bunu zengileştirememenin sıkıntısını yaşıyorsunuz" ifadesini kullandı. Barcelona’nın teknik patronu, "Bu gelişimi tüm takımlarınıza yaysanız, Avrupa’nın en güçlü ülkeleri arasına girersiniz" yorumunu yaptı. 
     
     "Çekişmeli olacak" 
     HOLLANDALI hoca, Şampiyonlar Ligi’nde bir Galatasaray gerçeği olduğunu, kendisinin, teknik heyetin ve futbolcularının bunu bildiğini vurguladı. Barcelona’nın hocası sözlerini şöyle tamamladı "Bence Galatasaray, Avrupa’da klasikler içindeki yerini almayı basarmıştır. Hedeflerini büyüttüğünü de biliyoruz. Aramızdaki maçlar çok çekişmeli olacak. Yine de İspanyol Medyası’nın erken havaya girmesinden endişe ediyorum. Bu çok tehlikeli." 
     
"İstanbul fobisi bitti"Kluivert, geçen sezon Galatasaray ile Fenerbahçe’yi yendiklerini hatırlattı 
     HOLLANDALI golcü Kluivert, geçen sezon Fenerbahçe ve Galatasaray’ı deplasmanda yendiklerini hatırlatarak, "İstanbul fobisi bitti" dedi. Yıldız futbolcu, Galatasaray ile grupta oynayacakları ikinci maçın, tur seyrini belirleyeceğini belirtti, "Ama üç puan bizim olacak" diye konuştu. 
     KLUİVERT, sadece grubun değil Şampiyonlar Ligi’nin de favorisi olduklarını ileri sürdü ve şöyle devam etti "Oyun sistemimiz tamamen değişti. Sistem, gol, inanç hepsi bizde var. Bu sene herkes, hem ligde hem de kupada Barca efsanesinin geri döndüğüne tanık olacak." 
     
Adım adım küçüldü      BARCELONA, kulüplerin ortak derdi olan ekonomik darboğaza bu sezon başında neşteri vurdu. Sergi ve Abelardo gibi yaşlıları uzaklaştıran Katalan ekibi, Rivaldo, Alfonso, Dutruel’in bonservislerini eline verdi ve kendilerinden kulüp bulmalarını istedi. Hedef hem sistemde, hem de mali yapıda değişiklikti. 
     BAŞKAN Joan Gaspart, ucuz ve kaliteli futbolcu politikası izleyeceklerini açıkladı, 10 milyon dolardan az para harcayarak üç oyuncu transfer etti. Arjantin’in Boca Juniors ekibinden Requelme’yi 5 milyon dolara alan Barcelona, Mendiata’yı 3 milyon dolara Lazio’dan kiraladı, Alman kaleci Enke bedava geldi. 
     
Milli takım gibi      BRUGGES de, Galatasaray’ın gücünü kabul ediyor, ancak grupta sürpriz yapmayı hedefliyor. Norveçli Teknik Direktör Trond Sollied, "Milli Takımın yarısından fazlası Galatasaray’da oynuyor. Türkiye’nin ne kadar zor deplasman olduğunu Rosenborg ile Ali Sami Yen’de oynadığımda hissettim ve hiçbir takımın İstanbul’da kolay maç kazanamayacağına inanıyorum. Biz yine de sahamızda sürpriz yapabiliriz. Grubun favorisi Barcelona" dedi. 
     TRABZON’DA forma giyen Brugges’in forveti Lange ise Galatasaray’ı yakından tanıdığını söyledi. Lange, "Ama Galatasaray’a evimizde zor anlar yaşatabiliriz" diye konuştu. 2000 Avrupa Şampiyonası’ndaki Belçika - Türkiye maçında, Türk futbolunun gücüyle karşılaştığını söyleyen Kaptan Verlingen "Acı bir dersti. Hatta daha da geliştiler" yorumunu yaptı. Brugges’da yeni transfer Rumen Stoica en tehlikeli oyuncu olarak gösteriliyor. 
     
"Bu kadar kin niye "Hakan Şükür’ün babası Sermet Şükür, Galatasaray yönetimine ağır suçlamalarda bulundu, "Seyircinin bütün ilgisi ona dönecekti. Bu yüzden vazgeçtiler" dedi 
     HALİL ÖZER 

     "Fener’i geri çevirdi" 
     GALATASARAY’A transferi son anda gerçekleşmeyen Hakan Şükür’ün babası Sermet Şükür, yönetimi suçladı. Şükür, Başkan Özhan Canaydın’ın, kendilerine Düğmeye bastık’ dediğini ileri sürdü, "Hatta noterden yer bile ayırdıklarını söylediler. Malatyaspor maçının devre arasında İş tamamdır’ dediler. Sonra ne olduysa, havalimanında oldu. Bu çocuğa Fenerbahçe’den müthiş teklif geldi, Galatasaraylıyım’ diyerek geri çevirdi. Valencia son gün istedi, geri çevirdi. Avrupa’da oynamayı sevmiyor. Hep Galatasaray’ı bekledi" dedi. 
     
     "Terim istese, olurdu" 
     SERMET Şükür, Hakan’ı istemeyen yönetim ve Fatih Terim’in, bu acıyı her zaman omuzlarında hissedeceklerini de iddia etti. Baba Şükür şöyle devam etti "Bu çocuktan neyin intikamını alıyorlar İnter’e giderken 300 bin dolarlık şampiyonluk primini bile vermediler. Ama Fenerbahçe lafı çıkınca, paçaları tutuşuyor, sonra da bir kenara atıyorlar. Ayıp, ayıp. Bana kalsa, onu bir çırpıda Fenerbahçe’ye verirdim. Ama o, bunu asla kabul etmedi. Hiç kimse konuşmasın. Fatih Terim isteseydi bu iş olurdu. Ama istemedi." 
     
     "Bu kin niye " 
     HAKAN’IN babası, Galatasaray taraftarının, oğlunu çok istediğini de ekledi, şunları söyledi "Bundan korktular. Bütün ilgi, ona dönecekti. Ali Sami Yen Stadı’nda 25 bin kişi, Hakan’ı omuzlara alacaktı. Artık ne yapabilir, bilmiyorum. Belki de futbolu bırakır. Geçsin işlerin başına. Kendisiyle konuşacağım. O hiçbir zaman yanlış yapmadı. Tek hatası aşırı Galatasaraylı olmasıydı. Tarihe geçti, ama Laila’ya bir kez bile gitmedi. Hep Galatasaray için yaşadı. Hala anlamıyorum. Bu çocuğa, bu kadar kin niye " 
     
""Lokomotif çok iyi""      TEKNİK Direktör Fatih Terim, Şampiyonlar Ligi’ndeki rakiplerinden Lokomotiv Moskova’nın iyi bir ekip olduğunu söyledi. Rus ekibinin, ligde Samara’yı yendiği karşılaşmayı izleyen Terim, "Şampiyonluğa yaklaşmış komplike bir takımla karşılaşacağız" dedi. Ünlü hoca, kuralardan sonra bu tür rakipler hakkında hemen "şeker" veya "lokum" gibi nitelemelerin yapıldığını, ancak futbolcularının bu maçların öneminin bilincinde olduğunu söyledi. Fatih Terim, Hakan Şükür sorusu üzerine "Transferi kapattık" açıklamasını yaptı. 
     
Hasan Şaş, "Hayırödedi      ERHAN TELLİ 

     SARI-Kırmızılılar’ın yıldızı Hasan Şaş, İngiltere’nin Liverpol takımını geri çevirdi. Teknik Direktör Houiller tarafından tam yetkiyle donatılan bir menajerin, Hasan’ı transferin son günü 31 Ağustos’a kadar ikna etmeye çalıştığı, ancak sonuç alamadığı öğrenildi. Hasan’a daha önce yapılan yıllık 1.5 milyon dolarlık teklifin 2 milyon dolara çıkarıldığı, lüks bir ev ve araba da eklendiği kaydedildi. Galatasaray’ın 5 milyon dolarlık bonservis ücreti nedeniyle Hasan’ın yanıtını beklediği ve olayı kapattığı bildirildi. 
     
Meksikalı’ya özel idman      MEKSİKA’DAN, transfer sezonunun son gününde transfer edilen Sergio Almaguer’e, bir an önce takımın düzeyine gelebilmesi için özel idman programı verildi. Slovakya milli maçı nedeniyle oyuncularını iki gün izine çıkartan Fatih Terim, böylece Almaguer’in bu ara dönemde form tutması için önlem almış oldu. Antrenör Müfit Erkasap gözetiminde dün sabah Florya’da düz koşu yapan Meksikalı oyuncu, bugünkü antrenmanını takımla birlikte yapacak. 
     
Pinto’ya sert uyarı      MALATYASPOR maçında kötü bir performans ortaya koyan Fabio Pinto’ya sert bir uyarı geldi. Fatih Terim, "Bir an önce toparlan, yoksa senin için iyi olmayacak" diye azarladığı Brezilyalı oyuncuyu, yardımcı hocalara teslim etti. Galatasaray’a geldiğinden beri ikinci kez sakatlanan Pinto’nun da, Terim’den özür dilediği bildirildi. 
     
Ergün alarmı      MİLLİ takım kadrosundan, sol arka adalesinde ödem oluşması nedeniyle çıkarılan Ergün için kulüp doktorları seferberlik ilan etti. Kocaelispor maçıyla birlikte, Lokomotif Moskova, Fenerbahçe ve Barcelona gibi önemli sınavlara çıkacak olan Cim - Bom’un hocası Fatih Terim, Ergün’ün kritik haftalara yetiştirilmesini istedi. 
     



 SPOR 

































</TEXT>
</DOC>
