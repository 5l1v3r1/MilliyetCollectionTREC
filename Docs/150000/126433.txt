<DOC>
<DOCNO> 126433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur17.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaman'da kutup soğuğu... 
</HEADLINE>
<TEXT>

     Son 42 yılın en soğuk aralık ayı yaşanan Karaman'da sıcaklık sıfırın altında 30 dereye kadar düştü. 
     Meteoroloji yetkililerinden alınan bilgiye göre, Karaman'da sıcaklıklar mevsim normallerinin oldukça altına indi. Dün gece hava sıcaklığı sıfırın altında 30 dereceye kadar düşen Karaman'da son 42 yılın en soğuk günü yaşanırken çok sayıda ev ve işyerinde su borularının donduğu bildirildi. 
     Karaman'ın aralık ayı mevsim normallerinin ortalama sıfırın altında 18 derece olduğunu kaydeden yetkililer, Karaman ve çevresinde hava sıcaklıklarındaki bu ani düşüşlerden etkilenmemek için vatandaşlardan, ev ve işyerlerindeki muslukları gece boyunca kısık şekilde açık bırakmalarını istediler. 
     Bu arada, Karaman'da üç gündür kapalı bulunan 110 köy yolundan 58'i açılırken, halen kapalı durumda olan 52 köy yolunda ise kar temizleme çalışması sürüyor. Kapalı olan köy yolarının 25'inin merkeze, 13'ünün Sarıveliler İlçesi'ne, 14'ünün ise Ayrancı İlçesi'ne bağlı olduğu bildirildi. 
     
</TEXT>
</DOC>
