<DOC>
<DOCNO> 109786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/ekonomi/eko01.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak tedbiri alıyorlar 
</HEADLINE>
<TEXT>

Şirketler Irak operasyonu için tedbir alıyor. TÜSİAD Başkanı Tuncay Özilhan, ’Tasarrufa gidiyoruz. Duruma bakarak ilave tedbirler de alacağız’ dedi 
     EYLEM TÜRK 

     Türk şirketleri, ABD’nin Irak operasyonunun etkilerine karşı tedbir alıyor. TÜSİAD Başkanı Tuncay Özilhan, "Firmalar tasarruf yapıyor. Birtakım tedbirler almaya devam edeceğiz" dedi. "Operasyonun dünya ekonomisini de etkileyecek. Petrol fiyatları yükselecek. Söylentilere göre 40 dolara kadar çıkacak" diyen Özilhan, enflasyonda artış olabileceğini, bütçe açıklarının artabileceğini söyledi. 
     
     Koruma gerekli’ 
     Özilhan daha sonra şöyle dedi "Herkesin kendine maksimum koruma sağlayabilecek yapı oluşturması lazım. Dünya ekonomisi küçülme ihtimali var. Etkisine göre tedbirler almaya devam edeceğiz. Çok firma bu konuda tassarrufları yapıp verimlilikleri artırarak gerekli tedbirleri aldı. Farklı bir takım tedbirler almaya devam edeceğiz." 
     TÜSİAD Yönetim Kurulu Üyesi Aldo Kaslowski de "Operasyon istemiyoruz. Körfez Krizi olumsuz etkilemişti. Bizim şirketimiz de alacaklarını alamamıştı" dedi. 
     Akfen Holding Yönetim Kurulu Başkanı Hamdi Akın ise özellikle turizmin büyük darbe alacağına belirtti. Akın, "Turizmin giriş kapısı olan havaalanı işletmesi de elbette bundan nasibini alacak" diye konuştu. 
     
Düşüş bahanesi olur’      AYFER YILDIZ 

     Irak operasyonu borsacıları da tedirgin ediyor. Gedik Yatırım Ortaklığı Genel Müdürü Uğur Yılmaz, harekatın uzun sürmesi halinde borsanın olumsuz etkileneceğini söyledi. Yılmaz, "Türkiye fiilen katılırsa etkisi çok olur. Körfez Savaşı’ndaki hatalar yapılmamalı. Borsada bundan sonra Irak ile ilgili düşüş olursa, bahane düşüşleri olur. Operasyon Demoklasin Kılıcı gibi duruyor. Operasyon söylentisinin ekonomiye etkisi zaten şu anda oluyor. Petrol fiyatları 30 dolara çıktı" dedi. 
     



 EKONOMİ 




















</TEXT>
</DOC>
