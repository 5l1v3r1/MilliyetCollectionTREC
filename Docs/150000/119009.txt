<DOC>
<DOCNO> 119009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yasam/ayas.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozart’ tutkusu pahalıya patladı 
</HEADLINE>
<TEXT>

Sırf klasik müzik çalmıyor diye otobüsten inen yolcu nedeniyle, Blaupunkt firması Ulusoy’un 300 bin euro’luk müzik sistemlerini yenileme sözü verdi 
     ELİF KORAP İstanbul 

     İzmir’den İstanbul’a gitmek üzere bindiği otobüsün sistemindeki arıza nedeniyle Mozart çalınmamasına tepki göstererek Susurluk’ta inen Akın Ertaş nedeniyle Ulusoy’un otobüslerindeki tüm kasetçalarlar değiştiriliyor. Ertaş’ın protestosunu haklı bulan şirketin bu kararının maliyeti ise 300 bin euro’yu yaklaşık 490 milyar lira buluyor. Klasik müzik seven yolcu Akın Ertaş, karısına ve çocuklarına otobüsün arızalandığını söyledikten sonra, bütün gününü Susurluk’u gezerek geçirdi. Saat 01.00 otobüsüyle de İstanbul’a geldi. Ertaş, bu ilginç protestosunu anlattı 
     
Susurluk’ta, otobüsten Mozart çalınmadığı için mi indiniz 
     İzmir’den İstanbul’a geliyordum. Arıza nedeniyle klasik müzik kanalı çalışmıyordu. CD de bozulmuş. Şoföre, "Susurluk’a varmadan arayın, Balıkesir’den birkaç CD alsınlar" dedim. Telefon ettiler. Ama arıza Susurluk’ta da giderilemedi. CD de almamışlar. Ben de protesto etmek için indim. ISO 9000 belgeli bir firma, taahhütlerini yerine getirmekle yükümlüdür. 
     
Niçin hep Mozart’ın adı geçiyor Özellikle Mozart mı istediniz, yoksa diğer bestecileri de seviyor musunuz 

</TEXT>
</DOC>
