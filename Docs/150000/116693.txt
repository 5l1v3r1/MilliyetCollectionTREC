<DOC>
<DOCNO> 116693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/guclu.html </URL>
<DATE> 2002/11/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Seçim, seçim, seçim 
</HEADLINE>
<TEXT>

     Hemen her yerde seçim var. Dün okullardaki seçimleri yazmıştım. Bugün de Türkiye genelinde seçim var. Geçtiğimiz hafta ise üniversitelerde rektörlük seçimi vardı... 
     Rektörlük yarışında, her seçim döneminde olduğu gibi yine enteresan gelişmeler oldu. Seçimlerde en fazla oy alan 6 isim YÖK’e bildirildi. YÖK de sayıyı 3’e indirerek Cumhurbaşkanı Sezer’e sundu. Eskiden Çankaya’ya gönderilen liste aynı gün onaylanırdı. Şimdi bu kadar uzaması genel seçim nedeniyle Çankaya’nın gündeminin yoğun olmasından mı, yoksa YÖK listesinin kafa karıştırmasından mı henüz belli değil. 
     Hatırlanacağı gibi YÖK seçimde en fazla oy alan bazı adayları liste dışı bırakmıştı. Gerekçesi nedir bilinmiyor. Ama etik olmasa da bu konuda yasal yetkisinin olduğu kesin. Aslında Cumhurbaşkanı Sezer’in bu konudaki tavrı 3 Kasım sonrası için de önemli ipuçları verecek .. 
     
Oyunuzu kullanın      H l oyununu kullanmamakta tereddüt edenler var. Dün akşam saatlerine kadar yapılan tüm görüşmelerde konuşma konularının en başında oyunu kime vereceksin sorusu geliyordu. Kararsızlık sanki biraz daha azalmış gibi olsa da hala devam ediyordu. Anlaşılan o ki sandık başına gidinceye kadar kararsız kalacakların sayısı hiç de az değil. Bunun en önemli nedeni canı gönülden oy verilecek bir partinin pek çoğumuz için maalesef bulunmaması. İşte bu yüzden olsa gerek sandığa gitmek istemeyenlerin sayısı hala çok fazla. Onlara önerimiz kerhen de yani istemeyerek de olsa sandık başına gidip görüşlerine en yakın bir partiye oy vermeleri. 
     Sandığa atmadıkları her oy, istemediği partilerin elini daha fazla güçlendirir ki bu da ileride ah vahlara neden olabilir. Bir önceki seçimde öyle olmadı mı .. 
     
Gençlik bu kez duyarlı      Seçmen yaşı 97 seçimlerinden çok kısa bir süre önce 18’e indiği için gençlerin çok önemli bir kısmı sandığa gidip oy kullanamamıştı. Oysa bugün Türkiye’nin geleceğine önemli ölçüde onlar damga vuracaklar. 
     Gençler arasındaki sandığa gitme oranının bugün, önceki yıllara ve yetişkinlere göre açık ara önde olması bekleniyor. Benim de gözlemim bu yönde. Sadece bazı partilerin kurşun askeri gençler değil esas önemli kitleyi oluşturan sessiz çoğunluk da sandığa gidip ben de varım diyecek... 
     Gençleri ihmal edenler hemen her seçimde bunun faturasını en ağır şekilde ödediler. Bu seçimde de bazı partiler sandığa gömülürlerse bilin ki bunun en önemli nedeni, yine gençleri ihmal etmeleridir. 
     Anne, babaları kazanmanın en iyi yolu gençlere verilen hizmetten geçiyor. Siyasiler bunu anlamakta geciktiler. Hala da anlamayanlar var. Ama bugünkü ve sonraki seçimler genç oyların gölgesinde gerçekleşecek. Onların yönlendirmesiyle şekillenecek... 
     Özetin özeti 2000’li yıllara girerken nasıl sevinmiştik. Sanki sihirli bir el milenyumda her şeyi çok daha farklı hale getirecek sandık. Ama şu ana kadar çok zor günler geçirdik. Bu yüzden yeni bir yüzyılın, yeni bir bin yılın bu ilk seçiminin ülkemiz için hayırlı ve uğurlu olmasını diliyorum... 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
