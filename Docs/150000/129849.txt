<DOC>
<DOCNO> 129849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur22.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölenlerin kimliğini DNA testi belirleyecek... 
</HEADLINE>
<TEXT>

     Diyarbakır'daki uçak kazasında ölen 75 kişiden, 5'i mürettebat 42 kişinin kimlikleri belirlendi. 
     Diyarbakır Havaalanı'na iniş yaparken düşen uçakta yaşamını yitirenlerin cesetlerinin getirildiği Dicle Üniversitesi Şeref İnalöz Spor Salonu'nda teşhis çalışmaları yapılıyor. Çoğu yandığı için tanınmaz hale gelen cesetlerden teşhis edilebilenler yakınlarına teslim ediliyor. 
     Yetkililer, ölenlerden 5'i mürettebat, 37'si yolcu toplam 42 cesedin kimliklerinin belirlendiğini söylediler. 
     Ölen yolcuların bazılarının yakınları da teşhis amacıyla, Ankara'dan uçakla Diyarbakır'a hareket etti. Yanarak tanınmaz hale gelen cesetlerin kimliklerinin de Ankara'dan gelecek uzman bir ekip tarafından kimliklerinin belirlenmesine çalışılacağı bildirildi. 
     Kimlik tespit çalışmalarına katılmak üzere Ankara Adli Tıp Kurumu Başkanlığı'nda görevli adli tıp uzmanı, adli diş hekimi ve adli biyoloğun aralarında bulunduğu ekibin, Ankara'dan Diyarbakır'a hareket ettiğini kaydeden yetkililer, ekibin, DNA analizi yoluyla kimlik tespiti yapacaklarını söyledi. 
     Teşhis edilemeyen cesetlerin 11'i SSK Hastanesi Morgu'na, 13'ü Devlet Hastanesi Morgu'na, 3'ü Dicle Üniversitesi Hastanesi Morgu'na, 2'si Doğumevi Hastanesi Morgu'na, 4'ü Asker Hastanesi Morgu'na kaldırıldı. 
     Kimlikleri açıklanan 31 kişi ile 5 mürettebatın adı şöyle 
     ''Abdulmenaf Çetintaş, Rojda Kıran, Mehmet Ümit Balçı, Behzat Külür, Aktan Tuncer, Seyyaf Aslan, Hanefi Aktar, Abdurrahman Ürük, Hüseyin Bazencir, Berat Kıran, Muammer Taşkıran, Cevat Erkut, Aydın Elbir, Abdulbasit Dalar, Mehmet Mansur Alkan, Bilal Baydemir, Arzu Sultanoğlu, Ahmet Serdar Kurt, Abdullah Çiçek, Murat Sultanoğlu, Fuat Araz, İbrahim Olgun, Servet Karadağ, Aziz Aydoğdu, Bedriye Saf, Enver Sultanoğlu, Behiye Aydoğdu, Seyhan Erişen, Turan Arslan, Emine Çiftçi, Helin Kıran. 
     Mürettebatlar Kabin Amiri Devlet Haliloğulları, Kaptan Pilot Alattin Yunak, İkinci Pilot Altuğ Ulusu, Steward erkek kabin görevlisi Deniz Karasu ve Steward Şenol Yavuz.'' 
     





</TEXT>
</DOC>
