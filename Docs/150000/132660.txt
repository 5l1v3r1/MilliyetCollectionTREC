<DOC>
<DOCNO> 132660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko23.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası iktisadi yönelim anketi... 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde kısa vadeli Türk Lirası kredi faizlerinin düşeceğini öngörenlerin sayısında azalış yaşanırken, yükseleceği ya da aynı kalacağını düşünenlerin oranında artış oldu. 
     Merkez Bankası tarafından, her ay işadamları arasında düzenlenen VE 449 katılımcının yer aldığı İktisadi Yönelim Anketi'nin Aralık ayı sonuçları belli oldu. 
     Kredi faizlerinin artacağına inananların oranı geçen ay yüzde 4.8'den yüzde 14'e, aynı kalacağına inananların oranı yüzde 32.8'den yüzde 43'e çıktı. Düşeceğine inananların oranı ise yüzde 62.4'den yüzde 43'e indi. 
     Ankete katılanlar, gelecek 3 aylık dönemde kısa vadeli Türk Lirası faiz oranının yüzde 10-90 aralığında, uygun ortalamanın da yüzde 48.8 oluşmasını öngördü. 
     Faiz cephesinde gelecek 12 aylık dönemdeki beklentilere bakıldığında da, katılımcılar faiz oranını yüzde 10-82 arasında uygun ortalamanın da yüzde 44.2 aralığında oluşacağına inanıyor. 
     
     İHRACAT İMKANI 

     Gelecek 3 aylık dönemde ihracat imkanları bakımından, bir önceki aya kıyasla daha iyimser olanların oranında azalış yaşanırken, aynı ve daha kötümser olanların oranında artış görüldü. 
     Daha iyimser olanların oranı 5.3 puan azalarak, yüzde 34.4'den yüzde 29.1'e geriledi. Aynı dönemde, daha kötümser olanların oranı 3.5 puan artarak yüzde 6.1'den yüzde 9.6'ya, aynı olanların oranı 1.9 puan yükselerek, yüzde 59.6'dan yüzde 61.3'e çıktı. 
     Son bir aylık satış hasılatı ele alındığında, geçen ay bir önceki aya göre daha yüksek diyenlerin oranında azalma olurken, daha az ve farksız diyenlerin oranında artış görüldü. 
     Satış hasılatı daha yüksek diyenlerin oranı 7.8 puan azalarak yüzde 29.6'dan yüzde 21.8 indi. Daha az diyenlerin oranı 6.2 puan artarak yüzde 23.3'den yüzde 29.5'a, farksız diyenlerin oranı 1.5 puan artarak yüzde 47.1'den yüzde 48.6'ya çıktı. 
     
     YATIRIM HARCAMASI 

     Sanayi dalında genel gidişat konusunda, Aralık ayında bir önceki aya göre daha iyimser olanların sayısında azalış yaşanırken, daha kötümser ve aynı olanların sayısında artış görüldü. 
     Aralık ayında sanayi dalında genel gidişat konusunda bir önceki aya göre daha iyimser olanların oranı 14.4 puan azalarak yüzde 30.4'e inerken, aynı olanların oranı 11.5 puan artarak yüzde 63.3'e, daha kötümser olanların oranı 2.4 puan artarak yüzde 6.3 oldu. 
     Gelecek 12 ayda, geçen bir yıla oranla daha fazla ve aynı oranda yatırım harcaması yapmayı planlayanların sayısında Aralık'ta, bir önceki aya göre azalış olurken, daha az oranda yapmayı öngörenlerin oranında artış oldu. 
     Buna göre, Aralık ayında daha fazla yatırım yapmak isteyenlerin oranı 1.2 puan azalarak yüzde 22.7'ye, aynı oranda yatırım yapmak isteyenlerin oranı 1.9 puan gerileyerek yüzde 44.6'ya indi. Daha az düzeydekilerin oranı 3.3 puan yükselerek 32.7 olarak belirlendi. 
     Ankete katılanların yüzde 59.2'si, gelecek 3 aylık sürede ihracat siparişini kısıtlayan faktörlerin başında, fiyat rekabetini görüyor. Dış konjonktür yüzde 26.5 ile, gelecek 3 aylık sürede ihracat siparişini kısıtlayan en önemli faktörler arasında yer aldı. 
     Ankete katılanların yüzde 77.7'si, gelecek 3 aylık sürede üretimi kısıtlayan faktörlerin başında sipariş ve satış miktarını görürken, girdi maliyeti yüzde 10.3, kredi-finans maliyeti olduğuna inanların oranı yüzde 8.7 olarak belirlendi. 
     





</TEXT>
</DOC>
