<DOC>
<DOCNO> 138315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/ekonomi/eko03.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Orman arazilerinin satışından 25 milyar dolar gelir 
</HEADLINE>
<TEXT>

AKP lideri Erdoğan, işgal altındaki arazilerin satışından sağlanacak gelirle bütçe açığının kapatılabileceğini söyledi 
     ANKARA Milliyet 

     AKP lideri Recep Tayyip Erdoğan, NTV’de yayınlanan "Gölge Kabine" programında yaptığı açıklamada, işgal altındaki arazilerin bir an önce paraya çevrilmesi gerektiğini söyledi. 
     İşgal altında 5 milyon metrekare orman alanı olduğunu ifade eden Erdoğan, buralardaki kişilerin rüşvet vermekten bıktığını onların da konunun çözüme kavuşmasını istediğini belirtti. Erdoğan, bu arazilerin 24 ay taksitle metrekaresi 5 dolardan satılması halinde 25 milyar dolar edeceğini söyledi. Erdoğan, Anayasa değişikliği için muhalefetin de yardımını beklediklerini kaydederek, buralardan gelecek kaynaklarla bütçe açığın kapatılabileceğini belirtti. Erdoğan, ekonomi yönetiminin tek çatı altında toplanmasının henüz gerçekleştirilemediğini, dış politikanın öne çıkmasının bazı işleri engellediğini kaydetti. 
     
     İlaçta KDV düşecek’ 
     KDV’nin düşürülmesi yönünde çalışma yapıldığını da anlatan Erdoğan, KDV oranlarının ilk etapta ilaçta ciddi bir şekilde düşürüleceğini bildirdi. 
     



 EKONOMİ 
























</TEXT>
</DOC>
