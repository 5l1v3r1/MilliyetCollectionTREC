<DOC>
<DOCNO> 127235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko12.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore, dolar yerine Euro'yu tercih etti... 
</HEADLINE>
<TEXT>

     Kuzey Kore'nin, dış ödemelerinde resmi döviz olarak ABD Doları yerine Euro'yu kullanmaya karar verdiği bildirildi. 
     Pekin'deki diplomatik kaynaklardan alınan bilgiye göre, kendi vatandaşlarına 1 Kasım'dan itibaren ABD Doları bulundurma ve kullanmayı yasaklayan Kuzey Kore hükümeti, ülkede bulunan yabancılara da Kuzey Kore bankalarında bulunan ABD Doları cinsinden hesaplarını Euro'ya çevirmeleri için 1 Aralık'a dek süre tanıdı. 
     Kuzey Kore, ABD ile diplomatik ilişkisi olmamasına rağmen son düzenlemeye dek uluslararası ticaretinde ABD Doları'nı kullanmıştı. Dolardan Euro'ya geçiş, komünist rejimin ABD ile son günlerde tırmanan gerginliğe tepkisini yansıtıyor. 
     ABD'nin baş hedefi Irak da daha önce uluslararası parasal işlemlerinde ABD Doları yerine Euro'yu kullanma kararı almıştı. 
     





</TEXT>
</DOC>
