<DOC>
<DOCNO> 137857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/siyaset/siy20.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Valinin eşi de görev başında 
</HEADLINE>
<TEXT>

Yeni İzmir Valisi Ziya Göksu’nun eşi Meral Göksu, İzmir’de büyük bir sorumluluk aldığını söyleyerek, "Bu, kuruluşlara mesaj olsun" dedi 
     ELİF DEMİRCİ İzmir DHA 

     İzmir Valisi Yusuf Ziya Göksu’nun eşi Meral Göksu’yu kentte vali yardımcıları ve kaymakamların eşleri karşıladı. Denizli’de sosyal yaşama katkısıyla tanınan Meral Göksu, İzmir’de de aktif olacağını belirterek, "Çocuk yetiştirme yurtları, huzurevleri, yuvalar benim için çok önemli. Buraları gece habersiz denetlerim. Bu da gelir gelmez kuruluşlara bir mesaj olsun" dedi. 
     
     Çok duygulandım’ 
     Denizli’de 7 yıl valilik yaptıktan sonra İzmir Valiliği’ne atanan eşi Ziya Göksu ile kente gelen emekli öğretmen Meral Göksu, Denizli’de Ulusal Eğitime Destek Kampanyası için önemli çalışmalar yaptıklarını, bankada 13 milyar lira para bıraktığını söyledi. 
     İzmir Polis Moral Eğitim Merkezi’nde İzmir Emniyet Müdürü Halil Tataş’ın eşi Fatma Tataş, vali yardımcıları ve tüm ilçe kaymakamlarının eşlerince çiçeklerle karşılanan Göksu, sivil toplum örgütlerinin sorunlarını dinleyeceğini belirtti. Göksu, Denizli’den İzmir’e gelirken sınırda makam aracına İzmir Valiliği’nin flamasının takıldığını kaydederek, "O anda çok duygulandım. Omuzlarıma büyük bir sorumluluk bindiğini hissettim" diye konuştu. 
     



 SİYASET 














</TEXT>
</DOC>
