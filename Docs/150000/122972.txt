<DOC>
<DOCNO> 122972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yazar/temelkuran.html </URL>
<DATE> 2002/12/06/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Erkekler nasıl kurtulacak 
</HEADLINE>
<TEXT>

     Kadınlara laf atmanın mantığı nedir Bu mesele adamlara nasıl bir keyif vermektedir Şahsen müthiş merak ettiğim bir konu. Yani nasıl ve ne tür bir haz alıyorlar bundan Bir kadını germek, sinirlendirmek neden bir mutluluk kaynağıdır Burada nasıl bir erotizm, nasıl bir pornografik vaziyet vardır Laf atmanın adamları coşturan yanı nedir Lanetleyerek, öfkelenerek değil, hakikaten meraktan, hatta neredeyse bilimsel bir meraktan, son derece sakin soruyorum. Çok ciddi söylüyorum, eğer bu yazıları okuyanlar içinde hayatında bir kadına laf atmış, laf atmanın psikolojisini anlamış, nasıl bir haz verdiğinin bilincine varmış biri varsa, çok rica ediyorum, bana bir e-mail atarak bu muammayı açıklasın. Şerefim üzerine yemin ederim, aynen yayımlayacağım. 
     
     Bitmeyen avlanma mevsimi 
     Sokakları tutmuş bu mankafalar, hayatlarında kafalarını en fazla pişpirik için çalıştırmış bu adamlar, üniversitede doktora filan yapmış kadınları nasıl aciz bırakabiliyorlar, bu ciddi bir mesele çünkü. Sokakları nasıl ele geçirip, bitmeyen bir avlanma mevsiminin tavşanlarına çeviriyorlar kadınları, bu çok ciddi bir mesele. Bir de şu var, dönüp bağırınca kuyruklarını kıstırıp arkalarını dönüp gidiyorlar ki insanın midesini bulandıracak bir ödleklik, "Beş dak’ka delikanlı ol ciğerimi ye " dedirtecek türden bir hezeyan... 
     Neyse... 
     
     Kurtulmuş kadınlar evlenince.. 
     Televizyonda bir reklam. Turkcell’in başlattığı "Cumhuriyet Kızları" kampanyasıyla burslu olarak liseyi bitirip, ODTÜ İngilizce Öğretmenliği’nde okuyan aydınlık bir kız konuşuyor. "Okudum, çok mutluyum, devam ediyorum" gibisinden bir şeyler söylüyor. Bir ağlama hissi... Niye ağlama hissi Çünkü iyi şeyler ağlatıyor bizi, bu birincisi. İkincisi de şu Bu canını dişine takmış, okumak için anası ağlamış kız, okulu bitirecek, işe girecek öyle güzel güzel yaşarken muhtemelen gidip öküzün tekiyle evlenecek. Adam buna çektirecek, belki çalışmasını istemeyecek. Kızcağız "Aman evlilik bozulmasın" demek zorunda bırakılacağı için baskıları kabullenecek, pasif - agresif, mutsuz bir kadına dönüşecek, o okuduğu okullar, verdiği savaş boşa gidecek... İnsanın aklına bunlar geldiği için işte o ağlama hissi... 
     
     Lütfen adamları da eğitin 
     Hakikaten sormak isterim Bu memlekette kadınlar için bir sürü sosyal çalışma yapılıyor, bilinç yükseltici girişimler kadınlar üzerine kuruluyor. Bu kızcağızların bilinçleri yükseltiliyor yükseltiliyor da adamlara hiç dokunulmuyor Adamlar, aynen babalarından gördükleri gibi, annelerinin gerek sahte hastalıklarla duygusal baskı yaparak, gerek ağlaşarak dikte ettikleri gibi yaşamaya devam ediyorlar. Böylece bir sürü akıllı, güzel, kendi işini beceren kadın o bir sürü ilkel adama mahk m oluyor. Adamların dediği olduğu için de işler hiç değişmeden yürüyor. Yani diyeceğim o ki, Dünya Bankası, GAP, büyük firmalar yapacaklarsa bu erkeklerin erkeklik saplantılarını, bin yıldır değişmeyen tuhaflıklarını düzeltmek için de bir çalışma yürütse... Bir süre de "Asiye nasıl kurtulur " üzerine değil de "Mehmet nasıl kurtulur " üzerine kafa yorulsa... 
     Bir şey daha var "Cumhuriyet Kızları" Burslu okuyan kızlar, okuyan kızlar ve giderek bütün kızlar... Çok rica ediyorum, eğer illa evlenecekseniz, lütfen, hayat için, kendisi için, daha nitelikli bir insan olmak için en az sizin kadar uğraşmış birileriyle evlenin. Çünkü siz, size yapılan en küçük haksızlığı bile hakketmiyorsunuz. Çünkü siz bu hayatı kurmak için çok ama çok uğraştınız. Lütfen bunu iyice düşünün 
     
     







İyiye gidiyoruz 


Sürprizli ama saydam bir döneme doğru 


Bayram keyfini yaşayamayan da var... 


Bayramlar ve ekonomi 


"Bütün kabahat bizim" hastalığı... 


Tehlikeli pazarlık 


O Tayyip, Erdoğan başkası 


Erkekler nasıl kurtulacak 


Mavi boncuk 


</TEXT>
</DOC>
