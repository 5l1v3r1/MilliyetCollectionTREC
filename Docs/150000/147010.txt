<DOC>
<DOCNO> 147010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun43.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Brooks "ABD askerleri Bağdat çevresindeki kırmızı hattı geçti" 
</HEADLINE>
<TEXT>

     Bazı Amerikalı askerlerin, Bağdat çevresindeki ''kırmızı hattı'' geçtiği ve Amerikan ordusunun, bu eylemin Irak güçlerince kimyasal saldırı düzenlenmesi riskini artırdığını düşündüğü bildirildi. 
     Tuğgeneral Vincent Brooks, düzenlediği basın toplantısında, ''kırmızı hattı'' geçen Amerikan askerleri bulunduğunu söyledi. 
     Bağdat'ın güneyinde Amerikan güçleriyle birlikte ilerleyen bir Reuters muhabiri, herhangi bir kimyasal saldırıya karşı önlem olarak MOPP 2 adlı koruyucu üniformalar giydiklerini söyledi. 
     Amerikan televizyon kanalları CBC, CNN ve NBC, geçen hafta Amerikan yetkililerine dayanarak verdikleri haberde, Irak yönetiminin, başkent Bağdat etrafında bir ''kırmızı hat'' belirlediğini ve Cumhuriyet Muhafızları'na Amerikan birlikleri bu hattı geçtiğinde kimyasal silah kullanma emri verdiğini iddia etmişlerdi. 
     





</TEXT>
</DOC>
