<DOC>
<DOCNO> 133788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/aspo.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukraynalı oyuncu, Türkiye’de ilk kez Milliyet’e konuştu 
</HEADLINE>
<TEXT>
REBROV Yuvama dönmüş gibiyim 
Sarı-Lacivertli takımın yeni yıldızı, İstanbul’a ayak bastığı andan itibaren büyük bir sevgi gördüğünü söyledi, "Bu ortama uzun zamandır hasrettim" dedi 
     KAAN BORA 

     Çok etkilendim’ 
     İNGİLTERE’NİN Tottenham kulübünden kiralanan Ukraynalı yıldız Sergei Rebrov imza atmadan önce Türkiye’deki ilk röportajını Milliyet ile yaptı. Çarpıcı açıklamalarda bulunan Rebrov, İstanbul’un çok etkileyici bir şehir olduğunu söyledi, "Henüz fazla gezemedim ama burada yaşam çok güzel. Ama nerede yaşanırsa yaşansın hayatın kendisi çok güzel zaten" ifadesini kullandı. 
     
     Felsefemiz aynı’ 
     UKRAYNALI yıldız Fenerbahçe’yi seçmesinin nedenini ise şöyle açıkladı Her zaman önde olmak isteyen, başa güreşen bir kulüp. Bu da benim hayat felsefemle denk düşüyor. İngiltere’de müthiş bir taraftar kitlesine sahip olduklarını öğrendim. Rüştü’yü de milli takımdan tanıyorum. O yüzden teklifi hemen kabul ettim. Vladimir gibi bir yıldızla oynamak da beni çok mutlu edecek." 
     
     Layık olacağım’ 
     TÜRKİYE’YE ayak bastığı andan itibaren büyük bir sevgi gördüğünü kaydeden Rebrov, "Uzun zamandır böyle bir ortama hasrettim. Bana Dinamo Kiev’deki günlerimi hatırlattılar. Sanki yuvama geri döndüm. Fenerbahçe’ye layık olacağım" dedi. Kocaeli maçını değerlendiren yıldız oyuncu, "4-0’lık skor herşeyi ortaya koyuyor. Paslaşmalar ve savunma organizasyonu çok iyi" yorumunu yaptı. 
     
     Her karara uyarım’ 
     TEKNİK Direktör Oğuz Çetin’in vereceği her görevi yapacağını da sözlerine ekleyen Rebrov, "Hocanın kararına uyarım. İstediği yerde oynayabilirim" dedi. Kendisine çok güvendiğini de belirten Ukraynalı, "Ben çok çalıştıktan sonra neden kötü oynayayım ki Böyle bir korkum yok. Herşey sahada ortaya çıkar. İngiltere’deki son dönemim ölçü alınmamalı" görüşünü savundu. 
     
Bir gün daha rötar      SARI - Lacivertli kulüpte Rebrov’un imza töreni dün de gerçekleşmedi. Yönetim konuyla ilgili resmi bir açıklama yapmazken, ufak tefek pürüzler nedeniyle Ukraynalı yıldızın bugün 14.30’da imza atacağı açıklandı. Futbol Şube Sorumlusu Sadettin Saran transferlerle ilgili herhangi bir problemin bulunmadığını belirtti. 
     
     



 SPOR 























</TEXT>
</DOC>
