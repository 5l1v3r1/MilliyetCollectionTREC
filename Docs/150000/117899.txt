<DOC>
<DOCNO> 117899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/magazin/mag01.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar yine barıştı 
</HEADLINE>
<TEXT>

Yakın dostları ve annesinin yoğunlaşan baskılarına dayanamayan Hülya Avşar, Evliliğe devam’ dedi 
     MAGAZİN SERVİSİ 

     Her yıl gündeme gelen Hülya Avşar’ın boşanma olayı yine mutlu sonla bitti. Önceki gün gazetecilere "Bana iki gün izin verin, herşey kesinleşecek, kararımı yeniden gözden geçirip ona göre açıklama yapacağım" diyen Avşar, yakın dostları ve annesi Emral Avşar’ın baskılarına dayanamayarak eşi Kaya Çilingiroğlu ile yine evliliklerine "devam" kararı aldı. 
     
     Zehra babasına düşkün 
     Verdiği son röportajlarda "Zehra olmasa boşanırdık" diyen Avşar’ın ve eşi Kaya Çilingiroğlu’nun özellikle boşanmaktan vazgeçmelerinde yakın çevrelerinin kızlarının psikolojisini düşünmesi gerektiği konusundaki ısrarlarının etkili olduğu konuşuluyor. Emral Avşar, "Boşanmaktan vazgeçmelerine çok sevindik. Ortada dünyalar güzeli bir kız çocuğu var ve benim torunum yaşına rağmen son derece hassas bir yapıya sahip ve babasına oldukça düşkün. Onun yaşanan gerginlikten etkilenmesi ve psikolojisinin bozulması beni herşeyden çok daha fazla üzerdi. Zehra’nın hem anne hem de baba sıcaklığına ihtiyacı var. Sonuç hepimizi mutlu etti" diye konuştu. 
     İki gün sonra açıklama yapacağını belirten Avşar, bugün bir basın toplantısı düzenleyeceğini ve evliliğiyle ilgili konulara açıklık getireceğini açıkladı. 
     



 MAGAZİN 












</TEXT>
</DOC>
