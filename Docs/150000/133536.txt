<DOC>
<DOCNO> 133536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun06a.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa seyirci kalamayız 
</HEADLINE>
<TEXT>

Başbakan Abdullah Gül, Irak operasyonunun meşruiyeti için BM kararının şart olduğunu belirterek, "Ancak en kötü senaryoya karşı da hazırlıklıyız" dedi 
     GÜVEN ÖZALP, ELÇİN ERGÜN Strasbourg 

     Yıllarca parlamenter olarak üyeliğini yaptığı Avrupa Konseyi Parlamenterler Asamblesi’nde temaslarda bulunan Başbakan Gül, olası Irak operasyonu konusunda Türkiye’nin tavrının netleştiğini ortaya koyan bir mesaj verdi "Harek t, için BM’nin ikinci kararı gerekli, ancak savaş çıkarsa seyirci kalamayız." 
     
     AKPM’de konuştu 
     Strasbourg’daki AKPM Genel Kurulu’nda konuşan, ardından da gazetecilerin sorularını yanıtlayan Gül, operasyonun meşruiyeti açısından BM Güvenlik Konseyi’nin alacağı kararın gerekli olduğunu, bununla birlikte hükümetin her türlü olasılığa karşı gerekli planları hazırladığını belirtti. Gül, "Biz komşu ülkeyiz. Her türlü duruma hazırlıklı olmalıyız. BM kararı gerekli, ancak biz savaş çıkarsa seyirci kalamayız" dedi. Özellikle Irak’ın toprak bütünlüğü ve mülteci akını konusunda hassas olunduğu izlenimi veren Gül, en kötü senaryoya da hazırlıklı olunduğunu kaydederek, önümüzdeki iki haftanın çok önemli olduğunu ve durumun giderek "kritik bir hal aldığını" söyledi. 
     
     Lübnan’a benzemesin 
     Savaşı önlemek için her türlü yolu denediklerini ve barış çabalarının da sürdürüleceğini ifade eden Gül, en büyük sorumluluğun Irak’ta olduğunu dile getirerek "Irak’ın Lübnan olmasından korkuyoruz" dedi. Gül, ABD’nin Türkiye’ye savaşa destek olma karşılığında ekonomik yardım önerdiğine yönelik iddiaları da "Kontrolümüz dışında bir savaş olursa bunun zararlarının telafisini istemek hakkımızdır" şeklinde yanıtladı. 
     
     Avrupa’ya mesaj 
     Yaklaşık on yıl boyunca AKPM üyesi olarak görev yapan Gül, Başbakan sıfatıyla geldiği genel kurul salonuna belki de ilk kez "Türkiye adına eleştirilme korkusundan uzak" girdi. Parlamenterlerin ilgisine şaşıran Gül, duyduğu memnuniyeti yakın çevresine "Biz bu salona yuhalanacağız diye girmeye korkardık, hatta çoğu zaman da yuhalanırdık. Kendimizi dövüşmeye gidecek gibi hissederdik. Şimdi havaya bakın, ne kadar güzel anlar yaşadık" sözleriyle ifade etti. AKPM’nin bir okul olduğunu söyleyen Gül, Türkiye’nin sürekli olarak eleştirildiği konularda da Avrupalı parlamenterlerin yüreklerine su serpen mesajlar verdi. Gül’ün mesajları şu şekilde belirginleşti 

</TEXT>
</DOC>
