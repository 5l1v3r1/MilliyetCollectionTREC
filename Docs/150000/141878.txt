<DOC>
<DOCNO> 141878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur23.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İETT ulaşım ücretlerine zam 
</HEADLINE>
<TEXT>

p    İstanbul'da otobüs, tünel, tramvay ve metro yolcu taşıma ücretlerine, yarından geçerli olmak üzere yüzde 50'ye varan oranlarda zam yapıldı. 
     Ulaşım Koordinasyon Merkezi'nin UKOME kararı uyarınca metro, tramvay, İETT ve belediye otobüslerinde tam abonman bileti 1 milyon, indirimli bilet 650 bin, tam akbil 900 bin, indirimli akbil de 550 bin lira oldu. 
     Tam ve indirimli, günlük, haftalık ve aylık kartlar, yarından itibaren yeni tarife bedelleri üzerinden satışa sunulacak. 
     Yolcuların elinde bulunan eski biletler, 16 Mart Pazar gününe kadar geçerli olacak. Bu süre içinde kullanılmayan biletler, bilet satış ünitelerinde 14 Nisan 2003 tarihine kadar değiştirilebilecek. 
     Yeni tarife çerçevesinde, usulsüz abonman bileti ve akbil kullananlara uygulanan 20 milyon liralık ceza 30, usulsüz mavi akbil kullananlara kesilen 40 milyon liralık ceza da 60 milyon liraya yükseltildi. 
     
     İETT GENEL MÜDÜRÜ'NÜN DEĞERLENDİRMESİ 

     İETT Genel Müdürü Rıdvan Aslan, 1.5 yıldan beri otobüs, tünel, tramvay ve metro yolcu taşıma ücretlerine zam yapmadan gelir-gider dengesini denk götürmeye çaba harcadıklarını belirterek, ancak işçilik ve akaryakıt fiyatlarındaki artışın bu ay itibariyle bütçeyi götürmeyi zorlaştırdığını ve yeni bir düzenlemeyi zorunlu kıldığını söyledi. 
     Aslan, 22 Eylül 2001 tarihinden bu yana ilk defa tarifelerinde düzenleme yaptıklarını anlatarak, şunları kaydetti 
     ''1.5 yıldan beri biz işçilik ücretlerine yüzde 75 oranında artış sağladık. Bu süre içinde akaryakıt fiyatlarına 48 kez zam geldi. 22 Eylül 2001 tarihinde fiyat düzenlemesi yaptığımızda 860 bin lira olan motorinin litre fiyatı, bugün 1.5 milyon lira. Neredeyse yüzde 100 artış söz konusu. Dolayısıyla ortalama olarak işçi ve akaryakıt girdilerinde meydana gelen artış yüzde 90 dolayındadır. Bizim şu anda yaptığımız fiyat düzenlemesi abonman bilette yüzde 33, akbilde yüzde 38 civarında.'' 
     
     YENİ TARİFE 

     İstanbul'da yarından itibaren uygulanmasına başlanacak yeni tarife ile eski yolcu taşıma ücretleri TL şöyle 

     

AKBİL Yeni Eski Sivil Yolcu Taşıma Ücreti 900.000 650.000 İndirimli Yolcu Taşıma Ücreti 550.000 400.000      

ABONMAN BİLETİ Yeni Eski Sivil Yolcu Taşıma Ücreti 1.000.000 750.000 İndirimli Yolcu Taşıma Ücreti 650.000 500.000      

METRO VE TRAMVAY ÜCRETLERİ Yeni Eski Jeton 1.000.000 750.000 Tam Akbil 900.000 600.000 İndirimli Yolcu Taşıma Ücreti 550.000 375.000      

TELEFERİK ÜCRETLERİ Yeni Eski Tam 750.000 500.000 İndirimli 400.000 250.000 Gidiş-Dönüş 1.250.000 750.000      

AYLIK KART Yeni Eski Sivil Mavi Akbil 60.000.000 40.000.000 İndirimli Mavi Akbil 30.000.000 20.000.000      

15 GÜNLÜK MAVİ AKBİL Yeni Eski Sivil yolcu taşıma ücreti 35.000.000 22.000.000 İndirimli Yolcu Taşıma Ücreti 18.000.000 12.000.000      

1 HAFTALIK MAVİ AKBİL Yeni Eski Sivil Yolcu Taşıma Ücreti 20.000.000 12.000.000 İndirimli Yolcu Taşıma Ücreti 10.000.000 7.500.000      

GÜNLÜK VE GÜNÜN KATLARI MAVİ AKBİL Yeni Eski Sivil Yolcu Taşıma Ücreti 4.000.000 2.500.000 İndirimli Yolcu Taşıma Ücreti 2.500.000 1.500.000      

TÜNEL VE TRAMVAY YOLCU TAŞIMA ÜCRETİ Yeni Eski 650.000 500.000      





</TEXT>
</DOC>
