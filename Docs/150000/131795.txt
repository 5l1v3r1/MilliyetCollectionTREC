<DOC>
<DOCNO> 131795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/uras.html </URL>
<DATE> 2003/01/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Vergi affı barış değil soygun getirecek 
</HEADLINE>
<TEXT>

     Sayın okuyucularım, bizim Milliyet Ekonomi Servisi’nde Nedim Şener adında genç ve yiğit bir gazeteci arkadaşımız var... Biz ona "yiğit" dedikçe o da yiğitliğe soyunuyor. Belgelere dayalı olarak devletin ve halkın hakkına sahip çıkmaya çabalıyor. Geçen yıl devletin ve halkın sahte faturalarla nasıl soyulduğunu anlatmak için "Naylon Holding" ismi ile bir kitap yazdı. Kitapta Orhan Aslıtürk’ün kurduğu 91 hayali şirket ile 168 saygın Türk şirketine nasıl naylon fatura kestiğini anlattı. Aslıtürk ile Muhammet Ciğer’in 168 şirket adına 1.7 milyar dolarlık hayali ihracat yaptığını, bunun üç katı kadar naylon fatura keserek devletten haksız 256 milyon dolar KDV iadesi aldıklarını belgeledi. Ben büyüğü olarak uyardım. "Evladım uğraşma böyle şeylerle. Sonra sana yazdıklarını yalatırlar." O saf ve bakir bir Anadolu yiğidi ya, "Hocam devletin ve halkın menfaatını koruyanlar her zaman alkış toplar." diyerek bildiği yoldan yürüdü. Hele hele çalışması "Sedat Simavi Gazetecilik Ödülü" alınca büsbütün "gaza geldi"... 
     
Unutulur... Unutulur...      TBMM’den geçen kanun ile Nedim Şener’in "Naylon Holding" kitabında adı geçen kişi ve firmalar aklandı. Nedim Şener’i aradım... "Evladım, senin o yazdığın kitabı sağdan soldan topla, yırt... Sonra da evinin bir münasip yerine sokuştur... Bir daha da böyle işlere kalkma... Yakında bir başka kanunla Aslıtürk’ün diğer suçları da affa uğrar... O zaman Maliye Bakanımız Sayın Kemal Unakıtan ile havaalanında karşılamaya gidersin. Elini öpersin... Belki o da seni affeder" dedim. Sadece Nedim Şener’e acımıyorum Maliyemizin "vergi denetim elemanları"na da acıyorum. Bu zavallılar da devletin ve halkın parasını koruduklarını sanarak sabahtan akşama hesap kitap ve belge inceler... Zavallılar, bugüne kadar naylon fatura kullananlarla ilgili 180 bin dosya düzenlemiş. Bu dosyaları mahkemelere intikal ettirmişler. 
     Şimdi bunların hepsi af kapsamında... Zavallı "vergi denetim elemanları"na yazık değil mi Yıllardır neden uğraştı onlar Bundan sonra onlardan aynı şevki, aynı heyecanı, aynı mesaiyi beklemek mümkün mü 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
