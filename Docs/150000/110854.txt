<DOC>
<DOCNO> 110854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/ekonomi/eko08.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura ikinci iş olanağı 
</HEADLINE>
<TEXT>

Devlet Memurları Yasası’ndaki değişiklikle, eğitim - öğretim faaliyetleri kazanç getirici faaliyet yasağı kapsamından çıkarılıyor 
     ANKARA Milliyet 

     Devlet Bakanı Tayfun İçli’nin, kamu personelinin şartlarının AB normlarına uygun hale getirilmesi için hazırladığı yasa değişikliği tasarısında memurların, eğitim - öğretim faaliyetlerinde bulunmaları, kazanç getirici faaliyet yasağı kapsamından çıkarılıyor. 
     Taslakta ayrıca, memurların ikamet ettikleri ilin sınırlarını izinsiz terk edemeyeceklerine ilişkin hükümle bu fiile bağlı olarak disiplin cezası öngören hükümler yürürlükten kaldırılıyor. Aile yardımı ödeneğinin ödenmesi usulünde de kadın ve erkek çalışanlar arasında eşitsizlik ortadan kaldırılıyor. 
     Zam kararnamesi hazır 
     Bu arada Maliye Bakanı Sümer Oral, hükümetin memur maaşlarına yaptığı 100 milyon liralık brüt artışın uygulanabilmesi için gerekli kararname taslağının hazırlandığını bildirdi. Oral, CNBC - e televizyonuna yaptığı açıklamada, "15 Ekim’e kadar, kararnamenin bütün imzaları tamamlanır ve uygulamaya geçer" dedi. 
     Oral, ayrıca yeni vergi tasarısının, niyet mektubunda öngörüldüğü gibi, bu ay Meclis’e sunulacağını da bildirdi. 
     



 EKONOMİ 



















</TEXT>
</DOC>
