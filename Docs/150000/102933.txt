<DOC>
<DOCNO> 102933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/soneko12.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası "Euromoney" sıralamasında dünyada 31. oldu 
</HEADLINE>
<TEXT>

     Para ve sermaye piyasalarına yönelik yayın yapan dünyanın önde gelen kuruluşlarından Euromoney tarafından yapılan ''Özkaynak büyüklüğü açısından gelişmekte olan ülkelerde faaliyet gösteren en büyük 250 banka'' sıralamasında, Türkiye İş Bankası 31. sırada yer aldı. 
     Euromoney'in Türkiye sıralamasında ise İş Bankası ''En büyük banka'' olarak açıklandı. 
     Türkiye İş Bankası'ndan yapılan açıklamaya göre, Euromoney'in gelişmekte olan piyasalarda faaliyet gösteren 250 banka arasında özkaynak büyüklüğü esas alınarak yapılan değerlendirmesinin sonuçları, bu ayki sayıda yayınlandı. 
     İş Bankası, 31 Aralık 2001 tarihi itibariyle 2 milyar 4 milyon dolar özkaynak büyüklüğü ile 250 banka arasında 31. sırada, Türkiye'de ise 1. sırada yer aldı. 
     İş Bankası, Euromoney'in geçen yıl yaptığı değerlendirmede de, Türkiye'deki bankalar arasında özkaynak büyüklüğü açısından ilk sırayı almıştı. 
     





</TEXT>
</DOC>
