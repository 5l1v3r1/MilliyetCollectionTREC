<DOC>
<DOCNO> 102466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/siyaset/siy05.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amblemlerin de bir mesajı var... 
</HEADLINE>
<TEXT>

Uzmanlar En başarılısı CHP’nin 
     NESLİHAN CUYAR İstanbul 

     Siyasi partiler halka programlarıyla olduğu kadar, amblemleriyle de mesaj vermeyi amaçlıyor. Kimi gücü, kimi otoriteyi, kimi güveni anlatmaya çalışıyor. Uzmanlar ise amblemlerin her zaman hedefine ulaşamadığını vurguluyor. 
     Yıldız Teknik Üniversitesi Sanat ve Tasarım Fakültesi Öğretim Üyesi Dr. Muammer Bozkurt, Türkiye’deki siyasi parti amblemlerinden en başarılısının CHP’de olduğunu söylerken, diğerlerinin ise vermek istediği mesajı iyi yansıtamadığı görüşünde. Bozkurt, amblemlerdeki mesajları şöyle değerlendirdi 
     ANAP Ülkeyi çalışkanlıkla ve üretim anlamında ele almış bir amblem. Sadece ekonomik başarıya odaklanmış, tek boyutlu bir amblem. Sosyolojik boyutu yok. 
     YTP Anadolu kültürünü yansıttığını söylemesine karşın gül biçiminin kültürel bir yapıyla ilgisi yok. Romantik ve içine kapanık bir amblem. Barışı, Anadolu’yu kucaklamak istediğine dair bir mesaj vermek istiyor. 
     AKP Aydınlanma mesajı vermek istemesine karşın ideolojik görüşüyle çatışıyor. Bu da partinin kendi ideolojisini farklı yansıtma kaygısından kaynaklanıyor. Muhafazak r ve aydınlanmayla ilgisi olmayan bir parti. 
     SP Kendi ideolojisine uygun bir amblem. Hilal ve yıldızlar hem İslami hem de Türkiye tarihi açısından partiye yakın bir anlam taşıyor. İslami ve muhafazak r yanını ortaya koyuyor. Çağdaşlık düşünülmeden hazırlanmış. 
     MHP Tamamıyla güç simgesi var. Günümüz yaşam şekliyle bağdaşmıyor. 
     CHP Altı okta bir devlette olması gereken tüm unsurlar anlatılıyor. Belli bir görüşün temel unsurlarını anlattığı için en başarılı. 
     DTP Koruyucu olma düşüncesiyle tasarlanmış bir amblem. Ancak şemsiyenin tek bir bireyi koruduğu düşünülmemiş. Bencil bir imge olarak göze çarpıyor. Daha toplumsal olması gerekirdi. 
     DYP Beyaz at, güzelliği, hızı, güç ve sadakati simgelerken, atın şahlanışı ise partiye saldırgan bir imaj veriyor. Vermek istediği mesaj amblemle çelişiyor. 
     DSP Güvercin barışı, mavi ise özgürlüğü simgelemekte. DSP’nin programıyla tam anlamda örtüşmesine karşın zamanla liderini anımsatan bir imgeye dönüşmüş. 
     ÖDP Barışı ve geleceği simgeleyen bir amblem. İdeolojisiyle doğrudan örtüşüyor. Hem ilerici, hem de romantik olduğunun mesajını veriyor. 
     LDP Yunus sevecenliği simgeler. Liberalist düşünceyle örtüşmemekte ve zorlama bir imge haline dönüşmekte. 
     BBP MHP’de olduğu gibi hilal bir güç dönemini simgelemesine karşın, kendine has bir imgesi yok. Diğer muhafazak r partilerle aynı imgeyi vermekte ve zayıf. 
     



 SİYASET 
















</TEXT>
</DOC>
