<DOC>
<DOCNO> 101176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazalarında en tehlikeli an.. 
</HEADLINE>
<TEXT>

     Trafik kazalarına yol açan en büyük hatanın gereksiz şerit değiştirilmesi olduğu belirlendi. 
     Emniyet Genel Müdürlüğü Araştırma Planlama ve Koordinasyon Dairesi tarafından hazırlanan "Polisle İlişkilerinizde Başvuru Kılavuzunuz" adlı kitapçıkta, trafik kazaları ve sonrasında yapılması gereken önlemler anlatılıyor. Diğer yollarda olduğu gibi otoyollarda kazalara yol açan hataların en büyüğünü gereksiz şerit değiştirilmesi oluşturuyor. Gereksiz sollamalar da bunun en tehlikeli biçimi olarak dikkat çekiyor. Emniyet yetkilileri, şoförleri önde giden veya karşıdan gelen bir otomobilin sollanması, şerit değiştirmesi varsa kendisine geçme payı bırakılması konusunda uyarıyor. "Yanınızdaki şeritte yol alan otomobil ya da kamyonları dış aynalarınızdan izleyin. En kritik nokta arkanızdan gelen ve sizi geçmeye çalışan aracın şoförünün yüzünü aynanızdan göremediğiniz andır" uyarısında bulunan emniyet yetkilileri, böyle bir durumda karşıdan araç gelmiyorsa hızlanılması, gelmiyor ise yavaşlayarak geçmesine izin verilmesinin "en doğru iş" olacağını belirtiyor. 
     
     TRAFİK KAZALARINDA NE YAPMALI 
     Kitapçıkta, trafik kazası yaşandığında veya yolda bir trafik kazasıyla karşılaşıldığında şoförlerin yapması gereken önlemler de anlatılıyor. Buna göre önlemler, şöyle sıralanıyor 
     ".Kaza mahalline geldiğinizde otomobilinizi kaza mahallinin uzağına ve trafiği aksatmayacak şekilde park ederek dörtlü flaşörleri açın. 
     .Araçlardan biri alev almışsa alevlerin benzin tankına ulaşabileceğini unatmayın. 
     .İlk yardım gelene kadar yaralıların güvenli bir yere alınması ve kaza bölgesine yaklaşan diğer araçların güvenliği için kontrolü tek kişinin üstlenmesini sağlayın. 
     .Kaza bölgesine yaklaşan trafiği her yönden uyarmak gereklidir. Bunun için beyaz bir bez parçası veya bir el hareketiyle kazaya yaklaşan araçların ikaz edilmesini sağlayın. 
     .Kaza yerinin 100 metre gerisine reflektör üçgeni koyarak ikinci birgüvenlik şeridi uygulanmasına çalışın. 
     .Kazaya karışan araçlar işler durumdaysa araçları stop ederek kontak anahtarlarını araçaların üzerinde bırakın. 
     Araçlar daha sonra çekilecekleri için direksiyonun kilitli olmaması gerekir. 
     .Kazaya karışan araçların el frenleri çekili değilse çekin. 
     .Benzin kaçağı olabileceğini düşünerek, kaza yerinde sigara içmeyin, içirmeyin. 
     .Yaralıları araç içinden çıkarırken çok dikkatli olan ve ayralının vücuduna her noktadan destek verin. 
     .Yaralının nefes alıp almadığını kontrol edin." 
     





</TEXT>
</DOC>
