<DOC>
<DOCNO> 100002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/dunya/dun01.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’de yine kamikaze 10 ölü 
</HEADLINE>
<TEXT>

     DIŞ HABERLER SERVİSİ 

     İsrail’in kuzeyinde dün bir otobüse gerçekleştirilen intihar saldırısında 10 kişi öldü, 40’ın üzerinde insan da yaralandı. Hayfa’dan Sefad kentine giden otobüste gerçekleştirilen saldırının ardından İsrail hükümeti Filistinli yetkililerle yapacağı tüm toplantıları iptal etti. Saldırının sorumluluğunu Hamas üstlendi. Saldırı İsrailli hacıların sık sık ziyaret ettiği Haham Şimeon Bar Yohay’ın kabri yakınlarında düzenlendi. Patlama sonucu otobüsün tüm kasası tanınmayacak bir hale geldi, ceset parçaları caddeye yayıldı. Hamas, İsrail operasyonunda öldürülen İzzeddin El Kassam Tugayları’nın şefi Salih Şehade’nin intikamını almak amacıyla hareket ettiğini açıkladı. 
     Bu arada Kudüs’ün doğusunda bir Filistinli yoldan geçen güvenlik güçlerine ateş ederek iki İsrail polisini öldürdü, 14 kişiyi yaraladı. 
     



 DÜNYA 











</TEXT>
</DOC>
