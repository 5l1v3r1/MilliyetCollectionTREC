<DOC>
<DOCNO> 142878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sonspo03.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yarın Ankaragücü ile 111. randevuya çıkıyor... 
</HEADLINE>
<TEXT>

     Beşiktaş ile Ankaragücü, yarın yapacakları lig maçıyla birlikte. 111. kez karşı karşıya gelecek. 
     Beşiktaş'ın 8-0'lık galibiyetiyle 1 Haziran 1935 tarihinde başlayan 68 yıllık rekabette, bugüne kadar yapılan 110 maçın 69'unu Beşiktaş, 15'ini de Ankaragücü kazanırken, 26 karşılaşma da beraberlikle sonuçlandı. 
     2 takım arasında bugüne dek yapılan maçlarda, Beşiktaş 203, Ankaragücü ise 85 gol kaydetti. 
     
     LİG MAÇLARI 
     Beşiktaş ile Ankaragücü, 1959 yılında başlayan Birinci Futbol Ligi'nde, bugüne kadar 79 kez karşı karşıya geldiler. 
     Beşiktaş, 79 maçta 51, başkent ekibi ise 7 galibiyet alırken, 21 karşılaşmada da taraflar birbirine üstünlük sağlayamadı. 
     Lig maçlarında siyah-beyazlıların attığı 140 gole, sarı-lacivertliler golle karşılık verdi. 
     Sezonun ilk yarısında Ankara'da yapılan maçı Beşiktaş 1-0 kazanmıştı. 
     Siyah-beyazlılar, geçen sezon İstanbul'da yapılan lig maçında ise rakibine 2-1 yenilmişti. 
     
     FARKLI SKORLAR 
     Beşiktaş ile Ankaragücü arasındaki en farklı skor, 1 Haziran 1935'te Ankara'daki özel maçta elde edildi. 
     2 takımın ilk kez karşı karşıya geldiği bu maçta Beşiktaş, rakibini 8-0'lık skorla yendi. 
     Beşiktaş, 14 Mart 1993'te Ankara'daki lig maçında rakibini 6-0, 18 Aralık 1994'de İstanbul'da, 23 Eylül 2000'de de Ankara'da rakibini 5-1 yenerek farklı skorlu galibiyetler elde etti. 
     





</TEXT>
</DOC>
