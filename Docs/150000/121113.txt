<DOC>
<DOCNO> 121113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/soneko04.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı Hükümet'e güveniyorum, kadrosunu beğendim 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, yeni hükümete güvendiğini, kadrosunu da beğendiğini söyledi. 
     Sakıp Sabancı, ''Bir de çok hoşuma gitti, bakan sayısını indirdiler'' dedi. 
     Sabancı, Türkiye'de yıllardan beri güçlü, istikrarlı hükümetlerin gelmesinin istendiğini, ancak koalisyonlara mahkum olunduğunu kaydetti. 
     Koalisyonların, hükümet ortaklıklarının yeterince iyi işletilemediği görüşünü dile getiren Sabancı, şöyle dedi 
     ''Mesela Avrupa Topluluğu gibi bir meselemiz, 30 seneden beri gündemimizde. Mesut Yılmaz bir hükümet ortağı, başbakan yardımcısı 'varım' diyor, gaza basıyor, yanı başında hükümetin başka bir kanadı 'ben yokum' diyor, frene basıyor. Kopenhag'a, Brüksel'e vardığımız zaman bizi dinleyenler diyor ki 'Kardeşim siz evin içinde birlik içinde değilsiniz ki, evin içinde Hükümet ortakları aynı fikri bölüşmüyorsunuz ki gelip bizden tarih istiyorsunuz.' Bu bizim kaybettiğimiz uçup giden zamanlardır. 20. asırda her şey önemli, ama zaman daha önemli.'' 
     
     ''ŞİMDİ ÇALIŞMA ZAMANI'' 
     Özelleştirmenin mutluluk getireceğini, pencere açacağını ve 65 milyonu mutlu edeceğini belirten Sakıp Sabancı, devamla şunları söyledi 
     ''Özelleştirmeyi başka ülkeler, Bulgaristan, Çin yapmış. Herkes yapmış biz yapamamışız. Garip bir durum. Biz hariç herkes bu işte yol yürümüş. İnsanlarına daha iyi yaşamın yolunu açmış, biz açamamışız. Bu nedenle özelleştirmede biri gaza basıyordu, biri de frene basıyordu bu olmuyordu. Şimdi bir tek Tayyip Bey, tek parti... Koalisyonlardan kurtulmuşuz. Şimdi zaman çalışma zamanı. Problemler Türkiye'nin, çözümü de Türkiye yapacak. Hangi kompartımanda olursa olsun herkes birbiriyle el ele verecek, çalışacağız, fırsat bulup güzel bir Türkiye yaratacağız. Yeni hükümete güveniyorum.'' 
     
     ''HÜKÜMETİN KADROSUNU BEĞENDİM'' 
     Sakıp Sabancı, yeni hükümetin kadrosunu beğendiğini ifade ederek, 'Yaş ortalamasına baktım üst üste beğendim. Bir de çok hoşuma gitti, bakan sayısını indirdiler'' dedi. 
     Recep Tayyip Erdoğan'ın başbakanlık konusuna ilişkin bir soru üzerine de Sabancı, bunu adli mercilerin, diğer yetkililerin konuşacağını belirterek, şu görüşleri dile getirdi 
     ''Ben vatandaş olarak oyumu vermek için gittim, oyumu verdim. Şimdi kim çıktı Milletvekilleri çıktı, yetkililer var. Hukuki meseleler nedir Getirdiğiyle götürdüğüyle nasıl olsun Merciler var, onlar karar verecek. Biz oyumuzu verdik, onlar patron, onlar düzenlemeleri yapacak. 
     Muhalefetin başındaki insan olarak Deniz Baykal da, 'birisi bu kadar oy alacak ondan sonra Başbakan olmayacak, bu normal değil' diyor. Bunu Deniz bey söylüyor. Ben söylemiyorum. Neden Bu hakikaten normal değil. Ama bizim memleketimizin kendine özel koşulları var.'' 
     





</TEXT>
</DOC>
