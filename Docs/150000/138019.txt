<DOC>
<DOCNO> 138019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo35.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
PFDK, Sergen'e 1 maç, Bursasporlu Glauber'e 2 maç ceza verdi... 
</HEADLINE>
<TEXT>

     Profesyonel Futbol Disiplin Kurulu PFDK , Beşiktaşlı Sergen'e 1, Bursasporlu Glauber'e ise 2 maç ceza verirken, Ankaragücü Teknik Direktörü Tevfik Lav için ise ceza tayinine yer olmadığına karar verdi. 
     Kurul toplantısında Sergen'in, Beşiktaş-İstanbulspor maçında, rakip takım oyuncusuna spor ahlakına ve centilmenliğe aykırı davranışta bulunmaktan 1, Bursaspor-Galatasaray maçında da Bursaspor'un Brezilyalı futbolcusu Glauber'in de rakip takım oyuncusuna kasti tekme atmaktan 2 maç ceza alması kararlaştırılırken, Ankaragücü Teknik Direktörü Tevfik Lav'ın ise Ankaragücü-Fenerbahçe maçında kendisine yüklenen eylemi işlediği konusunda yeterli kanıt elde edilemediğinden ceza tayinine yer olmadığına karar verildi. 
     PFDK'nın ceza verdiği diğer futbolcu ve teknik adamlar ile ceza süreleri şöyle 
     4 Maç Recep Mardinspor 
3 Maç Ahmet Elazığspor , Fatih Batman Petrolspor 
2 Maç İbrahim Ünyespor , Hayri Mardinspor , Özcan Orduspor , Olcay Adıyamanspor , Bora Gebzespor , Arda Aydınspor , Cemre Trabzonspor PAF , Furkan Mersin İdmanyurdu , Fatih Antalya Kepezspor 
1 Maç Tahir Fethiyespor , Tugay Zonguldakspor 
15 Gün Hak Mahrumiyeti Ayhan Taşçı Eskişehir Şekerspor Teknik Direktörü 
10 Gün Hak Mahrumiyeti Gürses Kılıç Türk Telekomspor Antrenörü , Kamuran Yavuz Pendikspor Teknik Direktörü 
     Kurul ayrıca, Kartalspor Kulübü'ne 1 milyar lira para cezası verdi. 

     
</TEXT>
</DOC>
