<DOC>
<DOCNO> 122520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur10.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce evli bir adamla, sonra karısıyla birlikte oldu... 
</HEADLINE>
<TEXT>

     Çarpık ilişkiye 13 ay hapis cezası verildi. İzmir Türk Telekom'da personel arasındaki çarpık ilişkiler yumağı yargıya yansıdı. 
     Telekom'da çalışan bir çocuk annesi Aylin Korkmaz aynı şirketin ulaşım servisinde görevli olan Abdülcabbar Bayan ve eşi Nalan Hızlan Bayan kendisini tehdit edip zorla cinsel ilişkiye girdiklerini iddia ederek geçen yıl savcılığa şikayetçi oldu. 
     Açılan dava geçtiğimiz günlerde sonuçlandı. Abdülcabbar Bayan 13 ay hapis, 2 milyar lira para, eşi Nalan Hızlan Bayan 7 ay hapis ve 1 milyar 162 milyon lira para cezasına çarptırdı. 
     Aylin Korkmaz bir yıl önce verdiği dilekçesinde "Kendileriyle aynı apartmanda oturuyorduk. Önce kocasıyla birlikte oldum. Olayı öğrenen eşi kendisinden boşandı. Aynı evde altı ay birlikte yaşadık. Kadın kadına ilişkiye girdik. Birbirimize karşılıklı aşk mektupları yazdık. Bunlardan sıkılınca kendilerinden ayrıldım. Fakat beni rahat bırakmadılar. Kocası devamlı bana telefon mesajları ve mektupla tehdit etmeye başladı. İlişkiye devam etmemem halinde, birlikte çektirdiğimiz fotoğrafları yakınlarıma göndereceklerini, çocuğumu kaçıracaklarını söyleyerek tehdit ettiler" demişti. 
     





</TEXT>
</DOC>
