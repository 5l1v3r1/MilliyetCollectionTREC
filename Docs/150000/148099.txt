<DOC>
<DOCNO> 148099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun47.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta çocuklar sokaklarda futbol oynuyor... 
</HEADLINE>
<TEXT>

     Amerikalı askerlerin, Bağdat'a ilerlemesi kentteki normal hayatı değiştirmedi. 
     Gün boyunca Dicle'nin batı yakasında meydana gelen patlamalar Bağdat'ı sarsmaya devam etti. Makinalı tüfek ateşi Bağdat'ın bir ucundan diğerine yankılandı ve ittifak kuvvetlerine ait uçaklar kent üzerinde uçtu. 
     Bütün bunlar yaşanırken erkekler kahvelerde nargile içip, tavla oynamaya, çocuklar sokaklarda futbol oynamaya devam ediyor. 
     Hala yayında olan Irak televizyonu ve radyosunda sık sık yurtsever şarkılar çalınıyor. Dini vaazların verildiği radyolarda Iraklılar savaşa teşvik ediliyor. 
     Bağdat sokakları iyice ıssız hale gelirken, birkaç Iraklı, Dicle nehrinin her iki kıyısında otobüs bekliyor, bazıları otostop yapıyor. 
     Havayı kaplayan toz bulutu, yaklaşan fırtına ile harekete geçerken, patlama ve yangınlar nedeniyle kenti keskin bir duman kaplamış durumda. 
     





</TEXT>
</DOC>
