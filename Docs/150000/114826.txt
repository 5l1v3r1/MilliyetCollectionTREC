<DOC>
<DOCNO> 114826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/yilmaz.html </URL>
<DATE> 2002/10/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Türkiye Suriye’ye mi özenecek 
</HEADLINE>
<TEXT>

     Kamuda reform iradesini tetikleyen bir bildiriyle yola çıktı, 356 oda ve borsa, 1 milyon 300 bin üye. 
     Türkiye Odalar ve Borsalar Birliği’ne TOBB bağlı odalar ve borsalar, geçtiğimiz gün, kendi yerlerinden yurtlarından, aynı anda kamuoyuna seslenerek, "Türkiye Geleceğini İstiyor Seferberliği" başlattılar. 
     TOBB Başkanı Rifat Hisarcıklıoğlu, bu çıkışın ilk sinyalini 7 Ekim günü, 220 sivil toplum örgütünün katıldığı AB yolundaki, "Türkiye Platformu’nda" vermiş işçi, çiftçi, esnaf gibi toplumun ekonomik birimlerini iktidara katılmaya davet etmişti. 
     Dün Hisarcıklıoğlu beraberinde gazetemizi ziyaret eden TOBB yönetimi ile seferberliğin içeriğini oluşturan, "toplumun çeşitli kesimlerinin katılımıyla ortaklaşa şekillenen reform iradesi" talebini konuştuk. 
     
Fitili ateşledik      Hisarcıklıoğlu söze "katılımcı demokrasi" vurgusu yaparak giriyor ve devam ediyor 
     "Anayasa’nın 34 maddesi değişti, bu değişiklikler yapılırken kimin görüşü alındı Yapısal değişiklikler tepeden inince toplumsal dönüşüme katkı sağlamıyor, konsensüs yakalanamıyor. Reform talebinin aşağıdan gelmesi gerekir." 
     TOBB’un reform talebi kamuda odaklanıyor, örnek İstanbul Sanayi Odası 1000 şirketinden 
     "2001 yılında, 953 özel sektör kuruluşu, 580 trilyon lira kar sağlarken, 47 kamu iktisadi kuruluşu KİT aynı dönemde, 1 katrilyon 300 trilyon lira zarar etti." 
     Hisarcıklıoğlu bu tablodan yola çıkarak, "Kamuda kötü yönetimin maliyetini özel sektör ve halk ödü-yor" saptamasını yapmakla kalmıyor "Fitili ateşledik" diyerek de, aktif duruma geçtiklerini vurguluyor. 
     
Coğrafyamız kritik      TOBB’u harekete geçiren korku Türkiye’ye gelen yabancı sermaye miktarının azlığından öte, durağanlığı ve sermayenin yurtdışına kaçması, gitmesi, vs... 
     Çünkü global rekabet ortamında Bulgaristan’a, giderek Suriye’ye özenen bir Türkiye’nin özel sektörü olmak, hiç de "başarılı" pozisyon sağlamayacak. 
     Hisarcıklıoğlu stratejik bir noktaya değiniyor, "Zor bir coğrafyada bulunuyoruz. Bu topraklarda bizden önce çok devlet kuruldu. Bundan 5 yıl sonra Türkiye, yabancı sermayeye kucak açan Suriye’ye özenerek yaşayabilir mi Şu anda Türkiye’den Suriye’ye yatırım yapmaya hazırlanan 5 kuruluş sırada" diyor. 
     Şu anda anlaşma aşamasında olduğu için adını vermeyeceğim ama bir büyük holding, Suriye’de otomotiv ve gıda sektöründe yatırım yapmak üzere epey yol aldı bile... 
     
Hukuktan ekonomiye      TOBB’un yeni kurulacak hükümete uygulama talimatı niteliğinde hazırladığı siyaset ve hukuk, kamu yönetimi, ekonomi alanlarını kapsayan 30’a yakın madde, bugüne kadar nelerin yapılmadığının da belgesi. 
     Gelir artırmaktan çok, kamuda harcama kalemlerinin azaltılması yolunda adımlar bekleyen Hisarcıklıoğlu’nun asıl hedefi, büyümenin sürdürülebilir olması. Aksi halde yalnızca burnumuzun dibindeki Doğu Avrupa değil, Afrika kıtası da bizi geçecek ve biz kim bilir "o zaman" dünya liginin neresinde olacağız 
     
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
