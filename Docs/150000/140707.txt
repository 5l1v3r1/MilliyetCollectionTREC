<DOC>
<DOCNO> 140707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yasam/yas00.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşamba’yı kir aldı... 
</HEADLINE>
<TEXT>

Fuel-oil boşaltımı sırasında Çarşamba sahilini kirleten, martı ve balıkları öldüren mobil santral ile gemiye toplam 1 trilyonu aşkın ceza kesilecek 
     İSMAİL AKDUMAN, MUAMMER ÖNER Samsun DHA 

     Samsun Çarşamba’nın Çınarlık beldesinde geçen hafta denize fuel-oil dökülmesiyle meydana gelen kirlilikte yüzlerce martı, onlarca yunus öldü...Ve şimdi, bu duruma yol açan gemi ve mobil santrala 1 trilyon liradan fazla ceza kesilecek. 
     Hem deniz ham kara için 
     Çarşamba ilçesinin yaklaşık 10 kilometrelik sahil şeridinde meydana gelen kirlilik konusunda Çevre Bakanlığı’ndan gelecek tahlil sonuçlarını beklediklerini söyleyen Çevre İl Müdürü Mehmet Çubukçuoğlu, "Kumsalı kirlettikleri için gemi ve santrala 570 milyar ceza yazacağız" diye konuştu. 
     Çubukçuoğlu, deniz ve sahildeki kirlenmenin mobil santrale fuel-oil boşaltılırken meydana geldiğini belirterek, kendilerinin cezayı kıyı kirlenmesi nedeniyle verdiklerini söyledi. Aynı miktarda bir cezanın da Sahil Güvenlik ekipleri tarafından deniz kirlenmesi’ nedeniyle kesileceği ve böylece cezanın 1 trilyon 140 milyar liraya ulaşacağı öğrenildi. 
     



 YAŞAM 























</TEXT>
</DOC>
