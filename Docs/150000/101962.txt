<DOC>
<DOCNO> 101962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy06.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi parti değiştirdi koltuğundan oldu 
</HEADLINE>
<TEXT>

     GÖKHAN KOYGUN Edirne DHA 

     Edirne’de 6 yıldır Köy Hizmetleri Müdürlüğü görevini yürüten Serdar Sarı, emekli ziraat mühendisi olan eşi Çiçek Sarı YTP’ye girince DSP’nin hışmına uğrayarak koltuğundan oldu. Sarı’nın YTP’ye girdiğini duyan DSP teşkilatı, iddiaya göre Edirne Milletvekili Şadan Şimşek’e durumu iletti. Ardından Serdar Sarı’ya genel müdürlükten telefonla görevden alınacağı bildirildi. Daha önce kalp krizi geçiren ve açık kalp ameliyatı olan Sarı ise hastane yakın olduğu için Edirne’de görevlendirilmesini istedi. Ancak bu isteği geri çevrilen Sarı, Ankara’ya istifasını gönderdi. Şimşek, Sarı’nın görevden alınmasıyla ilgisi bulunmadığını söyledi. 
     Daha önce DSP İl Başkanlığı yapan ve YTP’nin Edirne’de kurucu il başkanı olan Fikri Cin ise olayda DSP’lilerin etkili olduğunu savundu. 
     



 SİYASET 





















</TEXT>
</DOC>
