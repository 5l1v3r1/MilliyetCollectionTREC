<DOC>
<DOCNO> 133507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur30.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter operasyonunda 7 kişi gözaltına alındı... 
</HEADLINE>
<TEXT>

     SSK'ya iyileştirici tıbbi malzeme alımına ilişkin yürütülen ''Neşter Operasyonu'' soruşturması kapsamında, 7 kişi gözaltına alındı. 
     Edinilen bilgiye göre, Ankara DGM Cumhuriyet Savcısı Ömer Suha Aldan'ın talimatı üzerine, tıbbi ilaç firması yetkilisi olduğu bildirilen 7 kişi gözaltına alındı. Söz konusu 7 kişinin sorgusuna, Ankara Emniyet Müdürlüğü Kaçakçılık ve Organize Suçlarla Mücadele Şubesi'nde başlandığı belirtildi. 
     DGM yetkilileri, soruşturma kapsamında, 500 milyar lira aylık geliri olan doktorların tespit edildiğini, bu kişilere yönelik iddiaların araştırıldığını belirttiler. 
     Soruşturmaya destek vermeleri için Türk Tabipleri Birliği'nin TTB bir yetkilisiyle görüştüklerini ifade eden DGM yetkilileri, ancak TTB'nin, ''yolsuzların ortaya çıkarılması için doktorlara çağrıda bulunmadığını, duyarsız kaldığını'' öne sürdüler. 
     





</TEXT>
</DOC>
