<DOC>
<DOCNO> 102671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun06.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Rusya ile Eylül'de ekonomik işbirliği anlaşmaları imzalayacak 
</HEADLINE>
<TEXT>

     Irak'ın Moskova Büyükelçisi Abbas Haliaf, Rusya ile Irak'ın, gelecek ayın ilk yarısı içinde Bağdat'ta, toplam hacmi 40 milyar doları bulan ekonomik işbirliği anlaşmaları imzalayacaklarını söyledi. 
     Haliaf, bugün ''Vremya Novostey'' gazetesinde yayımlanan demecinde, ''Rusya tarafından imzayı muhtemelen, Başbakan Mihail Kasyanov koyacak. Irak tarafından imzalayacak isim ise henüz bilinmiyor'' dedi. 
     Anlaşmaların hacminin 40 milyar dolar olarak ''tahmin edildiğini'' belirten Büyükelçi, ''Paramız var. Yılda 14 milyar dolarlık petrol satma kapasitemiz var. Rusya'ya tam öncelik veriyoruz. Ülkemizde şu anda 200'ün üzerinde Rus firması çalışıyor'' diye konuştu. 
     Büyükelçi Haliaf, imzalanacak anlaşmaların hazırlanan taslaklarının, Irak'a karşı uygulanan uluslararası yaptırımları ihlal etmeyecek biçimde düzenlendiğini de kaydetti. 
     Büyükelçi'nin açıklamasına göre imzalanacak anlaşmalar, havaalanları yapımından, petrol, elektrik, ulaştırma ve iletişim alanına değin geniş bir alanı kapsıyor. 
     





</TEXT>
</DOC>
