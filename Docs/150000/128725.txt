<DOC>
<DOCNO> 128725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/guclu.html </URL>
<DATE> 2003/01/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK yasası mutlaka değişmeli ama... 
</HEADLINE>
<TEXT>

     Son 20 yıldır iktidara gelen tüm hükümetlerin öncelikli hedeflerinden biri de YÖK yasasını değiştirmekti. Ama kendileri gibi partileri de yok olup gitti. YÖK hala ayakta... 
     YÖK konusu, AKP’nin de hem parti programında hem de hükümetin Acil Eylem Planı’nda ivedilikle çözüme kavuşturulması gereken konulardan birisi olarak ele alınıyor. 
     Bakalım bu kez ne olacak Anayasa’yı bile değiştirme gücüne sahip AKP’nin dediği mi olacak yoksa, 20 yıldır olduğu gibi YÖK yine bildiğini okumaya devam mı edecek Hep birlikte göreceğiz... 
     Aslında YÖK yasasının değişmesini isteyenlerin en başında YÖK’ün kendisi geliyor. Gelen hükümetler YÖK ile kavga yolunu değil de onu anlamaya çalışsalar, umduklarından çok daha fazlasını bulacaklar ama hep aynı yanlış taktiğin kurbanı oluyorlar... 
     Olayın içinde olanlar bilir. Ortada YÖK diye bir şey kalmayalı yıllar oldu. Tek Başkan Gürüz var. Onun ötesinde ne bir yaptırım gücü var ne de bir dayatmacılığı... 
     Kartondan bir dev yaratıldı ve herkes ona kızıyor. Yıkmak isteyenlerin yanlış taktikleri ve akıl almaz istekleri, her defasında onu daha da güçlendirdi. 
     YÖK’ün öğrenciler üzerindeki yaptırımı hemen hemen yok gibi. Ama nedense her eylemde hala YÖK’ü protesto ediyorlar. Sohbet sırasında neden YÖK’e karşısınız diye soruyoruz, ortaya koydukları gerekçelerin hemen hepsinin YÖK ile bir alakası yok... 
     Öğretim üyeleri için de durum farklı değil. YÖK ille de eleştirilecekse, yaptıklarından çok yapmadıkları için eleştirilmelidir. Üniversiteleri öylesine denetimsiz bıraktı ki her biri bir derebeylik oldu. 
     Bugüne kadar YÖK’e karşı en etkin muhalefeti Cumhurbaşkanı Sezer yaptı. YÖK Başkanı’yla görüşmedi. O ne dediyse tam tersini yaptı. YÖK’e karşı bayrak açanları YÖK üyeliğine getirdi. Sonuç Olası bir YÖK operasyonunda Gürüz’ü en fazla koruyacak olanların en başında o gelirse şaşırmayın. Çünkü Gürüz elindeki kartları çok iyi oynuyor. Elinde hiç kimsenin itiraz edemeyeceği dosyalar var. Bir şey diyorsa, bir şeye karşı çıkıyorsa, bir şeyde inat ediyorsa mutlaka bir bildiği vardır... 
     Şimdi bu satırlardan Gürüz’ü savunduğum izlenimi çıkmasın. Onun artık o koltuğu boşaltmasını isteyenlerden biri de benim. Çünkü üniversiteye girişte yüz binlerce genci mağdur etti. Çünkü artık üniversitelere zarar veriyor... 
     Gitmeye gitsin de yerine kim gelecek İşte asıl sorun bu. Son dönemde YÖK üyeliğine atananları gördük. Dışarıdayken ahkam kesiyorlardı üyeliğe atanınca sus pus oldular. 
     Daha da önemlisi Gürüz’ün yerine atanacak ismin Gürüz’den çok daha olumlu özelliklere sahip olması gerekir. Gürüz, dünyadaki yükseköğretim sistemini çok iyi biliyor, yeni gelenin de bilmesi gerekir. Gürüz, Anayasa’nın değiştirilmesi dahi teklif edilemez maddeleri konusunda çok duyarlı. Gelenin de duyarlı olması olmazsa olmaz kurallardan birisi... 
     Peki Gürüz neden gitmeli Çünkü çok yıprandı. Cumhurbaşkanı ve başbakanlar bile kendisini muhatap olarak almıyor. İnatçı ve polemikçi kişiliği yüzünden üniversitelere zarar vermeye başladı. Bir bilim adamına yakışmayacak at gözlüklü dayatmacı bakış açısı nedeniyle söylediği ve yaptığı doğrular bile yanlış algılanmaya başlandı. En önemlisi de benden sonrası tufan mantığının esiri haline geldi... 
     Özetin özeti Atılan her yanlış adım YÖK’ü ve Gürüz’ü daha da güçlendirir. Tıpkı daha önceden olduğu gibi. Ama nedense yanlışta ısrar ediliyor. DSP’yi sandığa gömen en büyük hatalarından birisi eğitimi ciddiye almamasıydı. Önce gençler, sonra aileleri küstürüldü. Öğretmen ve öğretim üyeleri kandırıldı. Doğruyu bulma yerine yanlışta ısrar edildi. Sonuçta hata yaptıklarını kendileri de fark ettiler ama iş işten çoktan geçmişti. Biz yine iktidarı uyaralım da ne yapacaklarına onlar kendileri karar versinler. 
     
     
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
