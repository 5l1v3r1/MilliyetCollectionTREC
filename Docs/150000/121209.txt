<DOC>
<DOCNO> 121209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur31.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan yardımcısı "Tatilleri kısaltmak lazım" 
</HEADLINE>
<TEXT>

     Başbakan Yardımcısı Mehmet Ali Şahin, Türkiye'de çok fazla tatil olduğunu, bunun kısaltılması gerektiğini söyledi. 
     Şahin, Hükümet'in Ramazan Bayramı tatilinin uzatılması için herhangi bir idari izin düşüncesi olup olmadığına ilişkin sorusunu yanıtlarken, konunun henüz gündemlerine gelmediğini söyledi. Yarın yapılacak olan Bakanlar Kurulu toplantısında konunun gündeme gelebileceğini belirten Şahin, ancak Hükümet'in tatillerin uzatılmasına soğuk baktığı mesajını verdi. Şahin, ''Bu Ramazan Bayramı tatiliyle ilgili olarak söylemiyorum ama, Türkiye'de çok tatil var, inanılmaz derecede çok. Biz bunları kısaltmaya çalışıyoruz'' dedi. 
     Özellikle kendisinin uzun tatillerden şikayetçi olduğunu belirten Mehmet Ali Şahin, ''Ben genel olarak Türkiye'de tatilin çok olduğundan yakınıyorum. Birçok vatandaş da yakınıyor. Hatta bu konu birtakım parodilere ve komedi programlarına bile konu oluyor'' diye konuştu. 
     





</TEXT>
</DOC>
