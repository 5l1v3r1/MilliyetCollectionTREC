<DOC>
<DOCNO> 124274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/ekonomi/aeko.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçici bütçede özel savaş hali 
</HEADLINE>
<TEXT>

Diğer cari harcamalar kalemindeki 2.3 katrilyonun 1.6 katrilyonu Milli Savunma Bakanlığı, 183 trilyonu Jandarma, 82.5 trilyonu Emniyet’e tahsis edilecek Irak operasyonu nedeniyle savunma harcamalarında büyük bir artış olmazsa, diğer carilerdeki harcama toplamı 580 trilyon lirada tutulmaya çalışılacak 
     Geçici bütçenin 35.4 katrilyon liralık bir büyüklüğe ulaşması bekleniyor. Maliye, Hazine ve Devlet Planlama Teşkilatı yetkililerinin üzerinde çalıştığı 2003 yılının ilk üç aylık dönemine ait geçici bütçenin önümüzdeki hafta Bakanlar Kurulu’na sunulacağı belirtiliyor. 
     Ekonomi yönetiminin rakamlarını gözden geçirdiği geçici bütçe taslağında, ödenek toplamı 35 katrilyon 489 trilyon lira olarak yer alıyor. Geçici bütçe dönemindeki harcama toplamı ise 32 katrilyon 975 trilyon olarak hesaplanıyor. Geçici bütçede diğer carilere 2 katrilyon 335 trilyon lira dolayında bir kaynak ayrılması öngörülüyor. Bu kaynağın da, 1 katrilyon 605 trilyon liralık bölümü Milli Savunma Bakanlığı, 183 trilyon liralık bölümü Jandarma, 82.5 trilyon liralık bölümü Emniyet, kalan bölümü de diğer kuruluşlara tahsis edilecek. 
     Ancak bu dönemde Irak operasyonu nedeniyle savunma harcamalarına dönük anormal bir durum olmazsa, diğer carilerdeki harcama toplamı 580 trilyon lirada tutulmaya çalışılacak. Savunma harcamalarını artırıcı herhangi bir olay olmaması durumunda, Milli Savunma Bakanlığı’nın 1.6 katrilyon liralık ödeneğine karşılık harcama 260 trilyon, Jandarma’nın 183 trilyonluk ödeneğine karşılık harcama 55 trilyon lira dolayında seyredecek. 
     
     Faize 16.8 katrilyon 
     Geçici bütçede yatırımlar için ayrılan kaynak 750 trilyonda kalacak. Taslağa göre, geçici bütçenin büyük bölümü yine faize gidecek. Önümüzdeki üç aylık dönemde 16 katrilyon 810 trilyon liralık faiz ödemesinde bulunulacak. Böylece bütçede faiz dışı harcama, 18 katrilyon 678 trilyon lira dolayında kalacak. Geçici bütçedeki toplam transfer ödeneği ise 24 katrilyon 860 trilyon lira olacak. 
     
Personel ödeneği yüzde 12 artıyor      Geçici bütçe taslağındaki ödenekler enflasyon yüzde 29 öngörülerek , 2002’nin ilk üç ayındaki gerçekleşmelerle karşılaştırıldığında şu sonuçlar ortaya çıkıyor Reel olarak, personel ödeneği yüzde 12, faiz hariç harcamalar yüzde 30, diğer cari harcamalar yüzde 285, yatırımlar yüzde 106.9, vergi gelirleri yüzde 1.2, vergi dışı normal gelirler yüzde 1 artıyor. Özel gelir ve fonlardaki düşüş nedeniyle gelirler yüzde 7.7 geriliyor. 
     



 EKONOMİ 



















</TEXT>
</DOC>
