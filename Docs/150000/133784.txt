<DOC>
<DOCNO> 133784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/siyaset/siy02.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den daha çok parti’ dileği 
</HEADLINE>
<TEXT>

ANAP Genel Başkanı Özdemir’i kabul eden Sezer, Meclis’in şu anki konumundan hoşnut olmadığını dile getirdi 
     ANKARA Milliyet 

     Cumhurbaşkanı Ahmet Necdet Sezer, ANAP Genel Başkanı Ali Talip Özdemir ve genel başkan yardımcılarını kabulünde parlamentonun şu andaki konumundan hoşnut olmadığını ima etti. Sezer, "Temennim bundan sonraki seçimlerde Meclis’te ikiden fazla siyasi partinin yer almasıdır. Bunun daha faydalı olacağını düşünüyorum. Muhalefet partisi de şu anda kendini yalnız hissediyor" dedi. 
     Görüşmede Özdemir, mevcut hükümeti eleştirerek, "Deneyimsiz olduklarını görüyoruz. Irak ve Kıbrıs gibi hassas konularda hükümetin yanlış yapmasından endişe ediyoruz" dedi. Tunceli’de meydana gelen deprem felaketini yerinde gördüğünü anlatan Özdemir, halka daha sıcak yaklaşılmasını ve eksiklerin giderilmesi gerektiğini ifade etti. Özdemir, vatandaşlara verilen çadırların buzun üzerine kurulduğunu belirterek, bu tür eksiklerin yaşanmaması dileğinde bulundu. 
     



 SİYASET 












</TEXT>
</DOC>
