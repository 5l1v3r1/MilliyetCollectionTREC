<DOC>
<DOCNO> 136172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yazar/akyol.html </URL>
<DATE> 2003/02/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine hukuk... 
</HEADLINE>
<TEXT>

     Yargıtay eski Başkanı Sami Selçuk’un yeni çıkan "Özlenen Hukuk Yaşanan Hukuk" adlı kitabı... Yeni Türkiye Yay. Abdullah Cevdet Sok. 33 7, Çankaya, Ankara, ytder tr.net 
     Kitap, ceza hukukunda hayati derecede önemli olan kavramların irdelenmesiyle başlıyor Kasıt, saik, amaç ve gaye kavramlarına elli sayfa ayıran Selçuk, bunları karıştırmanın nasıl vahim sonuçlar doğurduğunu örneklerle gösteriyor. Halbuki 
     "Kasıt kavramı günümüzde saydamlaşmış bir hukuk terimidir ve güdü saik , amaç maksat ve erek gaye kavramlarından ayrılmış, hukuk bilimi ve uygulaması bu ayrılıkları saptayacak düzeyde incelip gelişmiştir." Sf. 36 
     Ceza hukuku sadece "kast"ı esas aldığı halde, özellikle siyasi ve ideolojik davalarda "amaç" ve "gaye" gibi sübjektif unsurlara bakarak mahkumiyetler verildiğini biliyoruz maalesef özellikle 312. maddeyle ilgili olarak... 
     
     SELÇUK’UN ele aldığı bir konu da, sadece hukuki inceleme yapması gereken Yargıtay’ın "delillerin takdiri" konusunda da kendini yetkili sayması. 
     Ekim 2000’de Varşova’da Avrupa Konseyi üyesi ülkelerin Yüksek Mahkeme başkanları toplantısında konu ele alınmış ve delilleri takdir yani "sübut" konusunun sadece ilk derece mahkemelerinde olduğu, Yargıtay’ların karışamayacağı belirtilmiş. 
     Selçuk, "Varşova’da sustum. Ama Türkiye’de susma hakkım yoktur" diyerek konuyu bilimsel açıdan izah ediyor. Sf. 137 vd. 
     Kitabın bana göre en önemli konusu, "Yargıcın Yansızlığı" adlı bölümdür. Sf. 164 vd. 
     En önemli, çünkü bizde hukuk eğitimi yargıcın "tarafsız hakem" değil, bireye karşı devletçiliğin muhafızı ve resmi ideolojinin "uyanık bekçi"si olması yönündedir. 
     
     TÜRKİYE’DE yargı bağımsızlığı çok vurgulanır, Adalet Bakanı’nın Hakimler ve Savcılar Yüksek Kurulu’na katılmaması istenir. Mesele bu kadar basit mi Selçuk diyor ki 
     "Yargı bağımsızlığının beş görünüşü vardır Yargıcın yansızlığı, yargıcın devlet karşısında bağımsızlığı, yargıcın düşünsel bağımsızlığı, toplum karşısında yargıcın özgürlüğü, kendine karşı yargıcın bağımsızlığı." Sf. 185 
     Yargının tarafsızlığı, birinci ilke 
     Anayasa mahkemeleri siyasi konulara da baktığı için "tarafsızlık" ancak çoğulculukla sağlanır. Bu sebeple, bu tür mahkemelerin üyeleri, görüş çoğulculuğu olsun diye, belli ölçüde parlamentolar tarafından atanır. "Tek görüşlü" anayasal yargı, hukuken tarafsız olamaz. 
     Bu hususu bizde bu atamaları yapan Sayın Cumhurbaşkanı Sezer’in dikkatine sunarım. 
     Selçuk, kitabında "kişisellikten arınma" ilkesini, yani kişiye göre karar verilmemesi gereğini de önemle vurguluyor. Sf. 187 
     Buna rağmen bizde, "kişiye göre", yani kişinin siyasi tavrına göre "hukuk yoluyla" siyasi kararlar alınabilir, "Dreyfus olayları" yaşanıyor. Sf. 194 vd. 
     
     







Yine hukuk... 


İkindi ışıkları 


Gurkha değiliz 


Millete seslenmenin önemi 


Kurban edilen kim 


Washington notları 


Bu savaşı durdurabilirsiniz 


ABD ile komşu olurken Gül’ün kaçan uykusu 


Kurbanın seçimi de, kesimi de önemli 


</TEXT>
</DOC>
