<DOC>
<DOCNO> 147033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko18.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile AYB arasında 350 milyon euroluk kredi anlaşması... 
</HEADLINE>
<TEXT>

     Türkiye ile AYB arasında, toplam 350 milyon euroluk iki kredi anlaşması imzalanacak Ankara - Türkiye ile Avrupa Yatırım Bankası AYB arasında bugün, toplam 350 milyon euroluk iki kredi anlaşması imzalanacağı bildirildi. 
     Hazine Müsteşarlığı, kredi anlaşmalarının, Devlet Bakanı Ali Babacan ve AYB Başkanı Philippe Maystadt tarafından, İstanbul'da Çırağan Sarayı'nda saat 18 00'de yapılacak törenle imzalanacağını bildirdi. 
     150 milyon Euro tutarındaki ilk anlaşma, 1999 yılındaki Marmara Depremi sonrasında AYB tarafından taahhüt edilen toplam 600 milyon euro tutarındaki kredinin son dilimini oluşturuyor. 
     Bu kredinin vadesi, 7 yılı ödemesiz toplam 30 yıl olup, faizi ise krediden çekiş yapıldığı günde geçerli olan EURIBOR oranı yüzde 2.5 uygulanacak. 
     İkinci kredi anlaşması toplam 200 milyon euro tutarında olup küçük ve orta boy işletmelerin KOBİ projelerinin finansmanında kullanılacak. 
     Söz konusu kredi, Hazine Müsteşarlığı garantörlüğü altında sağlanmış olup, Türkiye Sınai Kalkınma Bankası ve Türkiye Vakıflar Bankası aracılığıyla kullandırılacak. 
     KOBİ'ler için alınan kredinin vadesi, 4 yılı ödemesiz toplam 12 yıl olup, faizi aracı bankaların çekiş yaptıkları gün geçerli olan EURIBOR oranı uygulanacak. 
     





</TEXT>
</DOC>
