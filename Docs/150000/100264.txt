<DOC>
<DOCNO> 100264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/kohen.html </URL>
<DATE> 2002/08/06/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
GİRESUN’DA AKP İLERDE, CHP İSE AZ FARKLA ONU İZLİYOR 
</HEADLINE>
<TEXT>
Umutlar tükenmiş 
Giresunlu sandık başına gitme konusunda çok isteksiz... "Kime oy vereceğiz ki Hepsi aynı... Geçen sefer seçtiklerimiz ne yaptı Halimiz ortada" diyor 
     Giresun’un bir numaralı sorunu işsizlik. Bu yeni bir problem değil. Ama "MİLLİYET - TIR"ının etrafında toplanan vatandaşların deyişi ile, "artık tahammül noktasını" aşmış bulunuyor. Yetkililer, 500 bin nüfuslu bu güzel Karadeniz ilinde, işsizlik oranının yüzde 46 gibi rekor bir düzeye çıktığını söylüyorlar. Giresun’da seçim sonucunu belirleyecek olan başka faktör de, işsizlik olacak. Yani, sandığa atılacak pusulaların çoğu "tepki oyu" olacak. 
     
     DSP’nin şansı hiç yok 
     1999 seçimlerinde Giresun ilinin Meclis’teki 5 sandalyesi, her biri birer milletvekili çıkaran ANAP, DSP, MHP, DYP ve FP arasında bölüştürülmüştü. Bu kez, diğer birçok ilde olduğu gibi burada da bu tablo değişecek. Şu anda görünen o ki, AKP ileride, az farkla da CHP onu izliyor. Bazısına göre, AKP ile CHP beraber gidiyor . DSP’nin hiç şansı yok. MHP ve ANAP çok gerilemiş durumda. Tahminler bu iki partinin de Giresun’dan milletvekili çıkaramayacağı yönündedir . DYP’nin ise baraj rakamına ulaşabileceği söyleniyor... 
     Fakat asıl önemlisi, Giresunluların önemli bir kesiminin, - en azından şu anda - sandık başına gitme konusunda isteksiz olmasıdır. Birçok vatandaştan duyduğumuz şu "Kime oy vereceğiz ki Hepsi birbirinin aynı. Geçen sefer seçtiklerimiz ne yaptı Giresun’un haline bakın, yeter"... 
     
     Yoğun göç yaşanıyor 
     Gerçekten görüştüğümüz insanların hemen hepsi birer dert kutusu İşsizi iş bulamamaktan ve hatta açlık seviyesine gelmekten, işi olan da maaşlarının "dibe vurmasından" şik yetçi. Üç yıl önce Giresun’dan ayrılan ve başka bir ilde çalışan genç bir öğretmen şöyle diyor "Üç yıl sonra hemşerilerimi daha fakirleşmiş ve daha umutsuz buldum. Giresun daha ileri gideceğine, daha geri gitti..." 
     Bu nedenle Giresun’dan başka kentlere ve yörelere yoğun bir göç var. "Bugün Giresunluların çoğu, kendi kentlerinde değil, İstanbul, Kocaeli başta olmak üzere ülkenin diğer bölgelerinde - ve bir kısım da Avrupa’da - yaşıyor" diyen 17 yaşındaki bir öğrenci, "Bizi de, istikbalde neyin beklediği belli. Ya işsiz dolaşacağız veya bu dünyadan gideceğiz" şeklinde konuşuyor. 
     
     Fındık karın doyurmuyor’ 
     Bu umutsuz hava, özellikle gençler arasında egemen. Giresun’un ekonomisinde bir ilerleme olmazsa, bir parti yöneticisinin deyişi ile "Giresun boşalacak"... Giresun’un ekonomisi, büyük oranda fındığa bağlı. Başlıca ürün ve gelir kaynağı fındık. Oysa ki, son zamanlarda fındık, bir tüccarın ifadesi ile "para etmiyor, karın doyurmuyor." Bir CHP yöneticisi, bu durumu IMF’ye olan bağımlılığa bağlıyor ve devletin, son zamanlarda izlemek zorunda kaldığı ekonomik politikanın, Giresun’daki fındık üreticilerini perişan ettiğini söylüyor. 
     
     Yeni yatırımlar şart 
     Giresun’da k ğıt endüstrisi de özelleştirme sürecine daha tam girilmeden, büyük sarsıntı geçirdi. O kadar ki, SEKA bin çalışanının işine son vermiş. Bir serbest meslek mensubunun belirttiği gibi, Giresun’un ekonomisi, üretim alanının genişletilmesine birden fazla ürün sistemine gidilmesine ve yeni yatırımların yapılmasına bağlı. Örneğin, balıkçılığın, yayla turizminin ve hafif sanayiin geliştirilmesi konusunda fikirler, projeler var. Ama bunları kim gerçekleştirecek Ne AB yasaları, ne erken seçimler... Giresunluların kafasını, işte bu sorun meşgul ediyor... 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
