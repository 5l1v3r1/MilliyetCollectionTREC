<DOC>
<DOCNO> 124252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur10.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksaray'ta otel yangınında 7 kişiyi itfaiye kurtardı 
</HEADLINE>
<TEXT>

     Fatih'te bir otelin bodrum katında çıkan yangın sonucunda üst katlarda mahsur kalan ve dumandan etkilenen 7 kişi, itfaiye tarafından kurtarıldı. 
     Aksaray'da bulunan 5 katlı ''Ender Otel''in bodrum katında, gece saatlerinde henüz belirlenemeyen bir nedenle yangın başladı. 
     Yangında, bodrumda oluşan ve daha sonra üst katlara dolan yoğun dumandan dolayı, 1 çocuk ile 6 kişi binada mahsur kaldı. 
     Hafif şekilde dumandan etkilenen bu 7 kişi, olay yerine gelen itfaiye ekiplerince merdiven uzatılarak kurtarıldı. 
     Otelin bodrum katında maddi hasara yol açan ve müşterilere de korkulu anlar yaşatan yangın, itfaiye görevlilerince diğer katlara sıçramadan söndürüldü. 
     Öte yandan, Fatih Örnek Kasap Mahallesi İbrahim Müteferrika Caddesi'ndeki 7 katlı bir binanın girişinde yer alan elektrik kofralarında çıkan yangında da, üst katlarda bulunan 2 kişi dumandan etkilendi. 
     Bu kişiler itfaiye ekiplerince binadan çıkarılırken, yangın kısa sürede söndürüldü. 
     





</TEXT>
</DOC>
