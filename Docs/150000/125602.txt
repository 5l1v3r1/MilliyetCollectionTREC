<DOC>
<DOCNO> 125602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun15.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AP'de Türkile ile ilgili değişiklik önergesine ret 
</HEADLINE>
<TEXT>

     Avrupa Parlamentosu'nun AP genel kurulunda, Kopenhag zirvesinin sonuçlarıyla ilgili hazırlanan karar tasarısı kabul edildi. 
     Tasarıda, Türkiye ile ilgili olarak, Kopenhag zirvesinde Türkiye hakkında alınan karardan memnuniyet duyulduğu ifade edilirken, AB Komisyonu'na, Türkiye için, Kopenhag kriterlerine uyumla ilgili somut öneriler içeren bir liste hazırlaması çağrısında bulunuluyor. 
     Kabul edilen tasarıda, AB Komisyonu'nun olumlu raporu ve AP'nin olumlu görüş belirtmesindan sonra Türkiye ile tam üyelik müzakerelerinin başlayabileceği belirtiliyor. 
     Genel kurulda yapılan oylamada, Hıristiyan Demokrat Grubun Türkiye'nin AB üyeliğini sorgulayan yeni değişiklik önergesi ise 201'e karşı 238 oyla reddedildi. 
     AP'nin Türkiye raportörü Arie Oostlander'in de imzaladığı değişiklik önergesinde, Türkiye-AB ilişkilerinin tam üyelik yerine ''özel ortaklık'' temelinde inşa edilmesi ve bu konuda AB Komisyonu'nun Türkiye'ye bir strateji sunması istenmişti. 
     Aday ülkelerle ilgili hazırlanan, geçen ay genel kurulda kabul edilen rapora, Hıristiyan Demokratlar yine aynı ifadeleri içeren bir değişiklik önergesi sunmuşlar, önerge çoğunluğun oyuyla reddedilmişti. 
     





</TEXT>
</DOC>
