<DOC>
<DOCNO> 125360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/pulur.html </URL>
<DATE> 2002/12/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ne "Gavur Avrupa " kaldı, ne "Haçlı emperyalizmi " 
</HEADLINE>
<TEXT>

     AVRUPALILARIN, tez elden, Osmanlıca - Türkçe bir sözlük bulup "takiyye" kelimesinin anlamını öğrenmeleri gerekecek... 
     "Takiyye" Arapçadan dilimize giren bir kelime, sözlük anlamı şu 
     "Birinin mensup olduğu mezhebi gizlemesi." 
     Kitaplar, bunu, en çok "Aleviler"in, Sünni baskısına karşı yaptıklarını yazar yani Aleviler, baskıdan dolayı inançlarını gizlemiş, "takiyye" yapmışlardır. 
     Günümüzde ise "takiyye" asıl amacını gizleyenler için kullanılır, mesela, bir şeriatçının laik Cumhuriyet’ten yana olduğunu söylemesi gibi... 
     
     PEKİ, Avrupalıların "takiyye" ile alıp veremedikleri ne, niçin "takiyye"nin anlamını öğrenmek istesinler 
     Geçtiğimiz pazar günü Milliyet’te bir haber vardı, okudunuz mu 
     Başbakan Gül ile Dışişleri Bakanı Yaşar Yakış, Kopenhag görüşlerini anlatırken, "taktik icabı hoşnutsuz göründüklerini" açıklamışlar. Yani "Hele bir 2004’e gelelim de, o zaman durumunuza bakarız " diyen karardan Sayın Başbakan ve Bakan çok memnunmuşlar da, taktik icabı üzgün ve hoşnutsuz görünmüşler. 
     Bu da "takiyye"nin başka çeşidi 
     
     YA Tayyip Erdoğan’ın duyguları 
     Meğer, o da karardan "Elhamdülillah" memnunmuş, böyle bir karar çıktığı için Allah’a hamdediyormuş, Allah’a şükrediyormuş... 
     
     AKLIMIZA bir Bektaşi fıkrası geldi... 
     Bektaşi yaz sıcağında, bir kasabadan, bir kasabaya giderken "Yolda keser yer, hararet gideririm " diye ucuz tarafından birkaç karpuz almış. Yorulup susayınca bir ağacın altına sığınıp birini kesmiş, kabak, ikinciyi kesmiş, o da kabak, üç, dört onlar da kabak... 
     Bektaşi hırslanmış kestiği karpuzları yolun kenarına fırlatıp atmış... 
     
     BİRAZ sonra, yolun başında iki molla görünmüş, yolun kenarındaki karpuzlara saldırmışlar, hem yiyor, hem de "Yarabbi Şükür " diyorlarmış... 
     Bektaşi sopasını kaptığı gibi mollaların üzerine yürümüş 
     "Ulan şükrede şükrede bu hale getiriyorsunuz... Bu karpuzların şükredecek nesi var " 
     Tayyip Erdoğan’ın "elhamdülillah memnunuz " dediğini okuyunca aklımıza bu fıkra geldi. 
     
     UYUM yasaları çıktı, çıkıyor, Anayasa değişti, şimdi sırada ne var, başka ne isteyecekler 
     Bize kalırsa "ordu - siyaset" diye bir kavram gündeme getirecekler, Milli Güvenlik Kurulu’nun yapısına itiraz edecekler, buna da, içeriden destekçi bulacaklar. 
     
     BAKIN, Hürriyet’in Ankara temsilcisi Sedat Ergin, geçenlerde AB’nin izleyeceği yolu nasıl anlatıyordu 
     "Bu dönemde AB’nin en yakından gözetleyeceği alanlardan biri, ordunun konumu olacaktır. AB Komisyonu’nun yıllık ilerleme raporlarında MGK’nın rolü ve bu çerçevede ordunun karar alma mekanizmasındaki etkisinden eleştirel bir şekilde söz edildiği hatırlardadır. Ordu faktörünün, AB’nin müzakere masasına oturma kararı öncesinde hazırlayacağı 2003 ve 2004 izleme raporlarında en hassas başlıklardan biri olacağı şimdiden söylenebilir." 
     
     "KİM bu destekçiler " diye soranlara da, düne kadar "Gavur Avrupa " diyenlerle, "Haçlı emperyalizmi " diyenlerin, nasıl Avrupacı kesildiklerini gösterebiliriz. 
     Meğer, ne kadar Avrupa’yı, Avrupalıları severlermiş 
     
     DÜZELTME - Pazartesi günü sözünü ettiğimiz tasarı ile hükümete 20 kat artırma yetkisi veren yasa "Özel Tüketim Vergisi" değil "Özel İşlem Vergisi"dir. 
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
