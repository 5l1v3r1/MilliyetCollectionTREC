<DOC>
<DOCNO> 108112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo10.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AIK Solna maçının kadrosu belli oldu 
</HEADLINE>
<TEXT>

     Fenerbahçe'de, AIK Solna maçının kadrosu belli oldu. 
     Teknik direktör Werner Lorant, sakatlıkları bulunan Yusuf, Oktay ve Rapaiç'in yanı sıra Abdullah'ı maç kadrosuna almazken, bu futbolcuların yarın takımla birlikte İsveç'e gitmeyeceği açıklandı. 
     Kulüp doktoru İsmail Başöz, bel ağrısı olan Yusuf'un bugünkü antrenmanda ağrılarının artması nedeniyle çalışmayı yarıda bıraktığını belirtirken, Oktay'ın sağ uyluk iç adalesinde sakatlığı olduğunu kaydetti. 
     Başöz, dizinde sakatlığı bulunan Rapaiç ve diğer futbolcuların tedavilerinin sürdüğünü ifade etti. 
     Alman çalıştırıcı, 22 kişiden oluşturduğu kadroya genç futbolcular Erman ve Semih'i de dahil ederken, sabah idmanından sonra izin verilen futbolcular bu akşam saat 22.30'da Samandıra Tesisleri'nde kampa girecekler. 
     Fenerbahçe'de İsveç'e gidecek kadro şöyle oluştu 
     Rüştü, Volkan, Oğuz, Fatih, Ümit, Mirkoviç, Hakan Bayraktar, Johnson, Steviç, Cem, Ortega, Revivo, Washington, Serhat, Ali Güneş, Mustafa, Ogün, Ali Akdeniz, Ceyhun, Tuncay, Semih, Erman. 
     





</TEXT>
</DOC>
