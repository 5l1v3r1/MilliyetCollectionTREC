<DOC>
<DOCNO> 125304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/agun.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, gündemdeki kritik konulara bakışını Milliyet’e anlattı 
</HEADLINE>
<TEXT>
Bir kere tokat yedik, yalnız kalmamalıyız 
Körfez Savaşı’nda çok büyük bir tokat yediğimizi vurgulayan AKP lideri Erdoğan Irak operasyonu için şunları söyledi 
Suudi Arabistan, Suriye ve Mısır gibi ülkeler de taşın altına elini koymalı. Türkiye tek kalırsa ileride bunun faturası çok ağır olur... 
     SERPİL ÇEVİKCAN Ankara 

     AKP Genel Başkanı Recep Tayyip Erdoğan, Türkiye’nin Irak operasyonunda yalnız bırakılmaması gerektiği mesajını vererek, "Suudi Arabistan, Suriye, Mısır gibi ülkeler... Bunların da taşın altına ellerini sokmaları gerekiyor. Böyle bir koalisyon oluşmazsa ve Türkiye tek başına kalırsa, bu ileride çok yıpratıcı sonuçlar doğurur" dedi. Erdoğan, Irak, Kıbrıs, AB ve milletvekilliği konusunda Milliyet’in sorularını yanıtladı... 
     
     SAVAŞ KOALİSYONU ŞART 
     "Abdullah Bey, Irak konusuyla ilgili bir Ortadoğu turuna çıkacak. Bu turu onun yapması daha iyi olur diye düşündük. İran’a da belki Abdullah Bey gider" diyen Erdoğan, açıklamalarını şöyle sürdürdü 
     "Amerika Irak’a operasyonun kaçınılmaz olduğunu düşünüyor. Denetçilerin raporu falan ne derece bekleniyor, bilemiyorum. Birleşmiş Milletler BM kararı bizim için esas. Bir diğer konu da, eğer biz İslam kültürü ile demokrasiyi bütünleştiren ve bunun modeli olan bir ülke isek, özellikle böyle bir operasyondan sonra Türkiye’nin konumu çok önemli. Suudi Arabistan, Suriye, Mısır bunların ikna edilmesi gerekiyor. Burada böyle bir koalisyon oluşmazsa, Türkiye tek başına kalırsa, bu çok yıpratıcı sonuçlar doğurur Türkiye için. 
     
     BİN DÜŞÜNÜP BİR ADIM 
     1991’de Körfez Savaşı çok büyük tokat yedik. Bizim şu anda bin düşünüp bir adım atmamız lazım. Bedelini h l ödüyoruz. PKK eğer orada güçlü çıktıysa, bölgeyi zayıf bulduğu içindi. Vatandaşlar orada yatan kamyonları gösteriyor. 52 bin tanker orada yatıyor. Vatandaş Ben karımın kolundaki bileziği sattım. Ben terörist olmayayım da kim olsun ’ diye soruyor. 
     
     SADECE AVRUPA YETMEZ 
     Rusya ve Türk cumhuriyetleri gezisinin amacı daha çok ekonomik. Avrupa’ya nispet hali yok. Türkiye’nin dışa açılmaktan, alternatif üretmekten başka çaresi yok. Biz sadece Avrupa pazarı ile kalırsak, yeterli değil. Amerika belirli bir miktarda piyasasını açıyor. Rusya ile Çeçenler konusunda bir sıkıntı var. Tabii uluslararası terörizme karşı ortak mücadele etmek lazım, ama adil de olmak lazım. 
     
     TÜRKİYE GÜÇ, EYVALLAH 
     Kıbrıs konusuna kendimizi çözümsüzlüğe kilitleyen bir anlayışla yaklaşmayacağız. Türkiye’de bazı marjinal gruplar da "ver, kurtul" mantığı ile gidiyor. Neyi verip kurtuluyorsunuz Milletimizin çıkarları neyi gerektiriyorsa, oradaki ırktaşlarımızın menfaati neyi gerektiriyorsa onu düşünüyoruz. 
     Yalnız Kuzey Kıbrıs’taki son gelişmelere bakılırsa, hava hoş değil. Ekonomik zorluklar var, geleceği net göremiyorlar. Türkiye bir güçtür, eyvallah da, güç olmak karın doyurmuyor. 
     



 GÜNCEL 



















</TEXT>
</DOC>
