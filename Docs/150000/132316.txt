<DOC>
<DOCNO> 132316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/aspo.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR TAŞLA İKİ KUŞ 
</HEADLINE>
<TEXT>

Antalya’ya giden Beşiktaş Teknik Direktörü Mircea Lucescu, dün akşamki Rapid Bükreş - Slavia Prag maçını izledi. Burada hem UEFA Kupası’ndaki rakibinin, hem de Maldaraşanu’nun son durumunu görme fırsatı buldu 
     BÜNYAMİN OSMAN 

     Luce karar verecek 
     İKİNCİ yarıya güçlü bir kadroyla girmeyi düşünen Beşiktaş, transfer konusunda sessiz ve derinden gidiyor. Mircea Lucescu, dün akşam oynanan ve Slavia Prag’ın penaltı atışları sonucunda Rapid Bükreş’i 6-3 mağlub ettiği karşılaşmayı izledi. Maçtan sonra yaptığı açıklamada transferini düşündüğü Maldaraşanu’nun hakkında kesin kararını hafta sonunda vereceğini söyleyen Rumen çalaştırıcı, ayrıca Iensci’yi de gözlem altına aldı. 
     
     Rakibi tahlil etti 
     ANTALYA’DAKİ karşılaşma, Lucescu için sadece transfer için önem taşımadı. Çünkü Rapid Bükreş, Kartal’ın UEFA Kupası’ndaki rakibiyle karşı karşıya geldi. Rumen teknik adam, transferini düşündüğü futbolcular dışında, Slavia’nın form durumunu da görme fırsatı buldu. Çek rakibinin kondisyonunu çok iyi düzeyde bulan Lucescu, rakibin zaafları ve güçlü yanlarıyla ilgili bilgi edindi. 
     



 SPOR 
























</TEXT>
</DOC>
