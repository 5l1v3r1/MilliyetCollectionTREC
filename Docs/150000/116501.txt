<DOC>
<DOCNO> 116501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/spor/spo02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Parlayan ay 
</HEADLINE>
<TEXT>

     SEZON başında Sakaryaspor’dan transfer edilen Tuncay, ilk on birde şans bulduğu son iki haftadaki performansı ile Sarı-Lacivertli taraftarların kahramanı oldu. Genç futbolcu kanatlarda oynatılmasına rağmen hırsı, tekniği ve etkili driplingleri ile göze batarken, Panathinaikos karşılaşmasından sonra alkışlanan tek futbolcuydu. 
     ÜMİT Milli Takım Teknik Direktörü Raşit Çetiner, Tuncay’ın forvetin arkasında oynarken etkili olduğuna dikkati çekerek, "Lorant’ın onu kanatlarda oynatması belki takıma yarar getirmiyor ama gelişmesine yardımcı oluyor. Çok yönlü bir futbolcu olacak. En önemlisi söyleneni algılıyor" dedi. 
     
Bizi rezil ettiler’      YORGO KIRBAKİ 

     Papandreu zor kurtuldu’ 
     FENERBAHÇE maçının 1 - 1 bitmesi Yunanlılar tarafından sevinç ile karşılanırken, fanatik Panathinaikos seyircilerinin yaptıkları tepkiye neden oldu. Protahlitis gazetesi, "Panathinaikos taraftarı Yunanistan’ı Türkiye’de de rezil etti" başlıklı haberinde, Yeşil - Beyazlıların Yunanistan Dışişleri Bakanı Yorgo Papandreu’ya stat sandalyeleri dahil birçok yabancı cisim fırlattıklarını ve Papandreu’nun yaralanmasına ramak kaldığını yazdı. 
     
     2008 yara aldı’ 
     YUNAN gazeteleri maç öncesi yaşanan olaylara, sahada oynanan futboldan daha geniş yer ayırdılar. Elefterotipia gazetesbi "Maçtan önce savaş", Etnos gazetesi "2008 yara aldı", Elefteros Tipos gazetesi "Taban TürkYunan dostluğuna hayır diyor" Apoyevmatini gazetesi de "2008 rüyası için kabus olaylar" şeklinde başlıklar kullandılar. 
     
     Cehennemden çıktı 
     GAZETELERİN yorumları şöyle oldu. Etnos "Türkiye’de bir Avrupalı.. Panathinaikos Şükrü Saracoğlu’nda ayakta kalmayı başardı." Elefterotipia "Panathinaikos’un bu sezon ilk kez gerçek gücünü gösterdi." Elefteros Tipos "Panathinaikos cehennemden kurtuldu." Atlitiki İho "Fetihçi Angelos Basinas .. Panathinaikos İstanbul’da kral", Filatlos "Cehennemden canlı çıktılar" 
     
Dostluk torpillendi      YUNAN Dışişleri Bakanlığı Sözcüsü Panos Beglitis, Şükrü Saracoğlu Stadı’nda yaşanan olaylara değinirken "Türk takımı taraftarlarının alkışladığı Türk ve Yunan heyetlerine Panathinakos taraftarları arasında bulunan bir grup tarafından sandalyeler atıldı. Bu kişilerin, kulüpleri tarafından tecrit edileceklerine inanıyoruz. Ayrıca,Türk taraftarların da bazı aşırı hareketlerini gördük. Sportif etkinlikler, iki halk arasında geliştirilmekte olan olumlu ortamın torpillenmesi için kullanılmamalıdır" dedi. 
     
PAF’ların zirve maçı      A TAKIM karşılaşması ertelenmesine rağmen Fenerbahçe - Beşiktaş PAF takımları bugün 13 30’da Dereağzı’nda karşılaşacak. Lider olan Beşiktaş ile ikinci olan Fenerbahçe kozlarını minik derbide paylaşacak. Altyapılarına önem veren iki ekibin gençlerinin mücadelesini yöneticilerin de izlemesi bekleniyor. 
     
Revivo’ya operasyon      HAİM Revivo’nun bir aydır sakat sakat oynadığı ortaya çıktı. Fedakar futbolcu Galatasaray maçından sonra izin alarak, kasığından bir operasyon geçirmek istediğini söyledi. Revivo, "Artık ağrılarım çoğaldı. 3-4 hafta dinlenmem gerekiyor. Herhalde Fenerbahçe teknik heyeti anlayışla karşılar" ifadesini kullandı. 
     
Yöneticiler memnun      PANATHİNAİKOS yöneticileri, istanbul’da kendilerini mükemmel ağırlayan Fenerbahçe’ye Atina’da aynı konukseverliği gösterebilmek için şimdiden hazırlıklara başladılar. Başkan Filipidis, rövanş için iyimser olmalarına yolaçan bir skor elde ettiklerini belirtirken, meydana gelen olaylar hakkında "Türkler büyük çaba sarfediyorlar ancak, Türk - Yunan dostluğu daha çok iş istiyor" dedi. 
     
Hakeme isyan      GAZETELER, Panathinaikos’un artık üçüncü tura çıkmak için favori olduğunda birleşti. Yunanlı futbol eleştirmenlerine göre, Washington topu önce eli ile kontrol ettikten sonra Fenerbahçe’nin beraberlik golünü attı. Kaleci Nikopolidis’in karşılaşmanın son dakikalarında topu kale çizgizisinin içinde mi yoksa dışında mı tuttuğuna ise kimse değinmedi. 
     
Rüştü, Dünya Karması’nda      HÜSEYİN YAVUZ 

     FENERBAHÇE’NİN milli kalecisi Rüştü Reçber, Real Madrid’in, 100. kuruluş yıldönümü kutlamaları çerçevesinde Dünya Karması ile yapacağı özel maç için, ünlülerden oluşacak karmaya çağırıldı. Fenerbahçe Kulübü’nün resmi internet sitesinden yapılan açıklamada, İspanyol kulübün başkanı Florantino Perez’in, Rüştü’yü Dünya Karması’na, Başkan Aziz Yıldırım’ı da kuruluş etkinliklerine davet ettiği bildirildi. Karşılaşma 18 Aralık’ta Bernabeu Stadı’nda oynanacak. 
     SARI - LACİVERTLİ oyuncular iyi oynamalarına rağmen bunu skora yansıtamamaktan şikayetçi oldu. Yediği golde hatalı olduğunu kabul eden Rüştü, "Bir gün patlayacağız ama bakalım bu kime denk gelecek. Özellikle son iki maçtır iyi oynuyoruz. Panathinaikos maçında inanılmaz goller kaçırdık. Bir tek top kalemize geldi, o da uzaktan bir şut. Ne yazık ki gol oldu. Son haftalarda olmayacak goller yiyorum. Nazara geldim düşüncesiyle kurban da kestim" dedi. 
     



 SPOR 



























</TEXT>
</DOC>
