<DOC>
<DOCNO> 134219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/spor/spo03.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'dan karşı atak 
</HEADLINE>
<TEXT>

Galatasaray, Fenerbahçe’nin Revivo ile ilgili açıklamalarına sert yanıt verdi. Burak Elmas, "Haberleri vardı. Ayrıca centilmenlikten söz edenler, Kadıköy’de olanları unutmasın" dedi 
     Sessizliğini bozdu 
     REVİVO’NUN transferinin ardından Fenerbahçe’nin sert eleştirilerine Galatasaray’dan yanıt geldi. Sarı - Kırmızılı kulübün futbol şube sorumlusu Burak Elmas, Revivo transferinden Fenerbahçeli yöneticilerin haberinin olduğunu iddia etti. Saraçoğlu, "Kendileriyle bu transferle ilgili olarak defalarca görüştük. Asla haberimiz yok diyemezler" yorumunu yaptı. 
     
     Kadıköy’deki dostluk 
     ELMAS etik ve centilmenlikten söz edilmesinin de yanlış olduğunu vurguladı. Galatasaraylı yönetici, "Fenerbahçe dostlukdan söz ediyor, ama biz Kadıköy’ü unutmadık. Koridorlarda yapılan saldırıları, tribünlerden futbolcularımızın başına atılan taş ve yumurtalar nasıl centilmenlik. Rebrov’a talip olmadık. Hasan Şaş’ı ise kasıtlı olarak gündemde tutuyorlar" dedi. 
     
Kanu’dan ret      GALATASARAY’IN transfer gündemine giren Nijeryalı Kanu’dan olumsuz yanıt geldi. Sarı - Kırmızılı yöneticiler, Nijeryalı futbolcuyu sezon sonuna kadar kiralama konusunda kulübü Arsenal ile anlaşma sağladı ancak Kanu’nun Türkiye’de oynamayı istememesi bu transferi çıkmaza soktu. Yönetimin yarın yıldız futbolcuyu ikna etmeye çalışacağı bildirildi. Öte yandan Cim - Bom’un bir süredir denediği gurbetçi kaleci Aykut ile anlaştığı öğrenilirken, Kocaelisporlu Volkan’ın kulübünden alacaklarına karşılık olarak bonservisini talep ettiği, eğer alırsa Galatasaray’a bedava geleceği öğrenildi. 
     
Terim’den teşekkür      GALATASARAY Teknik Direktörü Fatih Terim, Sarı - Kırmızılı kulübün resmi internet sitesinden taraftarlara mesaj gönderdi. "Fatih Terim’den teşekkür" başlığıyla yayınlanan yazıda tecrübeli hoca, "Floransa anılarımdan sonra bana bir kez daha duygu dolu günler yaşattınız, sağolun" ifadelerini kullandı ve ligin ikinci yarısında daha iyi günler yaşayacaklarını iddia etti. 
     FATİH Terim "www.galatasaray.org" sitesindeki açıklamasını şöyle sürdürdü "İkinci devre hazırlıklarını sürdürdüğümüz şu günlerde, ilk yarıdan bu yana oturtmaya çalıştığımız düzene adım adım yaklaştığımız kanaatindeyim. Çok çalışıyor, yoruluyor ama hep sizlerin desteğini yüreklerimizde hissediyoruz. Daha büyük başarılara elele ulaşmak üzere." 
     



 SPOR 


























</TEXT>
</DOC>
