<DOC>
<DOCNO> 133522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/dunya/tur.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Şaron favori      Irak savaşının ayak seslerinin duyulduğu bir ortamda İsrail erken genel seçim için bugün sandık başına gidiyor. Seçme hakkına sahip 4 milyon 720 bin Musevi ve Arap asıllı İsrail vatandaşı, kullanacağı oylarla 120 sandalyeli İsrail Meclisi’nin Knesset yeni üyelerini belirleyecek. 
     Seçim öncesi yapılan 3 ayrı kamuoyu yoklamasına göre, Filistinlilerle yaşanan şiddet olaylarına rağmen, Başbakan Ariel Şaron’un sağcı Likud Partisi oylarını önemli ölçüde artırarak birinci parti olacak. Likud, milletvekili sayısını 19’dan 33’e çıkaracak. Yediot Ahronot gazetesinin yaptırdığı yoklamaya göre, halen mecliste 25 sandalyesi bulunan İşçi Partisi seçimin mağlubu olacak, milletvekili sayısı 18’e kadar düşecek. Düşüşün, yeni parti lideri "Güvercin" Amram Mitzna’nın Filistin lideri Arafat’la diyalog kurulmasını ve Batı Şeria’nın bazı bölgelerinden tek taraflı çekilmeyi savunmasından kaynaklandığı belirtiliyor. 
     
     



 DÜNYA 












</TEXT>
</DOC>
