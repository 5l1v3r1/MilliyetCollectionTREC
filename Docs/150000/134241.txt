<DOC>
<DOCNO> 134241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/cemal.html </URL>
<DATE> 2003/01/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Saddam kalırsa, Saddam giderse 
</HEADLINE>
<TEXT>

     Yoksa gitmesi mi 
     Saddam’sız bir dünyanın daha iyi bir dünya olacağı kanısındayım. Saddam’ın gitmesinin hem Irak hem Ortadoğu için hayırlı olacağını öteden beri düşünüyorum. 
     Fakat ama’sı var. 
     Savaş tercihi güç. Çünkü savaş demek kan ve gözyaşı demek, trajedi demek. 
     Pasifist değilim. 
     Bazen barış için, demokrasi için savaşılması gereğine inanırım. 
     Slobodan Miloşeviç’i Savaş Suçları Mahkemesi’ne götüren, Yugoslavya’ya demokrasiyi getiren, Kosova’da Arnavutları Miloşeviç zulmü’nden kurtaran savaşı destekledim. Çünkü her şeyden önce Bosna’da, Kosova’da insanlığın nasıl ayaklar altına alındığını kendi gözlerimle gördüm ve yazdım. 
     Saddam da Miloşeviç’ten farksız. 
     Sahneden defolup gitmesinin dünya için hayırlı olacağına inanıyorum. 
     Ama savaş tercihi kolay değil. 
     Çünkü savaş kutusu açılınca, sahnede hangi şeytanların, hortlakların cirit atmaya başlayacağını kestirmek güç. 
     Ama eğer bu saatten sonra Saddam Hüseyin koltuğunda oturmaya devam ederse, barış ve istikrar açısından daha kötü bir döneme girilmesi ihtimalinin ağır basacağını da görüyorum. 
     Çünkü Saddam’ın bu saatten sonra ayakta kalması, hiç kuşkum yok, Bin Ladin’leri, Talibancıları güçlendirecek. İstikrarsızlık ve güvensizlik ortamı, Ortaoğu’dan başlayarak dalga dalga bütün dünyaya yayılacak. Çünkü terör ve şiddetten medet umanların eli güçlenecek. Radikal İslam’ı yeniden yükselişe geçirecek bir iklim uç verebilecek. 
     Haklı Fukuyama şöyle derken 
     "Radikal İslamcılar çağdaşlığı yadsıdılar. Çağdaşlığın özü olan ve dinle siyasal yaşamın birbirinden ayrılması anlamına gelen laikliği tanımadılar. Terörizm yalnızca yoksulluğun ve refah adaletsizliğinin ürünü değildir. Eğer öyle olsaydı her türlü terörizm, Afrika’dan gelirdi." NPQ, Cilt 4, sayı 2, s.35 
     Tekrarlamakta yarar var 
     Saddam’ın ayakta kalması, çağdaşlığı reddedenlerin güçlenmesiyle eşanlamlıdır. Türkiye’nin de benimsediği çağdaş yaşam tarzını, demokratik laik cumhuriyet rejimini reddedenlerin işine gelir Saddam’ın ayakta kalması... 
     Farklı düşünenler de var. 
     Kimine göre savaş öylesine bilinmeyenleri harekete geçirebilir ki, işte asıl o zaman çağdaşlığın başına korkulan ne varsa gelebilir. Köktendinci radikalizm, İslam dünyasında şahlanabilir. Bin Ladinci terör alıp başını gidebilir. Ve petrol fiyatlarının fırlamasıyla Türkiye’nin parçası olduğu dünya derin bir ekonomik krize yuvarlanabilir. 
     Hangisi 
     Bence Saddam’ın gitmesi ve Irak’ta düzen değişikliği isteyen güçlerin iş başına gelmesidir hayır olan... 
     Ama nasıl 
     Evet, savaş da Pandora’nın Kutusu’nu açabilir. 
     Kimi de kendinden emin, diyor ki 
     "1991’deki Körfez Savaşı’nda akıllı bombalar’ın oranı yüzde 30’du. Afganistan’da yüzde 80’e çıktı. Şimdi yüzde 100’ü akıllı bomba. Savaş çok çabuk biter. Saddam’ı devirmek iş değil." 
     Olabilir. 
     Ama ya sonrası .. Ne dersiniz 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
