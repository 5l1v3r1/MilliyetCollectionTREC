<DOC>
<DOCNO> 119318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/siyaset/siy08.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB rejimden kaygılı 
</HEADLINE>
<TEXT>

Avrupa Sosyalistleri Partisi’nin toplantısı için gittiği Varşova’dan dönen CHP lideri Deniz Baykal ile Kıbrıs’a gitmek üzere Esenboğa Havaalanı’na gelen AKP Genel Başkanı Erdoğan, VIP salonunda karşılaştı. 
     ANKARA Milliyet 

     Avrupa Sosyalistleri Partisi’nin PES toplantısının dönüşünde soruları yanıtlayan CHP Genel Başkanı Deniz Baykal, Varşova’daki görüşmelerde Türkiye’ye müzakere tarihi verilmesi konusunda Avrupalı siyasetçiler arasında görüş birliğinin yaygınlaştığını belirtti. Baykal, konuyla ilgili olarak "Kararı yönlendirme konumunda olan bazı çevrelerde de güçlü bir direnç ortaya çıkmaya başladı. Doğrusu hem üzüldüm, hem de biraz şaşırdım" dedi. CHP lideri AB’nin Genişlemeden Sorumlu Komiseri Günter Verheugen’le yaşadığı tartışmaya ilişkin olarak şunları söyledi 
     "Asker - sivil ilişkisi nedeniyle Türkiye’nin AB’de yer almasının uygun olmadığı en etkin noktalarda açık kanaatlerle ifade edilmeye başlandı. Böyle bir yaklaşımın birdenbire ortaya çıkması düşündürücüdür. Daha önce alınan kararlar Türkiye’deki rejimin temel karakteriyle ilgili bir tereddüt ve umutsuzluk ifade etmemiştir. Böyle bir sorunun Kopenhag Zirvesi’nden kısa süre önce ciddi karar alıcılar tarafından gündeme getirilmesini gerçekten incelenmeye değer buluyor ve bu konuyu yetkililerin dikkatine sunuyorum." 
     
     



 SİYASET 

















</TEXT>
</DOC>
