<DOC>
<DOCNO> 146075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko03.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Vakıfbank’ı kamu bankası sanıyor 
</HEADLINE>
<TEXT>

Başbakan Erdoğan Arena programında kamu bankası olarak bahsettiği Vakıfbank’ın yönetiminin neden değiştiğini anlatırken, "Banka felaket durumdaydı, ha gitti, ha gidiyordu" dedi 
     ANKARA Milliyet 

     Başbakan Recep Tayyip Erdoğan’ın Arena programındaki Vakıfbank’la ilgili açıklamaları şaşkınlık yarattı. Erdoğan, "eski yönetimin neden değiştirildiği" sorusunu yanıtlarken, kamu bankası olmayan Vakıfbank’ı, kamu bankası saydı ve bankanın mali durumu hakkında açıklanması suç sayılan ifadeler kullandı. 
     
     Açıklama kanuna göre suç 
     Erdoğan "Eski yönetimin kamu bankalarını k ra geçirdiği söz konusu değil. Vakıfbank felaket durumdaydı. Ha gitti ha gidiyor o noktada. Göreve getirilenlerin AKP’li olduğu yaklaşımını hoş bulmadım. İçinde bizim dünya görüşümüzü, siyasi kanaatlerimizi paylaşanlar var ama büyük çoğunlukla mesleğinin erbabı olanlar" dedi. Ziraat ve Halk Bankası gibi kamu bankası olmayan, özel kanunla kurulan Vakıfbank’ın ana ortağı Vakıflar Genel Müdürlüğü ve Vakıfbank Personeli Emekli Sandığı. Erdoğan’ın bankanın mali durumuyla ilgili "Gitti, gidiyordu" sözü de Bankalar Kanunu’nun 22’nci maddesine göre suç sayılıyor. Madde şöyle "Bir bankanın itibarını kırabilecek yada şöhretine, servetine zarar verebilecek bir hususa kasten sebep olan ya da bu yolda asılsız haberler yayanlar için bir yıldan iki yıla kadar hapis, 1 milyardan 2 milyar liraya kadar ağır para cezası hükmolunur." 
     
     Krediyi söylemeyin’ demiş 
     Erdoğan, ABD’den gelecek kredi konusunda da şunları söyledi 
     "ABD’den gelecek kredinin şartları iyi. Bu şartlarda gelecek olan borcu reddetmenin anlamı yok. Kredi, son tezkere oylamasından sonra, o gece gelmiş olan bir haberdir. 1 milyar dolarlık bir hibe, olmazsa 8.5 milyar dolarlık krediyi kongreye sunacaklar diye haber geldi. Arkadaşlarıma Katiyen açıklamasını yapmayın’ dedim." 
     Erdoğan, "Kongreden çıkar mı çıkmaz mı bilmiyoruz. Çıkması halinde 8.5 milyar dolarlık kredi... Hibeye sıcak bakmıyoruz" diye konuştu. 
     
Moratoryumun adı bile yasak’      Erdoğan, Türkiye’nin moratoryuma gideceği yönündeki haberlere "Rotamızdan sapmadık. Moratoryumu telaffuz bile etmiyoruz" sözleriyle tepki gösterdi ve "Yasaklanmış kelimeler arasında yer alıyor. Bu iddiayla Türkiye’yi köşeye sıkıştırma anlayışının olduğunu anlıyorum. Sermaye çevrelerinin buna itibar etmemesini istiyorum" dedi. Erdoğan, "Üç ayda biz dış borçta 3.1 milyar dolar, iç borçta 17 milyar ödeme yaptık. Yaklaşık 21 milyar dolar bir ödememiz oldu. 73 milyar dolar ödeme yapılacak. Biz geldiğimizde kucağımızda bulduk. Bunu ödeyemeyiz diyebilir miyiz Bu ödemeleri başarıyla yürütüyoruz" diye konuştu. 
     


SİYASET 




















</TEXT>
</DOC>
