<DOC>
<DOCNO> 103084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/yas00.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnızlık çılgınlık mı 
</HEADLINE>
<TEXT>

Yalnız hayat başkaldırıdır’ diyenlere şöyle karşı çıkan uzmanlar da var Yalnız yaşayan ya fazlasıyla uçuktur ya da psikolojik bir sorunu vardır 
     Yanlızlığı Seçtim 
Semra Kardeşoğlu 

     Yalnız yaşamayı, doğal gören ve başkaldırı olarak niteleyenler yanında, özenti olarak görenler de var. Hatta yalnız hayatı bir takım ruhsal hastalıkların bir sonucu ya da bu sonuca götürebilecek bir durum olarak görenlerden biri de, Pisikiyatri uzmanı Prof. Dr. Kerem Doksat. Hemen hemen tüm canlıların aile ya da benzer topluluklar içinde yaşadığını belirten Doksat, "Paranoid ve şizoid bozukluğu bulunanlar, sınır kişilikte olanlar ve manik depresif özellikler taşıyanlar arasında tek yaşayanlara sık rastlıyoruz" dedi ve sorularımızı şöyle yanıtladı 
     
Toplumsallık genetiktir’      Tek yaşam psikolojiye uygun mu 
     Böcekgillerden itibaren aile hayatı konsepti hep var. Memelilerde ve primatlarda aile diyebileceğimiz yapılaşmayı görüyoruz. Tek yaşayan hayvan çok az. Demek ki tek başına kalmamak, genetik şifremizde olan bir özellik. İnsan yaradılışının evrimsel gelişmesine bakılırsa, tek yaşamaya programlı değiliz. 
     
     Yani genetik şifreleri mi farklı 
     Tek başına yaşayan - yani mahrem hayatına, kendi evine bir başkasını sokmayan ama bir sosyal yaşantısı olan ya da olmayan, karşı cinsten, ya da aynı cinsten arkadaşını, eşini hayatına sokmayan - kişiler her dönemde var olmuş. 
     
     Bunları nasıl sınıflandırabiliriz 
     İlki sınır kişilik bozukluğu olanlar, sabit, kalıcı, güvenilir, tutarlı nispeten düzenli ilişki kuramadıkları için yalnız yaşar. Hayatlarına arkadaş, partner, sevgili girip çıkar. Sağlıksız durumlar için paranoid ve şizoidleri sayabiliriz. Tam mükemmellik isteyen obsesif komplusif bozuklukları olanlarda da tek yaşam görülür. 
     
     Ya sağlıklı olanlar için 
     Sağlıklı olup da tek başına yaşamayı tercih edenler biraz sıra dışı, uçuk, yaratıcı, sanatkar kimliği ve özelliği olanlar arasından çok çıkıyor. Çevreleri, sosyal yaşamları var. Sık sık evlerine birileri gelir, yaşar ve gider. Bu kişiler bilinçli olarak Ben böyle bir tipim, tek yaşayayım’ demiyorlar. Bir ya da bir kaç evlilik yaşayıp sonrasında zaruretten veya mecburiyetinden dolayı durumu rasyonalize ediyorlar. 
     
Batı’ya özen körüklüyor’      Yalnızlıkta artışın nedeni nedir 
     En büyük etken kültürel. Doğu’da kadın erkeğe bağımlı olduğu için evlilik yürüyor. Batıya geldikçe Batı tarzı hayat ve özenti artıyor. Kadınların ekonomik güç kazanması, erkeklere başkaldırma gücünün artması tek yaşamı tetikliyor. Parası pulu olan, gece yaşantısını seven, çapkınlığı seven tek yaşamı daha kolay tercih ediyor. 
     
     Tek yaşamın getirdiği nasıl bir olumsuzluk olabilir Yani mutluysa... 
     Kültürümüze uygun olmayan yaşam tarzları kültüre yabancılaşmayı getiriyor. Tek yaşayanlar arasında alkol ve madde bağımlılığı çok yüksek oranda görülüyor. İntihar riski, depresyon görülme sıklığı artıyor. Avrupa’da şimdilerde aileyi nasıl güçlendiririz diye düşünüyor, bunun için insanları bir araya getirecek kulüpler kuruyorlar. Batı kurtulma yolu ararken, biz yöneliyoruz. 
     
Sosyalleşme yakındır’      Ya istediği insanı bulamadıysa... 
     Kalıcı bir beraberliğe 35 - 40 yaşına kadar adım atmayan insan, bu yaştan sonra istese de kuramıyor. Seçicilik ve uyuşma güçlüğü mecburen yalnızlığı getiriyor. 
     
     Yaratıcı mesleklerde tek yaşayanlara daha sık rastlıyoruz, neden 
     Onlar da tek yaşamayı istemiyor. Sadece eserini yaratırken yalnız kalmak ama bu esnada evde biri olsun, kahve yapsın, bir öpücük kondursun da istiyor. Destekleyen partner bulurlarsa hayatı iyi gidiyor. 
     
     İlerisi için öngörünüz nedir 
     Bir görüşe göre, yalnız yaşayan insanların sayısı artacak. Bir soliterleşme ardından gelen sosyalleşme olacak ... 
     
Evlilerin korkulu rüyasıyım’ Evlilik insanın kendi ruhuna kiracı olmasıdır’ diyen yazar ve şair Cezmi Ersöz, yalnız ve mutlu hayatını Milliyet’e anlattı... 
     Yazar ve şair Cezmi Ersöz de yalnızlığı seçenlerden. Bir kez evliliği denemiş, yürümemiş. Şimdi Galata’daki evinde yalnız yaşayan Ersöz, sorularımızı yanıtladı 
     
     Neden tek yaşıyorsunuz 
     Bazı insanlara ikili yaşamın uygun olmadığını düşünüyorum. Bir yazar olarak yaratıcılığın yalnızlık gerektirdiğine inanıyorum. Evlilik insanın ruhuna kiracı alması demek. Eşler birbirlerinin özel hayatı olduğunu unutuyor, özel hayata tecavüz başlıyor. Bir kadını deliler gibi sevebilirim ama mahremiyetim vardır. Evlilik, aynı evde beraberlik insanı evcilleştiriyor. Oysa yaratmak için ruhun bağımsız ve keskin olması gerekir. 
     
Acı hayatı hissettirir’      Yalnız yaşamış biri sonraki ilişkilerinde zorlanıyor mu 
     Tam aksine, yalnızlık deneyiminden geçmemiş insanların aşkına, sevgisine inanmıyorum. Yalnızken benlik sınırlarını, derinliğini, dayanıklılığını, içselliğini sınamamış insanların beraberliklerinin çok sancılı ve sıkıntılı olduğuna inanıyorum. Öbür türlü insanlar karşısındaki seçmiyor. Sığınmak, onun tarafından korunmak, güvenceye alınmak, yalnızlık korkusundan kaçmak için beraberlik yaşıyor. Yalnızlık bilgisine sahip olan ise seçecek, yalnızlıktan değil, gerçekten sevdiği için beraber olacak. 
     
     Yaşlılık korkusu var mı 
     Yaş ilerleyince yalnızlığa karşı direnç azalıyor. Cinselliği daha yoğun yaşamak istiyorsun. Her yalnız gecenin ardından zamanın daraldığını düşünüyor, aşkları ve olasılıkları kaçırıyorum diyorsun. 
     
Yalnıza tuvalet önü’      Arkadaş çevreniz değişti mi 
     Erkek arkadaşlarımın eşleri benden çok korkuyor kocalarını ayartır, peşimden süreklerim diye. Daha çok bekarlarla bir aradayım. 
     
     Günlük yaşamda güçlükleri neler 
     Bir kavga sırasında komşularım Eve kadın getiriyorsun’ dedi. Bir dahaki sefere timsah getiririm’ diye yanıtladım. Restoranlarda en güzel bölümler ailelere, tuvalet kapısı önündeki masalar tek insanlara veriliyor. Bir seferinde aile geldi sizi çatı katına alıyoruz deyip, banyosu olmayan, beş yataklı bir odaya verdiler. Hep kuşkuyla karşılanıyorsunuz. 
     
Yalnızlara karşı ciddi önyargı var      Medyatava internet sitesinin editörü Çevrim Çeviren, üniversite yıllarında bir süre yalnızlıktan sonra bir erkek arkadaşı ile yaşamaya başlamış. 10 yıllık birlikteliğin ardından yaklaşık iki yıldır yalnız. Bir çok tek yaşayan gibi semt olarak Cihangir’i seçen Çeviren, tek yaşamı anlattı 
     "Cihangir, tek yaşayanların rahat edebileceği bir semt. Çevremizde oturanlar genellikle aydın denebilecek insanlar. Ama bir gün apartmandakilerle bir tartışma çıktı. Hemen ardından, Zaten sizin eve gidip gelen belli değil’ cümlesi ile karşılaştım. Böyle bir durum olmamasına rağmen kafalarının bir yanında bir ön yargı var. Yalnız olmayı seviyorum. Bir kere sonsuz ve sınırsız istediğini yapma özgürlüğün var. Mesela arkadaşımla yatak toplama yüzünden tartışırdık. Şimdi asla toplamıyorum yatağı, öyle kalıyor. Canım istediğinde yemek hazırlayıp yiyorum. Olmazsa dışarı çıkıyorum. Elbette evde bir insan olsun, kapıyı biri açsın dediğim anlar oluyor. Ama bir süre sonra evde olan birisi sıkmaya başlıyor. Yalnız yaşamak, tek olmayı getirmiyor. Okul yıllarımdan bu yana süren dostluklarım var. İkili bir ilişki sürerken de, yalnızken de aynı ilişkileri sürdürdüm." 
     
     YARIN 

</TEXT>
</DOC>
