<DOC>
<DOCNO> 119673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/yas02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız ailesinin son’ umudu İsveç basını 
</HEADLINE>
<TEXT>

İsveç’te bir cinayet davasından sonra Yıldız ailesinden dört Türk gencine ağır cezalar verildi. Şimdi bu cezalara isyan eden ülke basını, adaletin yerini bulması için çırpınıyor 
     TANDOĞAN UYSAL Stockholm DHA 

     İsveç basını, dokuz ay önce 19 yaşındaki Rumen genci Radu Acsinia’yı öldürmek suçundan yargılanan Yıldız ailesinden dört Türk gencinden birine ömür boyu, diğerlerine de 4 - 10 yıl hapis cezası veren mahkemeyi "yanlış karar almakla"la suçladı. 
     İsveç’in en yüksek trajlı gazetelerinden Expressen, İsveç adaletinin büyük bir skandalla karşı karşıya olduğunu yazdı. Cinayeti ve Türk gençlerinin dramını anlatan yazı dizisi başlatan gazete, cinayeti üstlenen ve tanıklarla cinayeti işlediği tespit edilen Orhan Yıldız’ın sadece dört yıl hapse çarptırılmasına dikkati çekti. Gazetede, cinayetle ilişkisi olmadığını tanıklarla da ispatlayan Özcan, Önder ve Ayhan Yıldız’ın ise, "sabıkalı, uyuşturucu müptelası bir şahidin ifadelerinin dikkate alınması" sonucu ağır hapis cezalarına çarptırıldıkları belirtildi. 
     
     Açlık grevine gidebiliriz 
     Yazı dizisini kaleme alan gazeteci Christian Holmen, cinayeti aydınlatacak yeni tanıklar ve ipuçları bulacağını, İsveç adaletinin yanıldığını ispatlayacağını ileri sürdü. Gazetede ise yeni bir mahkemeyle yanlıştan dönülebileceğine dikkat çekildi. 
     Basındaki haberlerin ardından yeni mahkeme umutlarının arttığını dile getiren amca Kemal Yıldız, şunları söyledi "Bu yazılar da yeniden yargılanmayı sağlamazsa, Stockholm’de Başbakanlık veya parlamento önünde açlık grevi başlatacağız. Bu protesto eylemlerimize hapisteki gençlerimiz de katılacak." 
     



 YAŞAM 






















</TEXT>
</DOC>
