<DOC>
<DOCNO> 112320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun03a.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker sefere hazır 
</HEADLINE>
<TEXT>

Irak operasyonu, Türk Silahlı Kuvvetleri’ni de hareketlendirdi. Birliklerin bölgeye intikaliyle ilgili tüm hazırlıklar tamamlanıyor 
     BARKIN ŞIK Ankara 

     Olası bir Irak operasyonuna karşı savaş hazırlıklarını sürdüren Türk Silahlı Kuvvetleri TSK , birliklerin görev bölgelerine intikaliyle ilgili hazırlıkların tamamlanması emrini verdi. 
     Washington yönetiminin, Irak’a yapmayı planladığı operasyon, Türkiye’nin hazırlıklarını en üst düzeye taşımak zorunda bıraktı. Malatya’da konuşlanan 2. Ordu’yu takviye edecek birliklerle ilgili çalışmalar da hız kazandı. Harek t planları çerçevesinde, bölgeye intikal ederek görev alacak birliklerin tatbikat hazırlığı yaptığı öğrenildi. Hazırlık kapsamında, personel, mühimmat ve araçların nakliyesi ile ilgili çalışmaların bulunduğu bildirildi. 
     2. Ordu’yu takviye edecek birliklerden hangilerinin kara, hangilerinin ise tren yolu ile sevk edileceğine ilişkin yapılan planlamalar doğrultusunda, personele bu eğitimlerin verildiği öğrenildi. 
     
     Güneydoğu da seferber 
     1991’de Körfez Harek tı’nı yaşayan Güneydoğu’daki bölge halkının yapılacak yeni bir operasyondan tedirgin olduğu bildirildi. 1991 yılında, savaşı yanı başında hisseden bölge halkı, olası bir Irak operasyonu nedeniyle yeniden askeri hareketlilikle iç içe kaldı. Vatandaşların, Irak’ın bölgeyi vurması olasılığı nedeniyle korku yaşadığı dile getirildi. ABD’nin, İncirlik üssüne mühimmat yığınağı yaptığı bildirildi. Son 15 gündür hava trafiğinde artış yaşandı. 
     



 GÜNCEL 






























</TEXT>
</DOC>
