<DOC>
<DOCNO> 125219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo04.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1, Bakanlar Kurulu'nda... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, 2005 yılında Türkiye'de yapılacak Formula 1 organizasyonu ile ilgili olarak Bakanlar Kurulu'na bilgi verecek. 
     Konu ile ilgili açıklamada bulunan Bakan Mehmet Ali Şahin, Formula 1 organizasyonunun bir ekonomik boyutu olduğunu belirterek, ''Diğer bakan arkadaşlarıma bu konuda bilgi vereceğim'' dedi. 
     Formula 1 Dünya Şampiyonası'nın bir ayağının Türkiye'de yapılacak olmasının önemini vurgulayan Şahin, şunları söyledi 
     ''Biz Formula 1 ile ilgili tüm çalışmalarımızı yapıyoruz. Organizasyonun yapılacağı pist arazisi için Vakıflar Genel Müdürlüğü'nden olumlu cevap aldık. 
     Ancak olayın bir de mali yönü var. Bu organizasyon için bir devlet garantisi ve her yıl ödenmesi gereken aidatı var. Bu ekonomik olayı diğer bakan arkadaşlarıma anlatacağım. Türkiye için çok önemli olan bu organizasyon için ekonomik yönden de bir sorun yaşayacağımızı sanmıyorum.'' 
     





</TEXT>
</DOC>
