<DOC>
<DOCNO> 122605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/spor/spo15.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Hakan Şükür artık Souness’a emanet      MEHMET DEMİRCAN 

     BLACKBURN Rovers Teknik Direktörü Graeme Souness, Hakan Şükür’ü yeniden eski formuna kavuşturacağını söyledi. Souness, prensip anlaşmasına vardığı futbolcusu için, "Hakan henüz 31 yaşında. Ve h l benim beğendiğim bir golcü. Uzun süredir oynamamış olabilir. Ancak ben kendisini hazır duruma getireceğim. Hakan’ın yeniden Türk Milli Takım formasını giymesini de sağlayacağım" diye konuştu. 
     
Milliyet’e iki ödül      24. Kıtalararası Avrasya Maratonu Basın Teşvik Ödülleri’ni kazanan gazeteciler belli oldu. Milliyet’ten Murat Ağca haber dalında, Ercan Aslan da fotoğrafta mansiyon ödülüne layık görüldü. Çeşitli dallarda dereceye girenler, önümüzdeki günlerde düzenlenecek törenle ödüllerini alacak. 
     
Tüm zamanların en iyisi Güneş      MİLLİ Takımlar Teknik Direktörü Şenol Güneş, Fatih Koleji öğrencileri tarafından, tüm zamanların en iyi milli takım çalıştırıcısı seçildi. 3 bin 500 öğrenci arasında yapılan ankette ilk sırada yer alan Güneş, dün öğrencilerin elinden ödülünü aldı. Merter’deki okul binasında törene katılan ve öğrencilerin birbirinden ilginç sorularını yanıtlayan Güneş, "Böyle bir ödüle layık görüldüğüm için çok mutluyum" dedi. 
     
Emre ve Okan dinleniyor      İTALYA Kupası çeyrek finalinde bugün 22.00’de Bari ile karşılaşacak olan Inter’de son haftaların iki formda oyuncusu Emre ve Okan dinlendiriliyor. Teknik Direktör Hector Cuper, iki futbolcuyu da lige saklarken, Türk oyuncuların bacak üst baldırlarında ezikliklerden kaynaklanan hafif sakatlıkları olduğu bildirildi. Ancak ikisi de hafta sonunda deplasmanda yapılacak Lazio maçına yetişiyor. 
     
Denizli’de Levent’e 30 milyar lira ceza      UEFA Kupası’nda O. Lyon ile karşılaşan Denizlispor’da, oyundan aldığı için tepki gösteren Levent’e, 30 milyar lira para cezası verildi. Başkan Mustafa Baysal, "Levent, hatalı bir hareket yaptığını söyleyip, Çalımbay’dan özür diledi. Hocası da onu affetti. Disiplinden hiçbir zaman taviz vermeyiz" dedi. 
     
Engelli sporculara sandalye yardımı      HAK-ER-MAN firması, 5 engelli spor kulübünde gelecek vaat eden ve maddi yönden zor durumda bulunan 5 sporcuya tekerlekli sandalye hediye etti. Dünya Özürlüler Günü nedeniyle sporcuları kabul eden Gençlik ve Spor Genel Müdürü Kemal Mutlu, "Artık ülkemizin yüzde 10’unu oluşturan engellilerin sesini duyurma zamanıdır. Ancak, bu yalnızca spor alanında kalmamalı. Toplumun her alanında sorunlara çözüm üretilmeli" diye konuştu. 
     



 SPOR 

























</TEXT>
</DOC>
