<DOC>
<DOCNO> 115922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/uras.html </URL>
<DATE> 2002/10/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
1 dolar 2 bin TL 
</HEADLINE>
<TEXT>

     Bir ABD doları şimdilerde 1 milyon 678 bin liradan işlem görüyor. İki veya üç ay sonra 1 ABD dolarının fiyatı 2 milyon liraya ulaşacak. 
     İşte o gün, çok çok önemli bir gün. O günü Merkez Bankası sakın ha kaçırmamalı. O gün Türk lirasından en az üç sıfır silinmeli. Bir ABD doları 2 bin liraya eşitlenmeli. Açık anlatımıyla "1 milyon lira"lar "bin lira" olmalı. 
     
TL’nin ciddiyeti kalmadı      Bu yazının altında, New York Times gazetesinden bir tablo aktarıyorum. New York Times gazetesi her pazar günü 1 ABD dolarının değişik ülkelerde, milli para karşılığını yayımlar. 
     Tabloya bakınız. Bir ABD doları karşılığı, milli paralar genelde bir haneli, iki haneli... Üç haneli az sayıda milli para var. Dört haneli sadece Güney Kore milli parası... Amma velakin Törkiş lira yedi haneli... İnsaf... Zaten 3 sıfır silmek de bizim namusumuzu temizlemeyecek. Üç sıfır silsek de bir ABD doları karşılığı 4 haneli milli para eşitliği ortaya çıkacak. Bir ABD doları karşılığı 1.142 "won" olan Güney Kore’nin önüne geçeceğiz. Bir ABD doları 2.000 Törkiş lira olacak. Neden bir ABD doları 2 milyon Türk lirasına ulaştığında bunu yapmalıyız Çünkü bu bir fırsat... Hesaplarda kafaların karışmaması, geriye dönük döviz hesaplarında farklı hesaplamalara gidilmemesi bakımından fırsatı değerlendirmek çok önemli. 
     
Neden 6 değil de 3 sıfır siliyoruz      Türk lirasından 3 sıfır silersek 
     1 milyon lira - bin lira olacak. 
     Bin lira - bir lira olacak. 
     Ceplerinizi kontrol ediniz... En küçük para birimi nedir Cüzdanlarınıza bakınız 250 bin liralıktan küçük banknot kalmış mı Bu nedenle bin liranın altındaki değerler unutulacak. Kuruş ortadan kalkacak. Örneğin 1 milyar lira maaş alanın maaşı 1 milyon lira, 220 milyon lira ücret alanın ücreti 220 bin lira olacak. 850 bin lira olan dolmuş ücreti 850 liraya, 500 bin lira olan maydanozun demeti 500 liraya dönüşecek. 
     Kafalar epey karışacak, insanlar hesap yapmada epey zorlanacak ama başka çare yok. 
     Keşke 3 sıfır yerine 6 sıfır silme imkanımız olabilse. Fakat 6 sıfır silinince bugünkü para birimlerinin karşılığını bulabilmek için lira yanında kuruşu da kullanmak gerekiyor. Bir milyon liradan altı sıfır silince bir milyon lira bir liraya iniyor, 10 bin liranın karşılığı bir kuruş oluyor. 
     
Merkez Bankası hazırlığa başlamalı      Bu bir devalüasyon değil... Paranın değer kaybının bizi sürüklediği rezil bir durum... Mutlaka düzeltilmesi gerekiyor. Saklanacak, gizlenecek yanı yok. Merkez Bankası hedefi belirler, ABD doları 2 bin Türk lirası çizgisine geldiği gün üç sıfırın silineceğini ilan eder ve gerekli hazırlığı yapar ise, halk da hazırlıklı olur. Bu sıfır silinmesi daha az hasar ile atlatılabilir. 
     
The New York Times gazetesinde her pazar günü yayımlanan ülke paralarının ABD doları karşısındaki değerini ortaya koyan listede en bol sıfırlı para Türk lirası. Ekim 2002 Bir yıl önce AFRİCA Kenya shilling 69.60 59.19 Fas dirham 9.83 9.49 Güney Afrika Cum. 9.43 7.18 AMERİKA Brezilya real 3.55 2.55 Kanada dolar 1.54 1.52 Şili peso 697.43 654.16 Kosta Rika colon 324.66 297.25 Meksiko peso 9.57 9.03 ASYA - PASİFİK Avustralya dolar 1.77 1.92 Çin yuan 7.64 7.45 Hong Kong dolar 7.57 7.57 Hindistan rupea 44.59 44.52 Japon yen 120.51 116.29 Güney Kore won 1.142.66 1.155.60 Tayland baht 40.32 41.04 AVRUPA Euro bölgesi 0.98 - İngiliz Krallığı pound 62 66 Danimarka krone 7.31 7.83 Macaristan forint 227.27 260.00 İsveç krona 8.96 9.78 İsviçre frank 1.44 1.55 ORTADOĞU Mısır pound 4.17 3.94 İsrail şekel 4.38 4.03 Türkiye lira 1.450.150.00 1.495.370.00      
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
