<DOC>
<DOCNO> 134638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sontur02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, TRT'de Yücel Yener dönemiyle ilgili soruşturma önergesi verdi 
</HEADLINE>
<TEXT>

     AK Parti Grup Başkanvekili ve Ankara Milletvekili Salih Kapusuz, Devlet Bakanı Beşir Atalay'a, TRT'de Genel Müdür Yücel Yener dönemindeki uygulamaları sordu. 
     Kapusuz, Devlet Bakanı Atalay'ın yanıtlaması istemiyle TBMM Başkanlığı'na 23 sorunun yer aldığı bir önerge verdi. ''TRT Genel Müdürü Yücel Yener, yayından dolayı hiç ihtar almış mıdır, ihtarın açık gerekçesi nedir '' diye soran Kapusuz, 2002 yılı Mayıs ayında ''genel müdür ve yönetim kurulunun görevden düşmemesini sağlayan'' yönetmelik değişikliğine neden ihtiyaç duyulduğu, ayrıca 15 Kasım 2002 tarihindeki yönetmelik değişikliğine dayanarak bazı birim amirliklerine atama yapılıp yapılmadığı hakkında da bilgi istedi. 
     3 Kasım seçimlerinden sonra kuruma atama yapılıp yapılmadığını da soran Kapusuz'un yanıtlamasını istediği diğer sorular şöyle 
     ''Çeşitli davalardan yargılanıp kamu hizmetinden men cezası aldıkları halde kuruma alınmış personel var mıdır, varsa kaç kişidir Kamu görevinden uzaklaştırılmış bulunanlardan kuruma dönmüş olanlar kaç kişidir 
     1999 yılından itibaren bilgi işlem ihaleleri hangi şirketlere verilmiştir Multimedya arşiv sistemi ihalesi niçin 3 kez iptal edilmiştir 
     Kurum yönetim kuruluna üye başına aylık ne kadar ödeme yapılmaktadır Asil Büro, Cem Mefruşat, Erdem Elektronik ve CTV adıyla faaliyet gösteren şirketlerin yasal kurucuları ve ortakları arasında kurum personeli veya yakınları bulunmakta mıdır Bu şirketler kurumdan ihale almışlar mıdır 
     Mc Kinsey Com. adlı şirkete yeniden yapılanma konusunda verilen danışmanlık hizmeti karşılığı ne kadar ödeme yapılmıştır 
     Kurumda 10 bin 221 personel çalıştığı ve bunların 440'ının prodüktör olduğu halde dışarıdan program satın almanın ve personel gideri hariç kurum gelirinin yarısının bu satın almalara ödenmesinin mantığı nedir 
     TRT'nin 400 milyon dolarlık reklam pastasındaki payı nedir 
     TRT payı olarak elektrik gelirlerinden aldığı pay ne kadardır, bu pay düşüldükten sonra gelir gider bilançosu nedir 
     Kurum logosu niçin değiştirilmiştir, hangi şirkete ne kadar ödeme yapılmıştır, bunun kuruma maliyeti ne kadar olmuştur 
     Kuruma ait iken elden çıkarılan taşınmazlar kimlere, hangi bedelle verilmiştir 
     TRT'nin kurumsal kimliğinin tanıtılması amacıyla gazetelere verilen reklam ve ilanların maliyetleri ne kadardır 
     Yener döneminde idare mahkemeleri ve Danıştay'ca verilen yürütmeyi durdurma ve iptal kararları içinde uygulanmayanlar var mıdır 
     AGB ölçümlerine göre TRT yayınlarının aylık reyting sıralamasındaki yeri nedir '' 
     





</TEXT>
</DOC>
