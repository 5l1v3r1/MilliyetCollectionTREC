<DOC>
<DOCNO> 113225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/pulur.html </URL>
<DATE> 2002/10/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir adayın bağış beyanı... 
</HEADLINE>
<TEXT>

     İSTANBUL’da bir milletvekili adayının, seçim harcamalarının ne kadar olacağını hiç düşündünüz mü 
     "Ortalama 50 milyar lira " dersek yerinizden fırlar mısınız 
     İster hoplayın, ister zıplayın, bu işin maliyeti bu... 
     Nereye gidiyor bu para 
     Hayır, öyle, seçmenin cebine beşlik, onluk, yirmilik - tabii milyon - banknotlar olarak sıkıştırılmıyor. 
     Peki, nereye gidiyor 
     
     BİR kere afiş bastıracaksın, oraya buraya yapıştıracaksın, daha doğrusu yapıştırtmak için bir ekip kuracaksın, bu ekip hem afiş yapıştıracak, hem de rakip partinin adamlarının afişi, zamkı kurumadan çekip koparmalarını engelleyecek... 
     Sonra broşür, renkli olacak, fotoğraflı olacak, parlak kağıda basılacak. 
     
     ARKADAN ilçelere yardım gelir... 
     İlçe başkanları seçim propagandası için ses düzeni kurulmuş minibüs isterler. Tabii minibüs satın alınmasa bile kiralanacak, kirasını da aday ödeyecek... 
     Mahallelerde seçim büroları tutulacak, yüksek kiralar ödenecek, seçmenlere çakmak, anahtarlık gibi hediyelik eşyalar dağıtılacak, akşam yemekleri, hemşerilik derneklerine yardım cabası... 
     
     BU değirmenin suyu nereden geliyor 
     O belli değil, kim nereden para alıyor, nereye harcıyor, bir Allah bir de onlar bilir. 
     
     BUNCA yıldır kaç seçim yaşadık, neler duyduk, neler işittik, eski meslektaşımız, MHP İstanbul milletvekili ve 2. bölge adayı Nazif Okumuş’un yaptığına ilk defa rastladık... 
     Nazif Okumuş, bize gönderdiği mektupta şöyle diyor 
     "Eski bir meslektaşınız olarak duyarlılıklarınızı bütünüyle paylaştığımı bir kere daha teyit etmek için kişisel seçim kampanyamın mali çerçevesi hakkında bilgi sunmayı görev bilmekteyim. 
     6 Ekim 2002 Pazar günü, yaklaşık 40 kişilik dost çevremi İstanbul - Fındıkzade’deki Color Otel’de destek toplantısına çağırdım. Burada kampanyama katkı için 1.000.000.000 TL’lik Bir milyar liralık üst sınır belirledim. Sağ olsun, davet ettiğim bütün dostlarım iştirak ederek yanımda olacaklarını gösterdiler. 
     İlişikte, kampanyama katkı yapan dostlarımın listesi ve sağladıkları miktarlar sunulmaktadır." 
     
     EVET, böyle bir şeye ilk kez rastlıyorduk, doğrusu içimize bir kuşku düşmedi değil, yoksa biri, oyun mu oynuyordu 
     Hayır, Nazif Okumuş’un yazdıkları doğruydu, o gece 19 milyar 650 milyon lira para toplanmıştı. 
     Yalnız işin bir başka yanı da var... 
     Bu kadar parayı, verecek dostları olmayan adaylar ne yapacak 
     Sanırız Nazif Okumuş da, bizden farklı düşünmüyor. 
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
