<DOC>
<DOCNO> 100269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/yilmaz.html </URL>
<DATE> 2002/08/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bu iktidara oy yok’ 
</HEADLINE>
<TEXT>

Giresunlular, iktidar partilerinin üzerini çizmiş, yeni bir istikamete doğru yol alıyor... 
     Bu güzel yere yoksulluğun, eşitsizliğin, üretimsizliğin, umutsuzluğun gölgesi düşmüş. "Her seçim bir umuttur", bu seçim daha çok umut olmak zorundayken siyasetçilerin bu gerçeğe yaklaştıklarına dair şüpheler yerli yerinde duruyor. Ekonomik krizin ağırlığı giderek artıyor Fiskobirlik’ten çıkarılan işçilerin yükü üzerlerindeyken, özelleştirilen Giresun Limanı’nı sel almış götürmüş, SEKA üretimi durdurmuş, 2 dolar fiyat beklenen fındıktan umut kesilmiş... 
     
     Yollar dert olmuş 
     Yol iz derdi de hiç bitmiyor buralarda... Karadeniz otoyolu yapıladursun müteahhit bir okur, "Bu yol 50 yıldan fazla dayanmaz, deniz alır götürür. Kıyıdan 2 - 3 kilometre içeriye yapılması lazımdı" diyor. 
     Giresun, Ordu ile çekişiyor. Ordu "Kalkınmada Öncelikli Yöre" statüsü elde ettiği için yatırımları kapıyor. Giresun’un elinde kala kala fındık kalıyor. Fındık da yoğun bakımda. TÜBİTAK yetkilileri bugünlerde Giresun’da ihracatı engelleyen aflatoksin küf olayını inceliyor. Dünyanın tükettiği fındığın yüzde 70’i Türkiye’den sağlanıyor, ancak pazar gelişmiyor, satış fiyatları maliyeti karşılamıyor. 
     Her gittiğim ilde bir dramla yüzleşiyoruz. "Devlete 30 yıl hizmet verdim, hastanesinde tedavi olamıyorum, geçinemiyorum, ne yapayım " soruları önümüzdeki seçimlerde partililerin yüzüne çarpacak. Fındık ekim alanını daraltmıyorlar, fabrika açmıyorlar, hayvancılığı geliştirmiyorlar, üniversite kurmuyorlar, limanı çalıştırıp, taşımacılığı artırmıyorlar... Ne yapıyorlar İşte bir örnek "ANAP ve DYP’den Giresun milletvekili olarak çıkan Burhan Kara eşini dostunu kamuya ait yerlere yerleştirdi." Giresun’un tüm gençlerini Zeytinburnu Belediyesi de alamayacağına göre, torpilli iş dağıtmanın partililere zarar getirdiği açık. 
     Ortaya çıkan tek beklenti, "güven". Güvenin adresi partilere dağılmış durumda. Bundan önceki seçimlerde ANAP, DYP, MHP, DSP, FP birer milletvekili çıkarmış, bu seçimlerde iktidar partilerinin üzerini çiziyorlar, yeni bir istikamete doğru yol alıyorlar. 
     
     Şeriat korkusu silinmiş 
     Dereli Şoförler Odası Başkanı Servet Türk, "Buradaki esnaf, köylü 5 Nisan krizini duymadı. DYP o dönemde 500 milyon lira olan kredi sınırını, 5 milyara çıkardı. Türkiye’deki krizi bilmeyiz ama fındık üreticisi DYP’yi ister" yorumu yapıyorlar. İşsizlik korkusu taşıyan gençlerin gözü ise AKP’de. Yalnız Tayyip Erdoğan seçimlere girerse. 
     Şeriat korkusu silinmiş, "Öbür partiler de dini kullanmıyorlar mı " diyorlar. Dürüstlük kalesini CHP fethetmiş gözüküyor. Ancak Kemal Derviş siyasete girerse iş değişiyor, CHP oylarının bir bölümü Derviş’e yöneliyor. Giresun birer birer dağıttığı vekillikleri aynen geri alacak gibi. MHP ve ANAP’tan AKP’ye, DSP’den CHP’ye kayan oylar iktidara selama duruyor. Giresunlunun sorunu güven 80 bin kişilik stadyumun yolunu yapamayan Türkiye, AB yasalarını oylayarak bisiklet yolları yapma aşamasına geçebilecek mi 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
