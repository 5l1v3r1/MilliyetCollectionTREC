<DOC>
<DOCNO> 128575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo09.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Siena, kötü yenildi... 
</HEADLINE>
<TEXT>

     Antrenörlüğünü Ergin Ataman'ın yaptığı Montepaschi Siena basketbol takımı, deplasmanda Euro Roseto'ya 73-71 yenildi. 
     İtalyan 1. Basketbol Ligi'nin 16. haftasında dün akşam oynanan karşılaşmayı başta sona önde götüren, hatta 26. dakikada 16 sayılık fark bile yakalayan Siena, avantajını iyi kullanamayarak kötü bir yenilgi aldı. 
     İlk 5'te sahaya çıkan Mirsad Türkcan 14 sayı atıp, etkili bir oyun sergilemesine karşın bu takımına yetmedi. Antrenör Ataman, Roseto karşısında hafta başında Galatasaray'dan transfer edilen Mitchell'e de şans verirken, 34 yaşındaki oyuncu 2 sayı attı. 
     Siena aldığı yenilgiyle Roseto'nun ardından 4. sıraya gerilerken, yarın ligin 17. haftasında sahasında oynayacağı maçta 9. sıradaki Virtus Bologna'yı konuk edecek. 
     Benetton Treviso'nun 28 puanla lider olduğu ligde, Oregon Cantu 2. 24 , Euro Roseto 3. 22 ve Siena da 4. 20 sırada bulunuyor. 
     





</TEXT>
</DOC>
