<DOC>
<DOCNO> 101157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun13.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Uluslararası Ceza Mahkemesi uyarısı. 
</HEADLINE>
<TEXT>

     Kendi personelini Uluslararası Ceza Mahkemesi'nin UCM yetki kapsamı dışında bırakılmasında ısrar ettiği için BM Güvenlik Konseyi üyelerini karşısına alan ABD, UCM'yi kabul edecek ve Amerikan vatandaşlarını yargılanması için bu mahkemeye iade etmeye hazır ülkelere her türlü askeri yardımı kesme uyarısında bulundu. 
     New York Times gazetesinin haberinde, bu uyarının geçen hafta ABD Başkanı George Bush'un imzaladığı ve bu hafta yabancı ülke büyükelçilerine bildirilen yeni anti terör yasası uyarınca yapıldığı belirtildi. 
     Gazete, ABD ile ilişkisi olan hemen hemen tüm ülkelerin bir şekilde bu ülkeden, askeri techizat alımı, ordu kurulması veya askerlerin eğitilmesi şeklinde askeri yardım aldığını yazan gazete, NATO ülkeleriyle İsrail, Mısır, Avustralya, Japonya ve Güney Kore gibi ABD'nin yakın müttefiki olan ülkelerin bu uyarının dışında tutulduğunu kaydetti. UCM, 1 Temmuz'da faaliyete geçmişti. 
     





</TEXT>
</DOC>
