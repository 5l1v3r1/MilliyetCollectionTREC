<DOC>
<DOCNO> 140998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/soneko12.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine nakit dengesi 3.3 katrilyon lira açık verdi... 
</HEADLINE>
<TEXT>

     Hazine Şubat ayında, nakit bazda 1.1 katrilyon lira faiz dışı fazla verirken, Hazine nakit dengesinin 3.3 katrilyon lira açık verdiği bildirildi. 
     Hazine Müsteşarlığı'ndan, Şubat 2003 Hazine nakit gerçekleşmelerine ilişkin yapılan açıklamaya göre, Şubat ayında, nakit bazda toplam 6.6 katrilyon liralık gelir elde edildi. Aynı dönemde, 5.5 katrilyon liralık faiz dışı harcama yapıldı. 1.1 katrilyon lira faiz dışı fazla oluştu. 
     Şubat 2003 döneminde, toplam 4.4 katrilyon liralık faiz ödemesinden sonra, Hazine nakit dengesi 3 katrilyon 324.2 trilyon lira açık verdi. 
     Verilen nakit açığıın net borçlanma ve kasa kullanımı ile finanse edildiğinin belirtildiği açıklamada, Şubat 2003 döneminde, Hazine kasa banka hesaplarında yaklaşık olarak 1.1 katrilyon liralık değişimin meydana geldiği kaydedildi. 
     
     ŞUBAT GERÇEKLEŞMELERİ... 
     Hazine verilerine göre, yılın iki aylık döneminde ise nakit bazda toplam 12.9 katrilyon liralık gelir elde edildi. 
     Aynı dönemde 10.8 katrilyon liralık faiz dışı harcama yapıldı ve 2 katrilyon liralık faiz dışı fazla elde edildi. 
     Yine aynı dönemde, toplam 10.2 katrilyon liralık faiz ödemesinden sonra, Hazine nakit dengesi 8.1 katrilyon lira açık verdi. 
     Bu gelişmeler sonucunda, Ocak-Şubat 2003 döneminde, nakit açığı, net borçlanma ile finanse edilirken, aynı dömende, kasa banka hesaplarında, 2.1 katrilyon liralık değişim gerçekleşti. 
     





</TEXT>
</DOC>
