<DOC>
<DOCNO> 105176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/ekonomi/eko03.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon olmazsa yaklaşım’ kağıtta kalacak 
</HEADLINE>
<TEXT>

Yeniden Yapılandırma Çalışma Grubu Başkanı Adnan Memiş, temmuzda başlayan İstanbul Yaklaşımı’nın ancak fonlama sağlanırsa başarılı olacağını söyledi 
     FİNANS SOHBETLERİ 
KADİFE ŞAHİN 

     Bankalar Birliği Yeniden Yapılandırma Çalışma Grubu Başkanı Adnan Memiş, bankaların çerçeve anlaşmayı imzalaması ile temmuzda başlayan İstanbul Yaklaşımı’nda başarının fon sağlanmasına bağlı olduğunu söyledi. 
     Fonlama konusunda Dünya Bankası ile görüşmelerin h l devam ettiğini bildiren Memiş, uygulamanın ekonomiye yansımalarının ne zaman görüleceği sorusuna "Bu işin fonlama tarafı halen çözümlenmiş bir konu değildir" diyerek yanıt verdi. 
     Bu yanıtı ile İstanbul Yaklaşımı’nın kağıt üzerinde kalabileceği mesajını veren Memiş, çözümün büyük oranda Dünya Bankası’nın alacağı tavra bağlı olduğunu söyledi. 
     
     Bilançolar zarar görür 
     İstanbul Yaklaşımı’nın "Bankalar yüzünden başlamıyor" düşüncesinin önüne geçmek için eksiklikleri giderilmeden başlatıldığını bildiren Memiş, "Başarı eksikliklerin giderilmesine bağlı" dedi. 
     Bankaların 30 günlük vade ile topladığı kaynakları 3, 4, 5 veya 6 yıl vadeli aktiflere dönüştürmesinin bilançolarda büyük tahribatlara yol açacağını bildiren Memiş, "Dünya Bankası ve benzeri kuruluşlardan sağlanacak fonlarla bu tutarsızlık giderilebilir. Bu gerçeği başından beri Dünya Bankası ile görüşüyoruz. Ancak, Dünya Bankası, Biz sadece sizin bu yolla verdiğiniz ek kredileri fonlayabiliriz’ diyor" dedi. 
     
     Asıl sorun stoklar 
     Memiş, Yaklaşım’daki firmaların nakdi ek finansman ihtiyaçlarının çok büyük boyutlarda olmadığını, ana soruna dönüşmekte olan bir kredi stokunun olduğunu söyledi. Memiş şöyle devam etti 
     "Hammadde girdilerini satın alabilmeleri için şirketlerin akreditife ihtiyaçları var. Türk bankalarının bunu verme becerileri de var. Ancak biz müşteri olarak Dünya Bankası’na diyoruz ki Bize servis verecekseniz şu anda stokumuzda yer alan 3, 4 yıl vadeyi gerektiren bu yapıya uygun fonlama verin.’ Dünya Bankası ise mevcut statüsü itibarıyla bu tarz kredileri veremeyeceğini söylüyor. Olay bu noktada kilitlenmiş durumda." 
     
İstediğimiz gibi olmadı’      Yılbaşından beri tartışılan Karşılıklar Yönetmeliği’nin bankaların istediği yönde bir değişikliği içermemesinin İstanbul Yaklaşımı’nın önemli eksiklerinden biri olduğunu belirten Memiş, şöyle konuştu 
     "Bu işin daha sağlıklı uygulanabilmesi için gerekli olan alacakların tahsilinin hızlandırılmasına yönelik tedbirler hayata geçmedi. Bu şekilde yapılandırılan firmaların bankaların mali bünyesinde yarattığı özellikle aktifte vade yapısını değiştiren, faiz riskine açık olan tarafı uygun bir fonlama mekanizması ile giderilemedi." 
     
Sorunlu varlık para etmeli      Adnan Memiş, bankanın aktifindeki sorunlu bir varlığın kıyafet değiştirerek varlık yönetim şirketine aktarılmasının çözüm olmayacağını söyledi. Memiş, "Sorunlu varlık yerine likit, bankanın gerçek faaliyetleriyle ilgili bir enstrümanın gelmesi lazım" dedi. 
     



 EKONOMİ 














</TEXT>
</DOC>
