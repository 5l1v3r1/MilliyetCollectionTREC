<DOC>
<DOCNO> 116957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/soneko21.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin IMF ile anlaşamazsak, borçları ödeyemeyiz 
</HEADLINE>
<TEXT>

     Arjantin Dışişleri Bakanı Carlos Ruckauf, Uluslararası Para Fonu IMF ile anlaşma imzalayamadıkları takdirde, çok taraflı kredi kuruluşlarına olan borçlarını ödeyemeyeceklerini söyledi Ruckauf, Amerika ülkeleri ticaret zirvesi için bulunduğu Ekvator başkenti Quito'da Reuters'e açıklamasında, ''bu durumda, çoktaraflı kuruluşlara ödemelerimizi sürdürmenin şartlarına sahip değiliz, ödemek istemediğimizden değil'' dedi. 
     Borç ödemelerinde sadece gecikme, erteleme istediklerini belirten Ruckauf, IMF ile anlaşmayla ödemelerin bir yıllığına ertelenip, Mart ayında seçilecek yeni hükümete ekonomik programını düzene koymasına zaman tanınacağını belirtti. 
     Bu arada ABD Hazine Bakanı Paul O'Neill ile Washington'da görüşen Arjantin Ekonomi Bakanı Roberto Lavagna, ''bazı fikirleri açıklığa kavuşturduklarını, fakat, IMF ile henüz anlaşmaya varmadıklarını kaydetti. 
     O'Neill'in çok pozitif olduğunu, bazı fikirlerin açıklığa kavuşturulması açısbından çok iyi görüşmede bulunduklarını belirten Lavagna, 'Amerikan yönetimi çok olumlu yönde hareket ediyor'' dedi. 
     IMF, Arjantin'den mali istikrar, mali yapısını düzeltmesi için vergileri artırmasını istiyor. 
     Arjantin, Dünya Bankası ve Inter-Amerikan Kalkınma Bankası gibi çoktaraflı kalkınma kuruluşlarına borçlarını ödeyebilmek için IMF ile anlaşmaya çabalıyor. Çok taraflı resmi kredi kuruluşlarına borç ödemelerini daha önce Peru, 1980'lerde yerine getirememişti. 
     





</TEXT>
</DOC>
