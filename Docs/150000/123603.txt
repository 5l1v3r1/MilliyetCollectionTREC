<DOC>
<DOCNO> 123603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur19.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumkapı'da harabe binada iki ceset bulundu... 
</HEADLINE>
<TEXT>

     Adana'da işlenen bir cinayete ilişkin aranırken Kağıthane'de yakalanan Nevzat Mutlu'nun öldürdüğünü söylediği 1'i kadın 2 kişinin cesedi, polis ve itfaiye ekiplerince harabe halindeki 3 katlı binanın zeminine gömülü halde bulundu. 
     İstanbul Asayiş Şube Müdürlüğü Cinayet Büro Amirliği'nde sorgulanan Nevzat Mutlu ve Cumali Tekin'in yer göstermesi sonucunda, Kumkapı Zindandelen Sokak'taki 3 harabe binanın zemininde kazma ve küreklerle kazı çalışması başlatan itfaiye ve polis ekipleri, önce yüzeye yakın gömülen ve üzerine kireç dökülen Hakan Yarar'a ait olduğu belirtilen cesede ulaştı. 
     Çalışmayı sürdüren ekipler, ardından da daha derine gömülen ve Yarar'ın yabancı uyruklu sevgilisi Luda'ya ait olduğu bildirilen cesedi buldu. 
     Cesetler, olay yerindeki incelemelerin tamamlanmasının ardından Adli Tıp Kurumu'na ait bir araca konularak morga götürüldü. 
     Çalışma süresince sokak girişine konulan emniyet şeridini kaldıran polis, cesetlerin çıkarıldığı binayı ise koruma altında tutuyor. 
     





</TEXT>
</DOC>
