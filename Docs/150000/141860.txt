<DOC>
<DOCNO> 141860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur05.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yaştaki kızı para karşılığı ilişkiye zorlamışlar 
</HEADLINE>
<TEXT>

     Aydın'ın Nazilli İlçesi'nde, küçük yaştaki bir kızı para karşılığı erkeklere pazarlayan 3 kişi tutuklandı. 
     Alınan bilgiye göre, bir ihbarı değerlendiren Nazilli İlçe Emniyet Müdürlüğü'ne bağlı ekipler, Yeni Sanayi Mahallesi 325. Sokak'taki bir eve operasyon yaptı. 
     Evde yapılan aramada, daha önceden küçük yaşta kızları para karşılığı ilişkiye zorlamaktan sabıkalı olan Ali Ç, Erdal A. ve Zehra D. ile para karşılığı ilişkiye zorladıkları 16 yaşındaki A.D gözaltına alındı. 
     A.D polise verdiği ifadesinde, kendisinin 10 ay önce Denizli ilinde tanıştığı Cihan S. isimli şahsın evlilik vaadiyle kandırıp Sarayköy İlçesi'nde ismi Bayram olan şahsa götürdüğünü, bu şahsın kendisini erkeklere pazarladığını bildirdi. 
     Bayram isimli şahsın bir süre sonra kendisini Uşak'ta, soyadını bilmediği Ayşe isimli bayana 250 milyona sattığını belirten A.D, evden kaçarak Cihan S.'nin yanına geri geldiğini, Zehra D isimli bir bayanla tanıştırılıp Nazilli'ye geldiklerini belirtti. Yaklaşık 10 aydır para karşılığı erkeklere pazarlandığını bildiren A.D'nin ifadeleri doğrultusunda gözaltına alınan Ali Ç, Erdal A. ve Zehra D. çıkarıldıkları mahkemece tutuklandı. 
     Aynı olaya karıştıkları tespit edilen Cihan S, Bayram ve Ayşe isimli şahısların yakalanmasına çalışıldığı bildirildi. 
     





</TEXT>
</DOC>
