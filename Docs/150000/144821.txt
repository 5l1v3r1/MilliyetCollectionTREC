<DOC>
<DOCNO> 144821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo06.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 1 - Kocaelispor 1 ilk yarı 
</HEADLINE>
<TEXT>

     Birinci Süper Futbol Ligi'nde alt sıralardan kurtulma mücadelesi veren Göztepe ile Kocaelispor arasındaki karşılaşmanın ilk yarısı 1-1'lik eşitlikle tamamlandı. 
     Karşılaşmanın ilk yarısı boyunca Göztepe, oyunun hakimi olan ve gol pozisyonları üreten taraf olarak dikkati çekti. 
     Konuk Kocaelispor ise özellikle orta alanda dağınık bir görüntü sergiledi ve konuk ekip Göztepe savunmasının bir anlık hatasından yararlanarak gol atmayı başardı. 
     15. dakikadaki Göztepe atağında, kazanılan serbest vuruşta Mehmet, topu kale alanı önüne gönderdi. Şenol'un yakın mesafeden kafa şutunda, kaleci Ahmet Şahin topu kontrol etti. 
     18. dakikada Göztepe'nin golü geldi. Mehmet, sağdan köşe atışı kullandı. Arka direkte topa iyi yükselen Şenol, düzgün bir kafa şutuyla takımını öne geçirdi 1-0. 
     25. dakikada Göztepe, rakip kaleye tehlikeli geldi. Mehmet'in ceza alanına girmeden attığı şutta kaleci Ahmet Şahin, topu tokatlayarak kornere çeldi. 
     28. dakikada Kocaelispor, geliştirdiği ilk ciddi atakta golü buldu. Orta alanda topla buluşan Ömer, sağ kanattan rakip ceza alanına sokulan Uğur Yasan'a mükemmel bir pas attı. Uğur Yasan, çapraz pozisyonda olmasına karşın yaptığı sert ve isabetli vuruşla topu ağlara gönderdi 1-1. 
     32. dakikada Cem Baki'nin sağ çapraz pozisyonda attığı şutta, kaleci Ahmet Şahin'in tokatladığı top, üst direğe çarparak oyun alanına geri döndü. Kocaelisporlu savunma oyuncuları tehlikeyi uzaklaştırdı. 
     45. dakikada Kocaelispor, rakip kalede etkili oldu. Altan'ın ara pasında bir anda kaleciyle karşı karşıya kalan Hüseyin, topa vurmakta gecikince sarı-kırmızılı savunma oyuncuları yetişerek tehlikeyi önledi ve ilk yarı 1-1'lik eşitlikle sonuçlandı. 
     
     Künye 

     Stat Altay Alsancak. 
     Hakemler Ali Uluyol xx, İrfan Çakır xx, Metin Kıtmır xx. 
     Göztepe Bülent xx, Sinan xx, Tayfun xx, Şenol xxx, Cem Baki xxx, Mhkalele x, Tunç xx, Ercan xx, Mehmet xxx, Zafer Biryol x, Alp x. 
     Kocaelispor Ahmet Şahin xx, Cem Sinan x, Faruk xx, Didava x, Emrah x Dk. 19 Uğur Yasan xxx , Engin x, Ömer xx, Hüseyin x, Nuri x, Altan x, Janashia x Goller Dk. 18 Şenol, Dk. 28 Uğur Yasan 
     





</TEXT>
</DOC>
