<DOC>
<DOCNO> 114865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/soneko12.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD'nin Türkiye Raporu olumlu... 
</HEADLINE>
<TEXT>

     Türkiye'de yaşanan siyasi ve ekonomik şoklara rağmen, uygulamaya konulan programın şu anda doğru yönde ilerlediği açıklandı. 
     Merkezi Paris'te bulanan Ekonomik İşbirliği ve Kalkınma Örgütü'nün OECD bugün yayınladığı Türkiye ile ilgili inceleme raporu, bugün yayımlandı. 
     Raporda, yüksek faiz ve ekonomik durgunluğun ''pazar güvenini'' olumsuz etkilemesine rağmen, ekonomik programın doğru yolda gittiğine dikkati çekildi. 
     IMF'nin destek sözünden sonra Türkiye'de finansal pazar koşulların düzeldiği kaydedilen raporda, kriz sonrası ön önemli mücadelenin ekonomik büyüme artırarak ekonomiyi istikrarlı hale getirmek olduğu vurgulandı. 
     
     BÜYÜME HIZI 3,5 OLARAK BEKLENİYOR 

     OECD, 2003 yılında Türkiye'de sıkı makro ekonomik politikalar temel alındığında büyüme hızının yüzde 3.5 olmasının beklendiği belirtildi. 
     İnceleme raporunda, bu yıl sonuna kadar enflasyonun yüzde 35'e, gelecek yıl sonunda ise yüzde 20'ye düşürme hedefi ise ''başarılabilir'' bulundu. 
     Raporda, enflasyon ve büyüme hızı için gelecek yıl en büyük sorunlar arasında bankacılığın yapılanması ve kredi koşullarının sıkılığı ve yüksek faiz oranları gösterildi. 
     Kamu sektörü borçlarının da bu hedeflere ulaşmasında tehdit oluşturabileceği vurgulanırken, Merkez Bankası'nın enflasyon hedefine ulaşılması konusunda gerekli ve uygun inisiyatifi kullanması gerektiği ifade edildi. 
     Türkiye'de bankacılık sektöründeki sorunlara dikkati çekilen raporda, bu alanda yapılan reformların gayretli bir biçimde uygulamaya sokulduğu bildirildi. 
     
     ÖZELLEŞTİRME SÜRECİ YAVAŞ... 

     OECD raporunda, özelleştirme sürecinin yavaş ilerlediği, özelleştirme idaresine kullanılmaya hazır daha fazla özerklik verilmesi gerektiği belirtilerek, hükümetin yabancıların özelleştirmeye daha geniş katılımını sağlayacak engellerin ortadan kaldırması gerektiği bildirildi. 
     
     TÜRK-AB İLİŞKİLERİ 

     Raporda, Türkiye ve AB ilişkilerine de değinilerek, ''Türkiye'yi AB'yi katılmaya götüren süreç, ekonomi programını da olumlu etkiliyor'' denildi. 
     OECD raporunda, bu sürecin uzun dönemde yapısal reformların gerçekleştirilmesi içinde olumlu bir unsur teşkil edeceği vurgulandı. 
     Raporun sonunda, mali hedeflere ulaşılmasının, enflasyonun düşürülmesinin ve yapısal reformların tamamlanmasının önemli olduğu vurgulanırken, bu sürecin başarıyla tamamlanmasının yatırımcıların güveninin tesisini ve uzun dönem makro ekonomik performansı da olumlu etkiyeceği ifade edildi. 
     Raporda, bankacılık sektöründeki reformların bağımsız bir kurum tarafından gerçekleştirilmesinin önemine değinildi ve bu sayede kamunun finansı veya siyasi öneme sahip programları destekleme yerine, bankaların üretici yatırımları finanse edebilme durumuna gelmesinin mümkün olabileceği vurgulandı. 
     OECD raporunda, şu anda uygulanmakta olan ve bankacılık sektöründe güçlü bir reform ile sıkı mali disiplini öngören, IMF kaynaklarıyla desteklenen ekonomik programın dışında da, başka bir alternatifin de bulunmadığına dikkati çekildi. 
     





</TEXT>
</DOC>
