<DOC>
<DOCNO> 137954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko26.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai, garanti süresini 3 yıla uzattı... 
</HEADLINE>
<TEXT>

     Hyundai Assan, tüm binek modelleri için garanti süresini 3 yıla çıkarttı. 
     Hyundai Assan'dan yapılan açıklamaya göre, daha önce 2 yıl veya 50 bin kilometre olan mekanik garantisi, bundan sonra 3 yıl veya 100 bin kilometre olarak uygulanacak. 
     Böylece Hyundai müşterileri üretimden kaynaklanabilecek yedek parça ya da işçilik hatalarına karşı araçlarını 3 yıl garanti altına almış olacaklar. 
     Hyundai yetkilileri, araçlarında uyguladıkları yüksek teknoloji ve kaliteye olan güvenin sonucu olarak garanti süresini uzattıklarını belirterek, amaçlarının her zaman müşteri beklentilerine en iyi şekilde cevap vermek olduğunu kaydettiler. 
     Hyundai Assan'ın bu uygulamayla tüketicilere ithal veya yerli üretilen tüm Hyundai araçlarının aynı standartlara sahip olduğu mesajını da vermeyi amaçladığı bildirildi. 
     





</TEXT>
</DOC>
