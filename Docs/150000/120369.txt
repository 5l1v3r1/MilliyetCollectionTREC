<DOC>
<DOCNO> 120369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yazar/cemal.html </URL>
<DATE> 2002/11/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip’le Kıbrıs’ı kazanmak, Kıbrıs’ı kaybetmek 
</HEADLINE>
<TEXT>

     Adalet ve Kalkınma Partisi lideri Tayyip Erdoğan, Avrupa Birliği projesine kararlılıkla ve ciddi biçimde asılıyor. 
     İyi de yapıyor. 
     Kapalı kapılar arkasında devam eden bu konuyla ilgili kıran kırana pazarlığın farkında. Ve bu büyük pazarlıkta hangi halkalara asılmanın Türkiye için sonuç getirebileceğini görüyor. Öncelikli halkanın Kıbrıs olduğunun da bilincinde. 
     Yani hayalci değil gerçekçi. 
     Şu sözler onun 
     "Avrupa’da nereye gitsek hep aynı. Kıbrıs’ı, Avrupa Güvenlik ve Savunma Politikası’nı AGSP ne yapacağımızı soruyorlar. Kıbrıs sorunu halledilmedikçe, Kopenhag’dan tarih alamaz Türkiye diyorlar. Yani üçü bir pakette Biz ayrı desek de öyle. O zaman üçünü bir pakette, üçlü bir paket olarak ele almakta yarar var. Devekuşu gibi başımızı kuma sokmanın bir yararı yok. Kıbrıs elden mi gidiyor Kıbrıs’ı kazanmak, kaybetmek ne demek Kıbrıs’ta adil, kalıcı, sağlıklı bir çözüm bulmaktır asıl vatanseverlik... Bugüne kadar şahin politikalar izledik de ne oldu Netice alabildik mi Netice yoksa istediğin kadar şahin ol, ne olacak Biz bardağın boş değil, dolu tarafını konuşuyoruz." 
     Bu satırların altını çizin. 
     Çünkü, Türk dış politikasının özellikle Kıbrıs’la ilgili bugüne kadarki kalıplarının dışına çıkıyor. Daha doğrusu alışılmış kalıpları kırıyor. 
     Ciddi bir değişim söz konusu. 
     Konsept değişikliği 
     İnisiyatif alan, daha gerçekçi, ille de savunmada kalmayan, ne istemediğinden çok ne istediğini öne çıkaran, negatif değil pozitif bir tutum... 
     Daha diplomatça, yani daha ince biçimde formüle ve takdim edilebilirdi. Ancak, iktidar liderinin Avrupa turundaki bu çıkışı yeni, mevcut kalıpları kıran bir tavır... 
     Dışişleri Bakanlığı koridorlarında esen bu yeni rüzgar, bazı diplomatlarımızın tüylerini diken diken yapmış olabilir. Özellikle Kıbrıs şahinleri, bir başka deyişle, Kıbrıs’ta çözümsüzlüğü çözüm olarak öteden beri savunan diplomatlarımız herhalde bu gelişmeden pek memnun kalmamışlardır. 
     Çünkü, Dışişleri’nde şimdiye kadar ağır basan bu eğilime göre Kıbrıs, Avrupa Birliği ve AGSP, yani Avrupa ordusu birbirine değmeyen, ayrı ayrı raflardı. 
     Bazı diplomatlarımıza göre de Türkiye bu tutumla kendi kendini tuzağa sokuyordu. Çünkü Kıbrıs da, AGSP de, Avrupa Birliği de ayrı ayrı müzakere yollarıydı, ama üçü de aynı meydana, yani AB’ye çıkıyordu. 
     Şimdi anlaşılan Dışişleri’ndeki Kıbrısçılar tedirgin. Belki de eski devrimcilerin o ilginç olduğu kadar hüzünlü sendromunu yaşıyorlar. Devrim tarihinde yazar Devrim bitince, fonksiyonsuz kalıp krize düşen, hatta intihar edenler olurmuş... 
     Acaba şimdi Dışişleri’ndeki Kıbrısçılar da böyle bir ruh hali içinde olmasınlar Yani Kıbrıs’ta çözüm sendromunu yaşıyor olabilirler mi 
     Yazık etmesinler kendilerine... 
     İnşallah Evren’den geri kalmazlar 
     Bakın, 12 Eylül’ün lideri ve eski Cumhurbaşkanı Kenan Evren ne demiş Birand’ın CNN Türk’teki programında 
     "1974’te, Kıbrıs harekatı yapıldığında Kara Kuvvetleri Kurmay Başkanı’ydım. İleride masaya oturduğumuzda taviz olarak veririz diye fazla toprak aldık Kıbrıs’ta. Sonra sanırım 1982 idi. Sayın Denktaş’a da sormuştum toprak mı, anayasal güvenceler mi önemli diye. Topraktan feragat etmiştik, yüzde 29 artı demiştik. Rumlar reddetmişti. Anlaşma için elbette her iki taraf da bazı tavizler verecek. Ben vermeyeyim, onlar da vermesin. Böyle olursa kırk senede halledemeyiz bu meseleyi..." 
     Evren sözlerini şöyle bağlamış 
     "BM’nin yeni uzlaşma metni, masaya oturulup görüşülebilir bir metindir. İnşallah devlet büyüklerimiz de aynı fikirdedirler, ki öyle gözüküyorlar. Kıbrıs inşallah kısa zamanda hal çaresine bağlanır böylece hem Kıbrıs Türkleri, hem Rumlar, hem Türkiye ve Yunanistan bu dertten kurtulur." 
     Kimse başını kuma gömmesin 
     Kıbrıs’ta çözümden herkes kazanır. 
     Şu da var tabii 
     Kıbrıs, AB, Avrupa ordusu... Üçü aynı pakette. AB’nin elinde tarih, Yunanistan’ın elinde veto varsa, Türkiye’nin elinde de Kıbrıs’la Avrupa ordusu var. 
     Ve kartlar akıllı oynanırsa, herkes bu büyük pazarlıktan kazançlı çıkar. 
     
     







Kültürümüz değişiyor 


Dış dinamikler ve iç dubaralar 


Kılıç’ın istifası... 


Babacan ve türban 


Tayyip’le Kıbrıs’ı kazanmak, Kıbrıs’ı kaybetmek 


AKP’nin engelli koşusu 


Anadolu liseleri tarihe mi karışıyor .. 


Bu kur yüksek mi 


Başörtülüler değil başı açık olanlar... 


Hazine’nin patronu Babacan 


Karayalçın’dan AKP’ye yoksulluk projesi 


Kış kadınlar 


Vergi dediğin KDV ile ATV 


</TEXT>
</DOC>
