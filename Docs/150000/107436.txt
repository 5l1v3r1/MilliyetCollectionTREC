<DOC>
<DOCNO> 107436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo12.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporting Lizbon, Jardel ile yollarını ayırdı... 
</HEADLINE>
<TEXT>

     Portekiz Birinci Futbol Ligi Şampiyonu Sporting Lizbon, Brezilyalı golcüsü Mario Jardel ile yollarını ayırdı. 
     Karısı ile boşandıktan sonra bunalıma girdiğini açıklayan Jardel'in, bu nedenle geçen ay kulüp doktorları tarafından yapılacak sağlık kontrolüne girmediğini hatırlatan Portekiz kulübü yetkilileri, golcü futbolcunun 22 Ağustos ve 10 Ağustos'taki randevulara gelmediğini ifade ettiler. 
     Sporting Lizbon Kulübü, Brezilyalı futbolcuya ilk resmi çağrının yapılmasından bu yana 30 gün geçtiğine dikkati çekerek, kulüp ile futbolcu arasındaki sözleşmenin otomatik olarak sona erdiğini açıkladılar. 
     Bir dönem Galatasaray forması da giyen Jardel, 27 Temmuz'da düzenlediği basın toplantısında, eşiyle boşandığı için depresyona girdiğini ve bu nedenle Brezilya Milli Takımı'nın Dünya Kupası takımında da yer alamadığını açıklamıştı. 
     Geçen sezon Sporting Lizbon formasıyla rakip filelere 42 gol gönderen yıldız futbolcu, Portekiz Ligi gol krallığının yanı sıra Avrupa'da da ''Altın Ayakkabı'' ödülünü almaya hak kazanmıştı. 
     





</TEXT>
</DOC>
