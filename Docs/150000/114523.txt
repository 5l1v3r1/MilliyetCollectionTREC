<DOC>
<DOCNO> 114523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur38.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş yoğun bakımdan çıktı 
</HEADLINE>
<TEXT>

     KKTC Cumhurbaşkanı Rauf Denktaş, ikinci operasyonun ardından yoğun bakımdan çıktı ve geceyi hastanedeki özel odasında geçirdi. 
     KKTC Cumhurbaşkanlığı Müsteşarı Ergün Olgun, doktorların Denktaş'ın durumunu istikrarlı bulduklarını söyledi. Bu durumun devam etmesi halinde, Denktaş'ın gelecek hafta başında taburcu olmasının söz konusu olduğunu belirten Olgun, doktorların Denktaş'ın durumunu her gün düzenli olarak değerlendirdiklerini ifade etti. 
     Kıbrıs görüşmeleri için geldiği New York'ta 7 Ekim'de kalp ameliyatı geçiren Denktaş'ın, 15 gün sonra taburcu olacağı tarihin açıklanması beklenirken, önceki gün beklenmedik bir komplikasyon oluşmuş ve dikiş yerlerindeki teller yuvalarından çıkmıştı. 
     Denktaş bunun üzerine New York Presbytarian Hastanesi'nde dünyaca ünlü Türk doktoru Mehmet Öz'ün başında bulunduğu ekip tarafından yeniden ameliyat edilmişti. 
     





</TEXT>
</DOC>
