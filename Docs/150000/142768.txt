<DOC>
<DOCNO> 142768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/dunya/tur.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Sırbistan’da geçici başbakan      DIŞ HABERLER SERVİSİ 

     Sırbistan Başbakanı Zoran Cinciç’in çarşamba günü suikastta öldürülmesinin ardından, Başbakan Yardımcısı Neboysa Coviç "Geçici Başbakanlığa" getirildi. Sırbistan Bakanlar Kurulu tarafından önceki gün geçici Başbakan olarak görevlendirilen Neboysa Coviç, yasa gereğince bir hafta süreyle başbakanlık görevini yürütecek. Daha sonra 25 Mayıs’a kadar sırasıyla Zarko Koraç, Miodrag İsakov ve Duşan Mihayloviç’in de aynı şekilde birer hafta süreyle başbakanlık yapacakları bildirildi. 
     
     İnsan avı sürüyor 
     Zoran Cinciç suikastıyla ilgili olarak gözaltına alınanların sayısı 200’ü buldu. Gözaltına alınanların arasında Miloşeviç yönetiminin güvenlik şefi Jovica Stanisic ve yardımcısı Franko Simatoviç’in de olduğu açıklandı. Gözaltına alınanların çoğu eski Sırp paramiliterler. 
     



 DÜNYA 












</TEXT>
</DOC>
