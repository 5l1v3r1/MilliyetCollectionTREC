<DOC>
<DOCNO> 101153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun09.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AİDS ilacına bağışıklık gösteren HIV enfeksiyonları arttı. 
</HEADLINE>
<TEXT>

     ABD'de California Üniversitesi bilim adamları, ilaca karşı bağışıklık gösteren, AIDS'e yol açan HIV enfeksiyonlarında ciddi artış saptadıklarını açıkladı. 
     New England Journal of Medicine dergisine göre araştırmacılar, yeni Human Imminodeficiency Virus İnsan Bağışıklık Kusuru Virüsü HIV enfeksiyon saptanan hastalara, ilaçlara karşı bağışıklık testi uygulanması gerektiğini söyledi. 
     Kuzey Amerika'daki 10 kentte, geçen 5 yıl HIV enfeksiyonu saptanan 300 hastada ilaçlara karşı bağışıklık belirlendi. Uzmanlara göre, ilaçlara karşı bağışıklık sergileyen HIV vakaları son 5 yılda ikiye katlandı. 
     AIDS Acquired Imminodeficiency Syndrome Edinilmiş Bağışıksızlık Sendromu daha önce yüzde 11 olarak saptanan ilaçlara karşı bağışık HIV enfeksiyonları, 1996-98 yılları arasında yüzde 8 artarak yüzde 19'a, 1999-2000 yılı arasında ise 3.7 artışla, yüzde 22.7'ye yükseldi. 
     Uzmanlara göre, ilaçlara bağışıklık sergileyen HIV enfeksiyonları, beyazlar arasındaki korunmasız eşcinsel ilişkiden kaynaklanıyor. 
     202 HIV hastası üzerinde ilaçların virüs üzerindeki etkisinin zamanı ölçüldü. 
     İlaçlara bağışıklık gösteren HIV enfeksiyonlu hastalarda virüsün 88 günde bastırılabildiği gözlenirken, bu durum ilaçlara bağışıklık göstermeyen HIV enfeksiyonlu hastalarda 56 gün olarak belirlendi. 
     ABD'de HİV enfeksiyonu taşıyan ve şu an tedavi edilmekte olan hastaların dörtte üçünde, HIV virüsünün ilaçlara karşı bağışıklık gösteren soyunun bulunduğu bildirildi. 
     Uzmanlar, gelişmiş ve gelişmekte olan ülkelerde saptanan HIV vakalarında, virüsün ilaçlara karşı bağışıklık gösteren soyunun belirlenmesi ve insanların bu konuda uyarılması gerektiğine işaret ediyor. 
     Uzmanlar, HIV virüsünün ilaçlara karşı bağışık duruma gelmesinin, virüse karşı etkili tedavinin uygulanmasını zorlaştırdığını, durumun önlenememesi halinde, HIV virüsünün giderek daha tehlikeli hale gelebileceğini bildirdi. Araştırmacılar, HIV virüsünün küresel olarak hangi oranda ilaçlara karşı bağışık duruma geldiğinin bilinmesi gerektiğini kaydediyor. 
     





</TEXT>
</DOC>
