<DOC>
<DOCNO> 119263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sonspo12.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü teknik direktörü "Bu maçta acı çektik" 
</HEADLINE>
<TEXT>

     Ankaragücü Teknik Direktörü Mihai Stoichita, Göztepe maçını acı çektikleri bir maç olarak değerlendirdi. 
     Stoichita, yaptığı açıklamada, Göztepe maçını eksiklere rağmen kazanmasını bildiklerini belirterek, ''Bu maçı acı çektiğimiz bir maç olarak değerlendirebiliriz. Çünkü eksiklerimiz vardı. Oyuncularımdan sabırlı olmalarını istedim. Onlar da bunu başardı ve 3 puanı aldılar'' dedi. 
     Kulüp başkanı Cemal Aydın da, takımın oyunundan memnun olmadığını ifade ederek, ''Ankaragücü 2-3 maçtır iyi oynamıyor. Bazı dönemlerde takımlar bu durumu yaşarlar. Bizimde bu dönem üzerimizde bir baskı var. Ancak bunlar geçici. Göztepe karşısında genelde oyunun kontolü bizdeydi. Göztepe'nin 1 pozisyonu var. Buna rağmen iyi oynadık diyemiyorum. Ancak kazanmasını bildik, mutluyuz'' diye konuştu. 
     





</TEXT>
</DOC>
