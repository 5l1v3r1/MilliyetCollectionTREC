<DOC>
<DOCNO> 118687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo22.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, UEFA Kupası'nda tur arıyor... 
</HEADLINE>
<TEXT>

     Beşiktaş, UEFA Kupası 2. turunda ilk maçta 1-1 berabere kaldığı İspanyol rakibi Deportivo Alaves karşısında yarın akşam İstanbul'da tur arayacak. 
     BJK İnönü Stadı'nda saat 19.30'da başlayacak karşılaşmayı Fransız hakem üçlüsü Pascal Garibian, Didier Peyrot ve Christian Thoison yönetecek. 
     Beşiktaş'ta hafif sakatlıkları bulunan Pancu ve Sergen'in oynayıp oynamayacaklarına bu akşam yapılacak son idmanın ardından karar verileceği bildirilirken, iki futbolcunun da büyük olasılıkla yarın forma giyebilecekleri öğrenildi. 
     İki takımın yarınki muhtemel 11'leri şöyle 
     Beşiktaş Cordoba, Ali Eren, Ronaldo, Zago, Kaan Dobra, Tayfur, Pancu, Yasin Sülün, İbrahim, Sergen, İlhan Mansız. 
     Deportivo Alaves Dutruel, Eggen, Karmona, Tellez, Geli, Astudillo, Desio, Llorens, Begona, Cruyff, Ivan Alonso İlie . 
     
     BİLETLER TÜKENİYOR 
     Beşiktaş-Deportivo Alaves maçına siyah-beyazlı taraftarlar büyük ilgi gösteriyor. 
     Kapalı, eski ve yeni açık tribün biletlerinin tamamı tükenirken, çok az sayıda numaralı tribün biletinin kaldığı, bunların da büyük bir olasılıkla bu akşam satılacağı belirtildi. 
     
     TUR PRİMİ 
     Beşiktaşlı futbolcular ve teknik heyet, Deportivo Alaves'i geçmeleri halinde, yarın oynanacak karşılaşmanın hasılat ve naklen yayın gelirlerinin yarısını tur primi olarak alacak. 
     





</TEXT>
</DOC>
