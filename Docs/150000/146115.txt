<DOC>
<DOCNO> 146115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/spo04.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’den taşlama 
</HEADLINE>
<TEXT>

Trabzonspor Başkanı, takımın paralı yöneticilere bağımlı olduğu dönemde başarısız sonuçlar aldığını savundu 
     Öz kaynağın önemi 
     FATİH Üniversitesi tarafından düzenlenen "Anadolu kulüplerinin başarısı" paneline katılan Trabzonspor Başkanı Özkan Sümer, kulübün kendi kaynaklarını kullandığı süre içinde Türkiye’nin bir numarası olduğunu söyledi. Sümer, Trabzonspor’un, özünden uzaklaşmaya başladığı anlarda başarıdan uzaklaştığını belirterek, "O dönemdeki yöneticilerin bilgiden yoksun hareketi felaket getirdi" dedi. 
     
     Altyapıdan 15 futbolcu 
     SÜMER, takımda yer alan 26 futbolcudan 15’i de altyapıdan geldiğine dikkat çekti. Trabzonspor Başkanı şöyle devam etti "Trabzonspor, bazı paralı yöneticilerin desteğini aldığı dönemlerde kötü sezonlar yaşadı, kulüp bu dönemde kendi özgün yapısından uzaklaştı. Bu dönemlerde kulüp, paralı yöneticiye bağımlı hale geldi. Kulüpler, patronlara muhtaç olmak zorunda değil." 
     
Yayın parası borca gidiyor      BORDO - Mavili futbolculara, Samsunspor galibiyetinin toplam 90 milyar lira tutan primi ödendi. Oyunculara sadece Bursaspor maçının galibiyet priminin henüz ödenmediğini belirtildi. Öte yandan İsmail Gökçek’in jübilesini naklen yayınlayacak olan Show TV’den alınacak 100 bin doların da, Mehmet Yılmaz’ın transferi nedeniyle Sadettin Saran’da kalacağı ifade edildi. 
     
Çetin’e destek      Teknik Direktör Samet Aybaba, eleştiriler alan Fenerbahçe’nin genç hocasına sahip çıktı 
     Zaman verilmeli’ 
     TRABZONSPOR Teknik Direktörü Samet Aybaba, Fenerbahçe’de eleştiri bombardımanına tutulan meslektaşı Oğuz Çetin’e arka çıktı. Aybaba, "Çetin, Fenerbahçe’nin başına getirildikten sonra ondan hemen sihirli değneğini takımın üzerine değdirmesini bekliyorlar. Bu da mümkün değil. Çetin’e zaman verilmeli, güven aşılanmalı" dedi. 
     
     Trabzon 7 eksik 
     GALATASARAY ile bugün karşılaşacak olan Bordo - Mavili kafile dün akşam İstanbul’a geldi. Milli Takım’a çağrıldığı için Belçika’ya giden Somers, izin alarak Fransa’ya giden Oumar, Kayseri’de bulunan Erdinç ve milli takımlarla birlikte İngiltere’de bulunan Fatih, Tayfun ve Alişen ile sakatlığı süren Yong bugün forma giyemeyecek. 
     


SPOR 

























</TEXT>
</DOC>
