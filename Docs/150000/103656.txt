<DOC>
<DOCNO> 103656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/guncel/gun06.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen’in yeni vokalistleri 
</HEADLINE>
<TEXT>

     Diyarbakır Büyükşehir Belediyesi Çocuk Korusu’ndaki çocukları, vokalistliğini yapacakları sanatçı Sezen Aksu’yla birlikte sahneye çıkmanın heyecanı sardı. 
     Diyarbakır Büyükşehir Çocuk Korusu, 29 Ağustos’ta Efes Antik Tiyatro’da, 30 Ağustos’ta Aspendos’ta ve 1 Eylül’de Harbiye Açıkhava Tiyatrosu’nda verilecek konserlerde Aksu’ya vokalistlik yapacak. Diyarbakır Kültür ve Sanat Festivali sırasında yazar Muhsin Kızılkaya’nın önerisiyle Aksu’nun vereceği konserlere vokalist olarak katılacak koro, hazırlıklarını sürdürüyor. 
     
     Hayal bile edemezdik 
     Doğubatı müziği enstrümanlarını çalan ve bağlama, gitar klavye, ritm, bendir, darbukayla 2 yıldır çalışmalarını sürdüren çocuklar, "Aynı sahnede olacağımız için çok mutluyuz. Aynı sahneyi paylaşacağımızı hayal bile edemezdik" diyor. 
     



 GÜNCEL 




















</TEXT>
</DOC>
