<DOC>
<DOCNO> 149418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur22.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi ve aşığını yatak odasında öldürdü... 
</HEADLINE>
<TEXT>

     Gaziantep'in İslahiye İlçesi'nde bir kişi, yatak odasında birlikte yakaladığı eşi ile aşığını bıçakla öldürdü. 
     Alınan bilgiye göre, Tahir Çetin 27 , kendisini aldattığından şüphelendiği eşi Emine Çetin'e 23 , Ceyhan'a gideceğini söyleyerek, Çamlıca Mahallesi'ndeki evinden ayrıldı. Evin hemen yanındaki bir kahvehaneye oturup evini gözetleyen Çetin, bir süre sonra eve Mustafa Bozan'ın 49 girdiğini gördü. Evine dönen Çetin, eşi Emine Çetin ile Mustafa Bozan'ı yatak odasında uygunsuz durumda yakaladı. 
     Çılgına dönen Tahir Çetin, mutfaktan aldığı ekmek bıçağıyla, eşini ve aşığını ağır yaraladı. Mustafa Bozan olay yerinde, Emine Çetin de İslahiye Devlet Hastanesi'ne kaldırılırken öldü. 
     Tahir Çetin'in bir süre önce işini kaybettiği, eşinin ise Mustafa Bozan'ın 1 yıl önce müdürlük yaptığı bankada çaycı olarak çalıştığı öğrenildi. 
     Olaydan sonra polise teslim olan Tahir Çetin'in, cinayeti ''namus meselesi''nden işlediğini belirterek, ''Evimde eşimle, aşığını birlikte yakaladım. Namusumu temizledim, pişman değilim'' dediği öğrenildi. 
     





</TEXT>
</DOC>
