<DOC>
<DOCNO> 114060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun12.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika, İrlanda'daki referandumdan memnun... 
</HEADLINE>
<TEXT>

     Belçika Başbakanı Guy Verhofstadt, İrlanda'daki referandumun olumlu sonuçlarından memnuniyet duyduğunu bildirdi. 
     Verhofstadt, yazılı açıklamasında, ''Nice Antlaşması'nın İrlanda tarafından da böylece onaylanması, AB'nin genişleme yolunu tamamen açmıştır. AB, artık katılım için büyük fedakarlıklar yapmış olan yeni üyeleri kabul edebilir'' ifadelerini kullandı. 
     Açıklamada, ''AB'nin genişlemesini derinleştirme sürecinin devam edeceği'', Avrupa Konvansiyonu ve Hükümetlerarası Konferans çerçevesinde, genişlemiş bir AB'nin etki, saydamlık ve yasallığının güçlendirileceği belirtildi. 
     Öte yandan, Brüksel'deki AB çevrelerinde, İrlanda referandumunun ilk sonuçlarının olumlu gelmesi ve Nice Antlaşması'nın ''nihayet'' onaylanacağının anlaşılması üzerine, çeşitli kutlama toplantıları yapıldığı gözlemleniyor. 
     AB Komisyonu sözcüleri ve bazı Komisyon üyeleri, önümüzdeki saatlerde basınla buluşarak çeşitli değerlendirmelerde bulunacak. 
     





</TEXT>
</DOC>
