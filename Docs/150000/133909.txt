<DOC>
<DOCNO> 133909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo12.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor, Milli Eğitim Bakanlığı'na bağlanıyor... 
</HEADLINE>
<TEXT>

     AK Parti hükümetinin kamuda yeniden yapılanma programı çerçevesinde, spor teşkilatının Milli Eğitim Bakanlığı bünyesine alınması kararlaştırıldı. 
     Edinilen bilgiye göre, başkanlığını Devlet Bakanı ve Başbakan Yardımcısı Mehmet Ali Şahin'in yaptığı ve 7 bakandan oluşan komisyonda, yine Devlet Bakanı ve Başbakan Yardımcısı Ertuğrul Yalçınbayır, Devlet Bakanı Beşir Atalay, Milli Eğitim Bakanı Erkan Mumcu, Adalet Bakanı Cemil Çiçek, İçişleri Bakanı Abdülkadir Aksu ve Kültür Bakanı Hüseyin Çelik yer alırken, komisyon, kamuda yeniden yapılanma programı çerçevesinde spor teşkilatının Milli Eğitim Bakanlığı bünyesine dahil edilmesini kararlaştırdı. 
     Yeni düzenlemenin en geç 1 ay içinde uygulamaya başlanacağı kararına varıldı. 
     Düşünülen değişikliğe göre, Milli Eğitim Bakanlığı'na bağlanan spor teşkilatı için 1 spordan sorumlu müsteşarlık kurulacak. 
     





</TEXT>
</DOC>
