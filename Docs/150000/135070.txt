<DOC>
<DOCNO> 135070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sonspo25.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti, Beşiktaş'ın ilk İtalyan futbolcusu... 
</HEADLINE>
<TEXT>

     Beşiktaş'ın, 100 yıllık tarihinde kadrosuna dahil ettiği yabancı futbolcu sayısı, Federico Giunti 55'e ulaştı. 
     1903 yılında kurulan Beşiktaş'ın tarihinde bugüne kadar 24 ülkeden toplam 54 yabancı forma giyerken, Giunti siyah-beyazlı formayı giyecek ilk İtalyan futbolcu unvanını da ele geçirerek, tarihe geçti. 
     Siyah-beyazlılarda bugüne dek 9 Yugoslav, 6 Alman, 4'er İngiliz, Rumen ve Brezilyalı, 3'er Nijeryalı ve Norveçli, 2'şer Polonyalı, Macar, Perulu, Bulgar ve 1'er de Güney Afrikalı, Finli, Arjantinli, İzlandalı, Faslı, Hırvat, Rus, Slovak, Fransız, Danimarkalı, Tunuslu, İsveçli ve Kolombiyalı futbolcu forma giydi. 
     
     EN GOLCÜSÜ KOVAÇEVIÇ 

     Beşiktaş formasıyla en çok gol atan yabancı oyuncu 39 golle Kovaçeviç oldu. 
     1984-86 yılları arasında Beşiktaş'ta forma giyen Yugoslav futbolcu, siyah-beyazlıların 97 maçında oynadı ve 39 gole imza atarak ''Kara Kartallar''ın en çok gol atan yabancı futbolcusu unvanını aldı. 
     Kovaçeviç'i, 37 golle Yugoslav Paunoviç ve 26 golle de Nijeryalı Amokachi izliyor. 

     
</TEXT>
</DOC>
