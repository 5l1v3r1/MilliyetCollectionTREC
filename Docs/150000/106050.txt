<DOC>
<DOCNO> 106050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun08.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Siemens, Yahudilerin protestosu üzerine Zyklon markasından vazgeçti 
</HEADLINE>
<TEXT>

     Dünyanın çeşitli ülkelerinde elektrikli mutfak aletleri üreten Bosch-Siemens firması, Yahudi örgütlerinin protestosu üzerine ABD piyasasındaki ürünleri için kullandığı Zyklon markasının patent hakkından vazgeçtiğini açıkladı. 
     ABD piyasası için ürettiği mutfak aletleri ve gaz sobaları için, Zyklon, X-Zyklon ve Mixed-Zyklon markalarını tescil ettiren Bosh-Siemens firması, ülkedeki Yahudi örgütlerinin yoğun protestoları üzerine ABD Patent Dairesi'ne başvurarak, patent hakkından vazgeçtiğini belirtti ve tescil talebini geri çekti. 
     ABD'deki Yahudi örgütleri, Hitler liderliğindeki nasyonal sosyalizm döneminde on binlerce Yahudinin toplama kamplarında Zyklon-B gazıyla öldürüldüğünü belirterek, bir Alman kuruluşu olan Bosch-Siemens firmasının ürünlerinde Zyklon markasını kullanmasını protesto etmişlerdi. 
     ABD'deki Yahudi örgütlerinin protestolarını ''haksızlık'' olarak niteleyen Boch-Siemens firması yetkilileri ise nasyonal sosyalizm döneminde Siemens tesislerinde çok sayıda Yahudi işçinin çalıştırıldığını hatırlatarak, Yahudi karşıtı olmadıklarını bildirdiler. 
     





</TEXT>
</DOC>
