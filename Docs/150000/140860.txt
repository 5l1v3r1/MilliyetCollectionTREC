<DOC>
<DOCNO> 140860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur23.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuşa zorlanan küçük kız jandarmaya sığındı... 
</HEADLINE>
<TEXT>

     Yalova'da, 13 yaşında kız çocuğu annesi tarafından pazarlandığı iddiasıyla jandarmaya sığındı. Küçük kızın ifadesi doğrultusunda, anne ve 10 kişi gözaltına alındı. 
     A.A muhabirinin aldığı bilgiye göre, annesi Fatma Güner S. tarafından 1 yıldır fuhuşa zorlandığını iddia eden Z.T, Çınarcık'ta annesinden kaçarak, jandarmaya sığındı. 
     Z.T'nin, burada alınan ilk ifadesinde, ilişkiye girdiği kişilerin ismini vermesi üzerine, jandarma operasyon düzenledi. 
     Operasyonda, anne Fatma Güner S'nin yanı sıra Yalova Kamyoncular Kooperatifi Başkanı Kudret E, küçük kızın annesine müşteri bulmakta yardımcı olan Ayşe Y ve 8 kişi gözaltına alındı. 
     Olaya el koyan Yalova Cumhuriyet Savcısı Mehmet Özdemir, küçük kızın ifadesine başvururken, zanlıların, Çınarcık Jandarma Komutanlığı'nda sorgulamaları sürüyor. 
     Öte yandan, anne Fatma Güner S'nin, ifadesinde, kızını ilk kez geçen yıl tatile gittikleri Bodrum'da bir turizmciye pazarladığını söylediği bildirildi. 
     





</TEXT>
</DOC>
