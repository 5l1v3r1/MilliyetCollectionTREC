<DOC>
<DOCNO> 129098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sonspo02.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol'da haftanın görünümü... 
</HEADLINE>
<TEXT>

     Voleybol Birinci Liglerinde erkeklerde Ziraat Bankası, bayanlarda da Eczacıbaşı, liderliğini sürdürdü. 
     Erkeklerde haftanın en önemli maçında lider Ziraat Bankası, ilk yarıda tek yenilgiyi aldığı geçen sezonun şampiyonu Erdemirspor'a bu kez Ankara'da yine set alamadan yenilirken, hem 2. yenilgisini aldı, hem de rakibiyle play-off'taki olası eşleşmede mücadeleye 1-0 yenik başlama durumunda kaldı. 
     Diğer önemli karşılaşmada ise sezonun istikrarlı ekiplerinden 5. durumdaki Tokat Belediyesi Plevnespor, zirve adaylarından Ankara SSK Spor'a sahasında şans tanımayarak, rakibine ligdeki 4. yenilgisini tattırırken, Ankara SSK Spor'un 4. sıraya inmesine de neden oldu. 
     Bayanlarda da lider Eczacıbaşı, sahasında Ankara SSK Spor önünde eksik oyuncularına karşın 3-0'lık skorla rahat bir galibiyet bulurken, yine zirvede yer aldı. Liderin en yakın takipçisi Vakıfbank Güneş Sigorta da İnterfarma Numune Hastanesi'ne yine 3-0 üstünlük sağlayarak Eczacıbaşı'nın peşinden ayrılmadı. 
     Güçlü rakibi 3. sıradaki Ankara İller Bankası'nı deplasmanda yenmeyi başaran Şanlıurfa Gençlik ve Spor ise bu sezon ilk kez 5.liğe çıktı. 
     





</TEXT>
</DOC>
