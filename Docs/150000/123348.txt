<DOC>
<DOCNO> 123348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sonspo05.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali İhsan Koç, Trabzonspor başkanlığına aday... 
</HEADLINE>
<TEXT>

     Trabzonspor Kulübü başkan adaylarından Ali İhsan Koç, 18 yıldır bordo-mavili kulübün kötü yönetildiğini ve bu nedenle başkanlığa aday olduğunu söyledi. 
     Trabzon Gazeteciler Cemiyeti'nde düzenlediği basın toplantısında başkanlığa adaylığını resmen açıklayan Ali İhsan Koç, ''Trabzonspor'a sahip çıkacağız ve herkese aynı mesafede olacağız'' dedi. 
     Koç, Trabzonspor'un ekonomik olarak zor günler geçirdiğini de ifade ederek, ''Seçime 3 gün kala 3 milyon dolar yatıracağız. Daha sonra Trabzonspor için İstanbul'da 2 halı saha ve 2 benzin istasyonu açacağız. Bazı projelerimiz de var. Bunları hayata geçireceğiz'' diye konuştu. 
     Kulüp başkanı Özkan Sümer ile görüştüğünü ve yarın bir görüşme daha yapacağını ifade eden Koç, birlik ve beraberlik olması durumunda buna da destek vereceklerini sözlerine ekledi. 
     





</TEXT>
</DOC>
