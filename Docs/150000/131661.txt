<DOC>
<DOCNO> 131661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/bila.html </URL>
<DATE> 2003/01/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Denktaş ve KKTC 
</HEADLINE>
<TEXT>

     Şu Kıbrıs Türkleri bir Rum pasaportu alabilseler sorun bitecek 
     Ondan sonra ver elini Avrupa, Amerika... 
     İşlerden iş beğen... 
     Mantık böyle... 
     Rum pasaportu dünyada iş yapıyormuş ama Türk pasaportu yapmıyormuş... 
     Hangi pasaportun ne iş yaptığına göre ulusal kimlik seçilebiliyorsa, dünyada Rum pasaportundan daha iyi iş yapan pasaportlar da var. Buyurun seçin 
     KKTC’de Denktaş aleyhine düzenlenen mitingleri hayra yormaya çaba gösterenler hem kendilerini, hem de kamuoyunu yanıltıyorlar. Bu mitingleri ellerini ovuşturarak seyredenler Rumlar. 
     Denktaş’ın arkasında yaratılan boşluk, ancak Rumların işine yarar. Yarıyor. 
     Bunu başka türlü sunmaya çalışmak boşuna gayrettir. 
     Denktaş’a, imzala da, ne imzalarsan imzala demek, acizliğin, ulusal bilinçsizliğin, teslimiyetçiliğin ifadesinden başka bir anlam taşımıyor. 
     Rum tarafı ne lütfederse, "Allah’a şükür" demeye hazır bir havayla Denktaş’ı görüşme masasına oturtmanın, Klerides’e destek olmaktan başka ne sonucu olabilir 
     Çözümsüzlüğe hayır 
     Tamam, hayır da, çözüm dediğiniz nedir 
     Annan planının aynen kabul edilmesi mi 
     Annan planında Rumların istediği değişikleri de işleyerek imzayı basmak mı 
     Nedir 
     Bunu söyleyen yok. 
     Denktaş planı görüşmeyelim mi, diyor 
     Hayır. 
     Çözüm olmasın mı, diyor 
     Hayır. 
     Planı müzakere edelim, Türk tarafının talepleri dikkate alınsın, planda Türkler lehine değişiklik yapılsın, kabul edemeyeceğimiz maddeler çıkarılsın, diyor. 
     Kıbrıs Türkleri bunun neyine karşı çıkıyorlar 
     Kıbrıs ulusal bir sorundur. Sadece gençliğin Avrupa’da elini kolunu sallayarak gezebilmesinden ibaret değildir. Kıbrıs, stratejik bir sorundur. 
     Hangi pasaport daha çok iş yapıyor yaklaşımıyla çözülecek bir sorun değildir. 
     Kim daha çok iş yapan pasaport verirse, oraya peşkeş çekilecek bir mal değildir. 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
