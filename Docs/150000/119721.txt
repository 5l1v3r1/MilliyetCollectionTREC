<DOC>
<DOCNO> 119721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun26.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, Kıbrıs konusunda fırsatın kaçıralacağından endişeli 
</HEADLINE>
<TEXT>

     BM Genel Sekreteri Kofi Annan, Kıbrıs konusunda taraflara sunduğu çözüm planıyla ilgili olarak henüz KKTC Cumhurbaşkanı Rauf Denktaş'tan bir cevap alamadığını, ''çözüm fırsatının kaçırılması konusunda çok endişeli olduğunu'' açıkladı. 
     BM basın sözcülüğü tarafından yayınlanan yazılı açıklamada, Annan, ''müzakerelerin bir an önce başlaması için bir çare bulunması gereğine'' işaret ederken, ''Daha fazla gecikme fırsatın kaçırılmasına yol açacaktır'' dedi. 
     Kıbrıs'la ilgili ana konuların 12 Aralık'ta yapılacak AB Kopenhag zirvesinden önce çözülmesi gerektiğini belirten Annan, ''takvimin planın ayrılmaz parçası'' olduğunu vurguladı. 
     Bu arada Annan'ın, Kıbrıs özel temsilcisi Alvaro de Soto'dan hafta sonunda kendisiyle Avrupa'da buluşmasını istediği ve iki yetkilinin süreci ilerletmek amacıyla BM'nin neler yapacağını görüşecekleri öğrenildi. 
     





</TEXT>
</DOC>
