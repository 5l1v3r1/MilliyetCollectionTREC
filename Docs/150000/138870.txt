<DOC>
<DOCNO> 138870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yasam/yas07.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ödüllerim Arif Mardin’in eseri" 
</HEADLINE>
<TEXT>

Tam 8 dalda Grammy alan Nora Jones, sevinç konuşmalarını kendini keşfeden Türk yapımcı Arif Mardin’e adadı 
     SEMA EMİROĞLU New York 

     45’inci Grammy ödülleri önceki akşam sahiplerini buldu müzik dünyasının en büyük gecesine, geçen yılın sürpriz caz yorumcusu Norah Jonas ve onu keşfeden’ ünlü yapımcı Arif Mardin damgasını vurdu. 23 yaşındaki Jones, aralarında "En İyi Şarkı" ve "Yılın En Yeni Sanatçısı" kategorilerinin de bulunduğu 5 dalda kişisel Grammy’ye layık görülürken, yapımcılığını Mardin’in yaptığı "Come Away With Me" adlı ilk albümü, "En İyi Albüm" de dahil, aday olduğu tüm dallarda toplam 8 ödül birden kazandı. 
     
     Yine Eminem 
     Daha önce 7 Grammy alan Arif Mardin de, Jones’un ilk albümüyle, "En İyi Yapım" ve "En İyi Yapımcı" dallarında ödül aldı. Bruce Springsteen de, 11 Eylül’den esinlenerek hazırladığı "The Rising" adlı albümüyle 3 ödül kazandı. Dixie Chicks grubu, "Country Müziği" dalında yılın en iyi albümü de dahil üç dalda Grammy kazanırken, ünlü rap şarkıcısı Eminem, yılın en iyi rap müziği sanatçısı ve en iyi rap albümü de dahil iki dalda Grammy kazandı. 
     



 YAŞAM 
























</TEXT>
</DOC>
