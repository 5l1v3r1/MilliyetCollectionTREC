<DOC>
<DOCNO> 138649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/magazin/amag.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne 20 bini, sadece bin dolar verdik...’ 
</HEADLINE>
<TEXT>

Tanıtıma yetişmek için bindiği özel uçak ücretinin tam 10 katını Suzuki’den aldığını söyleyen Tuğba Özay’ın mumunu’ firma yetkilileri söndürdü... 
     DENİZ ALTUNTAŞ 

     Önceki gün iki tanıtımda birden görev alan Tuğba Özay, ilk olarak İzmir’de bir ayakkabı firması için çalıştı akşamsa Suzuki’nin gecesindeydi. İzmir’deki işinin beklediğinden geç bitmesi üzerine İstanbul’a gelememe sorunu yaşadığını belirten Özay, bu nedenle kendisine özel uçak kiraladığını söyledi. 
     İstanbul’a geldiği özel uçağın kiralama bedelinin 4 bin dolar olduğunu belirten Özay, "Ancak bana yüzde 50 indirim yaptılar. Ben de 2 bin dolar verip geç de olsa İstanbul’daki tanıtıma katılabildim" dedi. Gazetecilerin 2 bin doları kimin ödediğini sorması üzerine ise "Kendim ödedim. Suzuki firması ile 8 yıldır çalışıyorum. Zaten bu tanıtımdan uçağa verdiğim paranın 10 katını kazandım" cevabını verdi. 
     
     Kaynağı şaşırdı 
     Firma yetkilileri ise Özay’ın söylediği 20 bin dolarlık rakamın doğru olmadığını belirterek "Tuğba Hanım’a bu tanıtım için 1000 dolar verdik. Uçak parasını ise biz karşılamadık" diye açıklama yaptı. Öte yandan Özay’ın kiraladığı özel uçağın parasını uzun süredir gizli aşk yaşadığı işadamı Enver Gocay’ın karşıladığı iddia edildi. 
     



 MAGAZİN 














</TEXT>
</DOC>
