<DOC>
<DOCNO> 119686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/asik.html </URL>
<DATE> 2002/11/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Saygısız davet 
</HEADLINE>
<TEXT>

     Tayyip Erdoğan Berlusconi’den sonra dün de Yunan Başbakanı Simitis tarafından öğle yemeğine davet edilmişti. Kimileri Erdoğan’ın davetleri kabulünü onun İslamcı kimliğini geri ittiğinin göstergesi gibi algılıyor. Oysa meselenin daha önemli ve başka bir yönü var. 
     Bu konuda en güzel yorumu Erdoğan’ın İtalya gezisi sonrasında Radikal yazarı Nuray Mert yaptı... Özetlersek 
     "Bana göre, eğer eşitlikçi, birbirinin değerlerine saygılı bir dünyada yaşadığımızı varsayacaksak veya en azından böyle bir iddia söz konusuysa bu diplomatik bir skandal. Zira ramazan, Müslümanlar için kutsal bir ay ve bu ay içinde Müslümanların en azından bazıları oruç tutuyor. Bu durumda, normal olarak, Müslüman bir ülkeden biri resmi bir ziyaret yapıyorsa, oruç konusunun dikkate alınması gerekmez mi 
     Tayyip Erdoğan’ın oruç bozup bozmaması dini bir mesele değil, zaten bence Türkiye’den giden konuğun dindar olup olmaması, oruç tutuyor olup olmaması da önemli değil. Önemli olan, çokkültürlü olma iddiasındaki dünyanın, h l Batı merkezli düşünüp davranması, başkalarının kültürünü, değerlerini, hassasiyetlerini ciddiye almaması... Batı dışında kalan dünyanın, kendisini hep Batı’ya göre hizalamak zorunda kalması..." 
     
     AKP hükümeti Mali Milat’ı kaldırıp yurtdışından para getirenlere "Nereden buldun " diye sormayacakmış. 
     İnsan biraz merak eder yahu... 
Haldun Ertem 

Fenerbahçe şifresi...      Kuran’ın şifresini çözdüm diye ortalarda dolaşan uzun saçlı gence nazire... Okurumuz Ethem Aksu da Fenerbahçe’nin şifresini çözmüş... 
     Fenerbahçe - Galatasaray maçı 06 Kasım’da Fener stadında oynanmıştı. Fener 6 - 0 kazandı... 
     Fenerbahçe - Panatinaikos 14 Kasım’da deplasmanda oynandı 
     Fenerbahçe 1 - 4 kaybetti... 
     Fenerbahçe - Bursa maçı 17 Kasım’da Fener’in ev sahipliğinde oynandı. 7 - 1 bitti... 
     Okurumuz 24 Kasım’da deplasmanda oynanacak Fenerbahçe - Kocaeli maçını 4 - 2 Fenerbahçe’nin kazanacağını bu sonuçlara bakarak çıkartıyor. Ne dersiniz 
     
Acil plana itiraz...      Recep Tayyip Erdoğan’ın cumartesi günü açıkladığı Acil Eylem Planı kamuoyundan, özellikle de işveren kesiminden genelde olumlu tepkiler aldı. Peki, plan hakkında ana muhalefet partisi CHP ne düşünüyor Soruya, dün CHP Grup Başkanvekilliğine seçilen İzmir milletvekili Prof. Oğuz Oyan’ın yanıtı 
     - Plan’ın adı "Acil" ama en acil olan "milletvekili dokunulmazlığı" konusu planda yok. Oysa seçim öncesi bu sorunu acilen çözeceklerini vaat etmişlerdi. Hatırlarsanız Sayın Recep Tayyip Erdoğan, Genel Başkanımızla birlikte katıldığı açık oturumda bu konuda bizden de ileri gitmiş, kürsü dokunulmazlığının dahi kaldırılabileceğini söylemişti. Seçmenin önemli bir bölümünün oyunu da belki bu vaat nedeniyle aldılar. Ama şimdi gündemlerinde yok. 
     - Acil Eylem Planı’nın ekonomik kısmına gelirsek... 
     - Müthiş bir yatırım hamlesinden söz ediliyor ama kaynak nerede Açıkladıkları kaynakların bir kısmı gerçekçi değil, bir kısım yatırımların kaynağı ise hiç belli değil. 15 bin kilometre duble yol yapacağız, konut seferberliği başlatacağız, diyorlar. Türkiye’nin şu sırada ticarete konu olan malların üretimine eğilmesi lazım. Oysa yol ve konut karşılığı uzun yıllar sonra alınabilecek yatırım türleridir. Kaldı ki kısa dönemde bu kadar yola ihtiyacı yok. Bin 500 kilometre yol yeter. Eğer böyle bir şeyi gerçekleştirmeye kalkarlarsa ülkenin yeni bir borç kıskacına girmesinden korkarım. 
     
Rejim kurabiyesi      Migros mağazalarının bir köşesine 
     "Motta" markalı "rejim" ürünleri konmuş.. 
     Rejim kurabiyesi, rejim gevreği vs... 
     Ancak paketlerin üzerinde kalori tablosu yok. 
     İnsan yediği gıdanın içindeki kalori miktarını ve yağ oranını bilmeden nasıl rejim yapabilir 
     
Mazi önemlidir...      Eski bir karikatürde yaşlı adamla genç bir kız başbaşa oturmuş fısıldaşıyorlar. 
     Yaşlı adam soruyor 
     - Mazimin nesini beğenmiyorsun şekerim 
     Genç kızdan yanıt 
     - Uzunluğunu... 
     Mazi önemlidir. Hele devlet hayatında, daha da önemlidir. Dün ilan edilen bakanların mazisine baktık. Bazılarınınki çok karışık... Bu durumda Hükümet’e güven nasıl sağlanacak 
     
En büyük miting...      Türkiye’deki en büyük "savaşa hayır" mitingi 1 Aralık 2002 Pazar günü İstanbul’da 
     düzenleniyor. Mitingi DiSK, Türk - İş, Hak - İş, KESK dahil tam 111 kuruluş birlikte düzenliyor. Tertip Komitesi, bugün saat 12.30’da İstanbul’da Vilayet’in önünde buluşarak Vali Erol Çakır’a izin bildiriminde bulunacak. Mitingin en çarpıcı sloganı 
     "Unutmayın onlara Irak ama bize yakın" olacak. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
