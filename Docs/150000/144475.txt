<DOC>
<DOCNO> 144475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/tamer.html </URL>
<DATE> 2003/03/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünya kamuoyu haykırıyor Yankee go home’ 
</HEADLINE>
<TEXT>

     "İyi ki Amerika’dan para gelmedi. O paranın nasıl olsa bana bir faydası dokunmayacaktı. Tam tersine, her sıradan vatandaşın sırtına 350 dolarlık yeni bir dış borç yükü bindirecekti... Paralar gelmediği diye dövünenler, 350 dolarlık borçtan kat kat fazlasını cebe indirecek olan azınlıktı..." 
     
     TV önünde nöbet 
     Gördüğünüz gibi ben yine TV kanalları önünde nöbetteyim. Bu nöbet dün sabahın 03.30’una kadar sürdü. Bir yanda harekatın detayları, diğer yanda İngiltere Başbakanı Tony Blair’in öteden beri fevkalade sinirime dokunan suratı, henüz bombalara hedef olmamış canlı kalkanlarla "canlı" bağlantılar, kum fırtınaları hesabedilmediği için birkaç saat arayla yere çakılan 3 farklı tipteki helikopter... 
     CNN International, işine gelen haberleri veriyor. Örneğin tezkerenin çıktığı haberi sık sık altyazı olarak geçtiği halde, tezkere çıktığı halde Türkiye’nin hava sahasını açmadığından saatler boyu çıt yok. Gece yattım, sabah kalktım, bilhassa baktım, yine çıt yok H l sadece tezkerenin TBMM’de onaylandığı yazıyor. İyi de ben bu kanalın diğer haberlerine nasıl inanacağım 
     En çarpıcı görüntüler, dünyanın dört bir yanında sokaklara dökülen milyonlar. Üniversiteli gençlerin ağırlıkta oldukları hemen dikkati çekiyor. 
     
     Polis her yerde aynı 
     Ve polis elinde copuyla her yerde polisliğini yapıyor. İnsanları itip - kakıyor, vurup sindirmeye çalışıyor, saçlarından tutup sürükleyerek polis arabasına bindiriyor, kafasına kafasına vuruyor. Sanki bir şeylerin hıncını alıyor. 
     Tokyo’da, Pekin’de, Bush çetesinin peşinde Katar’dan Irak’a giren Avustralya’nın pek çok kentinde, boydan boya Avrupa’da, özellikle de başbakanlarının Bush’un kuyruğunda olduğu İspanya’nın dört bir yanında, İngiltere ve İtalya’nın pek çok kentinde, Atina’da yüzbinler, milyonlar Amerika’nın Irak’ı gayri meşru işgaline isyan halindeler. 
     
     Vietnam’dan bu yana 
     Bush’un kendi ülkesi Amerika’nın San Fransisko kenti, Vietnam Savaşı’ndan bu yana en büyük protesto gösterilerine sahne oluyor. Yine polis başrollerde. Olaylarda 1000 gösterici gözaltına alınmış. Şikago’da yüzbinler sokaklarda. Newyorklular Time Square’i doldurmuş. Harvard Üniversitesi’nde savaşın başladığı duyulunca gençler, Bush yönetimini protesto için dersi yarıda keserek okulu terkediyorlar... 
     Mısır’da El Ezher Üniversitesi öğrencilerinin başını çektiği grup polisle çatışmış. 150 öğrencinin yaralandığı haber veriliyor. 
     
     Yeni süpergüç 
     İşte Bush çetesini dize getirebilecek yeni süpergüç dünya kamuoyu, bütün heybetiyle karşımda. Paris’teki gösterilerde gözüme takılan afiş, beni birden öğrencilik yıllarıma geri götürüyor "Yankee go home " 
     Dünyanın dört bir yanındaki tüm gösterilerde ana tema Irak’ta savaşa hayır, ama hemen yanı başında Amerika’ya perde perde yükselen nefret vurgusunu da hissediyorsunuz. 
     Bu arada yerli - yabancı kanallardaki altyazılar, ABD’nin Ortadoğu’daki müttefiklerine paralar saçtığını haber veriyor ABD’nin Ortadoğu’daki ileri karakolu İsrail’e 10 milyar dolar, Mısır’a 2.3 milyar dolar, Ürdün’e 1 milyar dolar... Sanki Eurovizyon yarışmasında ülkelere puan dağıtılıyor 
     Sakın bu altyazılar, bizimkileri imrendirip iyice öfkelendirmek için acayip sıklıkta tekrar tekrar gözümüze sokuluyor olmasın Ya ABD Kuzey Cephesi’ni yeniden gündeme getirirse, hiç değilse bu kez bir aptallık yapılmamasını telaffuz edenlere ne demeli 
     Bu toplu cinayet çılgınlığının içinde yer almadığımız için şükredelim. Hiçbir akıl yürütme, bu savaşın içinde olmayanların kaybettiği sonucuna varamaz. Toplumların tarihi ve tarihin bilinci, ne birkaç olayın alelacele aldığı yönle, ne de birkaç yılla sınırlıdır. 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
