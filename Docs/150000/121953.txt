<DOC>
<DOCNO> 121953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/pulur.html </URL>
<DATE> 2002/11/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Melih Cevdet 
</HEADLINE>
<TEXT>

     "B ana bak ölümsüz ruhum Ben ölürsem kulağında olsun, Sakın sen gökyüzüne çıkma 
     Büyükayı, Küçükayı, 
     Akrep, yılan, çıyan, 
     Öküz, boğa... 
     Hepsi yukarıda 
     Hiç sırası değil ha " 
     Üç gün önce kaybettiğimiz Melih Cevdet Anday "Gökyüzü Haritası"nı böyle çiziyordu. 
     
     MELİH Cevdet, "Garipçiler"in son ayağıydı, önce Orhan Veli, arkadan Oktay Rıfat ve Melih Cevdet... 
     1940’lı yılların sonuyla 1950’li yılların başında ortaya çıktılar, yeni bir biçim, yeni bir dil, yeni bir anlatımla... 
     Biz, Melih Cevdet’i 1955 yılında tanıdık, Akşam gazetesinin "Sanat sayfası"nı düzenliyordu, şiir yarışması açmıştı, biz lise öğrencisiyiz "Dönüm" dergisini çıkarıyoruz, hocamız Behçet Necatigil, zorladı "Siz de katılın " diye, o yaşlarda şair olmayan, ya da şiir yazmayan yoktur, katıldık, "Çeşme" şiirimiz ödül aldı. 
     
     MELİH Cevdet’in şiirini, denemelerini, tiyatro oyunlarını ve düz yazılarını, hatta kavgalarını elbette yazanlar çıkacaktır, yalnız şu iyi bilinmelidir ki, Türkiye her gün, her yıl Melih Cevdet gibi, sanat ve kültür adamı yetiştirecek kadar velut değildir. 
     
     MELİH Cevdet’in hiç unutmadığımız bir anısını anlatmaya çalışacağız, kendisi yazmıştı. 
     Bir yaz günü, Ören’deki evinden akşam üzeri eşiyle sahildeki bir lokantaya iner, güneş batmak üzeredir, her şey iki kadeh içkiye o kadar uygundur ki 
     Bir ufak şişe votka söylenir, biraz meyve, biraz meze, hava karardıktan bir süre sonra Melih Cevdet, keyfinin tadına varır, deyim yerindeyse, hafif çakırkeyiftir, votka şişesinin sonunu, kadehine koyup içtikten sonra kalkar, eve doğru yola çıkarlar. 
     Melih Cevdet, ertesi sabah bir kadının ve eşinin kapıdaki konuşmalarıyla uyanır, kadıncağız dün gece için özür dilemektedir... 
     Kimdir bu kadın 
     Dün gece, vokta içtiği, lokantanın sahibesi... 
     Niçin özür dilemektedir 
     "Kusura bakmayın, Melih Bey Çocuklar şişeye votka diye su koyup size getirmişler, biz sizden votka parası aldık " 
     Meğer, Melih Cevdet’i keyiflendiren votka değil, suymuş 
     Yeter ki insanın keyfi olsun, ya da keyiflenmeye hazır olsun... 
     Ha votka, ha su, fark etmiyor. 
     
     HER şairin unutulmayan bir şiiri vardır biz de Melih Cevdet’in "Medeniyet" şiirini unutamayız, belki de, ilk okuduğumuz şiirlerinden biri olduğu için 
     "Şu haline bak da utan Ne okuma bilirsin ne sayı Ne üstünde var ne başında Ne midende ne kursağında Bari gel de görgünü artır Medeniyet öğren ayı Yemek masası nedir, peçete nedir, Çatal bıçak nedir gör, Giymek şart değil değil ya Ayakkabı gör, gömlek gör İngiliz kumaşı gör, naylon çorap gör Jartiyer bile görsen faydası var Tarak deyip de geçme Saçını tara da gör Kafan nasıl işlemeye başlar Kanalizasyon gördün mü sen hiç Gel de kanalizasyon gör Yemek şart değil ya Döner kebap gör, su böreği gör Ekmek gör ve ekmek Ne görsen faydası var." 
     Melih Cevdet’i bu dünyadan, "Alaturka"nın son dizeleriyle uğurluyoruz 
     "Sonunda ah çekeriz derinden Kim anlayacak sahiden olduğunu Sen söyle yalnız Zülfündedir bahtı siyahım bestesini Dede’den." 
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
