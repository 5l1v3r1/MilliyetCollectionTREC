<DOC>
<DOCNO> 142769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/aeko.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Güvencesi ve İş Kanunu’nu yeniden düzenleyeceğiz... 
</HEADLINE>
<TEXT>

Erdoğan, gazetemiz yazarı Taha Akyol’a açıkladı Uygun bir zamanda İş ve İş Güvencesi yasalarını birlikte ele alıp yeniden düzenlemeyi düşünüyorum 
     EKONOMİ SERVİSİ 

     Başbakan Tayyip Erdoğan, Meclis Genel Kurulu’nda görüşmeleri devam eden İş Kanunu Tasarısı ile ilgili olarak, gazetemiz yazarı Taha Akyol’a yaptığı açıklamada, İş Güvenvesi ve İş Kanunu’nu uygun bir zamanda yeniden ele alarak düzenlemeyi düşündüğünü’ söyledi. 
     İşçi sendikalarının ve CHP’nin sert tepkisi yüzünden Meclis görüşmeleri olaylı geçen İş Kanunu tasarı ile ilgili değerlendirmelerde bulunan Erdoğan, Türkiye’de istihdam maliyetlerinin zaten ağır olduğunu, sendikaların istediği gibi düzenlenmesinin, bunu daha da ağırlaştıracağını belirtti. 
     
     Birlikte ele alacağız’ 
     Erdoğan, şöyle konuştu 
     "Ekonomimizde en büyük sorun, yatırım yani sermaye eksikliğidir. Ekonomideki her problemin altında bunun etkisini görebiliriz. Biz de ekonomik sorunlara öncelikle yatırımların artırılması açısından bakıyoruz. Türkiye’de istihdam maliyetleri zaten ağır. Bir de sendikaların istediği gibi daha da ağırlaştırırsak, yatırımcı Türkiye’de yatırım yapmaz, başka yere gider. Bu vatandaş için işsizlik, devlet için vergi kaybı demektir. Sendikalar bir de bu açıdan, yani yatırımları kolaylaştırma ve yeni iş alanları açma açısından bakmalı. Türkiye şimdi ekonomi ve dış politikada epey sorunlarla karşı karşıya. Aslında, uygun bir zamanda İş ve İş Güvencesi yasalarını birlikte ele alıp taraflarla ortak bir çözüm oluşturarak birlikte yeniden düzenlemeyi düşünüyorum." 
     
     



 EKONOMİ 




















</TEXT>
</DOC>
