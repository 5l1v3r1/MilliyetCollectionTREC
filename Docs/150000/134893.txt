<DOC>
<DOCNO> 134893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sontur31.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestiler polise çiçek vermek istediler ama kapıdan döndüler 
</HEADLINE>
<TEXT>

     Antalya'da bir grup transseksüel ve travesti, Asayiş Şube Müdürü'ne çiçek vermek amacıyla gittikleri Emniyet Müdürlüğü binasından, amaçlarını gerçekleştiremeden döndüler. 
     Antalya'da yaklaşık 6 ay önce kurulan ''Eşit Yaşam Platformu'' üyesi bir grup transseksüel ve travesti, Antalya Asayiş Şube Müdürlüğü'ne gelerek, şube müdürünü ziyaret etmek istedi. 
     Bina girişinde görevli polis memuruna, ziyaret amacıyla geldiklerini belirten gruba olumsuz yanıt verildi. Bunun üzerine, yanlarında getirdikleri çiçeği veremeden şubeden ayrılan platform üyeleri, olayı görüntüleyen gazetecilere açıklama yaptılar. 
     Yaşadıkları sıkıntıları anlatmak için Kömürcü'yü ziyaret etmek istediklerini belirten Eşit Yaşam Platformu Başkanı Gülsu Saçkesen, şunları söyledi 
     ''Platform olarak başta valilik olmak üzere bütün kuruluşlar bize kapılarını açıyor. Nedendir bilinmez, şube müdürü bizi kabul etmek istemedi. Çiçeğimizi veremeden geri dönüyoruz.'' 
     





</TEXT>
</DOC>
