<DOC>
<DOCNO> 133566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/spor/spo03.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer ikilemi 
</HEADLINE>
<TEXT>

Volkan ve Lalatoviç konusunda ısrar eden Terim, son olarak Krilya’nın savunmacısı Ovie’yi istedi. Ancak bütçeyi aşmaktan korkan yönetim transfere soğuk bakıyor 
     ERHAN TELLİ 

     Ovie’yi de istedi 
     SAVUNMA konusundaki sıkıntılarını gidermeye çalışan Fatih Terim, Suat Usta’dan sonra defansına yeni bir takviye daha yapmak istiyor. Volkan ve Lalatoviç konusunda ısrarını sürdüren Sarı - Kırmızılı ekibin çalıştırıcısı, son olarak karşılaştıkları Krilya’nın başarılı futbolcusu Ovie’ye göz koydu. Nijereyalı futbolcunun iyi bir savunmacı olduğunu ifade etti. 
     
     Şartlı "Evet" 
     SAVUNMADA yaşanan sıkıntıların, bu transferlerden birinin gerçekleşmesiyle düzelebileceğini ifade eden Cim - Bom’un hocasının bu isteğine ise yönetim soğuk bakıyor. Bu sezon çok futbolcu alındığını belirten idareciler, yeni transferlerin bütçeye ek yük oluşturduğunu savunup, "Kocaelispor ve Kızılyıldız’ın şartlarımızı kabul etmeleri durumunda transfer olur" dedi. 
     
Galatasaray yeni liderini buldu      Revivo dört dörtlük 
     HAGİ’NİN gidişi sonrasında saha içinde lider boşluğu çeken Galatasaray, Haim Revivo’nun gelişiyle bu sıkıntıdan kurtuldu. İsrailli futbolcunun hazırlık maçlarındaki performansını beğenen Sarı - Kırmızılı yöneticiler, "İşte sonunda aradığımız lideri bulduk. Dört dörtlük bir futbolcu kişiliği var. Bize çok fayda sağlayacak" diye konuşuyor. 
     
     "Önemli olan lig" 
     KRİLYA karşısında alınan 3-1’lik yenilgiye üzüldüğünü ifade eden Revivo ise yakında istenen düzeye geleceğini açıkladı. Yıldız futbolcu, "Arkadaşlarım ve ben elimizden geleni yaptık ama istediğimiz gibi olmadı. Bunlar önemli değil, mühim olan ligde kazanabilmek. Hazırlık maçlarının amacı eksiklerinizi görebilmektir. Ben her geçen gün daha iyiye gideceğim" dedi. 
     
Fatih Terim kulak çektiGalatasaray çalıştırıcısı forvetin orta alana yardımcı olmamasından yakındı 
     Sert uyarı 
     GALATASARAY Teknik Direktörü Fatih Terim, Krilya Sovetov yenilen oyuncularını sert bir dille uyardı. Özellikle forvet oyuncularının dikkatini çeken Terim, "Top rakipteyken gerekli presi yapmayarak, orta sahanızı rahatlatmıyorsunuz. Bir daha sizden böyle şeyler istemiyorum. Kendinize çeki düzen verin" dediği, Hasan Şaş ile Arif’in de dikkatini çektiği öğrenildi. 
     
     Defansta tedbir 
     SAVUNMA hataları konusunda da çileden çıkan Fatih Terim’in bu konuda da özel önlem alacağı belirtildi. Maç içinde Kaptan Bülent’e de bu konuda sitem ettiği öğrenilen Fatih hocanın, Vedat’ın yanlışını kabul edemediği, bu nedenle defans kurgusunda bir dizi tedbirler alacağı ifade edildi. Xavier’in gelmesiyle Suat Usta’nın da defansın ortasına geçeceği vurgulandı. 
     
İdman maçında Aslan galip 2-0      AVUSTURYA 1. Ligi takımlarından Karntern ile bir antrenman maçı yapan Galatasaray karşılaşmayı 2-0 kazandı. Tek devre üzerinden bir saat oynayan ve formasız çıkan Sarı - Kırmızılılar’ın 11’inde Mondragon, Cihan, Emre, Mehmet Polat, İlker, Sabri, Yasin, Berkant, Hasan, Sedat ve Baliç yer aldı. 23. dakikada Berkant’ın plasesiyle öne geçen Sarı-Kırmızılılar, 34. dakikada Baliç’in firikiğiyle karşılaşmayı 2-0 kazandı. Karntern’de eski Galatasaraylı oyuncu Faruk Atalay da görev yaptı. 
     
Xavier bugün İstanbul’da      İNGİLTERE’YE giderek Liverpool’daki takım arkadaşlarıyla dün vedalaşan Abel Xavier bugün İstanbul’a geliyor. Türkiye’de bir doktor nezaretinde basın toplantısı düzenleyecek olan Portekizli oyuncunun, özellikle sağlık sorunu hakkında konuşacağı belirtildi. Portekiz basınına, "Devamı opsiyonlu olmak üzere 6 ay olduğu için Galatasaray’ı kabul ettim" diyen Xavier, önce sağlık kontrolünden geçip, ardından da imza atarak takımla birlikte çalışmalara başlayacak. 
     



 SPOR 
























</TEXT>
</DOC>
