<DOC>
<DOCNO> 101855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/soneko19.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İçecek sektörü futbola para akıtıyor... 
</HEADLINE>
<TEXT>

     Alkollü ve alkolsüz içecek firmalarının dünyanın ünlü futbol takımlarına ilgisi sürüyor. 
     İspanya'nın Real Madrid Futbol Kulübü ile uluslararası pazarlama sözleşmesi imzalayan PepsiCo Beverages International'dan PBI sonra, Carlsberg Breweries de İngiltere'nin Liverpool Futbol Kulübü ile sponsorluk anlaşmasını yeniledi. Türk Tuborg Bira ve Malt Sanayii A.Ş.'den yapılan açıklamaya göre, Carlsberg, Liverpool futbol takımı ile 10 yıllık dayanışmasını yeni bir sözleşmeye imza atarak kutladı. Yapılan yeni anlaşma gereğince 3 yıl daha İngiliz takımın formlarında yer alacak Carlsberg, kulübün alt yapısına yatırım yapma olanağı sağlayacak. 
     İçecek sektöründe 140 ülkede faaliyet gösteren Carlsberg, 2004 yılında Portekiz'de düzenlenecek Avrupa Futbol Şampiyonası finallerinde de resmi sponsor olarak yer alıyor. 
     
     TÜRKİYE'DE GS ALTYAPISINA SPONSOR 
     Fenerbahçe Futbol Kulübü'nün altyapısına sponsorluk yapmak için geçen yıl imza atan Carlsberg, bu yıl da Galatasaray'ın altyapısını sponsor oldu. Bu sponsorluk anlaşması gereğince, Galatasaray Yüzme Okulu desteklenecek, Türkiye'nin çeşitli yerlerinde futbol okulları açılarak kulübe genç yıldızların kazandırılması sağlanacak ve Florya Metin Oktay Tesisleri'nin geliştirilmesi ile antrenman alanlarının çimlendirilmesi faaliyetleri üstlenilecek. 
     





</TEXT>
</DOC>
