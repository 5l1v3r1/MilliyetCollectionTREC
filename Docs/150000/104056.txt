<DOC>
<DOCNO> 104056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo13.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda ekipleri karşısında şansımız tutmuyor... 
</HEADLINE>
<TEXT>

     Fenerbahçe'nin yarın Feyenoord Rotterdam takımıyla yapacağı Avrupa Şampiyonlar Ligi 3. ön eleme turu rövanş maçıyla birlikte Türk ve Hollanda takımları 21. kez karşı karşıya gelecek. 
     Türk takımları, Hollandalı rakipleri karşısında bugüne dek fazla başarı gösteremedi. 2 ülke takımları arasında yapılan 21 maçın 16'sını Hollanda ekipleri, 4'ünü ise Türk takımları kazanırken, 1 maç da berabere sonuçlandı. 
     Hollandalılar'ın attığı 50 gole, Türk ekipleri yalnızca 17 gol atarak karşılık verebildi. 
     
     GALİBİYETLER 
     Türk takımlarının, Hollandalı rakipleri karşısındaki 4 galibiyetini Eskişehirspor, Fenerbahçe ve Galatasaray 2 elde etti. 
     Eskişehirspor, 1970-71 sezonunda UEFA Kupası'nda Hollanda'nın FC Twente takımını 3-2, Avrupa Şampiyon Kulüpler Kupası'nda da Fenerbahçe 1978-79 sezonunda PSV Eindhoven'ı 2-1, 1987-88 ve 2001-02 sezonlarında ise Galatasaray, yine aynı takımı 2-0'lık skorlarla yendi. 
     
     9 EŞLEŞMEDE TUR YOK 
     Türk takımları, Avrupa Şampiyonlar Ligi grup maçları dışında, 9 kez eşleştikleri Hollanda ekipleri karşısında tur yüzü göremedi. 
     Hollanda ekipleri, 9 eşleşmede de Türk takımlarına üstünlük kurup, kupa dışında bıraktı. 
     Bu arada Galatasaray, geçen sezon Avrupa Şampiyonlar Ligi 1. grup maçlarında PSV Eindhoven'ın 3 puan önünde 2. sırada yer alarak, tur atlamıştı. 
     
     MAÇLAR 
     Türk ve Hollanda takımlarının bugüne dek Avrupa kupalarında yaptıkları maçlar ve alınan sonuçlar şöyle 
     Avrupa Şampiyonlar Ligi ön eleme turu 
2002-03 Fenerbahçe-Feyenoord Rotterdam 0-1, 

     Avrupa Şampiyonlar Ligi 
2001-02 Galatasaray-PSV Eindhoven 1-3, 2-0 

     Avrupa Şampiyon Kulüpler Kupası 
1964-65 Fenerbahçe-DWS Amsterdam 1-3, 0-1 

     1966-67 Beşiktaş-AFC Ajax 0-2, 1-2 

     1968-69 Fenerbahçe-AFC Ajax 0-2, 0-2 

     1978-79 Fenerbahçe-PSV Eindhoven 2-1, 1-6 

     1987-88 Galatasaray-PSV Eindhoven 0-3, 2-0 

     1991-92 Beşiktaş-PSV Eindhoven 1-1, 1-2 

     Avrupa Kupa Galipleri Kupası 
1986-87 Bursaspor-AFC Ajax 0-2, 0-5 

     1993-94 Beşiktaş-AFC Ajax 1-2, 0-4 

     UEFA Kupası 
1970-71 Eskişehirspor-FC Twente 3-2, 1-6 
     





</TEXT>
</DOC>
