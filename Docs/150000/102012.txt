<DOC>
<DOCNO> 102012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/pulur.html </URL>
<DATE> 2002/08/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Değişim, gelişim, ittifak, CHP 
</HEADLINE>
<TEXT>

     BEN değiştim " dediği için Tayyip Erdoğan’ı "2000 Model" demokrasi aracı ilan edenler, nedense onun "Ben değişmedim, geliştim " lafını görmezlikten geldiler. 
     Adam, açık açık söyledi 
     "Ben değişmedim, geliştim " 
     Bu nasıl bir gelişme acaba 
     
     "DEMOKRASİ bizim için amaç değil, araçtır " diyen adamın gelişmesi nasıl olur acaba 
     "Elhamdülillah şeriatçıyım " diyen adamın gelişmesi nasıl olur acaba 
     "Ben İstanbul’un imamıyım " diyen adamın gelişmesi nasıl olur acaba 
     "Cumhurbaşkanının sarıklı olacağı günler yakındır " diyen adamın gelişmesi nasıl olur acaba 
     "Minareler süngümüz, kubbeler miğfer Camiler kışlamız, müminler asker " diyen adamın gelişmesi nasıl olur acaba 
     Makyaj yapan kadınları "Kaportası bozuk arabaya" benzeten adamın gelişmesi nasıl olur acaba 
     
     BU gelişmenin ne biçim bir gelişme olduğunu yakında öğreneceğiz, çoğu gitti azı kaldı, seçimden sonra takke düşer kel görünür, o zaman feryat edenlere, başta "safderun demokratlara" söylenecek bir çift söz olacaktır daha doğrusu bir türkü 
     "Sandıklara oy yağıyor üşümedin mi 
     Sen bu değişimin sonunu hiç düşünmedin mi " 
     
     ŞİMDİDEN açık açık söyleyelim, biz Tayyip Erdoğan’ın "Ben değiştim " lafına kanacaklardan değiliz. 
     İsteyen kanar, isteyen sarıp sarmalar, bağrına basar 
     Bu bir... 
     İkincisi, Anayasa’ya ve yasalara uydukça, Türkiye’de "AKP" gibi partilerin olmasından yanayız, lakin onların iktidara gelmesine karşıyız. 
     
     GÜNLERDİR, bir ittifak ve işbirliği lafı gidiyor. 
     Kime karşı bu 
     Saklamaya gizlemeye gerek yok, Tayyip Erdoğan’ın partisine karşı... 
     Bunun yadırganacak bir tarafı da yok, Fransa’da Le Pen örneği ortada... 
     Peki, bu ittifak kimin şemsiyesi altında olmalı .. 
     Bize göre CHP’nin şemsiyesi altında olmalı... 
     Diğerleri, üç aşağı beş yukarı, iktidarın nimetlerinden yararlanıp keyfini sürerken, CHP, muhalefetin cefasını, hem de Meclis dışında kalarak çekti, ama yıkılmadı, dağılmadı, dimdik ayakta... 
     Her yerde AKP’nin arkasından o geliyor... 
     O halde şemsiyenin adı CHP’dir. 
     "Ya Kemal Derviş ne olacak " derseniz. 
     Sayın Derviş ne olacağını bir bilse, kendisi bilebilse... 
     
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
