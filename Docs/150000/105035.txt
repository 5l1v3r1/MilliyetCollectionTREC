<DOC>
<DOCNO> 105035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/ekonomi/eko04.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsanın bir rüyası bir de k busu var 
</HEADLINE>
<TEXT>

Borsacıların rüyası, Derviş’in de görev yapacağı uyumlu bir koalisyon, k busu ise seçimden istikrar çıkmaması ve Irak’a olası müdahale 
     Songül HATISARU 

     Genelde seçim sonrasında patlama yaşayan İstanbul Borsası Körfez savaşının yaşandığı 1991 yılı dışında seçimlerden önce 0.50 sentin altına hiç düşmedi. 
     Borsa ve seçim ilişkisine baktığımızda seçim kararının ilan edilmesiyle borsada bir miktar yükseliş yaşandığını görüyoruz. Ancak bu kez borsanın seçim öncesi hareketini yapamadığını gözlüyoruz. Bunda seçimden nasıl bir tablonun çıkacağı belirsizliğinin etkisi büyük. Ancak görünen o ki, borsa 3 Kasım seçimleriyle ilgili olarak yeni bir eğilim oluşturacak. Belirsizliğin hüküm sürdüğü bir ortamda seçimden bir uzlaşının çıkması durumunda borsanın daha önce kademe kademe yaptığı yükselişi bu kez çok hızlı ve kısa bir sürede gerçekleştirmesi bekleniyor. 
     
     Olumlu beklenti 
     Altı aylık bilançolarda krizden etkilenen şirketlerin ihracatla yaralarını sardığı görülüyor, sanayinin kapasite kullanım oranlarında artış var. Dokuz aylık bilançoların, ekonomideki genel iyiye gidişi biraz daha yansıtması bekleniyor. Ancak düşüş trendinde olan borsanın, belirsizliğin etkisiyle henüz bunu satın almadığı görülüyor. 
     Borsa kulislerinde bugünlerde konuşulan rüya senaryoya göre seçimden AB yanlısı, uyumlu bir koalisyon çıkacak. Piyasaların tam onay verdiği bir isim olan Kemal Derviş, Hazine ve Maliye’nin başında olacak. AB sürecini ilgilendiren Kıbrıs konusunda taraflar arasında uzlaşma sağlanacak ve Kopenhag zirvesi öncesinde Türkiye ile ilgili olarak yazılacak ilerleme raporunda Türkiye’ye tam üyelik yolunda vize verileceğinin sinyalleri gelecek. AKP’nin, seçimlerden birinci parti olarak çıkması durumunda dahi, Meclis’te yüzü AB’ye dönük bir koalisyonun kurulma ihtimalini borsacılar yüksek buluyor. Bu senaryonun gerçekleşmesi halinde borsa çok hızlı yükselir, endeksin ilk hedefinin 20.000 olması içten bile olmaz. 
     
     Uyutmayan senaryo 
     Seçimlerden AKP’nin ezici bir çoğunlukla çıkması ve hükümeti kurması durumunda piyasa ekonomisi uygulamalarına ters düşecek bir program uygulaması içine girmesi ihtimali, borsacıları uyutmayan olumsuz senaryo. Kıbrıs konusunda AB’nin Türkiye’den taviz isteyeceği ve uzlaşma sağlanamayacağı, Irak’ta uzun sürecek bir savaş ihtimali ve AB’nin üyelik için tarih vermeyeceği kötü senaryonun bileşenleri. En kötümser borsacılar bile endeksin artık aşağıda gideceği çok yeri olmadığı konusunda hemfikir. 
     
Ekim yönü gösterecek      Geçen hafta büyük oyuncuların, seçimin ertelenmesi ihtimaline de kullanarak k r realizasyonuna gittiği görüldü. Ancak seçimin ertelenmesine yönelik risk azalmış durumda. Bu nedenle hisse bazında hareketin yaşandığı borsada, seçime endeksli olarak ekim ayında bir miktar pozisyon açılabilir. Özellikle altı aylık bilançolarda ön plana çıkan hisse senetlerinin gözde olması beklenebilir. Seçim sonrası tablonun belirginleşmeye başlayacağı ekim ayında beklentilerin olumluya dönmesiyle borsada hareketlilik başlayabilir. İMKB’yi yeniden yatırım gündemine almayı düşünen borsa yatırımcısının ekim ayıyla birlikte endeksi yakın takibe alması gerekiyor. 
     
Borsada takibe alınacak sektörler      Canlanan bir piyasa herzaman için çekim merkezidir. Borsada hareketin başlaması durumunda, yatırımcılar pozisyonlarını zaten buraya kaydıracaklar. Fiyatların hareketlendiği, kazançların katlandığı bir ortam öncelikle küçük yatırımcılar için akım merkezi olacaktır. 
     Uzmanlar borsa hareketlendikten sonra trene binen küçük yatırımcıların herzaman zarar ettiğini, yükseliş öncesinde fiyatlar düşükken pozisyon almanın ise kazancı katladığını dile getiriyorlar. Seçime kadar önümüzde iki ay var. Bu iki aylık sürede seçici olarak hisse senedine yatırım yapanlar yüksek kazançlar sağlayabilir. Hiç risk almak istemiyorum diyenler için faizler cazibesini koruyor. 
     
     İzlenecek hisseler 
     Ancak, bir miktar risk alınarak borsada pozisyon almak diğer yatırım araçlarından çok daha yüksek bir getiri sağlayabilir. Borsada şu anda fiyatlar çok uygun. Yatırımcı yüzde 30 hisse, yüzde 70 likit enstrumanlardan oluşan tutucu bir portföy oluşturabilir. 
     Altı aylık performansını henüz fiyatlarına yansımayan çimento, tekstil ve enerji hisseleri de yakından takip edilmeli. 
     



 EKONOMİ 

















</TEXT>
</DOC>
