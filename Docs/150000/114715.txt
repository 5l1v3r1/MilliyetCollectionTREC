<DOC>
<DOCNO> 114715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur30.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP'li Ceylan'dan Derviş hakkında suç duyurusu 
</HEADLINE>
<TEXT>

     BBP Sivas Milletvekili ve İstanbul l. Bölge Milletvekili Adayı Mehmet Ceylan, CHP l. Bölge Milletvekili Adayı Kemal Derviş'in, muhtarlığa ve Yüksek Seçim Kurulu'na "hüviyeti hakkında gerçek dışı beyanda bulunduğu" iddiasıyla suç duyurusunda bulundu. 
     Kadıköy Adliyesi'ne gelen Ceylan, iddialarıyla ilgili dilekçesini Müracaat Savcısı Mustafa Ünlüsayın'a verdi. Ünlüsayın, dilekçeyi inceledikten sonra, Başsavcısı Şükrü Aytekin İlhan'a gönderdi. Cumhuriyet Başsavcısı İlhan da, Mehmet Ceylan'la görüştükten sonra dilekçeyi, incelenmek üzere kabul etti. 
     Adliyeden ayrılışı sırasında gazetecilere açıklama yapan Ceylan, Derviş hakkında muhtarlık ve Yüksek Seçim Kurulu'na hüviyeti hakkında gerçek dışı beyanda bulunduğu gerekçesiyle müracaatta bulunduğunu ifade ederek, şu görüşleri savundu 
     "Kemal Derviş bir süre önce ABD uyruklu Catherine Hanımla evli olduğunu söyleyerek birlikte ev tutmuşlardı. Derviş, CHP'den aday olunca hem muhtarlığa, hem de Yüksek Seçim Kurulu'na nüfus kayıtlarını ibraz zorunda kalmıştır. İşte bu safhada Kemal Derviş'in eski eşinden boşanmış olduğunu, yeni eşiyle de ABD'de evlendiği ve ABD makamlarınca evliliği tescil ettirdiği halde bunu gerek konsolosluk veya bizzat nüfus idaresine giderek işletmediği görülmüştür. O halde bu durum, TCK'nın 528. maddesinde belirtilen 'hüviyeti hakkında gerçek dışı beyanda bulunmak' suçunu oluşturmaktadır." 
     





</TEXT>
</DOC>
