<DOC>
<DOCNO> 113569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/guncel/gun05.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah vahşetini belgeleyen 100 kasedin çözümü tamamlandı 
</HEADLINE>
<TEXT>
Vahşet kasetleri 
Kasetlerdeki görüntüler arasında öldürülen İslamcı yazar Konca Kuriş’in 20 dakikalık sorgusu da yer alıyor 
     ÖZGÜR CEBE Diyarbakır DHA 

     Hizbullah ana davasındaki müdahil avukatlardan Yaşar Altürk’ün talebi üzerine, İstanbul Beykoz’daki örgüt kararg hında ele geçirilen kasetlerden 100 tanesinin çözümü tamamlandı. 23 sanıklı ana dava dosyasına konulduğu belirtilen çözümlerde Hizbullah vahşeti bir kez daha gözler önüne serilirken, öldürülen örgüt lideri Hüseyin Velioğlu’nun yanı sıra, katledilen İslamcı yazar Konca Kuriş’in sorgu görüntüleri ve Hizbullah, Dev Sol ve Sivas olaylarıyla ilgili haber programlarının kayıtları da yer aldı. 
     Diyarbakır 3 No’lu DGM yedek h kimliğinin incelemeye aldığı kasetlerde Velioğlu’nun güneş tutulmasını izlerken ve uyurken görüntüleri, Zehra Vakfı Başkanı İzzettin Yıldırım’ın 10, Kuriş’in 20, Sümbül’ün ise 3 dakikalık sorguları da bulunuyor. Dicle Üniversitesi Tıp Fakültesi Genel Sekreteri İbrahim Sarı’nın polis ajanı olarak çalıştığını itiraf ettiği 28 dakikalık sorgu görüntüsü de çözümü yapılan kasetler arasında yer alıyor. 
     Görüntüler ayrıca, sığınak kazma, zincire vurulmuş hücredeki insan görüntülerini, Irak adına casusluk yapan Hıdır Alpsoy’un, İstanbul Eminönü’ndeki mafya faaliyetleriyle ilgili kaçırılanların, JİTEM - MİT mensubu oldukları iddiasıyla kaçırılanların, livatacı bir militanla ajan olduğu için asılan Ramazan Gümüş’ün ve Hıristiyanlarla ilgili bilgi veren Veysi Tunç’un sorgusunu da gözler önüne seriyor. 
     
     Gülen röportajı da var 
     Velioğlu’nun talimatıyla örgüt arşivinde saklanmak için ulusal TV kanallarından VHS kasetlere kaydedilen bazı programlar arasında da, faili meçhul dosyasıyla ilgili Siyaset Meydanı Hizbullah, Dev Sol ve Sivas olaylarıyla ilgili 32. Gün programı TRT 1’de yayımlanan Fethullah Gülen röportajı Abdullah Öcalan’ın Irak’taki ateşkes toplantısı, Afganistan belgeseli de bulunuyor. 
     



 GÜNCEL 



















</TEXT>
</DOC>
