<DOC>
<DOCNO> 148905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo33.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya 2012 Olimpiyatlarında favori... 
</HEADLINE>
<TEXT>

     Uluslararası Olimpiyat Komitesi'nin IOC 2004 Atina Olimpiyatları için görevlendirdiği İsveçli denetçi Denis Oswald, 2012 Olimpiyat Oyunları'na aday olan Almanya'nın, güçlü endüstrisinin oylamada avantaj olacağını söyledi. 
     Almanya'da yayımlanan ''Der Spiegel'' dergisine geçen hafta yaptığı açıklamalar sonrası Yunan halkının tepkisini çeken Denis Oswald, konuyla ilgili Atina'da bugün bir basın toplantısı düzenledi. 
     İsveçli yetkili, konuyla ilgili kendisine yöneltilen sorular üzerine, Yunan halkının yaratıcı, düş gücü geniş ve azimli olduğunu, Almanlar'ın ise bu özelliklere sahip olmadığını belirterek, ''Almanlar, iyi otomobiller üretirler. Atina'da taksilerin çoğu Mercedes. Avrupa'nın endüstri merkezi olan Almanya, bu özelliğiyle 2012 için oylamada avantaj sağlar'' dedi. 
     Oswald, geçen hafta Alman dergisine, Atina'nın olimpiyatlarla ilgili hazırlıklıkları konusunda Yunan halkının boş konuşan ve tembel olduğunu ima eden açıklamalarda bulunmuştu. 
     2012 olimpiyatları için aday olan Almanya, kent seçimini bu hafta yapacak. 
     2008 Olimpiyatları ise Pekin'de gerçekleştirilecek. 
     Bu arada IOC, olimpiyatlar için 500 günden daha az bir zaman kaldığını belirterek, Yunan yetkilileri hazırlıkları hızlandırmaları için bir kez daha uyardı. 
     Konuyla ilgili Oswald da şubat ayında IOC'nin yaptığı uyarıdan sonra Atina'da birçok gelişme yaşandığını açıkladı. 
     





</TEXT>
</DOC>
