<DOC>
<DOCNO> 133442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/soneko28.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu hisseleri tavan yaptı... 
</HEADLINE>
<TEXT>

     Pamukbank'ın eski sahipleri ile BDDK arasında protokole bağlanan mutabakat sonrası, Çukurova Grubu'nun Borsa'daki 6 şirketinin hisseleri değer kazandı. 
     Seans başından itibaren yükselen hisselerden Yapı Kredi Koray Gayrimenkul Yatırım Ortaklığı hisseleri 80 lira artışla 730 liradan kapandı. Hisselerdeki değer artışı yüzde 12.31 olarak belirlendi. 
     Yapı Kredi Sigorta hisseleri de yüzde 10,00 artışla 1,650 liradan seansı tamamladı. 
     Yapı Kredi Yatırım Ortaklığı hisseleri 830 liradan 920 liraya çıkarken, hisselerdeki artış oranı yüzde 10.84 oldu. 
     Yapı ve Kredi Bankası hisseleri 100 lira artışla 1,450 liraya yükseldi. Hisselerin fiyatı yüzde 7.41 artış gösterdi. 
     Turkcell hisseleri ise 500 lira artışla 11,500 liradan seansı tamamlarken, değer artışı yüzde 4.55 olarak hesaplandı. 
     Bölgesel Pazar'da işlem gören Yapı Kredi Finansal Kiralama hisselerinin fiyatı da 550 lira ve yüzde 16.18 artışla 3,950 liraya ulaştı. 
     





</TEXT>
</DOC>
