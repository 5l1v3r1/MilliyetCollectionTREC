<DOC>
<DOCNO> 134432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/spo15.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Ulusoy’dan açıklama      FUTBOL Federasyonu Başkanı Haluk Ulusoy, Kuşadası’nda gerçekleştirilen hakem seminerinde spor yazarlarını suçlayıcı ifadeler kullanması karşısında kendisinden bilgi isteyen Türkiye Spor Yazarları Derneği’ne TSYD bir açıklama yaptı. Ulusoy, konuşmasında hedef aldığı isimlerin, bugüne kadar adliyeye intikal etmiş davalara konu olan haberleri yazan kişiler olduğunu ifade etti. 
     
Kocaelispor Engin ile 2-1      DÜŞME hattından kurtulma savaşı veren Kocaelispor, ilk yarının flaş ekiplerinden Gençlerbirliği ile yaptığı hazırlık maçını 2-1 kazandı. Başkent ekibi karşısında umut veren bir futbol sergileyen Yeşil - Siyahlılar, Emrah’ın kendi kalesine attığı golle yenik düşmesine rağmen Engin’in iki golüyle galip gelmeyi başardı. 31. dakikada Gençlerbirliği’nden Thomas’ın penaltı vuruşunu kaleci Ahmet kurtardı. 
     
Şampiyon Urkal unvan maçında      HAFİF sıklette Avrupa Boks Şampiyonu 33 yaşındaki Oktay Urkal, bugün Almanya’nın Chemnitz kentinde yapacağı 33. profesyonel boks karşılaşmasında İtalyan rakibi 29 yaşındaki Salvatore Battaglia karşısında unvanını korumak için ringe çıkıyor. Urkal, rakibini yenmesi durumunda Dünya Şampiyonluğu için mücadele etme hakkına sahip olacak. Alman televizyon kanalı ARD de karşılaşmayı TSİ 23.25’ten itibaren canlı verecek. 
     
Rekortmen babanın rekortmen oğlu      ATLETİZMDE 3 adım atlamanın eski Türkiye Rekortmeni ve eski Atletizm Federasyonu Başkanı Aşkın Tuna’nın oğlu milli atlet Berk Tuna da Türkiye rekorlarını kırmaya devam ediyor. Son olarak Moskova’da 16.25 metre atlayarak, üçüncü kez Türkiye rekorunu kıran oğlu Berk’ten umutlu olan Tuna, oğlunun 2004’te Atina’da yapılacak olimpiyatlarda Türkiye’yi temsil edeceğine inandığını belirtti. 
     
Genel müdürlük arazi zengini      GENÇLİK ve Spor Genel Müdürlüğü’nün Türkiye genelinde Yalova’nın 3’te biri oranında bir araziye sahip olduğu ortaya çıktı. Toplam 154 milyon 881 bin 492 metrekare arazisi bulunan teşkilatın en geniş araziye sahip olduğu il 60 milyon 913 bin 755 metrekareyle Bursa. En az araziye sahip olduğu il ise 24 bin 402 metrekareyle Ardahan. 
     
Doğan ve Gülhan’ın cezaları resmileşti      İRAN’DA Eylül ayında düzenlenen Dünya Serbest Güreş Şampiyonası’nda doping yaptıkları belirlenen Harun Doğan ve Ahmet Gülhan’ın 2’şer yıl men cezası, Gençlik ve Spor Genel Müdürlüğü Ceza Kurulu tarafından resmileştirildi. Doğan ve Gülhan’ın 7 Eylül 2004 tarihine kadar hiçbir müsabakaya katılamayacağını da vurguladı. 
     
     İkinci ligde bugün 
     Koray Aydın Stadı 
     13.30 Mersin İ.Y. - Dardanel 
     Akçaabat Fatih Stadı 
     12.00 A. Sebat - B.B. Ankaraspor 
     
     Üçüncü ligde bugün 
     13.30 B.Karşıyaka - Nusaybin D.S. 
     13.30 Esk. Şeker - LKS Spor 
     



 SPOR 

























</TEXT>
</DOC>
