<DOC>
<DOCNO> 109648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yasam/yas50.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
şıklara ölüm’ tuzağı 
</HEADLINE>
<TEXT>

Meki Türk, eski eşinin sevgilisi olduğunu öğrenince, Buluşalım’ deyip ikisini de kurşun yağmuruna tuttu 
     Antalya DHA 

     Antalya’daki bir otelde garson olarak çalışan Meki Türk 32 , üç ay önce boşandığı eşi ve üç çocuğunun annesi Saime Gözüaçık’ın 29 , Servet Demir 42 adlı erkekle yaşadığını öğrenince elini kana buladı. 
     Eski eşini ve bir tatil köyünde güvenlik görevlisi olarak çalışan sevgilisini öldürme planı yapan Türk, Gözüaçık’ı arayarak "Sevgilinle tanışmak istiyorum" dedi. Türk, buna yanaşmayan eski eşini kendisiyle buluşmaya razı etti. Buluştuklarında eski eşinin vücudunda sigara söndürüp işkence yapan Türk, böylece Servet Demir’le görüşmeyi zorla kabul ettirdi. 
     
     Barışmaya çalışıyordu 
     Demir’i telefonla arayan Gözüaçık, buluşmak üzere sözleşti. Buluşma yerine gelen Türk ve eski eşi Gözüaçık, Demir’le konuşmaya başladı. 
     Aralarında çıkan tartışma üzerine Türk, ruhsatsız tabancasını çekerek Demir’e kurşun yağdırdı. Türk cinayetten sonra silah zoruyla Gözüaçık’ı da otomobile bindirerek ormanlık alana götürdü. Eski eşini de burada otomobil içinde öldüren Türk, kanlı gömleği ile silahını çalılıkların arasına attı. Türk, bir süre dolaştıktan sonra jandarmaya teslim olarak cinayetleri itiraf etti. Türk’ün 7 yıl önce görücü usulüyle evlendiği ve üç ay önce boşandığı eşiyle tekrar barışmak için uğraştığı öğrenildi. 
     



 YAŞAM 
















</TEXT>
</DOC>
