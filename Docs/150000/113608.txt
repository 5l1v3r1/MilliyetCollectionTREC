<DOC>
<DOCNO> 113608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bushi sanki MARADONA 
</HEADLINE>
<TEXT>

Trabzonspor Teknik Direktörü Samet Aybaba Arnavut futbolcusunu sert bir dille eleştirdi 
     Hep isyan ediyor’ 
     SEZON başından bu yana Bushi’den istediği verimi alamayan Trabzonspor Teknik Direktörü Samet Aybaba, ilginç açıklamalar yaptı. Aybaba, Bushi’nin kendisini Maradona’dan bile üstün gördüğünü iddia edip, "Tüm maçlarda oynamış, ama sürekli şans bulamamaktan yakınıyor. Milli Takım’da iyi olması önemli değil. Beni burada sergilediği performansa bakarım. Hemen toparlanmalı" dedi. 
     
     Aybaba’dan inciler 
     SAMET Aybaba takımdaki oyuncularını da tek tek değerlendirdi. İşte başarılı hocanın gözüyle yıldızların son durumu 
     ALİ ŞEN Ümit Milli Takım’da oynamamasını kimse açıklayamaz. Onu görmüyorlar. Girse senelerce faydalı olacak. 
     ERMAN GÜRACAR Avrupa’nın en kıvrak defans oyuncusu. Koy Milli Takım’a bir kere mahçup ederse, ben bu işi bilmiyorum. 
     SELAHATTİN Hazır hale gelince mükemmel bir forvet daha kazanacağız. 
     MEHMET YILMAZ Gol atamadı diye bu değeri yok edemem, hakkını yiyemem. 
     FATİH Takımın lokomotifi. Golleriyle bizi taşıyan en büyük silah. 
     ERDİNÇ Sabrının ve çalışkanlığının karşılığını alan bir yetenek. 
     
Özkan Sümer’in başarı formülü      TRABZONSPOR Başkanı Özkan Sümer, kulüplerin istikrarlı sonuçlar alabilmesi için gereken şartları açıkladı. Sümer, "Kulübün başarısı için özgürlüğünden taviz vermemesi, başkalaşım yaşamaması, iç çatışmadan uzak durması, yalnızlaşmaması ve güven duygusunun sağlam olması şart" dedi. 
     BORDO - MAVİLİ takımın yıllarca kurumsal özgürlüğünü elde edemediğini açıklayan Sümer, bu olumsuzlukların kulübü kendi kimliğinden uzaklaştırdığını iddia etti. Başkan sözlerini şöyle noktaladı "İç çatışma ortamından uzak durulmalı. Bence sorunlar çabuk çözülmeli ve ortak adım atılmalı." 
     



 SPOR 































</TEXT>
</DOC>
