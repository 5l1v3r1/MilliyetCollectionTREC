<DOC>
<DOCNO> 147208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun05.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, Google'u rakip ilan etti 
</HEADLINE>
<TEXT>

     Amerikan yazılım devi Microsoft, internetteki en etkin arama motorunu geliştirmiş olan Google'u kendine bu alandaki başlıca rakip ilan etti. 
     Microsoft yetkilileri, Google'unkinden daha etkili bir arama motoru geliştirmek ve kullanıcıların hizmetine sunmak üzere harekete geçtiklerini de açıkladılar. 
     Microsoft MSN internet hizmetleri pazarlama müdürü Bob Visse konuyla ilgili olarak yaptığı açıklamada, ''Kullanıcılara daha iyi bir ürün sunabileceğimize ve internet deneyimlerini daha zevkli hale getirecebileceğimize inanıyoruz ve bunu yapmaya çalışıyoruz'' dedi. 
     ''Bu alanda önemli yatırımlara giriştiklerini'' de kaydeden Visse, Microsoft'un planları hakkında ayrıntılı bilgi vermekten kaçındı. 
     Arama motoru geliştirme konusunda çaba harcayan sadece Microsoft ve Google değil. Yahoo firması da geçen ay bir diğer arama motoru kuruluşu olan İnktomi Corp'u 235 milyon dolara satın almıştı. 
     Google halen internet aramalarında 1 numara olma konumunu muhafaza ediyor. 
     





</TEXT>
</DOC>
