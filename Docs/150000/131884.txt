<DOC>
<DOCNO> 131884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/ekonomi/eko01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sektörde rekabet konut kredisinde yoğunlaşacak 
</HEADLINE>
<TEXT>

Bireysel bankacılıkta yeni k r alanlarının konut kredileri olacağını bildiren İş Bankası Genel Müdür Yardımcısı Aykut Demiray, İstanbul Büyükşehir Belediyesi ile konut projelerinin finansmanı hakkında görüştüklerini söyledi 
     Kadife Şahin 
Finans Sohbetleri 

     Bireysel bankacılıkta bankaların yeni k r yaratma alanlarının konut kredileri olacağını bildiren İş Bankası Bireysel Bankacılıktan Sorumlu Genel Müdür Yardımcısı Aykut Demiray, İstanbul Büyükşehir Belediyesi ile görüştüklerini söyledi. 
     Sektördeki bütün bankalar için bireysel bankacılıkta büyümenin çok önemli bir stratejik alan olduğunu ifade eden Demiray, "Herkes bu alanındaki yatırımlarını sürdürüyor. Bireysel bankacılık dediğimiz alan da kredi kartından bireysel tüketici kredilerine kadar tüm ürünleri içeriyor" dedi. 
     Demiray, kriz nedeniyle geçen yıl büyük bir düşüş gösteren bireysel kredi ve kredi kartı işlemlerinin yeniden canlanma eğilimi gösterdiğini bildirdi. 
     
     Birebir krizi yansıtıyor 
     Genel fakirleşme ile kırılan harcama talebinde yeniden canlanmaya yönelik sinyaller aldıklarını belirten Demiray, "Kredi kartları ve tüketici kredilerindeki eğilim hemen hemen krizin birebir yansıması şeklinde oluyor" dedi. 
     Önümüzdeki dönemde ekonomik istikrar sağlanması halinde faizlerin düşeceğini ifade eden Demiray, diğer kredilerle birlikte en fazla büyümenin konut kredilerinde olacağını söyledi. "Bu alanda Türkiye’de önemli bir ihtiyaç olduğunu yerli ve yabancı tüm uzmanlar kabul ediyor" diyen Demiray, en önümli sorunun bankaların bu alana yeterli miktarda uzun vadeli kaynak ayıramamaları olduğunu bildirdi. Demiray şöyle konuştu "Bankaların gerçek konut projelerine Batı’daki benzerleri gibi finansman sağlayabilmeleri için 5, 10 yıl gibi vadelerde kredi vermeleri lazım. Ancak yüksek enflasyon ve belirsizlik ortamı bunu engelliyor. Belirsizlik azaldıkça kredilerin vadesi uzayacaktır. Önümüzdeki yıllar için konut finansmanının önemli bir bireysel bankacılık alanı olacağını şimdiden söyleyebiliriz." 
     
Rekabetimiz dışarda da dikkat çekiyor’      Kredi kartlarında yaşanan rekabetin Avrupa çapında ses getirdiğini belirten Demiray, MasterCard’ın çeşitli yayınlarında Türk bankalarının atılımlarını vurguladığını kaydetti. Taksitli kartların bu kadar yaygınlaşmasının bu rekabetin bir sonucu olduğunu belirten Demiray, "Aslında özü itibarıyla bu kredi kartı işiyle biraz çelişiyor" dedi. Demiray, "Çünkü kredi kartını çıkaran kuruluş bu işi kendisi finanse ederek faiz ve komisyon almak ister. Halbuki şu anda işyerlerinin sağladığı finansmanla bu iş yürüyor" dedi. 
     
Yasa çıksa da gecikme faizimiz 25’te kalacak’      Temerrüt gecikme faizinin özellikle kriz dönemlerinde sorun haline geldiğini söyleyen Demiray, İş Bankası’nın bu konudaki uygulamasının kriz dönemlerinde de aynı olduğunu bildirdi. Bankanın, cari faizin yüzde 25 fazlası temerrüt faizi aldığını bildiren Demiray, "Çıkacak olan yasa gecikme faizini cari faizin yüzde 50 fazlası ile sınırlıyor. Kanun çıksa dahi biz bunun yarısı kadarını uygulamaya devam edeceğiz" dedi. Demiray, müşterilerinin ödeme niyetinde olması halinde faiz azaltmak ve vade koymak gibi uygulamalarda bulunduklarını söyledi. 
     
Bankacılık hizmetleri artık ücretli olacak’      Türkiye’de birçok alanda olduğu gibi bankacılıkta da zaman zaman haksız rekabet yaşandığına dikkat çeken Demiray, verilen hizmetlerden ücret alınmamasının bunlardan biri olduğunu söyledi. 
     "Bankalar öyle bir izlenim yarattı ki sanki verilen hizmetler hava, su gibi ücretsiz olabilir" diyen Demiray, bundan sonra verilen hizmetlerden ücret alınacağını bildirdi. Sektörde k r marjlarının daraldığına dikkat çeken Demiray, komisyon bankacılığının biraz daha önem kazanacağını söyledi. 
     



 EKONOMİ 

















</TEXT>
</DOC>
