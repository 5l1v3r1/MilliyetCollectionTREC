<DOC>
<DOCNO> 109145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sonspo02.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanlar Avrupa Kupalarında 173. maçına çıkacak... 
</HEADLINE>
<TEXT>

     Galatasaray, 97 yıllık tarihinde yarın İspanya'nın FC Barcelona takımıyla kendi sahasında yapacağı Şampiyonlar Ligi maçıyla, Avrupa Kupalarında 173. randevusuna çıkacak. 
     Sarı-kırmızılılar, bugüne kadar Avrupa kupalarında yaptıkları 172 karşılaşmada 65 galibiyet elde ederken, 63 karşılaşmada da sahadan yenik ayrıldı. ''Aslanlar'', Avrupa kupalarında 44 maçta ise rakipleriyle yenişemedi. 
     Galatasaray, Avrupa kupalarında rakip fileleri 223 kez havalandırırken, kalesinde ise 251 gol gördü. 
     
     GALİBİYETLE BAŞLADILAR 

     Şampiyonlar Ligi'ne Türkiye'den en fazla katılan takım unvanına sahip olan Galatasaray, bu sezon ''Devler Ligi''ne Lokomotiv Moskova'yı deplasmanda 2-0 yenerek iyi bir sonuçla başladı. 
     H Grubu'nda ilk maç sonunda gol averajıyla liderlik koltuğuna oturan Galatasaray, gruptaki en güçlü rakibi FC Barcelona ile liderlik mücadelesi yapacak. 
     Galatasaray, FC Barcelona'yı yenmesi veya berabere kalması halinde dahi grup liderliğini sürdürecek. 
     
     İSPANYOL TAKIMLARIYLA 18 KEZ KARŞILAŞTI 

     Galatasaray, yarın Şampiyonlar Ligi'nde FC Barcelona ile yapacağı maçla İspanyol takımlarıyla 18. randevusuna çıkacak. 
     Sarı-kırmızılılar, bugüne kadar İspanyol takımlarıyla yaptıkları 17 karşılaşmada 7 galibiyet ve 7 yenilgi alarak dengeli bir görüntü çizdi. ''Cim bom'', ''Boğalara'' karşı 3 karşılaşmada ise eşitliği bozamadı. 
     Galatasaray, İspanyol takımlarının filelerini 19 kez havalandırırken, kalesinde ise 22 gol gördü. 
     ''Aslan'', İspanyol takımlarıyla birer kez UEFA ve Şampiyon Kulüpler Kupası'nda eşleşirken, Şampiyonlar Ligi grup maçları ile Süper Kupa finalinde de İspanyol ekipleriyle karşılaştı. 
     
     MAÇLAR 

     Galatasaray'ın İspanyol takımlarıyla yaptıkları maçlarda aldığı sonuçlar şöyle 
1999-00 Sezonu UEFA Kupası Çeyrek final 
Real Mallorca-Galatasaray 1-4 
Galatasaray-Real Mallorca 2-1 
1973-74 Sezonu Şampiyon Kulüpler Kupası 1. tur 
Athletico Madrid- Galatasaray 0-0 
Galatasaray-Athletico Madrid 0-1 Uzatmalarda elendi 
1993-94 Sezonu Şampiyonlar Ligi 
Galatasaray-FC Barcelona 0-0 
FC Barcelona-Galatasaray 3-0 
1994-95 Sezonu Şampiyonlar Ligi 
FC Barcelona-Galatasaray 2-1 
Galatasaray-FC Barcelona 2-1 
1998-99 Sezonu Şampiyonlar Ligi 
Galatasaray-Athletic Bilbao 2-1 
Athletic Bilbao-Galatasaray 1-0 
2000-01 Sezonu Şampiyonlar Ligi 
Galatasaray-Deportivo La Coruna 1-0 
Deportivo La Coruna-Galatasaray 2-0 
2000-01 Sezonu Şampiyonlar Ligi Çeyrek Finali 
Galatasaray-Real Madrid 3-2 
Real Madrid-Galatasaray 3-0 
2001-02 Sezonu Şampiyonlar Ligi 
FC Barcelona-Galatasaray 2-2 
Galatasaray-Barcelona 0-1 
1999-00 Sezonu Süper Kupa 
Galatasaray-Real Madrid 2-1 
     





</TEXT>
</DOC>
