<DOC>
<DOCNO> 106529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun36.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler, kadınların yarısı kadar konuşuyor... 
</HEADLINE>
<TEXT>

     Alman ''Freundin'' adlı kadın dergisi tarafından yapılan bir araştırma, erkeklerin, kadınların yarısı kadar konuştuğunu ortaya koydu. 
     Araştırmaya göre, kadınlar her gün yaklaşık 23 bin kelime konuşurken, erkekler bunun yarısı kadar kelime kullanıyor. 
     Dergiye açıklama yapan psikolog Constanze Fakih, erkeklerle kadınlar arasındaki anlaşmazlıkların da bu sebepten kaynaklandığı görüşünü savundu. 
     İletişim uzmanları Allen ve Barbara Pease ise erkeklerin suskunluğundan beyinlerinin sorumlu olduğunu ifade ettiler. 
     Erkeklerin sağ beyin yarılarının, çalışma saatlerinden sonra yapılan işleri düşündüğünü, bu arada konuşma ve dinleme işlevlerini üstlenen sol beyin yarılarının ise dinlendiğini belirten uzmanlar, bu nedenle erkeklerin genelde işten sonra çok daha az konuştuklarını kaydettiler. 
     





</TEXT>
</DOC>
