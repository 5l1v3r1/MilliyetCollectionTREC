<DOC>
<DOCNO> 110095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/guncel/gun03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Körfez yıkım olur’ 
</HEADLINE>
<TEXT>

Çevik Bir, "Irak operasyonu, Türkiye’nin geleceğinin ipotek altına alınması demektir" dedi 
     İSTANBUL Milliyet 

     Emekli Org. Çevik Bir, Türkiye’nin, Körfez Savaşı’nda en fazla zarar gören ülkelerden biri olduğunu belirterek, "İkinci bir Körfez harek tında aynı durumla karşılaşması, Türkiye’nin geleceğinin ipotek altına alınması demek" dedi. 
     Bir, İstanbul Ticaret Odası’nda düzenlenen, 5. Avrasya Ekonomi Zirvesi sırasında, gazetecilerin olası Irak operasyonuna ilişkin sorularını yanıtladı. 
     Seçim ortamında bulunan Türkiye’nin, süratle hız kazanan bu operasyona karşı hazırlıklı olmadı-ğını savunan Bir, "Seçim sonrası gelecek iktidarın elindeki en sıcak konu bu olacaktır. Ben, ABD bu harek tı ne kadar geç yaparsa, bizim için o kadar iyi olacağına inanıyorum" diye konuştu. 
     "Herkes ABD’nin ne yapacağını konuşuyor. Ama kimse Saddam’ın ne yapacağını konuşmuyor" diyen Bir, konuşmasını şöyle sürdürdü 
     "Saddam’ın, Irak’ın ve kendisinin ortadan kaldırılacağına inanırsa, Kuveyt ve Suudi Arabistan’daki petrol kuyularına biyolojik ve kimyasal başlıklı füzeler atacağını düşünüyorum. Türkiye de bu füzelere hedef. Dolayısıyla bunlar geleceğimizi yakından ilgilendiren konular." 
     Türkiye’nin bu operasyonu geciktirme şansı olduğuna inandığını ifade eden Bir, Kuzey Irak’ta kurulacak olan bir devletin ikinci bir Yugoslavya olacağını belirtti. 
     



 GÜNCEL 


















</TEXT>
</DOC>
