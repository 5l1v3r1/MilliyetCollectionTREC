<DOC>
<DOCNO> 111445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yazar/myilmaz.html </URL>
<DATE> 2002/10/06/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Ben seni unutmak için sevmedim... 
</HEADLINE>
<TEXT>

     Bir insan için yaşamının en heyecan verici dönemi sanırım beğendiği bir insanı etkileme süreci olmalı... 
     İnsanın yaşadığını hissettiği, yaşamının yeni bir anlam kazandığı bir dönem bu... 
     Her şeyi farklı görürsünüz bu dönemde... Güneş bir başka parlar... Yüzünüzü okşayan rüzg rlarda tanımlayamadığınız güzel bir koku hissedersiniz... Aynaya baktığınızda gördüğünüz yüz, bildiğiniz kendi yüzünüz değildir sanki... 
     Kadınlar için de öyle midir bilmiyorum ama erkeklerin çoğu için böyledir. 
     Karşılaştığınız her şey size onu hatırlatır. 
     Hatırladığınız şey asla "bütün bir vücut" değildir... Gülümserken ortaya çıkan gamzeler, şarap bardağına batırılan bir küçük parmak, yürürken saçlarının savruluşu, küçük baş hareketleri, sizden başka kimsenin asla fark edemeyeceği mimikler... 
     
Bir tür heyecan bağımlılığı      Sadece tek tek bunların birini ya da bir kaçını hatırlarsınız ve her hatırlayışınızda kalbiniz ağzınızdan çıkacakmış gibi olur... Avuçlarınız terler, uykunuz en tatlı döneminde pat diye orta yerinden kesiliverir... 
     Ancak ne yazık ki bu flört dönemi kısa sürer. İlişki ilerledikçe günlük yaşamınızın da tekrar eski sıradanlığına dönmeye başladığınızı hissedersiniz. 
     Evet, aşkınız h l sürüyordur ama ilk günlerin içinizde fırtınalar yaratan heyecanı yerini daha kararlı bir ilişkiye çoktan bırakmıştır... 
     Bazı insanlarda bunun bir tür bağımlılık yarattığını düşünüyorum. Dışardan bakıldığında insanda "maymun iştahlı" biriyle karşı karşıya olunduğunu düşündüren bir tür tiryakilik... Extrem sporlarla uğraşanların çok iyi bildiği "adrenalin bağımlılığı"na benzer bir durum. 
     Ama şunu da unutmamak gerek Sırf bu heyecanı sürekli kılmak için o ilişkiden bu ilişkiye koşmak da herkesin harcı değil. 
     Aynı kadınla ya da erkekle ilişkiyi korurken, flörtün ilk günlerindeki heyecanı yaşamak mümkün olabilir mi 
     
Ölene dek flört için...      Geçenlerde televizyonda seyrettiğim Alexander Jardin’in filmi "Fanfan" bu arayış içindeki bir erkeğin öyküsünü anlatıyordu. Vincent Perez "flörtü ölene dek sürdürmek" için, şık olduğu kadınla hiçbir şekilde ilişkiye girmeyen bir erkeği oynuyordu. Kadını öpmeden, ona dokunmadan birlikte geçirilen vakitler, tatiller, yemekler... 
     İnsan karşısında, bir üzüm tanesinin üzerindeki çiğ damlasını andıran güzelliği ile Sophie Marceau’yu bulunca "o anı yaşamakötan kolayca vazgeçebilir mi 
     Ben vazgeçmezdim ama bu bir film olduğu için vazgeçebiliyor tabii... Taa ki kadın isyan edip, erkeği terk etmeye karar verene kadar. 
     
Her sabah terk edeceğim’      Erkeğin aradığı çözüm de böyle geliyor zaten... "Flörtü ölene kadar sürdürmenin yolu"nu Sophie’nin ağzından öğreniyoruz 
     "Her sabah seni terk edeceğim, beni yeniden kazanmak için akşama kadar vaktin var. Başaramadığın gün beni bir daha göremeyeceksin." 
     Ne dersiniz, bu bir çözüm olabilir mi Her sabah sonsuza dek ayrılmak üzere yataktan kalktığınızı düşünerek tutkuyu, özeni ve aşkı korumak mümkün olabilir mi 
     
     







Kabaramazsın kel Fatma, annen güzel sen çirkin... 


Gel de utanma... 


Kömür havzasında durum 


Bir meslek büyüğü kitap yazınca... 


Köpeğinin gölgesi olmak 


Ne okumalı 


Öğretim üyelerinin maaşları 68 


Ben seni unutmak için sevmedim... 


Seçime doğru ibretlik afişler... 


Pandora’nın kutusu 


Moralinizi bozmak istemem, ama... 


Liberal aydınların konuşma çöplüğü 


İçkalpakçı Çıkmazı 


Yoksa bunların hepsi yalan mı 


</TEXT>
</DOC>
