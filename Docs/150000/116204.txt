<DOC>
<DOCNO> 116204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur03.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Radyo TV'den propagandada son turlar 
</HEADLINE>
<TEXT>

     Milletvekili Genel Seçimi'ne katılan siyasi partiler, radyo ve televizyondan son gün propaganda konuşmalarını 2 Kasım Cumartesi günü yapacaklar. 
     Propaganda hakkını kullanmayacağını bildiren Genç Parti dışında, seçime katılan diğer 17 siyasi parti adına radyo ve televizyondan 2 Kasım Cumartesi günü yayınlanacak 10'ar dakikalık son gün konuşmaları, saat 14.21 başlayacak. 
     Her konuşma arasında 1'er dakika vokalsiz müzik yayını yapılacak, konuşma aralarında vatandaşların nasıl oy kullanacağını anlatan 2 drama yer alacak. Son gün konuşmaları saat 17.37'de sona erecek. 
     Siyasi partilerin son propaganda konuşmaları ve süreleri şöyle 
     YTP 14 21-14 31, ANAP 14 32-14 42, SP 14 43-14 , TKP 14 54-15 04, BBP 15 05-15 15, DSP 15 16-15 26, CHP 15 32-15 42, İP 15 43-15 , DYP 15 54-16 04, YP 16 05-16 15, ÖDP 16 16-16 26, BTP 16 27-16 37, MP 16 43-16 , DEHAP 16 54-17 04, LDP 17 05-17 15, AK Parti 17 16-17 26, MHP 17 27-17 37. 
     
     YAYIN YASAĞI 

     Radyo ve televizyondan son gün konuşmalarının bitmesiyle 2 Kasım Cumartesi günü saat 18.00'de başlayacak yayın yasağı, seçim günü olan 3 Kasım Pazar saat 21.00'de son bulacak. 
     Bu süre içinde her türlü yayın organı tarafından, seçim ve seçim sonuçlarıyla ilgili hiçbir haber, tahmin ve yorum yapılamayacak. 
     Oy verme günü olan yarın 18.00-21.00 saatleri arasında, ancak Yüksek Seçim Kurulu YSK tarafından seçimle ilgili olarak verilecek haber ve tebliğler yayınlanabilecek. Saat 21.00'den sonra seçim ve seçim sonuçlarıyla ilgili haber, tahmin ve yorum yapılması serbest olacak. YSK, gerek görmesi halinde saat 21.00'den önce de yayın yasağını kaldırabilecek. 
     





</TEXT>
</DOC>
