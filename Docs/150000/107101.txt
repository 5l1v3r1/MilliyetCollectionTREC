<DOC>
<DOCNO> 107101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/guncel/gun05.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpta çığır açan Türk 
</HEADLINE>
<TEXT>

Prof. Metin Tulgar, 30 bin dolara ithal edilen beyin pilini, 1500 dolara imal etmeyi başardı 
     Gaziantep Üniversitesi Tıp Fakültesi Biyofizik Ana Bilim Dalı Başkanı Prof. Dr. Metin Tulgar, ABD’den 30 bin dolara ithal edilen beyin pilini, 1500 dolar maliyetle yapmayı başardı. Tulgar, bu çalışmasından dolayı Uluslararası Biyografi Merkezi tarafından 2002 yılının bilim adamı seçildi. 
     
     Seri üretim yapılabilir 
     Radyoferekans tekniği ile çalışan beyin pilinin tıp alanında çok önemli rahatsızlıkları tedavi etmek amacıyla kullanıldığını kaydeden Tulgar, ekonomik destek sağlanması durumunda seri üretim yapabileceğini söyledi. 
     "Beyin pillerinin ABD, İngiltere ve Avrupa ülkelerinde tedavi amacıyla çok yaygın kullanım alanı var" diyen Tulgar, "Türkiye’de maliyeti çok pahalı olduğu için bu tedavi yöntemi ekonomik durumu iyi olan hastalar tarafından kullanılabiliyor. Tıpta, yeni bir çığır açan bu sistemin, Türkiye’de de yaygınlaşması gerekir" dedi. 
     



 GÜNCEL 

















</TEXT>
</DOC>
