<DOC>
<DOCNO> 121885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/dunya/dun02.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın ve çocukları diri diri yakmıştı 
</HEADLINE>
<TEXT>
Sırp caniye 20 yıl 
140 Boşnak sivilin katledilmesi için emir veren Bosnalı Sırp Mitar Vasilyeviç, insanlığa karşı suç işlediği gerekçesiyle 20 yıl hapis yatacak. Vasilyeviç, duruşmalar boyunca suçlamaları reddetmişti. 
     DIŞ HABERLER SERVİSİ 

     Bosna’da 1992 - 1995 arasındaki iç savaşın en kanlı katliamlarına bizzat komuta eden Bosnalı Sırp Mitar Vasilyeviç, Lahey’deki Uluslararası Savaş Suçları Mahkemesi tarafından insanlığa karşı suç işlediği gerekçesiyle 20 yıl hapis cezasına çarptırıldı. 
     1992 yazında Bosna’nın Vişegrad kentinde Müslümanlara karşı girişilen kıyım ve zulme katılmaktan yargılanan 49 yaşındaki Sırp, 135 kadın, çocuk ve yaşlı erkeği kapattığı evleri ateşe vermekle, kaçmaya çalışanları da vurdurtmakla suçlamıştı. Sırp caninin komuta ettiği bir diğer olayda da, Drine Nehri kıyısında beş Boşnak erkek sırtlarından vurularak idam edilmişti. Suçlamaları reddeden Vasilyeviç, o tarihlerde kırık bacağı yüzünden hastanede olduğunu öne sürmüştü. 
     



 DÜNYA 













</TEXT>
</DOC>
