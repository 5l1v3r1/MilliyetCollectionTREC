<DOC>
<DOCNO> 104563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/altan.html </URL>
<DATE> 2002/08/29/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Megalo - şovinizm" ve maç fiyaskosu... 
</HEADLINE>
<TEXT>

     Köyceğiz’de önceki gece televizyonda, Fenerbahçe - Feyenoord maçını izlerken, birkaç kez kahkahalarla gülmekten alamadım kendimi. 
     Sürüp giden, bitip tükenmez bir tamtam ritmiyle, yangın görünümlü meşalelerin tutuşturulduğu ve oyun alanının dumanlar içinde bırakıldığı, her türlü ölçü dışı bir coşku vardı tribünlerde... Ne uzak Asya tribünlerindekine benzeyen, ne Avrupa tribünlerindekine benzeyen... 
     "Türk’e Türk propagandası" hipnozlarından uzantılı, megalo - şoven bir coşku... 
     Ve maçlar başlar başlamaz, Fener’in ilk anda gol arayan, şütör refleksi düşük hücumları... 
     Taktik ve hatta teknik ötesi, "biz herkesi yeneriz" inancından fırlayan futbol manzaraları... Ve tribünlerin bitip tükenmeyen tamtam ritmi... 
     Sonra 
     Sonra da 0 - 2’lik bir yenilgi... Tribünlerde usul usul sönen coşku ve eriyip giden tamtam ritmi... 
     Kahkahalarla gülmemin nedeni, psiko - sosyolojik tipik bir megalo-şoven filmin,-başka alanlarda da olduğu gibi- tam bir fiyaskoyla sonuçlanmasıydı. 
     
     Seçimlerle ilgili görüntülerde de, yine hep aynı film... 
     Ölçü dışı övünme demeçleri... 
     Ölçü dışı kurtarıcılık iddiaları... 
     Ölçü dışı, her türlü içerikten yoksun demagojik laf salataları... 
     Ve asla ne 70 yılı kapsayan bir saydamlık, ne "Hazine’den geçinmeliler" kesimine dönük bir özeleştiri, ne bir bütçe analizi... 
     Örneğin son 70 yılda, gerek "siyasi", gerek "sivil - militer" yönetici kadroların, resmi iç ve dış seyahatler için almış oldukları harcırahların toplamını ve dökümünü açıklayabilecek bir politika kahramanı var mı parti liderlerimiz arasında 
     Nasıl ki son 70 yılda, Hazine arazilerinin kimler tarafından ve kimler aracılığıyla ne kadarının yağmalanmış olduğunu açıklayabilecek bir politika kahramanımız da yok son 70 yılda devlet bankalarından alınıp da geri dönmemiş kredilerin toplamını açıklayabilecek bir politika kahramanımız da son 70 yılda silah alımlarına kaç milyar dolar ödenmiş olduğuyla, bu silahların miadının ortalama ne kadar zamanda dolduğunu açıklayabilecek bir politika kahramanımız da... 
     
     Profesyonel politikacıların açıklamalarını dinleyip duruyoruz 
     - Ben şerefli bir insan olarak... 
     ..... 
     - Ben size söz veriyorum ki... 
     ..... 
     - Köylüsü, çiftçisi, esnafıyla yoksul ve zor durumdaki vatandaş yığınlarını refaha kavuşturmak için... 
     Ve tabii son söz 
     - Beni seçin... 
     Tribünlerdeki onca tamtam ritmine ve yakılan ateşlerle sahaya atılan pet şişelere karşın 0 - 2 fiyaskosuyla sonuçlanan Fener maçında olduğu gibi, kahkahalarla gülmezsiniz de ne yaparsınız 
     
     TV’deki Haber Türk kanalında Meriç Köyatası yaptığı 1500 liralık bir ciroda 100 lira kar sağlayan bir vatandaşın yüzde 86 oranında vergi ödemek zorunda bırakılarak, ancak 14 lirayla geçinmeye mahkum edildiğini açıklıyordu. 
     Bendenizin de Köyceğiz’deki faksı arızalanınca elim ayağım olan küçümen makineyi alıp, Ortaca’da ünlü bir firmanın elektronik uzmanı Mehmet Bey’e götürdük... 
     Mehmet Bey de aynı yakınmaları yaptı 
     - Dürüstçe 100 lira kazandığımda, 86 lirasını vergi olarak ödemek zorundayım. 
     Alın görün "kayıt içi" kazançla "kayıt dışı" kazanç arasındaki farkı... 
     
     Bir de tabii, Avrupa Birliği için Türkiye ile de müzakerelerin başlatılıp başlatılmayacağı sorunu var... 
     Zaman daralıyor. 
     Ve Türkiye, "megalo - şoven" hipnozlarla, epidemik bir şarlatanlıktan, "aklın tutarlığıyla damıtılmış bir saydamlığa" hemen geçemeyecekmiş gibi görünüyor... 
     
     Yine de karamsar olmayın... 
     Bir hiper enflasyon patlaması, bir İstanbul depremi, yahut beklenmedik bir iç ırgılanma tıpkı Fener maçında olduğu gibi, Türkiye’yi de kendi gerçeklerinin saunasında terlete terlete 21. yüzyılın rotası üstüne oturtacaktır... 
     Olsa olsa 2020 - 30’a kadar biraz daha sıkıntı çekilir. 
     Kul yığınları alışıktırlar sıkıntı çekmeye... "Rical -i devlet" de sıkıntı çekmeye başlayınca sorun kalmaz... 
     20-30 yıllık bir terleme için, enseyi karartmayın. 
     Ne ekonomi, ne de Doğa "megalo-şovinizmöden pek bir şey anlamıyor, ne yapalım. 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
