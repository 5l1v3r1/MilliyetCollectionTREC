<DOC>
<DOCNO> 113919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sonspo19.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 - Diyarbakırspor 0 
</HEADLINE>
<TEXT>

     Birinci Süper Futbol Ligi'nde Galatasaray, Diyarbakırspor'u 1-0 yenerek, haftayı 3 puanla kapattı. 
     Stat Ali Sami Yen Hakemler Mustafa Çulcu x, Refik Aka xx, Münir Takpak xx Galatasaray Mondragon xx, Emre x, Bülent x, Ergün xx, Batista xx, Ümit Davala xx, Felipe x, Suat xx, Hasan Şaş x, Christian xx, Arif x Diyarbakırspor Şenol xx, Hasan Yiğit xx, Ramazan xx, Nuri xx, Ömer xx, Kamil xxx, Deniz xx, Evren xx, Celalettin xx, Serdar xx, Saffet x Gol Dk. 35 Hasan Yiğit Kendi kalesine 
     Sarı Kartlar Dk. 14 Suat, Dk. 20 Arif, Dk. 42 Hasan Şaş Galatasaray , Dk. 19 Deniz, Dk. 28 Ömer, Dk. 29 Saffet, Dk. 40 Hasan Yiğit 8. dakikada sağ kanattan çalımlarla ceza sahasına giren Kamil'in ortasında arka direkte müsait durumda topla buluşan Celalettin'in sert şutunda, kaleci Mondragon, meşin yuvarlağı çizgi üzerinde güçlükle kontrol edebildi. Aynı dakika içinde sol kanatta Hasan Şaş'ın verdiği hatalı geri pasta topa sahip olan Saffet, kaleci Mondragon ile karşı karşıya kaldı. Bu oyuncunun çaprazdan kötü vuruşunda, top auta çıktı. 13. dakikada Evren'in pasında Galatasaray defansının ''ofsayt'' diye duraklamasından faydalanan Saffet, sol çaprazda kaleci ile karşı karşıya kaldığı pozisyonda şut atmakta gecikince, kaleci Mondragon topu kornere attı. 20. dakikada Bülent'in orta sahadan uzun kafa pasıyla Diyarbakırspor defansının arkasında topla buluşan Arif, çapraz pozisyonda topa iyi vuramayınca, meşin yuvarlak az farkla auta gitti. 34. dakikada ceza alanı içinde topla buluşan Suat, sol çaprazdaki Ergün'e pas verdi. Bu futbolcunun bekletmeden yaptığı sert vuruşta, top kaleci Şenol'un parmaklarına değerek kornere çıktı. 35. dakikada Hasan Şaş'ın soldan kullandığı köşe atışında, ceza alanı içinde Hasan Yiğit, ters bir kafa vuruşuyla topu kendi kalesine gönderdi 1-0 38. dakikada hakem Mustafa Çulcu, kötü tezahürat nedeniyle 1 numaralı anonsu yaptırdı. 44. dakikada Nuri'den topu kapan Christian'ın ceza alanının sağ çaprazından ortasında, ceza alanı içinde boş durumda bulunan Hasan Şaş'ın şutunda, meşin yuvarlak üstten auta gitti. 45. dakikada Ergün'ün soldan ortasında Emre'nin ceza alanı içinden kafa şutunda, top kaleci Şenol'da kaldı ve karşılaşmanın ilk yarısı, 1-0 Galatasaray'ın üstünlüğüyle tamamlandı. 
     Galatasaray, ikinci yarıya Christian'ın yerine Cihan'ı xx oyuna alarak başladı. 
     55. dakikada Diyarbakırspor'da Evren sarı kart gördü. 
     59. dakikada sağdan Hasan Yiğit'in ortasında kaleci Mondragon, 
     topu elinden kaçırdı. Savunmanın uzaklaştırmaya çalıştığı topa Saffet'in rövaşata vuruşunda, meşin yuvarlak yandan auta çıktı. 
     62. dakikada Diyarbakırspor'da Saffet'in yerine Sadettin x oyuna 
     girdi. 
     63. dakikada Hasan Şaş'ın pasıyla ceza alanında kaleciyle karşı 
     karşıya kalan Cihan'ın yakın mesafeden vuruşunda, yatarak topa müdahale eden kaleci Şenol, meşin yuvarlağı iki hamlede kontrol etti. 
     64. dakikada Hasan Şaş'ın orta sahadan ara pasıyla kaleciyle karşı 
     karşıya kalan Arif, ceza alanının dışına kadar çıkan kaleci Şenol'dan topu kurtaramayınca, mutlak bir gol pozisyonunu değerlendiremedi. 
     66. dakikada Galatasaray'da Batista sarı kart gördü. 
     68. dakikada Celalettin'in uzun pasında top, Galatasaray 
     savunmasını aşarak, ceza alanı içinde Deniz'in önünde kaldı. Bu oyuncunun sağ çaprazdan sert vuruşunda, top yandan auta gitti. 
     69. dakikada Galatasaray'da Felipe'nin yerine Ümit Karan x oyuna 
     dahil oldu. 
     71. dakikada Ümit Karan'ın sağdan ortasında, Arif'in altı pas 
     içinden şutunda, kaleci Şenol topu 2 hamlede kontrol etti. 
     73. dakikada Diyarbakırspor'da Serdar'ın yerine Murat Hacıoğlu x 
     oyuna girdi. 
     81. dakikada Galatasaray'da Suat, yerini Mehmet Polat'a 
     bıraktı. 
     85. dakikada Diyarbakırspor'da Kamil sarı kart gördü. 
     Karşılaşma, Galatasaray'ın 1-0 üstünlüğüyle sona erdi. 
     





</TEXT>
</DOC>
