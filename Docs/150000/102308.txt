<DOC>
<DOCNO> 102308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur35.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'te yeniden başlayan orman yangını yayılıyor... 
</HEADLINE>
<TEXT>

     Muğla'nın Marmaris ilçesinde Çetibeli Köyü'nde bu sabah kontrol altına alınan ancak öğle saatlerinde yeniden başlayan orman yangının Marmara yolunun doğu istikametinde ilerlediği ve yaklaşık 50 hektar kızılçam ormanında etkili olduğu bildirildi. 
     Orman Bakanlığı'ndan yapılan yazılı açıklamaya göre, Çetibeli Köyü'nde dün çıkan ve bu sabah saat 06.00 sıralarında kontrol altına alınan yangının rüzgarında etkisiyle saat 15.30'da kontrolden çıktı. Yangın Marmaris yolunun doğu istikametinde ilerleme kaydettiği ve 50 hektar kızılçam ormanında etkili olduğu bildirildi. Bu sabah kontrol altına alınan yangında ise toplam 200 hektar alan zarar görmüştü. 
     Yangın söndürme çalışmalarına Muğla Orman Bölge Müdürlüğü imkanlarına ek olarak Çanakkale'den 5 uçak, İzmir'den 5 uçak ve 2 helikopter, Antalya'dan bir C-130 uçağı ile 1 helikopter, Denizli'den 1 helikopter, Kayseri'den bir C-130 sevk edildi. Yangına, toplam 12 uçak, 9 helikopter, 60 arazöz, 14 dozer ve 1 greyderle müdahale ediliyor. 
     





</TEXT>
</DOC>
