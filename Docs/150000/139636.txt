<DOC>
<DOCNO> 139636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun05.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ilke olarak Essadum füzelerini imha etmeyi kabul etti 
</HEADLINE>
<TEXT>

     Irak'ın, elindeki Essamud füzelerini imha etmesini isteyen BM emrini ''ilke olarak'' kabul ettiği bildirildi. 
     Kimliğinin açıklanmasını istemeyen BM'de görevli bir diplomat, AP'ye yaptığı açıklamada, Irak'ın bu kararını BM silah denetçilerinin başkanı Hans Bilx'e bir mektupla bildirdiğini söyledi. 
     Blix, Irak'tan füzelerin imhasına Cumartesi günü başlamalarını istemişti. 
     Blix'in bürosu ise Irak'lı yetkililerden bir mektup aldıklarını ve mektupta Irak'ın füze ve füze parçalarını imha etmeyi kabul ettiğinin bildirildiğini doğruladı. 
     BM silah denetçileri füzelerin BM Güvenlik Konseyi'nin 1991 Körfez Savaşı'nın sonunda belirlediği 150 kilometrelik menzil sınırını aştığını belirlemiş ve bu füzelerin imha edilmesini istemişti. 
     Ancak Irak'ın füzelerin imhasını isteyen Blix'in emrini koşulsuz olarak mı kabul ettiğinin belli olmadığı kaydedildi. 
     Blix'in yardımcısı Demetrius Perricos'un ise imha sürecini denetlemek amacıyla bugün Bağdat'a gittiği kaydedildi. 
     





</TEXT>
</DOC>
