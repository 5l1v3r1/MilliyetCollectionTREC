<DOC>
<DOCNO> 106047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun05.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Kongresi, 200 yıl aradan sonra ilk kez New York'ta... 
</HEADLINE>
<TEXT>

     Amerikan Kongresi, 11 Eylül saldırılarında ölenleri anmak ve kente desteğini göstermek üzere, 200 yıl aradan sonra ilk kez New York'ta toplanacak. 
     200 yılı aşkın bir zaman diliminde daha önce sadece bir kez Washington dışında toplanan Amerikan Kongresi'nin New York'ta yapacağı toplantı sembolik olacak ve herhangi bir yasa tasarısı oylanmayacak. 
     Temsilciler Meclisi ve Senato üyeleri, Manhattan'ın güneyindeki Federal Meclis'te sabah yapacakları sembolik toplantı ve New York Belediye Başkanı Michael Bloomberg'ün vereceği öğle yemeğinden sonra, Dünya Ticaret Merkezi arazisi Sıfır Noktası'nda düzenlenecek anma törenine katılacaklar. 
     Amerikan Kongresi, ilk toplantısını Mart 1789'da New York'ta yapmış, sonra Ağustos 1790'da Philadelphia'ya, 1800 yılında da genç ABD'nin yeni başkenti Washington'a taşınmıştı. 
     Kongre, 1800 yılından sonra sadece bir kez özel bir oturum için 1987'de Philadelphia'da gitmişti. 
     





</TEXT>
</DOC>
