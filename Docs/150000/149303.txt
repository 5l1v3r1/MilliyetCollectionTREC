<DOC>
<DOCNO> 149303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun09.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sars'ın ilk İngiliz kurbanı... 
</HEADLINE>
<TEXT>

     Endonezya'da hastaneye kaldırılan 47 yaşındaki bir İngiliz işadamının, SARS Akut Solunum Yetmezliği Sendromu adı verilen gizli zatürreeden öldüğü açıklandı. 
     Böylece İngiltere'nin da hastalığa kurban veren ülkeler arasına girdiğini doğrulayan Sağlık Bakanlığı yetkilileri, Endonezya'dan önce Hong Kong'a gittiği belirtilen işadamının, SARS virüsünü buradan kapmış olabileceğine dikkati çekti. 
     Sağlık Bakanlığı yetkilileri, İngiliz vatandaşlarına yapılan ''mecbur kalınmadıkça Uzakdoğu ülkelerine seyahat edilmemesi'' çağrısını da yineledi. 
     İngiliz basını, bazı Uzakdoğu ülkelerine seyahat edenler için karantina koşulları uygulayacağını açıklayan ABD'nin ardından, İngiltere'de de böyle bir karar alınabileceğini öne sürüyor. 
     Geçen yıl Çin'in güneyinde ortaya çıktığına inanılan öldürücü virüsün tedavi yöntemi konusunda da halen bir ilerleme sağlanmış değil. 
     





</TEXT>
</DOC>
