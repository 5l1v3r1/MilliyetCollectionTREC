<DOC>
<DOCNO> 118686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo21.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Galatasaray maçı hazırlıklarını sürdürüyor... 
</HEADLINE>
<TEXT>

     Trabzonspor, hafta sonu deplasmanda Galatasaray ile yapacağı maçın hazırlıklarını sürdürdü. 
     Bordo-mavili takımda yedek oyuncular, genç takım ile hazırlık karşılaşması yaparken, diğer oyuncular ise Teknik Direktör Samet Aybaba yönetiminde bir çalışma gerçekleştirdi. 
     Teknik Direktör Aybaba, çift kale maç sırasında tartışan Serkan Özsoy ile Cemre'yi soyunma odasına gönderdi. 
     
     FUTBOLCULARA ÖDEME 
     Bordo-mavili futbolculara, İstanbulspor galibiyetinden dolayı toplam 92 milyar liralık prim dağıtıldı. 
     Bordo-mavili takımın yönetim kurulu, yarın da futbolculara maaşlarını ödeyecek. 
     Öte yandan, Trabzonspor'da 8 ya da 15 Aralık'ta gerçekleştirilecek olağan genel kurulda, 3 bin 762 üyenin oy kullanma hakkına sahip olduğu bildirildi. 
     





</TEXT>
</DOC>
