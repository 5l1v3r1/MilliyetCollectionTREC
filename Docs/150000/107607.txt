<DOC>
<DOCNO> 107607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sonspo05.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Azmin zaferi... By-pass geçirdi, çekiç atmada şampiyon oldu... 
</HEADLINE>
<TEXT>

     İstanbul'da 7-9 Eylül tarihleri arasında yapılan Veteranlar Balkan Şampiyonası'nda, by-pass ameliyatı geçirmesine rağmen çekiç atma dalında şampiyon olan Mehmet Başkaya, kazandığı şampiyonluğun tadını çıkarıyor. 
     17 yaşında atletizme başladığını ve bir daha atletizmden kopamadığını belirten Başkaya, ''By-pass ameliyatı geçirmeme rağmen atletizmi bırakamadım. Bu spora karşı olan sevgim beni bu spordan ayıramadı'' dedi. 
     Trabzon'da 3 eczanenin yöneticiliğini yapan yaşındaki Başkaya, işlerine birkaç gün ara vererek gittiği İstanbul'da veteranlar kategorisinde Balkan Şampiyonluğu'na ulaşmayı başardığını kaydederek, ''Atletizmde yaş yok. Ömür boyu sürüyor. Gençlerin de atletizm yapması için elimizden geleni yapıyoruz. Onların da bu spora yeterince ilgi göstermesini istiyoruz'' diye konuştu. 
     
     BAŞKAYA ''TESİSLERİ KENDİMİZ KURDUK'' 
     Trabzon'da bir çekiç atma çemberi olmadığı için birkaç arkadaşıyla kendilerine bir çember yaptıklarını da ifade eden Başkaya, şunları söyledi 
     ''Arsin ilçesinde kendi kurduğumuz tesislerde çalışıyoruz. Tabii ki burada çeşitli zorluklarla karşılaşıyoruz. Çalıştığımız yerde otlar büyüdü. Yılanlar dahi görüldü. Bunun için tüm alana kükürt dökmek zorunda kaldım. Zorluklara karşın heyecanımızı yitirmedik. Bu antrenmanlar sonunda başarıya ulaştığımız için sevinçliyiz.'' Akkaya, daha öncede 7 kez Balkan Şampiyonası'na katıldığını ve 39.80'lik derecesiyle şampiyonluğa ulaştığını sözlerine ekledi. 
     





</TEXT>
</DOC>
