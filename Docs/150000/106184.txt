<DOC>
<DOCNO> 106184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulun belgesi de yok 
</HEADLINE>
<TEXT>

Ned Hoca’nın erkek çocukları travesti kılığına soktuğu Koparan Yaz Okulu’nun meğer işletme belgesi yokmuş. Milli Eğitim Bakanlığı, skandalı bu yönüyle de değerlendirecek 
     ELİF KORAP İstanbul 

     Öğretmenlerin çocukları travesti kılığına soktuğu Erdek’teki Koparan Yaz Okulu’nun, okul’ olarak işletme belgesine sahip olmadığı anlaşıldı. "İngilizce kursu" izniyle işletilmesine onay verdikleri kurumun yaz okuluna çevrildiğini öğrenen Milli Eğitim Bakanlığı da şaşkın. Okul hakkında inceleme başlatan ve müfettiş gönderen Milli Eğitim Bakanı Necdet Tekin, "Biz yalnız kurs belgesi verdik" dedi. 
     
     İki müfettiş görevde 
     Bandırma Milli Eğitim Müdür Vekili Lütfü Özkul da iki müfettişin inceleme yapmak üzere görevlendirildiğini belirterek, "Olayın Milliyet’te yayımlandığı gün iki müfettişimizi görevlendirdik. Soruşturma sürüyor. Gereği yapılacak. Balıkesir İl Milli Eğitim Müdürümüz de Bakan’a bilgileri götürdü" dedi. 
     
     Ned’in eğlencesi velileri kızdırdı 
Ailede herkes şokta’      Koparan Yaz Okulu’nda patlak veren skandalın ardından velilerin çoğu tepki gösterirken, durumu normal karşılayanlar da çıktı. Veliler, Milliyet’e görüşlerini şöyle aktardı 
     A.A. "10 yaşındaki kızımı gönderdim. Bütün aile şok geçiriyor. Çocukları teslim ediyoruz, yapılana bak. Kızım anlatmıştı ama anlamamıştım. Bu çocuklar gelişme çağında, etkilenirler. Çıkan haberleri bile göstermiyorum. Okulu aradım, o okul biz değiliz dediler utanmadan..." 
     F.K. "14 yaşındaki kızımı ve 16 yaşındaki oğlumu birkaç yazdır gönderiyorum. Ned’i de tanıyorum. Biz onu İngiliz zannediyorduk. Bunları kötü niyetle yaptığını zannetmiyorum." 
     
     Kurumlar da sert tepki gösterdi 

</TEXT>
</DOC>
