<DOC>
<DOCNO> 100225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siy07.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Birliği Genel Sekreteri umutlu 
</HEADLINE>
<TEXT>
2008 yılına kadar üye olabiliriz 
AB paketini "bir devrim" olarak nitelendiren Büyükelçi Vural, en önemli hedefin tam üyelik için müzakere takvimi olduğunu söyledi 
     HABER MERKEZİ 

     AB Genel Sekreteri Büyükelçi Volkan Vural, aralık ayında yapılacak Kopenhag zirvesinde Türkiye ile müzakerelerin 2003 yılında başlatılması kararı çıkarsa, 2008’de tam üyeliğe ulaşılabileceğini söyledi. 
     Vural, NTV’nin sorularını yanıtlarken, TBMM’den geçen uyum yasalarını "devrim, Türkiye’yi Kopenhag kriterlerine uyduran büyük bir zihniyet değişikliği, büyük bir açılım" olarak niteledi. Bundan sonra Türkiye açısından en önemli hedefin, Kopenhag zirvesinde tam üyelik için müzakere takvimi almak olduğunun altını çizen Vural, özetle şunları söyledi 
     "Net tarih istiyoruz Türkiye için en önemli dönemeç Kopenhag zirvesi. Bizim için önemli olan Kopenhag’da, açık, net şu tarihte müzakere başlayacaktır’ şeklinde karar alınmasıdır. Türkiye açısından olumsuz bir tablo çıkması da olası. Bu, son tahlilde siyasi bir karardır. Bir üye ülkenin olumsuz görüşünde üyelik süreci olumsuz etkileniyor. Hepsinin istemesi lazım. Siyasi karar alınırken, her ülke, Kıbrıs dahil, kendi konumuna da bakıyor. Türkiye’nin kendisi için taşıdığı öneme de bakıyor." 
     



 SİYASET 



















</TEXT>
</DOC>
