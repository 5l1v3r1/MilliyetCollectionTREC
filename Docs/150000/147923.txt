<DOC>
<DOCNO> 147923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Timberwolves'u "güneş" çarptı.. 
</HEADLINE>
<TEXT>

     ABD Profesyonel Basketbol Ligi NBA'e 6 maçla devam edildi. 
     Batı Konferansı Pasifik Grubu'nda dördüncü sırada bulunan ve play-off turuna kalma mücadelesi veren Phoenix Suns, evinde Ortabatı Grubu üçüncüsü Minnesota Timberwolves'ı 111-94 yendi. 
     Suns, play-off'u daha önce garantileyen rakibi karşısında aldığı bu galibiyetle şansını artırırken takımda Shwan Marion 25, Stephon Marbury 23 sayı attı. Bu sezon en skorer maçını çıkaran yedek oyuncu Bo Outlaw, 19 sayı, 15 ribaundla ''double-double'' yapan tek basketbolcu oldu. 
     Phoenix Suns, bu sonuçla aynı zamanda bu sezon Timberwolves karşısında ilk galibiyetini aldı. 
     Suns'a karşı son 5 maçta ilk yenilgisine uğrayan Timberwolves'da Kevin Garnett 25 sayı, 17 ribaundla en başarılı isim olurken, skora Wally Szczerbiak 23 sayı ekledi. 
     Batı Konferansı Merkez Grubu lideri Dallas Mavericks, Doğu Konferansı'nda play-off şansını kovalayan Atlantik Grubu dördüncüsü Orlando Magic'i evinde 108-90 yendi. 
     Dallas'daki maçta, play-off turunu daha önce garantileyen Mavericks, sakatlığı nedeniyle Tracy McGrady'yle oyuna başlamayan Magic karşısında ilk 8 dakikada 28-9 öne geçti. Takımda Dirk Nowitzki 29, Steve Nash 28 sayı, 11 ribaund gerçekleştirdi. 
     Orlando Magic'de ise 18 ile Gordan Giricek en çok sayı atan oyuncu olurken son 14 maçta 30 ve üzerinde sayı üreten ve 45 maç üst üste 20 ve üzerinde sayı atarak bir rekorun sahibi olan ancak ilk 5'te oyuna başlayamayan McGrady, toplam 25 dakika oynadığı maçta takımına 12 sayı kazandırdı, 6 ribaund aldı. Takımda Jacque Vaughn 16 ile bu sezon en skorer oyununu çıkarırken, Darrell Armstrong 15 sayı gerçekleştirdi. 
     Sonuçlar şöyle 
     
     
Phoenix Suns-Minnesota Timberwolves 111-94 Atlanta Hawks-Memphis Grizzlies 97-91 Cleveland Cavaliers-New Orleans Hornets 79-76 Chicago Bulls-Milwaukee Bucks 117-115 uzatmada Dallas Mavericks-Orlando Magic 108-90 Los Angeles Clippers-New York Knicks 109-98 
     





</TEXT>
</DOC>
