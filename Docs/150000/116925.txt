<DOC>
<DOCNO> 116925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun44.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da polis, Kuranıkerim yaktığı ileri sürülen kişiyi öldürdü 
</HEADLINE>
<TEXT>

     Pakistan'da bir polisin, Kuranıkerim yaktığı ileri sürülen bir kişiyi vurarak öldürdüğü bildirildi. 
     Polis sözcüsü Saud Aziz, polisin, Pakistan'ın Pencab eyaletinin başkenti Lahor'un 65 kilometre kuzeyindeki Gujranvala'da bir köyde yaşayan 46 yaşındaki Asgar Baluş'un evine baskın düzenlediğini, polis aracına alınan Baluş'un Mudassır İkbal adlı polis tarafından öldürüldüğünü söyledi. 
     Aziz, olay sırasında İkbal'i durdurmaya çalışan bir polisin de yaralandığını, İkbal'in soruşturmaya alındığını belirtti. 
     Polis sözcüsü Aziz, ailesinin Baluş'un akli dengesinin bozuk olduğunu belirttiğini ve niçin Kuranıkerim yaktığının bilinmediğini ifade etti. 
     





</TEXT>
</DOC>
