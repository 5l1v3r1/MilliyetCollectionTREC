<DOC>
<DOCNO> 126749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun06.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de en iyi Noel hediyesi "loto bileti" 
</HEADLINE>
<TEXT>

     ABD'de ''Powerball'' olarak adlandırılan lotonun büyük ikramiyesinin 280 milyon dolara yükselmesi üzerine, pek çok kişi bilet alabilmek için bayiler önünde kuyruğa girdi. 
     Loto meraklıları, biletleri hem kendileri için hem de Noel hediyesi olarak vermek üzere aldıklarını belirttiler. Bu arada bazı işyerlerinde çalışanların, aralarında para toplayarak toplu bilet almaları dikkati çekiyor. 
     
     120 MİLYONDA 1 ŞANS 
     Powerball, başkent Washington dahil 23 eyalette oynanıyor. Lotonun büyük ikramiyesini kazanma şansının 120 milyonda 1 olduğu belirtildi. 
     Powerball çekilişi, yerel saatle Çarşamba gecesi 22.59'da Perşembe TSİ 05.59 yapılacak. Büyük ikramiyeyi kaç kişinin kazandığının anında belli olduğu lotoda, şanslı kişilerin kimler olduğu ancak ikramiyelerini almak üzere ortaya çıktıklarında anlaşılabiliyor. 
     Verilecek olan 280 milyon dolarlık ikramiye, ABD'de dağıtılacak 5. en büyük ikramiyeyi oluşturuyor. Şimdiye kadar verilen en büyük ikramiye olan 363 milyon dolar, 2000 yılında dağıtıldı. Bu yıl Nisan ayında verilen 331 milyon dolarlık ikramiyeyi, 1998'deki 297.5 milyon dolarlık ikramiye ve 2002 Ağustos ayındaki 295 milyon dolarlık ödül izledi. 
     





</TEXT>
</DOC>
