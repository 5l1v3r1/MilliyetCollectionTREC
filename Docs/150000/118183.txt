<DOC>
<DOCNO> 118183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/spor/spo01.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'SAKİN OL İLHAN' 
</HEADLINE>
<TEXT>

Beşiktaş Menajeri Sinan Engin, yıldız oyuncunun hakem ve rakiplerle girdiği diyaloglardan memnun olmadığını söyledi. Engin, "Hareketlerine dikkat et" dedi 
     İtiraz gereksiz’ 
     UZUN bir sakatlık döneminden sonra yeniden ilk on birde oynamaya başlayan İlhan Mansız’ın saha içindeki sinirli tavırları menajer Sinan Engin’i harekete geçirdi. Engin, yıldız futbolcu ile görüşme yaparak, saha içindeki tavırlarına dikkat etmesini istedi. Beşiktaş menajeri, "Hakemlerle ve rakiplerle gereksiz diyaloglara girmekten artık kaçın" uyarısını yaptı. 
     
     Durumu farklı’ 
     BU sezon sadece Malatya, Elazığ ve Alaves maçlarında sahada 90 dakika kalan İlhan ligde üç, UEFA’da ise bir sarı kart gördü. Engin, "Her futbolcumuz gibi İlhan ile de özel görüşmelerimiz oluyor. Ancak O’nun durumu biraz daha farklı. Kazanma hırsı yüzünden sinirli davranıyor. Rakipler de bunu bildiği için üstüne gidiyor. Kırmızı kart görmesi ihanet olur" dedi. 
     
Sergen sıkıntısı      UEFA Kupası ikinci tur rövanş maçında perşembe günü Alaves ile karşılaşacak olan Beşiktaş, hazırlıklarını dün tek idmanla sürdürdü. Sakatlığı geçen Ali Eren antrenmanda yer alırken, Sergen hafif bir koşunun ardından idmanı bıraktı. Kulüp doktoru Ayhan Optur, yıldız futbolcunun adalesindeki gerilme nedeniyle ağrılar hissettiğini belirtti, "Sergen’i yarın bugün da dinlendireceğiz" dedi. 
     
En sağlam Ronaldo      BEŞİKTAŞ’IN defanstaki yıldızı Ronaldo, bu sezon takımın en istikrarlı ismi oldu. Siyah - Beyazlı takımın tüm resmi maçlarında 90 dakika sahada kalan Sambacı, başarısını çok çalışmaya bağladı. Ronaldo, "Sonrası zaten kendiliğinden gelişiyor. Saha dışındaki yaşantı da çok önemli" diye konuştu. 
     
Kaan Dobra demir attı      SEZON başından bu yana, Teknik Direktör Lucescu’nun en büyük sıkıntı yaşadığı mevki olan sağ kanat artık Kaan Dobra’ya emanet edildi. Daha önce bu mevkide Niyazi, Tamer ve Ahmet Dursun gibi isimleri deneyen Rumen hoca istediği verimi alamamıştı. Başarılı futbolcu iki maçta göze girdi. 
     
Amaral’dan forma isteği      GEÇİRDİĞİ sakatlık sonrası sahadan uzak kalan Amaral, iyileştiğini açıkladı. Amaral, "Takımı Lucescu yapıyor. Kendisi ile de sürekli konuşuyoruz. Taktik gereği yedek kaldığımı sanıyorum. Beşiktaş kazanıyorsa sorun yok demektir. Ben her maçta 11’de oynayacak gibi hazır durumdayım" dedi. 
     
Alaves yenildi 3-1      BEŞİKTAŞ’IN UEFA Kupası’ndaki rakibi Alaves, İspanya Ligi’nin flaş takımı Mallorca’ya deplasmanda 3-1 mağlup oldu. Pandiani 2 ve Ibegaza’nın golleriyle üç farklı yenik duruma düşen ve 87. dakikada Navarro ile bir de penaltıdan yararlanamayan Alaves’in tek golünü Adrian Ilie kaydetti. 
     



 SPOR 




























</TEXT>
</DOC>
