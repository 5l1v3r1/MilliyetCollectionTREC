<DOC>
<DOCNO> 117292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/bnba.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZİMKİLER ISINIYOR 
</HEADLINE>
<TEXT>

NBA’deki iki temsilcimizden Hidayet, ilk maçlardaki performansıyla bu sezona damgasını vuracağını kanıtladı. Mehmet ise Türkler’in salona yansıyan sevgisiyle moral buluyor 
     NBA’ye yakın plan METE AKTAŞ 

     Eskiden ünlü bir spor firmasının reklam sloganı vardı "Aim high, you can reach your goals". Yani, hedeflerinizi yüksek tutarsanız, yükseklere ulaşabilirsiniz diyordu bu reklamda. İşte Hidayet Türkoğlu’nun basketbol yaşamı ve felsefesi adeta bu söz üzerine kurulmuş. 
     Çavuşoğlu Lisesi’nden Efes Pilsen’e, Milli Takım’dan Sacramento Kings’e kadar Hidayet, hep daha yukarı hedefleyerek bugünkü konumuna geldi. Sezon öncesinde yaptığı tüm açıklamalarda da Hidayet, yine hedef büyülterek bu sezonki amacının "6. Adam" ve "En çok ilerleme Kaydeden Oyuncu" ödüllerini almak olduğunu belirtmişti. "Hido", 2002 - 03 sezonunun ilk haftasındaki performansıyla bu hedefine de, ulaşabileceğinin sinyalerini verdi. 2.08 boyundaki Türkoğlu, kilit oyuncuların yaşadığı sakatlıklarla revire dönen Kings’in ilk 4 maçında takımının en istikralı ve en başarılı oyuncularının başındaydı. Geçen sezonu 10.1 sayı ortalamasıyla bitiren milli oyuncumuz, bu hafta oynadığı 4 maçta 2 kez ilk 5’te yer alırken, maç başına 15.0 sayı 4.0 ribaund 1.7 asist ortalamaları tutturdu. 
     
     Mehmet’e destek 
     Ve Mehmet Okur. NBA’de kariyerindeki ilk maçını Memphis’e karşı oynayarak "milli" olan 2.11’lik Memo, Detroit’in, Memphis’i yendiği maçta 7.5 dk.’da 6 sayı 3 ribaund 1 asistlik bir performans sergiledi. Ancak Mehmet’in bu performansından daha önemlisi "The Palace"a Mehmet’i evindeki ilk resmi maçında yalnız bırakmamak için akın eden Türk seyircilerinin varlığıydı. Mehmet’in oyuna girmesiyle coşan ve davullu zurnalı tezahüratlarıyla sadece Mehmet’i değil, tüm Pistons taraftarlarını da "gaza getiren" Türk taraftarlar, binlerce kilometre ötedeki bizlerinde duygularını ifade etmiş oldular. 
     
     Brown’ın yükselişi 
     Jerry Stackhouse’u boşverin, Michael Jordan’ı da unutun. Wizards’ın ilk 3 maçından sonra herkesin dilindeki tek oyuncu, 2001 draftında Wizards’ın 1 numaralı seçme hakkıyla aldığı ve geçirdiği berbat çaylak sezonunun ardından adı draft fiyaskoları arasında anılmaya başlanan 20 yaşındaki forvet Kwame Brown’dan başkası değil. 
     Brown, Wizards’ın Toronto’ya 74 - 68 yenildiği maçta 12 s. 18 rib. 5 blk. ile oynadı. Ama bu sadece başlangıçtı. Genç forvet Celtics karşısında 45 sayı farkla, 114 - 69 kazanılan maçta, 20 sayı 6 rib. 6 blk.’luk bir performans sergiledi. Nets’e 87 - 74 yenildikleri maçta 2.11’lik forvet 4 sayıda kalsa da 14 rib. ve 2 blk. ile yine Wizards’ın en etkili savunmacısıydı. Henüz oyunu gelişim haline olan ve ciddi bazı eksiklikleri bulunan Brown’ın bu gelişimini ilerletmesi, herhalde en fazla bu oyuncuyu Wizards başkanı unvanıyla draft eden Michael Jordan’ı sevindiriyor. 
     
Mehmet’ten yedi sayı      NBA Ligi’nde Detroit Pistons’ın formasını giyen milli forvetimiz Mehmet Okur, takımının deplasmanda Phoenix Suns’ı 84 - 82 yendiği maçta aldığı 9 dakikalık kısa süreye rağmen yedi sayı kaydederek klasını gösterdi. Coach Rick Carlisle’ın dokuz dakika şans tanıdığı Mehmet, bu süre içinde 2 4 iki sayı, 1 2 üç sayı, 2’si hücum 4 ribaund ile oynayıp 7 sayı kaydederek tanınan forma şansını iyi değerlendirdi. 
     
     Diğer sonuçlar 
     New York - Milwaukee 88 - 97 
     New Jersey - Minesota 106 - 82 
     Toronto - Chicago 109 - 105 U 
     Dallas - Golden State 107 - 100 
     Memphis - San Antonio 101 - 103 U 
     
Sayılarla geçen hafta      5000 
     NBA’İN NetsPacers maçında Jamaal Tinsley’nin suratına dirsek atan Nets guardı Jason Kidd’e verdiği para cezası miktarı. 
     
     833 
     PHILADELPHIA 76’ers, New York’u 98 - 86 yenerken, Sixers coachu Larry Brown, coaching kariyerinin 833.cü zaferini kazandı ve NBA tarihinde en fazla maç kazanan coachlar sıralamasında 8. sıraya yükseldi. 
     
     18 
     YIL. Michael Jordan’lı Wizards sezonun ilk maçında Indiana’ya 72-68 yenildi. NBA kariyerinin en yüksek sayısı 69 olan Jordan, basketbol kariyerinde en son 1984 yılında bir maçta 68 sayı atabilen bir takımın North Carolina formasını giymişti. 
     
     7 
     NBA’DEKİ ilk baş antrenörlük deneyimine başlayan Warriors’ın 37 yaşındaki coachu Bill Musselman ligdeki 7 oyuncudan daha genç. 
     
     6 
     SAN ANTONIO, Toronto’yu 91-72 yenerken rakibinden son çeyrekte sadece 6 sayı yedi. Bu 6 sayı 24 saniye kuralının yürürlüğe girdiği 1954-55 sezonundan beri bir takımın bir çeyrekte ürettiği en düşük sayı oldu. 
     
     5 
     DALLAS maçında 29 sayı atan Memphis’in çaylak guardı Gordan Giricek, NBA tarihinde, kariyerindeki ilk maçında en fazla sayı kaydeden 5. oyuncu oldu. 
     
     1 
     BU yaz istenmeyen adam ilan edildiği Milwauke Bucks’dan Atlanta Hawks’a takas edilen All - Star forvet Glenn "Big Dog" Robinson, Hawks formasıyla sezonun ilk 3 maçında 30 sayı barajının üstüne çıktı ve Hawks tarihinde bunu başaran ilk oyuncu oldu. 
     
     0 
     POSTACI bu kez dağıtım yapamadı. Utah Jazz’ın süper power forveti Karl "The Mailman" Malone, Utah’ın Seattle’a 91 - 77 yenildiği maçta 7 - 0 şut isabetiyle oynadı ve 18 yıllık NBA kariyerinde ilk kez bir maçta "sıfır çekti." 
     
PANORAMA      Haftanın takımı Sacramento Kings 
     SACRAMENTO Kings, sezona "sakatlar listesi"nde bulunan Mike Bibby ve cezalı Doug Christie’den yoksun olarak başladı. Ayrıca karın kaslarındaki sakatlıktan dolayı Chris Webber’dan da Portland ve Memphis maçlarında faydalanamayan Sacramento, buna karşın derin kadrosu ve sakatların yokluğunu hissettirmeyen Bobby Jackson, Hidayet Türkoğlu, Keon Clark ve her zaman olduğu gibi Peja Stojakovic ve Vlade Divac’ın başarılı oyunlarıyla sezonun ilk 4 maçında 3 galibiyet çıkarmayı başardı. 
     
     Ne dedin, ne dedin 
     "Tracy McGrady , rap müziği gibi asi, vahşi ve patlayıcı. Grant Hill ise caz müziği gibi, huzur verici ve güvenilir. İkisini aynı konsere giderken, görür müyüz bilemem, ancak sahada ikisinin birlikteliği gerçekten olağanüstü." 
Orlando Magic coachu Doc Rivers 

     Haftanın olayı 
     NBA’in en köklü ve başarılı kulüplerinden Boston Celtics’in Washington Wizards’a 
     45 sayı farkla, 114-69’luk skorla yenilerek tarihinde oynadığı 4349 maç içindeki en farklı yenilgiyi alması. 
     
     Haftanın çaylağı 
     Drew Gooden Memphis Grizzlies 
     Memphis’in 2002 Draftı’nda 1. tur 4. sırada Kansas üniversitesi’nden seçtiği 2.08m’lik forvet Drew Gooden, hazırlık maçlarındaki başarılı performansların rastlantı olmadığını ilk 3 maçta 15.0 sayı 3.7 ribaunt ortalamalarıyla oynayarak gösterdi. 
     
SIRALAMALAR 5 Kasım 2002 Doğu konferansı Atlantik Grubu Takım G M G. New Jersey 4 0 100 Orlando 3 1 75 Philadelphia 2 1 66.7 Washington 1 2 33.3 Boston 1 2 33.3 Miami 1 2 33.3 New York 0 4 0.0      
     
Merkez Grubu Takım G M G. Detroit 3 1 75 Indiana 2 1 66.7 New Orleans 2 1 66.7 Atlanta 2 1 66.7 Toronto 2 2 50 Chicago 2 2 50 Cleveland 1 2 33.3 Milwaukee 0 2 0.0      
     
Batı Konferansı Ortabatı Grubu Takım G M G. Dallas 3 0 100 San Antonio 3 1 75 Houston 2 1 66.7 Minnesota 2 2 50 Denver 1 2 33.3 Utah 1 3 25 Memphis 0 4 0.0      
     
Pasifik Grubu Takım G M G. Seattle 3 0 100 Sacramento 3 1 75 L.A. Lakers 2 2 50 L.A. Clippers 1 2 33.3 Portland 1 3 25 Golden State 1 3 25 Phoenix 1 3 25      
     
İSTATİSTİKLER 5 Kasım 2002 SAYI Oyuncu Ort. 1. Glenn Robinson A.Hawks 31.3 2. Allan Houston N.Y Knicks 31.0 3. Tracy McGrady O. Magic 30.0      
     
RİBAUND Oyuncu Ort. 1. Z. Ilgauskas C.Cavaliers 15.5 2. Ben Wallace D.Pistons 14.5 3. Brian Grant M. Heat 13.0      
     
ASİST Oyuncu Ort. 1. Andre Miller LA Clippers 11.3 2. Jason Kidd N.J Nets 10.2 3. Stephon Marbury P. Suns 10.0      
     
TOP ÇALMA Oyuncu Ort. 1. Aaron McKie P. 76’ers 3.33 2. Baron Davis N.O Hornets 3.00 2. Rashard Lewis S.Supersonics 3.00      
     
BLOK Oyuncu Ort. 1. Theo Ratliff A.Hawks 5.00 2. Kwame Brown W.Wizards 4.33 3. Keon Clark S.Kings 4.00      
     



 SPOR 





























</TEXT>
</DOC>
