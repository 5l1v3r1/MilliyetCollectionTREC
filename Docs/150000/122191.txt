<DOC>
<DOCNO> 122191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/ekonomi/eko07.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar fırsat dolu 
</HEADLINE>
<TEXT>

Paranın yönünü belirlemesinde etkili olacak kritik 12 Aralık tarihi yaklaşırken piyasalar iyimserliği satın almaya devam ediyor. Bono faizleri ve döviz kuru beraber düşüyor. Hisse senedi piyasası ise hazır bekliyor 
     SONGÜL HATISARU 

     Kopenhag Zirvesi önümüzdeki iki haftalık dönemde piyasalarda yönü belirleyecek en önemli unsur olacak. Koşullu tarih için tarih kararı en yüksek olasılık gibi görünüyor. Bu beklenti güçlü olmasına karşın, gerçekleşmesi halinde hisse senedi ve bono piyasalarında yeni alımlara yol açması bekleniyor. Gelecek haftalarda piyasaları etkileyecek bir diğer unsur ise IMF heyetinin Türkiye ziyareti olacak. Aralık 2002 başında başlayacak ziyaret AKP-IMF tanışması ve 2003 yılı hedef ve stratejilerinin belirlenmesi açısından büyük önem taşıyor. AKP’nin siyasi söylemlerinde ekonomik programa sosyal boyut ekleyerek devam edeceğiz’ şeklinde açıklamalarına karşın, IMF - Türkiye ilişkilerinin devamı ve paketin sürmesi yüksek olasılık gibi gözüküyor. Biraz geri planda kalsa da ABD savunma bakanlığı yetkililerinin önümüzdeki hafta Türkiye’ye yapacağı ziyaret de önem taşıyor. Görüşmede İyi müttefik’ Türkiye için hazırlanan bir paketin gündeme gelmesi bekleniyor. Bu beklenti gündemde ön plana çıkarılmasada, piyasaların iyimser tavrında önemli bir etken olduğu biliniyor. 
     
Bankalar faiz ve dövizden memnun      Piyasalarda yılbaşı öncesinde bankaların dövizi de faizi de aşağıda tutmaya çalıştığı konuşuluyor. 2002 yılı banka karlarının düşük olması kurumları böylesi bir stratejiye ittiği tahmin ediliyor. 
     Faiz oranları düşük olduğu müddetçe ellerinde tuttukları Hazine bonolarından bankalar sermaye kazancı yazıyor. Hazine bonolarının düşük faize paralel piyasa değeri artıyor. Alış bedeliyle bugünkü değer arasındaki fark kar oluşturuyor. 
     Son dönemde piyasalarda bankaların dövizde bir miktar pozisyon açtıkları söyleniyor. Bu stratejiye paralel döviz kurlarının değer kaybetmesi de bankaların işine geliyor. 
     Ancak dalgalı kur rejimi sisteminde açılan pozisyonların çok yüksek olmaması gerekiyor. Bu analiz düşük kur ve düşük faiz ikilisinin yılbaşına kadar devam edebileceğini işaret ediyor. 
     
İhaleye yakın vadeli bonoların faiz oranları  Basit faizi Bileşik faizi 9 Nisan 2003 43,18 49,40 7 Mayıs 2003 44,27 49,90      
     
Döviz nereye kadar düşebilir      Son birkaç haftadır döviz fiyatlarında yaşanan düşüş piyasalarda tartışılmaya başladı. MB geçen hafta yaptığı açıklamada bankaları açık pozisyon açmama konusunda uyardı ve Ocak 2003’ten itibaren haftada iki kez döviz alım ihalesine çıkılabileceğinin işaretini verdi. Geçmişte yaşanan döviz krizleri nedeniyle hassas olan MB’nın risklere karşı piyasaları uyardığı ve dengesizliği gidermek için piyasalarda aktif rol alabileceği anlaşılıyor. Farklı yöntemlerle yapılan analizler döviz kurunun yaklaşık yüzde 10 civarında ucuz olduğunu gösteriyor. Ancak dövizde düzeltmenin ne zaman gerçekleşeceği konusunda bir tahminde bulunmak zor. Ayrıca döviz kurlarının hangi noktalara kadar gerileyebileceği de bir başka bilinmez. Dalgalı döviz kuru rejimi esasen bu tür dengesizlikleri kendi dinamikleriyle çözen bir sistem. 
     
Reel yüzde 20 kazanç imk nı      Bu hafta, Kasım 2002 enflasyon oranı açıklanacak. Piyasa beklentisi yüzde 2,5- yüzde 3 aralığında. Enflasyondaki düşüş trendinin devamına bağlı olarak Merkez Bankası’nın bir kotasyon indirimi Aralık 2002 içerisinde mümkün olabilir. Mevcut faiz oranlarıyla getiri maliyet analizi böylesi bir beklentinin piyasalarda varolduğunu gösteriyor. Bu hafta, ikinci el bono piyasasında yüzde 50 seviyesinin aşağı kırılıp kırılmayacağı test edilecek. Böylesi bir durumda yüzde 48’ler mümkün gözüküyor. Şok süprizler olmadıkça faiz oranlarının yüzde 52’nin üzerine çıkması ise beklenmiyor. 
     Bonodaki yaklaşık yüzde 20’lik reel faiz devam ediyor. Eurobondlar ise primli bir haftayı geride bıraktılar. AB’den kuvvetli sinyal alınacağı beklentisine paralel eurobondlara ciddi talep geldiği ve bu enstrümanların iyi prim yaptığı görüldü. 
     



 EKONOMİ 
















</TEXT>
</DOC>
