<DOC>
<DOCNO> 135313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sontur12.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü'nde tatbikat... 
</HEADLINE>
<TEXT>

     Adana'nın Merkez İlçesi Yüreğir'de bulunan İncirlik Hava Üssü'nde, Türk askerleri tarafından tatbikat yapılıyor. 
     Hava Üssü'nde sabah saatlerinde başlayan tatbikat senaryosuna göre, harekat merkezine giren kimyasal silah taşıyan bir pikapın gaz maskeli görevliler tarafından etkisiz hale getirilmesi operasyonunun uygulandığı bildirildi. 
     Yapılan anonsların Üs dışından da duyulduğu tatbikatta ayrıca, harekat merkezine düzenlenen saldırı sonucu bir binada meydana gelen patlamada çıkan yangın da kontrol altına alındı. 
     Bu arada, üsteki uçakların bulunduğu hangarların kapaklarının bazılarının açık tutulduğu, bazılarının kapalı olduğu gözlendi. Üste bugün de yer hizmetlerindeki hareketlilik devam ediyor. 
     





</TEXT>
</DOC>
