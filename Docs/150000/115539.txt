<DOC>
<DOCNO> 115539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/siyaset/siy11.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan tele-miting 
</HEADLINE>
<TEXT>

     AKP Genel Başkanı Recep Tayyip Erdoğan, propaganda çalışmaları için bulunduğu Ankara’dan Balıkesir’e gidemedi. Helikopterine 29 Ekim Cumhuriyet Bayramı provaları nedeniyle uçuş izni verilmeyince, Erdoğan çareyi telefon bağlantısı kurmakta buldu. Erdoğan, bir partilinin cep telefonu aracılığıyla Balıkesirliler’e seslendi. AKP lideri daha sonra geldiği İstanbul’da ise Zeytinburnu Kazlıçeşme Meydanı’nda seçmenlerinin karşısına çıktı. On binlerce kişinin katıldığı mitingde, Türkiye’nin tek başına iktidar dönemlerinde kalkındığını söyleyen Erdoğan, şöyle konuştu "Bu ülke bu kadar zenginlik içinde bu kadar fakirliğe mahkum olamaz. Bu duruma hep beraber son verebiliriz. Türkiye’yi istikrarın bereketinden mahrum etmeyin." 
     



 SİYASET 



















</TEXT>
</DOC>
