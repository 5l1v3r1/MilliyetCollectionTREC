<DOC>
<DOCNO> 139589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/bbas.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş kurşunu 
</HEADLINE>
<TEXT>

Ülkerspor, Ergin Ataman yönetimindeki, Mirsadlı Siena’ya deplasmanda teslim oldu 
     TURUNCU - Yeşilliler, Avrupa Ligi ikinci raund E Grubu’ndaki ilk maçında İtalyan Montepaschi Siena’ya ikinci yarıda teslim oldu. Türk coach Ergin Ataman’ın çalıştırdığı ve milli oyuncumuz Mirsad Türkcan’ın da forma giydiği Siena karşısında ilk yarıda bir ara 13 sayı öne geçen Ülkerspor, ikinci yarıda durdu. 
     İTALYAN takımının baskılı savunması karşısında bocalayan, Booker’ın kötü gününde olması nedeniyle hücumda Harun, Blair ve Praskevicius’un eline bakan Ülker, son çeyrekte teslim bayrağını çekti. 23 sayı kaydeden Mirsad, Ford ile birlikte Siena’nın yıldızı oldu. Temsilcimiz ikinci maçını yine İtalyan Skipper Bologna ile oynayacak. 
     
İstatistik MONTEPASCHI SIENA OYUNCU TS 2S 3S SA R Zukauskas 8 1 1 2 4 - 3 Mirsad 23 3 5 2 6 11 11 12 Ford 18 7 15 0 2 4 5 5 Chiacig 4 2 5 - - 4 Mitchell 2 1 2 - - - Stefanov 11 4 9 1 4 - - Vukcevic 10 1 2 2 3 2 2 - Bowdler - 0 1 - - 2 TOPLAM 84 20 42 9 22 17 18 32      
     
ÜLKERSPOR OYUNCU TS 2S 3S SA R Serkan - - - - - Harun 22 3 6 5 8 1 2 2 Blair 13 5 6 - 3 8 11 Haluk 9 2 5 1 2 2 3 5 Praskevicius 13 2 7 3 5 - 3 Goljovic 6 2 2 0 1 2 2 4 Tutku 11 3 3 1 1 2 2 - Kerem - - - - - Zaza - - - - 1 Mustafa - - - - - TOPLAM 79 17 32 11 20 12 20 28      
     1.PERİYOT 23 - 19 Ülker , 2.PERİYOT 51 - 47 Ülker , 3.PERİYOT 64 - 62 Siena , MAÇ SKORU 84 - 79 Siena 
     HAKEMLER Brazauskas Litvanya , Koromilas Yunanistan , Bachar İsrail 
     
Efes seçmeleri      EFES Pilsen’in, Türk basketboluna geleceğin yıldızlarını kazandırmak amacıyla düzenlediği alt yapı seçmeleri yarın yapılacak. Merter’deki spor salonunda seçmeler 11.00 - 15.00 arasında gerçekleşecek. Seçmelere 1989, 1990, 1991 ve 1992 doğumlu erkek sporcular katılabilecek. 
     
İki dakika deyip geçme      BİLGİN GÖKBERK Kritik 

     Önce Mirsad için. Daha doğrusu niçin Mirsad için. Bu Mirsad böyle. Veya bu Mirsad niye öyle, niye böyle. Televizyonda maçın naklen yayını var. Üstelik Türkiye’de de var. Ve de işin kötüsü Mirsad’ın da bundan haberi var. Biliyorsunuz işte, Mirsad bu. Herkes tanıyor onu. Ülker de, belki herkesten daha iyi tanıyor. Mirsad’a tekrar döneceğim. Ama biraz maç. 
     İkinci periyodun bitmesine altı küsur dakika vardı. Ülker, Siena’da istediği gibi oynuyordu. Ve Siena’yı da istediği gibi oynatıyordu skor 31 - 28 Ülker . Harun Harunlaşıverdi aniden. Önce bir üçlük, hemen sonra ikinci üçlük. Hemen de 37 - 31 oldu. Ama ne olduysa da o andan sonra oldu. Sienalı, döndü aniden Siena’nın aleyhine. Protestolar başlamıştı. Tribünler kaynıyordu. Sonra Mirsad ve onun o artık klasik olan şovu. Takım kanlandı, tribünler canlandı, maç da aniden heyecanlandı. Yorulan iki Ülkerli, üstelik toplam 26 sayılı iki Ülkerli Harun ve Praskevicius de kenardaydı. Sonra Tutku, Ford’a kaptırdı. Ford iki attı, üstüne bir de faul attı. Sadece iki dakika olmuştu. Ve o iki dakikada neler olmuştu. İkinci periyodun bitimine dört dakika vardı, 44 - 44’tü ve maç yeniden başladı. Üçüncü periyottaki Ford’la ilk iki periyottaki Ford’un farkı vardı. Ülker’de sahada olan, ama oyunda hiç olmayan Melvin Booker vardı. Hiç olmayan Bookerlı Ülkerle bildiğimiz Ülker’in farkı vardı. Gerçi Harun’la Praskevicius da üçüncü periyotta vardı. Ama bu sefer Ülker’in tutmayan kimyası da vardı. Ve de Ülker’in dengelerini bozan, abartan Mirsad ve abartan bir hakem de vardı. Ama Ülker’i İstanbul için oldukça ümitlendirebilecek sadece beş sayılık da fark vardı... 
     
     Potada bugün 
     Erkekler Birinci Ligi 
     İTÜ Ayazağa Salonu 
     17.00 İTÜ - Türk Telekom 
     



 SPOR 


























</TEXT>
</DOC>
