<DOC>
<DOCNO> 115588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sondun06.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturyalı yobaz piskopos yine İslam'a çattı 
</HEADLINE>
<TEXT>

     İslam'a yönelik sözleri ve Müslümanlara sataşması nedeniyle hakkında suç duyurusu yapılan Avusturya Katolik Kilisesi piskoposu Kurt Krenn, bir kez daha İslam'a çattı. 
     Viyana'da yayınlanan haftalık Profil dergisine demeç veren Krenn, "Hıristiyanlık gerçek din olduğundan, İslam'ı tartışmaya açtıklarını" belirterek "İslamiyet güçlü değil, fanatik bir dindir. Ayrıca gerçek dışı bir dindir" dedi. 
     İstatistik Kurumu'nun bir süre önce açıkladığı nüfus sayımı sonuçlarında ülkedeki Müslümanların sayısında görülen artışı değerlendiren Krenn, "Nüfus sayımı sonuçları Viyana'da İslam ile Hıristiyanlık arasında yeniden bir hesaplaşmayı gündeme getiriyor. Bu hesaplaşmanın birkaç yıl mı, yoksa daha uzun mu süreceğini bilmiyoruz, ancak İslamiyet'in bu şekilde gelişmesini istemiyoruz" diye konuştu. 
     Krenn, bir soru üzerine, Avrupa Birliği'nin AB mutlaka Hıristiyan bir birlik olması gerektiğini söyledi. 
     Sosyalist Parti'nin gençlik kolu Genç Sosyalistler Örgütü, geçen Ağustos ayında da Oberösterreichischen Rundschau gazetesine, ülkedeki Müslümanların 3. Viyana kuşatmasına hazırlandıkları yolunda açıklama yaparak, tartışmalara yol açan Piskopos Kurt Krenn hakkında "kışkırtıcılık yapmak" suçlamasıyla savcılığa suç duyurusunda bulunmuştu. 
     





</TEXT>
</DOC>
