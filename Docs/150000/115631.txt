<DOC>
<DOCNO> 115631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sonspo09.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FC Juventus, geçen sezon 6.1 milyon euro kar etti 
</HEADLINE>
<TEXT>

     İtalya Birinci Futbol Ligi takımlarından FC Juventus, geçen sezon 6.1 milyon Euro'luk kar elde ettiğini açıkladı. 
     FC Juventus Kulübü Başkanı Vittorio Chiusano başkanlığında bugün toplanan yönetim kurulu, 2000-2001 sezonuna oranla geçen yılki büyümenin yüzde 6.2 olduğunu onayladı. Sermayesinin 3'te 1'iyle geçen yılın kasım ayından beri borsada bulunan FC Juventus'un, 89 milyon 832 bin 128 hisse senedinin tekinin 0.012 Euro'dan satışa sunulduğu belirtildi. 
     Bu arada Libya lideri Muammer El Kaddafi'nin oğlu El Saadi Kaddafi ve Torino Endüstri Birliği Başkanı Andrea Pininfarina'nın katılımıyla yönetim kurulu üye sayısı 7'den 9'a çıktı. 
     Öte yandan Torino Belediyesi ile ortaklaşa hazırlanan ''Mondojuve'' adlı eğlence merkezi projesi için siyah-beyazlı kulübün belediyeye 6 milyon Euro para vereceği ve 2003 yılı başında projeye başlanacağı bildirildi. Torino kentinde inşa edilecek olan eğlence merkezinde, oyun ve satış alanları bulunacak. 
     





</TEXT>
</DOC>
