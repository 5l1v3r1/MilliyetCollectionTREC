<DOC>
<DOCNO> 124910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/spor/yaksoy.html </URL>
<DATE> 2002/12/16/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Yanlışlıklar komedisi 
</HEADLINE>
<TEXT>

     Biliyorsunuz, Fenerbahçe Teknik Direktörü Lorant gider ayak tatsız bir "Ruhsuzluk" lafı etti. Alıngan ve hassas insanlar olduğumuzdan bu söz manşetlere çıktı, bizi ve taraftarı üzdü, kırdı. Lorant’ı korumak için söylemiyoruz. Acaba Lorant’ın sözlerinin Türkçeye tercümesi hakikaten ruhsuzlar şeklinde tam karşılığı mıydı 
     Çok defa görülüyor ki, yabancıların ülkemizle ilgili politik, ekonomik ve sportif sözleri, bizleri incitirken, bakıyorsunuz ilgili yabancı "kardeşim ben öyle demedim", "beni yanlış anladınız" gibi laflar ediyorlar. 
     Şimdi, Allah selamet versin, belki Lorant da "Sözlerim yanlış anlaşıldı, o anlamda söylemedim" diyebilir. 
     Maalesef nedense, bazı muhabir arkadaşlarımız toplumsal çabuk heyecanlanan ve incinen yapımıza uygun olarak haber vermeyi seviyorlar. Ve ortalık karışıyor. Yabancı, ben öyle söylemedim diyene kadar. 
     



 SPOR 



























</TEXT>
</DOC>
