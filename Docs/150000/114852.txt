<DOC>
<DOCNO> 114852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sondun25.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen eylemciler El Cezire televizyonunda 
</HEADLINE>
<TEXT>

     Katar'ın El Cezire televizyonu, Moskova'daki bir tiyatro binasına dün gece baskın düzenleyen ve yüzlerce kişiyi rehin alan silahlı Çeçen saldırganların açıklamalarını yayımladı. 
     Baskını düzenleyenler arasında bulunan Çeçen kadının, "Nerede öldüğümüzün önemi yok ve burada, Moskova'da ölmeyi seçtik. Kendimizle birlikte kafirlerin de canlarını alacağız" sözlerinin de yer aldığı bir video kaset yayımlayan El Cezire, Arapça, "Allah büyüktür" yazılı pankartın önünde, peçeli 5 kadın saldırganın görüntülerini verdi. 
     Dizüstü bilgisayar ve Kuranıkerim ile birlikte erkek bir saldırganın görüntülerine de yer veren televizyon ayrıca, saldırganın "Her birimiz, kendimizi Çeçenistan'ın bağımsızlığı ve Allah yolunda kurban etmeye hazırız. Biz, sizin hayatı istediğiniz kadar ölümü arıyoruz" sözlerine yer verdi. 
     Saldırgan, "Çeçenistan'daki sabotaj ve keşif tugayından olduklarını ve Moskova'ya, savaşı durdurmaya veya Allah aşkına ölmeye geldiklerini" belirtti. 
     El Cezire, kaseti nasıl veya ne zaman elde ettiğini açıklamadı. 
     





</TEXT>
</DOC>
