<DOC>
<DOCNO> 142263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo14.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ergün, şubat ayının "Altın Adam"ı seçildi... 
</HEADLINE>
<TEXT>

     Galatasaray'ın milli futbolcusu Ergün Penbe, ''11 Altın Adam'' yarışmasında, şubat ayının ''Altın Adam''ı seçildi. 
     Türk Spor Ajansı tarafından geleneksel olarak düzenlenen ve bu yıl Işık Sigorta'nın sponsorluğunu yaptığı yarışmada, sezonun 6. jüri toplantısı İstanbul'da gerçekleştirildi. 
     Spor yazarları ve medya kuruluşlarının spor servisi yöneticilerinin oluşturduğu jüri, Birinci Süper Futbol Ligi'nin 19., 20. ve 21. hafta maçlarının yapıldığı şubat ayında, orta alan oyuncuları arasında yaptığı değerlenmesi sonucunda, Galatasaraylı Ergün'ü 103 puanla ''Ayın Altın Adamı'' seçti. 
     Değerlendirmede Trabzonporlu Gökdeniz Karadeniz, 72 puanla ''Ayın Gümüş Adamı'', Beşiktaşlı İbrahim Üzülmez de 67 puanla ''Ayın Bronz Adamı'' oldu. 
     Yarışmada her ay yapılacak jüri toplantılarında altın, gümüş ve bronz adam seçilen futbolcular sezon sonunda belirlenecek ''Yılın 11 Altın Adamı'' için aday olacak. 
     Bu arada toplantıya konuk olarak katılan Beşiktaş Kulübü Başkanı Serdar Bilgili'ye şilt ve bireysel kaza sigortası poliçesi sunuldu. 
     Öte yandan toplantı sonunda yapılan törende, aralık ayının ''Altın Adam''ı seçilen Beşiktaş'ın Brezilyalı futbolcusu Ronaldo'ya ödülü verildi. 
     





</TEXT>
</DOC>
