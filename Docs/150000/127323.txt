<DOC>
<DOCNO> 127323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur26.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "ABD tarafından savaşa sürüklenmek yararlı değil" 
</HEADLINE>
<TEXT>

     DSP Genel Başkanı Bülent Ecevit, ''ABD tarafından Irak'a karşı bir savaşa sürüklenmesi, Türkiye açısından hiç yararlı bir davranış değil'' dedi. 
     THY'ye ait tarifeli uçakla eşi Rahşan Ecevit'le birlikte İstanbul'a gelen Ecevit, Atatürk Havalimanı'nda gazetecilerin, ''Türkiye'nin Irak konusundaki tavrına'' ilişkin sorularını yanıtladı. 
     Türkiye ile Irak arasında herhangi bir sorun bulunmadığını kaydeden Ecevit, şunları söyledi 
     ''Amerika tarafından Irak'a karşı savaşa sürüklenmesi, Türkiye açısından hiç yararlı bir davranış değil. Bizim Irak ile aramızda herhangi bir sorun yok. Herhangi bir sorun olmadığı halde ABD'nin nedeni pek anlaşılamayan harekatına bizi de katmak istiyorlar. Türkiye'ye bunun hem can kaybı, hem de ekonomik bakımdan büyük kayıpları olacağından korkuyorum. Umarım bu harekattan vazgeçilir. Saddam Hüseyin hükümeti, BM'nin bütün isteklerini kabul etti. Onun için askeri harekatın bence bir mazereti de kalmamıştır. Umarım o yola başvurulmaksızın barışçıl çözüm bulunur.'' Türkiye'nin bu bölgede ABD ve dünya açısından en önemli ülke olduğunu ifade eden Ecevit, şöyle devam etti 
     ''Biz Türkiye olarak dayatırsak, ABD'yi bu harekattan vazgeçirebiliriz diye düşünüyorum. Kaldı ki Irak yönetiminin herhangi bir olumsuz davranışta bulunmasını önlemek için biz ABD ile zaten yıllardan beri işbirliği halindeyiz. Artık bunu bir savaş noktasına götürmenin mantıklı tarafı yok'' diye konuştu. 
     





</TEXT>
</DOC>
