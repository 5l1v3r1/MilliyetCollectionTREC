<DOC>
<DOCNO> 110263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yasam/yas01.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda kurşunu adres sormadı 
</HEADLINE>
<TEXT>

Bir serseri kurşun geldi, piknik yerinde neşe içinde oynayan Muhlise’yi buldu. Minik bedeni ölüme ancak üç gün direnebildi... 
     MEHMET EZER Antakya DHA 

     Bireysel silahlanmanın vardığı tehlikeli boyutlara dikkat çekmek için yakınlarını kurşunlara kurban vermiş acılı insanlar toplanmışlardı Taksim Meydanı’nda önceki gün. 
     Onların protestosundan bir gün önce, Antakya’da, bir magandanın serseri kurşunu gelip minicik bir yavruyu bulmuştu. 11 yaşındaydı. Antakya Hayrettin Özkan İlköğretim Okulu 5. sınıfına gidiyordu Muhlise Özer. Nihayet günlerder iple çektiği çarşamba günü gelip çatmıştı. İple çekiyordu, çünkü annesi, babası ve 3 kardeşiyle pikniğe gidecek, orada buluşacakları halaları, amcaları ve kuzenleriyle doyasıya eğlenecekti. 
     
     Bir serseri kurşun geldi 
     Antakya’dan yola çıkıp, Kuruyer köyü yakınlarındaki mesire alanına ulaştıklarında büyükler piknik sepetlerini açarken, çocuklar oyunlarını çoktan kurmuşlardı bile. 
     Bir ara mangaldan yükselen dumanın ve kokunun çağrısına daha fazla direnemeyen Muhlise, oyunu bırakıp Daha olmadı mı ’ diyerek babasının yanına koştu. İşte tam o anda, belli belirsiz bir silah sesi duyuldu ve ardından mangalın başındaki Muhlise kanlar içinde yere yığıldı. Kulağından giren kurşunla kanlar içinde kalan küçük kız önce Antakya Devlet Hastanesi’ne kaldırıldı ardından da Çukurova Üniversitesi Tıp Fakültesi Balcalı Hastanesi’ne sevkedildi. 
     Tam üç gün tutundu yaşama minicik bedeniyle. Ama fazla direnemedi ve cuma günü bir daha açmamak üzere kapandı gözleri. 
     
Kızımın katili bulunsun...’      Muhlise, gözyaşları arasında toprağa verilirken, arkadaşları sırasını çiçeklerle donatmışlardı. Mandıracılık yapan babası Ömer Özer, ise perişandı "Güle oynaya piknik yapıyorduk. Çevrede birçok aile vardı. Mangalın başındaki kızım birden çığlık atarak yere düştü. Ne olduğunu anlayamadık. Yavrum 3 gün direnebildi. Ama katili h l ortada yok. Kızımı öldüren kişinin bulunmasını istiyorum. Herkesin silah almasına izin verilmemesi gerekir." 
     
Eylem geç kaldı’      Muhlise’nin hayatını kaybetmesinden bir gün sonra İstanbul’da düzenlenen bir eylem de, bireysel silahlanmanın ne kadar tehlikeli olduğuna işaret ediyordu. Umut Vakfı’nın 28 Eylül Bireysel Silahsızlanma Günü kapsamında düzenlediği eyleme katılanlar, şiddeti temsil eden kırmızı halının üzerine, "maganda kurşunları"yla kaybeden yakınlarının ayakkabılarını bırakmıştı. 
     
     



 YAŞAM 




















</TEXT>
</DOC>
