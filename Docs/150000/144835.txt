<DOC>
<DOCNO> 144835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo20.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'de genel görünüm... 
</HEADLINE>
<TEXT>

     Birinci Süper Futbol Ligi'nde 25. hafta maçları da geride kalırken 1 maçı eksik Beşiktaş, 58 puanla 26. haftaya da lider olarak girdi. 
     24 gol atılan ligin bu haftasında lider Beşiktaş, yenik götürdüğü karşılaşmada, zorlu Gaziantepspor deplasmanında 1-1'lik beraberlikle 1 puanla dönünce, puanını 58'e çıkardı ve yenilgisiz olarak yine zirvede yer aldı. 
     Liderin en yakın takipçisi olan Galatasaray, seyircisiz yapılan maçta, İstanbul'da Elazığspor'a 3-0'lık skorla şans tanımazken, 57 puana yükseldi ve 1 maçı eksik Beşiktaş ile arasındaki puan farkını da 1'e indirdi. 
     Ligin flaş ekibi Gençlerbirliği, zorlu Denizlispor deplasmanında 3 puanı 3 golle buldu ve 56 puanla şampiyonluk yarışını sürdürdü. 
     Cezası nedeniyle Bursaspor ile Samsun'da karşılaşan Trabzonspor, rakibini 3 golle uğurlarken, bu sezon da ilk kez 4. sıraya yükseldi. 
     İkinci yarıda aldığı başarısız sonuçlarla taraftarlarını hayli üzen ve şampiyonluktan sonra ikincilik şansı da mucizelere kalan Fenerbahçe, bir darbe de sahasında, son sıralarda yer alan Altay'dan alınca, 5. sıraya dek indi. 
     Ligin son sırasında bulunan Kocaelispor, deplasmanda kendisi gibi kritik bölgede bulunan Göztepe'yi 2-1 yenerek 3 ''altın'' puan alınca, 8 hafta sonra ilk kez 3 puanla tanışmış oldu. 
     4 maçı evsahibi, 3 maçı da deplasman takımlarının kazandığı 25. haftada, 2 maç da berabere bitti. 
     Gol krallığı yarışmasında, Bursasporlu Okan, 15 golle ilk sırada bulunurken, bu futbolcuyu, 13 golle Trabzonsporlu Fatih, 12 golle de Ankaragücü'nden Augustine izliyor. 
     Ligde 25. hafta maçlarında alınan sonuçlar ve 26. haftanın programı şöyle 
     Ankaragücü-Samsunspor................................. 3 - 2 
     Malatyaspor-Adanaspor................................. 1 - 0 
     Fenerbahçe-Altay...................................... 0 - 1 
     Diyarbakırspor-İstanbulspor........................... 1 - 1 
     Trabzonspor-Bursaspor................................. 3 - 0 
     Denizlispor-Gençlerbirliği............................ 1 - 3 
     Galatasaray-Elazığspor................................ 3 - 0 
     Göztepe-Kocaelispor................................... 1 - 2 
     Gaziantepspor-Beşiktaş................................ 1 - 1 
     26. Hafta 
     Kocaelispor-Trabzonspor, Altay-Elazığspor, Beşiktaş-Denizlispor, Samsunspor-Gaziantepspor, Bursaspor-Ankaragücü, İstanbulspor-Göztepe Adanaspor-Fenerbahçe, Gençlerbirliği-Malatyaspor, Diyarbakırspor-Galatasaray. 
     





</TEXT>
</DOC>
