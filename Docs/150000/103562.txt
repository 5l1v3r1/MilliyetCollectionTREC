<DOC>
<DOCNO> 103562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko20.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, Beklenti Anketi'ni açıkladı 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 35 düzeyinde kalırken, en yüksek tahminler bu ayın ilk anketine göre 3 puan yükselerek yüzde 50'ye çıktı. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Ağustos ayının ikinci yarısında yapılan ankette yüzde 27-47 aralığında seyreden yılsonu TÜFE öngörüsü, Ağustos ayının ikinci yarısındaki ankette ankette yüzde 27-50 aralığına yükseldi. 
     Daha önce yüzde 35 olan yılsonu uygun ortalama enflasyon beklentisi ise değişmedi. 
     Ağustos ayının ikinci anketinde cari aylık TÜFE'ye göre enflasyon beklentisi yüzde 0.9-3.0 aralığında seyrederken, uygun ortalama yüzde 1.8 oldu. 
     Ağustos ayının ilk anket sonuçlarına göre, enflasyon beklentisi yüzde 0.7-3 aralığında seyredeceği, uygun ortalamanın ise yüzde 1.8 olacağı öngörülmüştü. 
     
     2 AY SONRASI İÇİN TÜFE BEKLENTİSİ 
     Ağustos ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 0.8-5.1 olurken uygun ortalama enflasyon oranı yüzde 3.1 ile bir önceki ankete göre değişiklik göstermedi. 
     İlk anket sonuçlarında, iki ay sonrasının TÜFE beklentisi yüzde 0.9-6.4 aralığında seyrediyordu. 
     Gelecek 12 aylık dönemin TÜFE beklentisi aralığı ikinci ankette yüzde 20-48 olurken, bu oranlar ilk ankette yüzde 20.4-45 olmuştu. 
     Ağustos ayının ikinci anketinde, bir önceki ankette yüzde 31.8 olarak belirlenen gelecek 12 aylık dönemin TÜFE uygun ortalaması, yüzde 31.3'e geriledi. 
     
     FAİZ ORANLARI 
     Öte yandan, Ağustos ayının ikinci anketinde ilk anketine göre, cari ayın bileşik faiz oranı beklentisinde düşüş yaşandı. 
     Buna göre ilk anket sonuçlarına göre, yüzde 55-76 aralığında seyretmesi öngörülen cari ayın bileşik faiz beklentisi, son ankette yüzde 54-70 aralığında gerçekleşirken, uygun ortalamada yüzde 60'tan yüzde 59'a indi. 
     Yıl sonu bileşik faiz beklentisi, Ağustos ayı ikinci anket sonuçlarına göre yüzde 29-65 aralığında, uygun ortalamada yüzde 52.3 olarak gerçekleşti. 
     Bileşik faiz beklentisi, ilk anket sonuçlarında, yüzde 29-74 aralığında ve uygun ortalamanın da yüzde 52 olması öngörülmüştü. 
     Yılsonu basit faiz oranı beklentisi ise Ağustos ayının ikinci anketinde bir öncekine göre yükseldi. 
     Buna göre Ağustos ayının ikinci anketinde yıl sonu basit faiz oranı beklentisi yüzde 27-47 aralığında, uygun ortalama ise yüzde 44'ye yükseldi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ağustos ayında önceki anket sonuçlarına göre artış görüldü. 
     Buna göre Ağustos ayının ilk anket sonuçlarında cari ay sonu kur beklentisi aralığı 1,5,000-1,850,000 olurken, son ankette beklentiler 1,550,000-1,850,000 aralığında öngörüldü. Aynı dönemde uygun ortalama kur rakamı tahmini ise 1,650,300 liradan 1,648.200 liraya geriledi. 
     Bu arada katılımcılar, Ağustos ayının ikinci anket sonuçlarına göre, yıl sonu dolar kuru beklentisinin 1,550,000-2,550,000 lira aralığında, uygun ortalamanın da 1,850,000 lira olacağı tahmininde bulundular. 
     Ankete katılanlar, ilk ankette yıl sonu dolar kurunun 1,550,000-2,400,000 aralığında seyredeceği ve uygun ortalamanın da 1,850,000 lira olacağını belirtmişlerdi. 
     
     BÜYÜME BEKLENTİSİ 
     Katılımcılar ayrıca, Ağustos ayının ikinci anketinde, yılsonu GSMH'sinin yüzde 1 ile yüzde 5 aralığında, uygun ortalamanın da yüzde 2.7 olacağını öngördüler. 
     Ağustos ayının ikinci anketinde, yılsonu cari işlemler dengesinin eksi 4 milyar dolar ile 7 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Ağustos ayının ilk anketinde yıl sonu cari işlemler dengesi eksi 4 milyar ile 3 milyar dolar arasında seyredeceğini öngörülmüştü. 
     





</TEXT>
</DOC>
