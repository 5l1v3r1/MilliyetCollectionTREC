<DOC>
<DOCNO> 105370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/dunya/dun01.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan’da dev boykot 
</HEADLINE>
<TEXT>

     YORGO KIRBAKİ Atina 

     Yunanistan’ın euro’ya geçtiği yılbaşından bu yana yüzde 3.5’lik enflasyonla, AB ortalaması olan yüzde 1.9’un üzerinde seyretmesi, sivil toplum kuruluşlarını harekete geçirdi. Tüketiciyi Koruma Derneği’nin INKA önderliğinde ve aralarında 1 milyondan fazla çalışanı kapsayan İşçi Sendikaları Konfederasyonu GSEE dahil 55 sivil toplum örgütü bugün için tüketim mallarını boykot kararı aldı. 
     
Alışveriş yok      Eylem çerçevesinde Yunanların bir günlüğüne süpermarketler dahil hiçbir dükk ndan alışveriş yapmamaları, akşam saat 22.00’de de iki dakikalığına elektrikleri söndürmeleri istendi. Sivil toplum örgütlerinin televizyonlarda yayınlanan boykota davet çağrılarında "hayat pahalılığına darbe" sloganı kullanıldı. Yunanistan’da yılbaşından bu yana süt yüzde 8.9, deterjan yüzde 6.8, zeytinyağı da yüzde 9.2 oranında zam gördü. 
     Yunanistan’da enflasyonun AB ortalamasının üzerinde seyretmesinin bir başka nedenini de, euro’ya geçildikten sonra küsurlü fiyatların bulunmaması amacıyla özellikle gıda maddelerinde üretici ve satıcıların yaptıkları zamlar oluşturuyor. 
     



 DÜNYA 













</TEXT>
</DOC>
