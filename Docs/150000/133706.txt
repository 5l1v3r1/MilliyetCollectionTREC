<DOC>
<DOCNO> 133706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo31.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor, Fazlı'yı transfer etti... 
</HEADLINE>
<TEXT>

     İkinci Lig A Kategorisi'nde mücadele eden Antalyaspor, İstanbulspor'da oynayan eski futbolcusu Fazlı'yı renklerine bağladı. Fazlı'nın transferini Antalyalı bir grup işadamı gerçekleştirdi. 
     Antalyaspor Futbol Şubesi Sorumlusu Nejdet Alacan, yaptığı açıklamada, İstanbulspor'dan transfer edilen Fazlı ile sezon sonuna kadar anlaşma sağlandığını bildirdi. 
     Alacan, Fazlı'nın bonservis bedeli olarak 60 milyar lira ödendiğini, bu oyuncuya da 50 milyar lira verildiğini belirtti. Fazlı'nın transferini ise bir grup Antalyalı işadamının gerçekleştirdiğini belirten Nejdet Alacan, tüm Antalyalıların takıma sahip çıkması gerektiğini ifade ederek, ''Fazlı'nın transferini gerçekleştiren işadamlarımızın bu tavrı tüm Antalyalılara örnek olsun'' dedi. 
     





</TEXT>
</DOC>
