<DOC>
<DOCNO> 147744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo03.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray son dönemde deplanmanda yenilmiyor... 
</HEADLINE>
<TEXT>

     Diyarbakırspor ile yarın rakip sahada karşı karşıya gelecek olan Galatasaray, son dönemde deplasman maçlarında başarılı sonuçlar alıyor. 
     Sarı-kırmızılılar, Birinci Süper Lig'de son oynadıkları 6 deplasman maçını da kazanarak, geçmiş sezonlarda yaşadığı rakip saha korkusundan sıyrıldı. 
     ''Cim Bom'', bu 6 maçta rakip fileleri toplam 12 kez havalandırırken, kalesinde sadece 2 gol gördü. 
     Galatasaray, ligde Gençlerbirliği ile 24 Kasım 2002 tarihinde yaptığı ve aldığı 1-0'lık yenigiden sonra 4 aydır deplasmanda puan kaybetmedi. Galatasaray, son 6 deplasmanda İstanbulspor, Kocaelispor, Bursaspor, Samsunspor, Gaziantepspor ve Ankaragücü'nü mağlup etmesini bildi. 
     ''Aslan'', bu sezon deplasmanda sadece Gençlerbirliği ile Fenerbahçe'ye yenilirken, Malatyaspor, Elazığspor ve Adanaspor ile berabere kalarak, toplam 12 puan kaybetti. 
     





</TEXT>
</DOC>
