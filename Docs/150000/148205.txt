<DOC>
<DOCNO> 148205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko05.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel’e devler talip 
</HEADLINE>
<TEXT>

Yabancılardan Philip Morris, British American Tobacco yerlilerden Tariş, Efes Pilsen, Doğan Grubu, Koç ve Oyak, Tekel ile ilgileniyor 
     Tekel’in özelleştirilecek sigara ve içki fabrikalarına yerli ve yabancı büyük şirketler ilgi gösteriyor. Bu yılın en önemli özelleştirmesini oluşturacak Tekel’in alkollü içki sanayi ile sigara sanayi haziranda blok satış yöntemiyle satışa çıkarılacak. 
     Hükümet bu yıl toplam 4 milyar dolarlık özelleştirme uygulaması hedefliyor. Bu hedefin tutturulması, uygulanan ekonomik programın başarısı açısından da büyük önem taşıyor. 
     
     İkiye ayrılıp satılacak 
     Ekonomi yetkililerinden edinilen bilgiye göre, Tekel’in satış stratejisinin bu hafta sonuna doğru açıklanması bekleniyor. Tekel’in hem sigara sanayi hem de alkollü içkiler sanayi bölümünün blok olarak satışa çıkarılması öngörülüyor. 
     Özelleştirme stratejisine göre Tekel Alkollü İçkiler Üretim AŞ ile Tekel Sigara Üretim AŞ adıyla iki şirket kurulacak. Bu şirketlere ait birer dağıtım ve pazarlama şirketi oluşturulacak. Tekel sigara sanayi ile alkollü içkiler sanayi, dağıtım ve pazarlama birimleri ile birlikte satılabilecek. Rekabet Kurumu’nun da üretimin dağıtım ve pazarlamayla birlikte satılması konusunda Özelleştirme İdaresi’ne olumlu görüş bildirdiği öğrenildi. 
     
Hangi işletmeye kim teklif verecek      Tekel’in tütün bölümüyle beş, alkollü içkiler bölümüyle de yedi şirket ilgilendiği belirtiliyor. 
     Tekel Sigara Sanayi Philip Morris, British American Tobacco, Imperial Tobacco, Aldatis, Japon Tobacco. 
     Tekel Alkollü İçkiler Sanayi Allied Domeq, Pernord Ricard, Tariş, Efes Pilsen, Doğan Grubu, Koç Grubu, OYAK. 
     
Elektrikte 33 bölge özelleştirilecek      TEDAŞ Genel Müdürü Haşim Keklik, düzenlediği basın toplantısında, elektrik dağıtım bölgelerinin daha önce 13 olarak öngörülen sayının eskiden olduğu gibi yine 33’e çıkarıldığını ve bölgelerin yıl sonuna kadar ihaleye çıkarılabilecek hale getirileceğini söyledi. 1996’da yapılan ihaleyi kazanan şirketlerle sözleşme imzalanmayınca işletme hakkı devri modelinden vazgeçilmişti. 
     


SİYASET 


















</TEXT>
</DOC>
