<DOC>
<DOCNO> 103227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/dunya/adun.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani’den küstah tehdit 
</HEADLINE>
<TEXT>

Irak Kürdistan Demokratik Partisi lideri, Türkiye’nin Musul ve Kerkük’e girmesi halinde buraları Türk ordusuna mezar edeceği tehdidini savurdu. Yayımlanan bildiride, "Türkiye Osmanlı’yı unutmasın" dendi 
     HABER MERKEZİ 

     Mesut Barzani liderliğindeki Irak Kürdistan Demokratik Partisi KDP , "Türkiye’nin Kuzey Irak’a girmesi durumunda bölgenin Türk ordusu için mezarlığa dönüşeceği" tehdidinde bulundu. NTV’nin haberine göre, KDP Kuzey Irak, Musul ve Kerkük’le ilgili olarak Türkiye’de gündeme gelen tartışmalara, günlük yayın organı Brayati’de yayımlanan bir bildiriyle yanıt verdi. Bildiride, "Türk basınının yanı sıra bazı yetkililerin kışkırtıcı yayın ve demeçler verdiği" savunularak, "Türkiye’nin bir ABD operasyonu sayesinde bölgedeki hedeflerine ulaşmak istediği" ileri sürüldü. 
     Bazı kesimlerin Musul bölgesinin kontrolünü ele geçirmeyi hedeflediği, ancak Türkiye’nin bu bölge üzerinde hiçbir hakkı bulunmadığı kaydedilen bildiride, "Türkiye’nin bölgede bir askeri operasyona girişmesi durumunda KDP’ye bağlı güçlerin, bölgeyi Türk ordusu için bir mezarlığa çevireceği" ifadesi de kullanıldı. 
     
     Osmanlı’yı unutma 
     KDP, Türkiye’nin, Kuzey Irak’ın içişlerine müdahale etmemesini isterken, Ankara’nın kullandığını öne sürdüğü "tehdit edici" ifadelerin "artık bu çağda geçerliliğinin kalmadığını" savundu. Bildiride ayrıca şu ifadelere yer verildi 
     "Türkiye, Kuzey Irak’taki Osmanlı ordusunun kaderini hatırlamalı. Eğer söylediklerinde ısrarlıysa, bırakalım şanslarını denesin. Ulus olarak kendimizi feda etmeye hazır olduğumuzu ve saldırganlar için bu toprakları mezarlığa çevireceğimizi görecekler." 
     Bildiride, bir askeri harek ta karşı Kerkük, Erbil ve Musul’u savunmak için gereken hazırlıkların yapıldığı da duyuruldu. 
     
Çakmakoğlu Kuzey Irak bize emanet      KDP’nin, "Türkiye’deki bazı yetkililerin demeçleri" ifadesiyle Milli Savunma Bakanı Sabahattin Çakmakoğlu’nu da kastettiği belirtildi. 
     Çakmakoğlu, önceki gün yaptığı açıklamada, "Kuzey Irak, Misak - ı Milli hudutlarımızda bize emanettir. O günün İstiklal Savaşı şartları içinde, egemen güçlerin Türkiye’nin o günkü şartlarını istismar ederek zorla koparttığı bir yerdir" görüşünü dile getirdi. 
     "Talabani ve Barzani’nin Türkmenlerin topraklarını gasp etmeye yönelik çalışmalar içinde olduklarına ilişkin bilgiler geliyor. Bu konuda çalışmalar var mı " sorusu üzerine de şunları söyledi 
     "Devletimizin yetkili organlarının ve hükümetin, bu konuda kendisine görev verilmiş çalışmaları vardır. Kuzey Irak, öyle veya böyle, şu veya bu kimselerin hevesine kurban edeceğimiz bir bölge değildir. Ulu Önder Atatürk’ün Hatay için dediği gibi, Musul ve Kerkük de Türk toprağıdır. Musul ve Kerkük’te kurulacak bir devlet, vatanımızın olduğu gibi oradaki soydaşlarımızın da huzurunu kaçıracaktır. Arkasında kim olursa olsun, hangi güç olursa olsun, biz Türkiye Cumhuriyeti görevlileri olarak Hayır’ demekteyiz." 
     



 DÜNYA 











</TEXT>
</DOC>
