<DOC>
<DOCNO> 140862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur25.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır "Genelkurmay Başkanı bu açıklamayı zaruri gördü" 
</HEADLINE>
<TEXT>

     Devlet Bakanı ve Başbakan Yardımcısı Ertuğrul Yalçınbayır, Genelkurmay Başkanı Orgeneral Hilmi Özkök'ün açıklamasıyla ilgili olarak, ''Genelkurmay Başkanı, daha önceki süreci teyit eder bir açıklamada bulundu. Bu açıklamayı zaruri gördü'' dedi. 
     Yalçınbayır, TBMM Kulisi'nde gazetecilere yaptığı açıklamada, Genelkurmay'ın ''yeni bir unsur getirmediği'' belirterek, şunları söyledi 
     ''Genelkurmay Başkanı, daha önceki süreci teyit eden bir açıklamada bulundu, bu açıklamayı zaruri gördü. Genelkurmay, kurumlar içindeki yerini ve görevini ortaya koymuş oldu ve demokratik sürece de atıfta bulunmuş oldu. Demokrasi bakımından da doğrudur. Öteden beri de böyledir ve bundan sonra da böyle olacaktır.' Yalçınbayır, ''Bu açıklama hayırcı milletvekillerini nasıl etkiler '' sorusuna, açıklamanın demokratik süreçle ilgili olduğuna işaret ederek, ''bu sürecin içinde TBMM'ye herhangi bir şekilde etki altında bırakmamakla ilgili bir kaygının varlığını da görürsünüz'' dedi. 
     Hiç kimsenin TBMM'yi etki altında bırakmakla ilgili özel bir kasıt içinde olamayacağını kaydeden Yalçınbayır, ''Tabiki herkes görüşlerini meşru platformlarda belirtecek. Vatandaşlar da belirtecek, sonra TBMM özgür iradesiyle karar verecektir'' diye konuştu. 
     





</TEXT>
</DOC>
