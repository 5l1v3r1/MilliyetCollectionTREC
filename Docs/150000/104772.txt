<DOC>
<DOCNO> 104772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yasam/yas04.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya’da iki recm’ kararı daha... 
</HEADLINE>
<TEXT>

Emine Laval’ın çocuğu sütten kesilince taşlanarak öldürülmeyi beklediği Nijerya’da, dün de iki sevgili zina yaptıkları için recm’ ile idama mahkum edildi 
     DIŞ HABERLER SERVİSİ 

     Şeriat kanunları gereği recm taşlanarak öldürülme cezalarıyla gündeme gelen, bu nedenle Türkiye de dahil dünyanın birçok ülkesinin tepkisini çeken Nijerya’da, dün iki recm’ kararı daha alındı. 
     Ülkenin kuzeyindeki Nijer eyaleti şeriat mahkemesi, evlilik dışı ilişkiye girmekle suçlanan Ahmadu İbrahim 32 ile sevgilisi Fatima Usma 30 hakkındaki kararını dün açıkladı. 
     
     Onları baba’ yaktı 
     İbrahim ile Usma’yı zinadan suçlu’ bulan şeriat mahkemesi, çiftin cezasını da taşlanarak öldürülmek’ yani recmedilmek’ olarak açıkladı. Temyiz için 30 günlük süreleri bulunan sevgililer, daha önce 120 dolarlık yaklaşık 200 milyon lira kefaleti ödemeyi reddettikleri için beş yıl hapse mahkum edilmiş, Fatima’nın babasıysa Çok hafif’ bulduğu cezaya itiraz etmişti. 
     
     Erkek doktor bacaktan etti 
     Son recm cezasıyla Nijerya’da ağustos başından bu yana taşlanarak ölüm cezasına çarptırılanların sayısı dörde yükselmiş oldu. Nijerya’nın kuzeyindeki 12 eyalette halen şeriat kanunları uygulanıyor. 
     Bu arada yine Nijerya’nın kuzeyindeki Bauchi eyaletinde de, kasap bir adam, doğum sonrası gittiği erkek doktora muayene sırasında vücudunu dikkatsizce sergilediğini’ iddia ettiği karısının bacağını kesti. Adamu Hüseyni 52 tarafından sağ bacağı kesilen karısı Emine, komşuların sesleri duyması üzerine hastaneye kaldırılırken, kasap kocanın yakında mahkemeye çıkarılacağı bildirildi. 
     



 YAŞAM 























</TEXT>
</DOC>
