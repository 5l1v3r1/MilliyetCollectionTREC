<DOC>
<DOCNO> 117304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/yurundul.html </URL>
<DATE> 2002/11/06/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Taktik hazırlık 
</HEADLINE>
<TEXT>

     Bu derbide teknik adamların çok önemli rolü olacak. 
     Hassas bir kadro yapısına sahip Fenerbahçe’de, Werner Lorant bir türlü sahaya süreceği takım tertibinde istikrar sağlayamadı. Bilhassa kenarlarda çelişkiler yaşıyor. 
     Buna karşılık Fatih Terim ise kafasındaki oyun modeli, istediği biçimde şekillenmeyince, sistem ve takım tertibinde çelişkilere düşüyor. Bu yüzden kolektif uyumda sıkıntılar var. Ayrıca savunma güvencesi de oluşmuyor. Alışılmış dar alan presi gündeme gelmiyor. 
     Hangi teknik direktör bu karşılaşmaya taktik açıdan daha iyi hazırlanırsa, onun takımının kazançlı çıkacağı düşüncesiydeyim. 
     Saha ve seyirci avantajının Fenerbahçe’ye itici bir güç olduğunu da gözden kaçmamalı. 
     



 SPOR 





























</TEXT>
</DOC>
