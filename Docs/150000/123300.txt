<DOC>
<DOCNO> 123300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun02.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan'da seçimler yenileniyor... 
</HEADLINE>
<TEXT>

     Sırbistan'da katılım oranı düşük olduğu gerekçesiyle geçersiz sayılan devlet başkanlığı seçimleri bugün yenileniyor. Oy verme işleminin yerel saatle 07.00'de TSİ 08.00 başladığı bildirildi. 
     Yaklaşık 6.5 milyon seçmenin oy kullanacağı seçimde sandıkların yerel saatle 20.00'de TSİ 21.00 kapanacağı belirtildi. 
     Ilımlı milliyetçi Yugoslavya Devlet Başkanı Voyislav Koştunitsa'nın en güçlü aday olduğu seçimlerde aşırı milliyetçi Voyislav Seselj ile Borislav Peleviç de aday. 
     29 Eylül'de ilk turu ve 13 Ekim'de de ikinci turu yapılan seçimlerde katılım oranı yüzde 50'nin altında kaldığı için seçimler geçersiz sayılmıştı. 
     Bu seçimlerde de katılım oranı düşük olursa yasalar gereği, Başbakan Zoran Cinciç'e yakınlığıyla tanınan Sırbistan Parlamento Başkanı Natasa Miçiç en çok 3 aylık bir dönem için devlet başkanlığına vekalet edecek ve üçüncü seçimler düzenlenecek. 
     





</TEXT>
</DOC>
