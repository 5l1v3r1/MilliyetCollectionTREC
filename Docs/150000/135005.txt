<DOC>
<DOCNO> 135005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun22.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Titanic yolcuları boğulmadı, dondu... 
</HEADLINE>
<TEXT>

     Amerikalı doktor, Lancet adlı tıp dergisine gönderdiği mektupta, 90 yıl önce buzdağına çarparak batan İngiliz transatlantiği Titanic'deki yolcuların çoğunun boğularak değil, donarak öldüğünü iddia etti. 
     Illinois eyaletinden Dr. M. R. Shetty, mektubunda, 1912 yılında buzdağına çarparak batan Titanic'dekileri, kazadan yaklaşık 1 saat 50 dakika sonra kurtarmaya gelen Carpathia yolcu gemisinin mürettebatının, yalnızca filikalardaki yolcuları kurtardığını, can yelekleriyle suyun üstünde yüzen kazazedeleri ise okyanusun eksi 2.2 derecelik suyunda donarak ölüme terk ettiğini ileri sürdü. 
     40 dakika suda kalanların bile kurtarılmasının mümkün olduğunu ve kazazedelerin tamamının kurtarılabileceğini savunan doktor, buzlu sularda uzun zaman geçiren ve ilk başta boğuldu sanılan en az 17 kişinin ısıtma ve kalp masajıyla canlandırıldığını hatırlattı. 
     Titanic, 15 Nisan 1912'de buzdağına çarptıktan sonra sulara gömülmüş, kazada 1500 kişi ölmüş, 711 kişi kurtarılmıştı. 
     





</TEXT>
</DOC>
