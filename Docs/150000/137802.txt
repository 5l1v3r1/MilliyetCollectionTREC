<DOC>
<DOCNO> 137802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur30.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçiören'de bir kadın öldürülmüş olarak bulundu... 
</HEADLINE>
<TEXT>

     Keçiören'de, kimliği belirsiz bir kadın öldürülmüş olarak bulundu. 
     Emniyet yetkililerinden alınan bilgiye göre, polisi arayan bir vatandaş, Ovacık Mahallesi'nin çevre yoluna yakın olan bölümünde bir kadın cesedi gördüğünü bildirdi. Olay yerine giden cinayet bürosu ekipleri, kadının üzerinde kimlik bulamadılar. 
     Vücudunda kesik izleri bulunan kadının başka bir yerde öldürüldükten sonra Ovacık'a getirilmiş olabileceğini belirten yetkililer, 30 yaşlarında olduğu tahmin edilen kadının kimliğinin belirlenmesine çalışıldığını söylediler. 
     Ovacık Mahallesi'nde iki ay önce de elleri bağlı bir erkek cesedi bulunmuştu. Polis, uzun süren araştırmalara rağmen öldürülen kişinin kimliğini saptayamamıştı. 
     





</TEXT>
</DOC>
