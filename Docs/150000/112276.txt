<DOC>
<DOCNO> 112276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur10.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP "AB'nin Türkiye'yi bünyesine almayacağı ortada" 
</HEADLINE>
<TEXT>

     MHP Meclis Grup Başkanvekili Mehmet Şandır, AB'nin Türkiye'yi bünyesine uzun yıllar almayacağınınn ortada olduğunu söyledi. 
     Şandır, seçim çalışmaları için bulunduğu Hatay'ın İskenderun İlçesi'nde yaptığı açıklamada, Avrupa Komisyonu İlerleme Raporu'na tepki göstererek, alınan kararın rüşvet politikası olduğunu öne sürdü. 
     AB'nin Türkiye'yi uzun yıllar daha bünyesine almayacağının ortada olduğunu belirten Şandır, ''Karar rüşvet politikasıdır. Biz sizi almıyoruz ama kapıda bekleyin, üç-beş kuruş veririz anlamına geliyor. Ancak AB, Türk halkını tanımıyor. Halk al paranı başına çal der'' diye konuştu. 
     Şandır, ''3 Kasım'da iktidara gelip oluşturacağımız milli iktidarla dövüşmeden ve kimliğimizi koruyarak AB ile siyasi bütünleşme sağlarız'' dedi. 
     





</TEXT>
</DOC>
