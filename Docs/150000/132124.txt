<DOC>
<DOCNO> 132124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/spo15.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Tuğba 13.      AVRUPA Artistik Buz Pateni Şampiyonası, dün İsveç’in Malmö kentinde başladı. İlk gün yapılan bayanlar seçmelerinde, B grubunda mücadele eden temsilcimiz Tuğba Karademir, 13. sırayı alarak kısa programa katılma hakkını elde etti. İlk 30 sporcunun yer alacağı bayanlar kısa program bugün TSİ 18.30’da başlayacak ve TRT 3’ten naklen ekrana gelecek. Elemelerde Rus Sokolova birinci olurken, vatandaşı Slutskaya ikinci, İtalyan Costner de üçüncü sırayı aldı. 
     
Salıya alındı      BİRİNCİ Süper Futbol Ligi’nde Denizlispor ile Ankaragücü arasındaki erteleme maçının tarihi değişti. 29 Ocak Çarşamba günü oynanacağı açıklanan maç, 28 Ocak Salı günü 18.30’da Denizli Atatürk Stadı’nda oynanacak. 
     
Elvan üçüncü      MİLLİ atlet Elvan Abeylegesse, İspanya’nın Sevilla kentindeki 21. Uluslararası Kros Yarışmaları’nın 3. ayağında 21.43.12’lik derecesiyle bronz madalyanın sahibi oldu. Yarışmada birinciliği Etyopyalı Merima Denboba, ikinciliği ise Kenyalı Edith Masai aldı. 
     
Buzda heyecan      DÜNYA 20 Yaşaltı Buz Hokeyi Şampiyonası’nın 3. Grup maçları bugün İzmit’te başlayacak. Türkiye’nin yanı sıra Avustralya, Belçika, G.Kore ve Lüksemburg’un yer aldığı grupta ilk maç 16.00’da Belçika ile Avustralya arasında oynanacak. Milli Takım ise ilk maçını yarın 19.00’da Belçika ile yapacak. 
     



 SPOR 
























</TEXT>
</DOC>
