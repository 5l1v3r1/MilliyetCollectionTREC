<DOC>
<DOCNO> 110465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/guncel/gun02.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybars Türkiye mozaik değil 
</HEADLINE>
<TEXT>

Kara Harp Okulu’nda yeni öğretim yılının ilk dersini veren Prof. Dr. Ergün Aybars, "Türkiye’yi mozaik olarak değerlendirmek, ülkeyi parçalar" dedi... 
     ANKARA Milliyet 

     Kara Harp Okulu’nda yeni eğitim - öğretim yılının ilk dersini veren, 9 Eylül Üniversitesi Atatürk İlkeleri ve İnkıl p Tarihi Enstitüsü Müdürü Prof. Dr. Ergün Aybars, "Türkiye mozaik değildir. Bu yaklaşım ülkeyi parçalar" dedi. 
     Kara Kuvvetleri Komutanı Orgeneral Aytaç Yalman ve Kara Kuvvetleri Kurmay Başkanı Orgeneral İlker Başbuğ’un katılımıyla Harp Okulu eğitim - öğretim yılı dün açıldı. "Tanzimattan Günümüze Türkiye Avrupa İlişkileri" konulu açılış dersini veren Aybars, "Türkiye’nin bir mozaik olmadığını" ifade ederek, şunları söyledi 
     "Türkiye’ye Ermenilerin, Rumların, Kürtlerin, Çerkezlerin ve diğerlerinin katkısı vardır. Bunlar pastayı zenginleştiren katkılardır. Ama yeni Türkiye’yi mozaik olarak değerlendirmek, ileride ülkenin parçalanmasına neden olabilir." 
     
     Kıbrıs’ı çözmekten aciziz 
     Atatürk’ün diplomatik dehasına değinen Aybars, Hatay’ın tek bir kurşun atılmadan Türk topraklarına katıldığını söyledi. Aybars, aynı Atatürk’ün yeri geldiğinde büyük bir devrimci olduğunu kaydederek, Menemen olayını anımsatıp, "Biz şimdi Kıbrıs’ı çözmekten aciziz" dedi. 
     12 Eylül darbesinin Türkiye’yi terörden çekip çıkardığını dile getiren Aybars, 1980 sonrası gelişmeleri şöyle değerlendirdi 
     "ASALA’nın yerini PKK aldı. Bunlar 1974’ün izleri, Türkiye’ye büyük fatura çıkarıldı. Güçlü Türkiye yerine zayıf Türkiye istiyorlar. Şimdi itilen - kakılan Türkiye’yiz." 
     



 GÜNCEL 

















</TEXT>
</DOC>
