<DOC>
<DOCNO> 100456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo09.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Mutlu’nun dünyası yıkıldı 
</HEADLINE>
<TEXT>

Milli haltercimiz, sakatlıktan sonra tam kapasite hazırlanamadığı için Polonya’daki Dünya Şampiyonası’na katılamayacağını açıkladı 
     OLİMPİYAT ve Dünya Şampiyonu rekortmen Milli halterci Halil Mutlu, ekim ayında Polonya’da yapılacak Dünya Halter Şampiyonası’na katılmayacağını açıkladı. Sakatlığının giderek düzeldiğini, ancak hazırlıklarını Dünya Şampiyonası’na katılacak gibi yapmadığını belirten Mutlu, "Kendimi zorlamayacağım. Avrupa Halter Şampiyonası’nda. Tam kapasiteyle ülkemi temsil etmek istiyorum" diye konuştu. 
     MUTLU sözlerini şöyle sürdürdü "Hafif bir program uyguluyorum. Bu saatten sonra Dünya Şampiyonası’na hazırlanmaya kalkarsam hırs yaparım. Kendimi yine zorlayabilir ve daha kötü sakatlanabilirim." Halter Milli Takımı Antrenörü Enver Türkileri de, Halil Mutlu’nun Dünya Şampiyonası’na katılmaması durumunda işlerinin zorlaşacağını belirterek, "Ancak yine hedefimiz ilk üç olur" dedi. 
     



 SPOR 
























</TEXT>
</DOC>
