<DOC>
<DOCNO> 114077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sonspo04.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Batista sevinci... 
</HEADLINE>
<TEXT>

     Galatasaray'da kasığındaki sakatlığı nedeniyle sabah antrenmanına katılmayan Batista'nın MR'ının temiz çıkması teknik heyeti sevindirdi. 
     Kulüp doktoru Serhan Kurtulmuş, bu oyuncunun Bakırköy Acıbadem Hastanesi'nde çekilen MR'ı sonucunda sağ kasığında gerilmeye bağlı hafif bir ödem oluştuğunu belirlediklerini kaydederek, ''Tedavisine devam ediyoruz. Önemli bir sorun yaratmayacaktır. Club Brugge maçında görev verildiği taktirde sahadaki yerini alabilir'' dedi. 
     Kurtulmuş ayrıca, sarı-kırmızılı takımda solunum yolları enfeksiyonu geçiren Arif, belinde ağrıları bulunan Vedat ve Diyarbakırspor maçında darbe alan Cihan'ın da durumlarının önemli olmadığını kaydetti. 
     





</TEXT>
</DOC>
