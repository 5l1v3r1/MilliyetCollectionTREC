<DOC>
<DOCNO> 101560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo03.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'in gözü kara 
</HEADLINE>
<TEXT>

Galatasaray’ın farklı Samsunspor galibiyeti de tecrübeli hocayı memnun etmedi. Fatih Terim, maçın ardından oyuncularını topladı, eksikleri anlattı, "Bir daha aynı hataları görmek istemiyorum" dedi 
     Orta sahaya çıkıştı 
     LİGİN ilk haftasının en farklı galibiyetini almalarına rağmen Galatasaray’ın futbolu Fatih Terim’den geçer not almadı. Terim, oyuncularıyla yaptığı toplantıda yapılan hataları tek tek anlattı, özellikle orta sahadaki isimlerin ayağında fazla top tutmasından yakındı. Bu bölgenin hata kaldırmadığını vurgulayan başarılı hoca, "Kaybedilen her top büyük tehlike yaratıyor. Bir daha aynı hataları görmek istemiyorum" diye konuştu. 
     
     "Basit hatalar yaptık" 
     LİGDE ve Avrupa’da kendilerini çok zorlu mücadeleler beklediğini hatırlatan Fatih Terim, bu ay içinde tüm eksiklerini kapatmak zorunda olduklarını ifade etti. Sarı - Kırmızılı takımın teknik patronu, "Uzun ve zor bir maraton bizi bekliyor. Mücadele gücünüze diyeceğim yok. Ama daha iyi olmalıyız. Basit hatalar yaptık. Bunları asgariye indirmeliyiz. Yoksa başarılı olamayız. Sizleri tanıyorum ve bunu başaracağınızı biliyorum" dedi. 
     
     Arif - Ümit’e övgü 
     FATİH Terim, takımdaki eksiklikleri gidermek için dünden itibaren yoğun bir çalışma programına başladı. Forvette Arif ve Ümit Karan ikilisine övgüler yağdıran tecrübeli teknik adam, orta sahadaki isimlerin yanı sıra defansta Senegalli genç oyuncu Sarr, Vedat ve kaleci Mondragon’un yenilen gollerdeki payları nedeniyle dikkatlerini çekti. Terim, "Denizlispor karşılaşmasında sizi tamamen hazır görmek istiyorum" uyarısında bulundu. 
     
Yatağa düştü      TERİM, Samsun maçı sonrasında 40 derece ateşle yatağa düştü. Ağır bir gribal enfeksiyon geçiren Terim, ilaçla ayakta durmasına rağmen dün sabahki antrenmanda takımını yalnız bırakmadı. 
     
KARAN Kelimelere dökülemez, yaşanırSarı - Kırmızılılar’ın golcü ismi, Terim’in gönderdiği pozitif enerjinin kendisine itici güç olduğunu söyledi 
     CÜNEYT KARAKAYA 

     ÜMİT Karan, yarına umutla bakıyor, Fatih Terim’le birlikte Galatasaray’ın çıtayı daha da yükselteceğine inanıyor. Terim’in kendisine güven aşıladığını belirten yıldız golcü, "Daha atak oynuyor ve kanatları daha aktif kullanıyoruz. En önemlisi hep beraber pres yapıyoruz. Terim bana pozitif bir enerji gönderiyor. Kelimelere dökemem. Futbolcu ile hoca arasında olan duygular" yorumunu yaptı. 
     TECRÜBELİ teknik adamın, takımı çok iyi motive ettiğini vurgulayan Ümit Karan, "Hepimiz oyuna kitleniyoruz. Bu yıl çok fazla hareket etmeme de gerek yok. Ceza sahası içinde bulunmam çoğu zaman yetiyor. Çünkü herkes kendi alanında çok iyi" dedi. Golcü oyuncu, şöyle devam etti "Arif ağabey veya ben gol attığımızda birbirimize sarılıyoruz. Bu birlik beraberlik devam etsin yeter. Atabildiğim kadar atacağım." 
     
Ergün’ün MR’ı çekildi      SAMSUNSPOR maçında aldığı darbeyle sol ayağından sakatlanan Ergün Penbe’nin dün MR’ı çekildi. Yıldız oyuncunun yan bağlarında meydana gelen sakatlığının tedavisi için kulüp doktorları seferber oldu. Ergün’ün Denizli karşısında oynayıp, oynamayacağı üç gün içinde uygulanacak tedaviden sonra kesinlik kazanacak. 
     CİM - BOM, nefes almadan deplasmandaki Denizlispor karşılaşması için hazırlıklara başladı. Dünü tek antrenmanla geçiren Sarı - Kırmızılılar’da aslar düz koşu yaptıktan sonra antrenmanı bıraktı. Yarım devre oynayanlar ve yedekler ise yaklaşık 1.5 saat çalıştı. Sakat olan Kaptan Bülent çalışmada yer almadı. 
     
Aslan’ın başı döndü      Terim, listedeki forvet adaylarını tek tek eliyor. Son olarak Uruguaylı Morales ve Abreu’nun transferi de rafa kalktı 
     HALİL ÖZER 

     GALATASARAY, bir türlü aradığı forveti bulamıyor. Çok koşan ve hava toplarına hakim ucuz bir santrfor arayan Fatih Terim, listesindeki Uruguaylı Morales ve Sebastian Abreu’dan da vazgeçti. Morales’e önce "İşte istediğim adam" diyen Terim, İspanya’da bu oyuncuyu izleyen Ahmet Ceyhan’ın olumsuz raporu üzerine geri adım attı. 
     CEYHAN, maliyetinin 4 milyon dolar olduğu oyuncu hakkında, "Yetersiz. Bu paraya değmeyebilir. İleride sorun olabilir" ifadesini kullandı. Fatih Terim’in, listedeki diğer Uruguaylı Abreu’nun transferine de sıcak bakmadığı bildirildi. Sarı - Kırmızılılar, Belçika’da oynayan Burkina Fasolu Dalgano’yu bir kez daha izleyecek. 
     
Fanatik taraftara tatbikat yaptırıldıSamsun maçında, bıçakla sahaya fırlayan fanatik taraftar, dün bir kez daha Ali Sami Yen’e götürüldü 
     Gözaltında tutuluyor 
     SAMSUN maçının başlamasına dakikalar kala elinde bıçağı ile sahaya giren ve santraya Fenerbahçe bayrağı diken Rambo lakaplı fanatik taraftarın sorgusu sürüyor. Polis tarafından gözaltında tutulan sabıkalı taraftara, dün Ali Sami Yen Stadı’na getirilerek, tatbikat yaptırıldı. 
     
     Mahkemeye gönderilecek 
     İFADESİNDE maçtan bir gece önce stada girip, reklam panolarının altına saklandığını söyleyen Rambo’nun, mahkemeye sevk edileceği bildirildi. Galatasaraylı yöneticiler ise, stat sorumlularını ve özel güvenlik elemanlarını uyararak, bu konu hakkında araştırma yapılmasını istedi. 
     
Rambo, Ayhan’ın rüyalarına girdiAkli dengesi bozuk taraftarın sahaya diktiği bayrağı söken yıldız oyuncu, dün gece bu olayı yeniden yaşadı 
     Arkadaşlarına anlattı 
     ALİ Sami Yen Stadı’nda bir anda sinirlerin gerilmesine yol açan olay, Ayhan’ı oldukça etkiledi. Galatasaray’ın tecrübeli yıldızı, Samsunspor maçı öncesinde sahaya giren eli bıçaklı Rambo’nun santranın ortasına diktiği Fenerbahçe bayrağını söküp, kenara taşımıştı. 
     
     Bileğinden bıçaklandı 
     AYHAN, dün sabahki çalışmada arkadaşlarına rüyasında "Rambo" unvanını taşıyan akli dengesi bozuk kişiyi gördüğünü söyledi. Sarı - Kırmızılı futbolcu, bu kişinin bayrağı almaya çalışırken kendisini bileğinden bıçakladığını, korkuyla yataktan sıçradığını anlattı. 
     



 SPOR 

























</TEXT>
</DOC>
