<DOC>
<DOCNO> 122658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun24.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL abonelerine özel içerik... 
</HEADLINE>
<TEXT>

     Abone kaybetmeye baslayan ve borsada hisse senetleri düşen America on Line AOL , abonelerini elinden kaçırmamak için yeni bir atak başlattı ve abonelerine özel içerik sunacağını açıkladı. 
     AOL yetkililerinin Wall Street analistlerine verdiği brifingten sızan bilgilere göre, AOL'ün yeni sunumu enformasyon ve alış-verişin yanı sıra müzik ve video paketlerini de içerecek, ayrıca hızlı bağlantı hizmetinin geliştirilmesine çalışılacak. 
     AOL'ün ilan ve reklam gelirleri geçen yıl yüzde 40-50 arasında düşüş göstermisti. 
     AOL icra direktörü Jon Miller yaptığı açıklamada, ''getirecekleri yeni içerik ve üstün kaliteli hizmet sayesinde, internet hizmeti veren kuruluslar arasında 1 numara olmayı sürdüreceklerini'' savundu. 
     AOL, halen Microsoft'un kurduğu MSN ile çetin bir rekabete girişmiş bulunuyor. 
     AOL'ün en büyük sıkıntılarından birini, abonelerinin çoğunluğunu, internete modemle bağlananların teşkil etmesi oluşturuyor. Bu nedenle AOL şimdi hızlı bağlantıya önem veren yeni bir strateji uygulamaya başladı. 
     Bu arada, AOL'ün yeni sürümü olan AOL 9.0'un gelecek sonbaharda kullanıcıların hizmetine sunulacağı bildirildi. 
     





</TEXT>
</DOC>
