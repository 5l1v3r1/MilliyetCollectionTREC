<DOC>
<DOCNO> 109366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur16.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP Afyon milletvekili Yakın milletvekili adaylığından çekildi 
</HEADLINE>
<TEXT>

     YTP Grup Başkanvekili Gaffar Yakın, Grup Başkanvekilliği görevinden istifa etti, milletvekili adaylığından çekildi. 
     Yakın, bugün partisinin Grup Başkanvekilliği görevinden ayrıldı. Yakın ayrıca, YTP Afyon 1. sıra milletvekili adaylığından da çekildi. 
     YTP Afyon Milletvekili Gaffar Yakın, 3 Kasım erken genel seçimlerinin ''Ülkeye hayır getirmeyeceğine inandığı'' için milletvekili adaylığından çekildiğini bildirdi. 
     Yakın, grup başkanvekilliği görevinden istifası ve milletvekili adaylığından çekilmesi ile ilgili olarak ''Bu seçimlerin ülkeye hayır getireceğine inanmıyorum. Bu nedenle milletvekili adaylığından çekildim'' dedi. 
     TBMM Başkanlığı'na verilen seçimlerin ertelenmesine ilişkin önergeye de imza koyacağını kaydeden Yakın, ülke çıkarları açısından seçimlerin ertelenmesinde büyük yarar gördüğünü söyledi. 
     Gaffar Yakın, kişisel görüşlerini savunabilmek amacıyla da grup başkanvekilliği görevinden ayrıldığını sözlerine ekledi. 
     





</TEXT>
</DOC>
