<DOC>
<DOCNO> 111676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur15.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam, müftü hakkında suç duyurusunda bulundu... 
</HEADLINE>
<TEXT>

     Batman Site Cami İmamı Rıfat Korkmaz, İl Müftüsü Yüksel Kaymak'ın da aralarında bulunduğu Müftülük görevlisi 4 kişi hakkında, savcılığa suç duyurusunda bulundu. 
     Din Bir-Sen Batman Şube Başkanı da olan 24 yıllık imam Korkmaz, Batman Cumhuriyet Savcılığı'na verdiği şikayet dilekçesinde, İl Müftüsü Yüksel Kaymak ile vaizler Fatih Yılmaz ve Necla Yılmaz ile Din Hizmetleri Uzmanı Nebahat Kesici'nin görevini kötüye kullanarak devleti zarara uğrattıklarını öne sürdü. 
     Fatih Yılmaz ile eşi Necla Yılmaz ve Nebahat Kesici'nin Kuran Kursu Müdürlüğü vekilliğine yönetmeliğe aykırı olarak ''Valilik oluru'' ile atandığını iddia eden Korkmaz'ın dilekçesinde şunlara yer verdi 
     ''Bu olurun Diyanet İşleri Başkanlığı'nca verilmesi gerekir. Ataması yapılan Fatih Yılmaz, bu şekilde makam tazminatı alarak, devleti zarara uğratmaktadır. Ayrıca, bu 3 personele usule aykırı olarak ek ders ücreti ödenmiştir. Bu uygulama Kuran Kursları Yönetmeliği'nin 27. maddesine aykırıdır. 
     Müftü Yüksel Kaymak, kendisinin telefon paraları ile bazı görevlilerin yemek paralarını Diyanet Vakfı'na fatura etmiştir. Bu gelirler camilerden toplanan paralardır. Camilerden toplanan paralara ilişkin tutanaklar tahrif ya da imha edilmiştir.'' Korkmaz, savcılığa verdiği dilekçeyi, Batman Valiliği, Diyanet İşleri Başkanlığı ve İçişleri Bakanlığı'na da göndereceğini söyledi. 
     





</TEXT>
</DOC>
