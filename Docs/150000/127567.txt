<DOC>
<DOCNO> 127567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/temelkuran.html </URL>
<DATE> 2002/12/29/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ayşegül okula gidiyor... Ayşegül tatilde... Ayşegül büyüdü... 
</HEADLINE>
<TEXT>
Ayşegül nasılsın İyi misin 
Milliyet’in verdiği Ayşegül takvimi sebebiyle hatırlanan bir çocukluk hikayesidir bu 
     Zamanın içinde, ılık battaniyenin içinde yuvarlanır gibi yuvarlanır çocuklar. Saatler olmadan önce çünkü, ılıktır zaman. Yok kadar ılıktır. Anneden divana, divandan yatağa, yataktan anneye geçen bir şeydir hayat henüz, bölünmemiştir. Zamanın çocukluğu kesintisizdir. Bir rüyasız uyku, kendini bilmeyen ten... Gün akarken çukurlar açılır zamanda, hayallerle genişleyen, derinleşen zamanın çukurlarına düşer çocuklar. Saatler henüz yoktur bir şeyi ne kadar uzun süre hayal ettiklerini bilemezler. Bir biçimsiz nesnenin başında kendi kendine konuşan çocuklar, zamanın çukuruna düşmüşlerdir. Birazdan, sanki böyle bir şey olmamış gibi kalkıp güne devam edecektirler... 
     ...Sonra elinizden tutup başkalaşan ve zalimleşen anne, "ana okulu" adlı yabancı bir yere, seni bırakmak üzere... Bütün bu insanlar niye Bu sıcaklaşmaya çalışan kadınlar Düşman bakışlı bu çocuklar 
     
Yakalanan çocuklar      "Ben işe gidiyorum. Sen adını söyle ablaya. Abla adını yazacak deftere" demiş annem, anaokulunun kapısında beni terk ettiğinde. Bir çocuğun kafasından geçenleri sadece bir çocuk bilebilir, Tanrı o kadar ileri gidemez. Kim bilir neler düşündüm ben de... Velhasıl akşam olup da Ece hanım anaokulundan alınmaya gelindiğinde annem sorar 
     "Ece Temelkuran " 
     "Yok öyle biri" der "abla". 
     "Nasıl yani " 
     "Bir Temelkuran var ama..." 
     "Evet " 
     "Ece değil." 
     "Ne peki " 
     "Aydeniz " 
     İnsan beş yaşında böyle bir pavyon uvertürü ismini nereden bulur Neden bulur, bilinmez. Ama herhalde bütün çocukların büyümesinin sebebi, yaptıkları kaçış planının eksik olmasıdır. Kendine başka bir isim uydurup ortadan kaybolmaya çalışan çocuklar yeni bir soyadı uydurmak zorunda olduklarını bilmedikleri için h l buradadır. Çocuklar aslında ilk yakalandıkları andan başlayarak büyür... 
     Yakalandıkları anda okullar onlara, önce saatleri, yetişkinlerin hiçbir işe yaramayan o vakitlerini, böylece ölüme doğru ilerleyen çizgi zamanı öğretir. Ilık bir battaniye üzerinden çekiliverir. 
     
Çocuklar küçük değildirler      Metal tabaklarda pırasalar, niyeyse hep yumurta ve süt kokan odalar... Sabah savaşlarından ağır yaralı kurtulmuş çocuklar... Küçük ayakkabılar, küçük paltolar, küçük sandalyeler... Oysa çocuklar da bilir çocuk olduklarını, bu kadar küçük şeyler arasında yaşamak istemezler. Anaokulları bütün o küçük şeyleriyle çocuklara sanki hep küçük kalacaklarına ilişkin bir kabusu söyler. Yabancıların elinde tutsak olduğunuz bu saatleri "şirinleştirmek" için yaptıkları aklı başında herhangi bir çocuğu kandıramayacak kadar "çocukçadır", çocuklar sadece her zamanki gibi büyükleri affeder. Ama bu ağırbaşlılığının da bir sınırı vardır elbette. Öğle uykusu uyutulacak kadar ileri gidilemez. Çocukların gönülleri Çanakkale’dir Öğle uykuları geçilmez 
     
Örgütlü öğle uykusu      "Hiç ses çıkarmıycam, bak. Bak herkes uyuyor, bak. Böyle durucam, böyle. Kimseyi uyandırmam ben. Abla, sen bana yine Ayşegülleri versene." 
     Örgütçülük faaliyetlerinin en başarılısıdır herhalde, anaokulu ablasını uyumamaya ikna etmek. Sonra yatağın üzerinde yine bir çocuk zamanı çukuruna dalıp Ayşegül’lere bakmak. "Ayşegül tatilde", "Ayşegül okula gidiyor", Ayşegül ıvır, Ayşegül zıvır... Ama en şahanesiydi tavan arasında kendisinden saklanan çok acayip şeyleri bulduğu gün. Maskeler, oyuncaklar, elbiseler, parlak şeyler, isimsiz şeyler... Büyüklerin planladığı zamandan kaçmış bir çocuk yine o ılık battaniyelerin altına girer. 
     Bizi biz yapan hangi hayallerdi Gördüğümüz hangi şeydi bugün -diyelim ki -yazı yazmamızı sağlayan Uyunmamış bir öğle uykusudur belki bütün hayatın çizgisini ta sonuna kadar çizip geçiveren. Batılıp çıkılan çamurlardan kalan, kaderimizi ebru gibi damla damla belirleyen bir şey vardır belki geride... 
     ...Sonra dizimdeki çamuru kolonyayla silmesi gerekti annemin 23 nisan rontuna "iyi bir ailenin çocuğu" olarak katılmam için. Perdede güneş sallanıyordu. Her şeyde bir hikaye vardı, en çok perdede. Perdede güneş sallanıyordu. Sonra rontta, bütün fotoğraflarda somurtan "güzel kızımız" bendim. Sonra büyüklerin zamanı geçti. Büyüdüm. Perdede güneş sallanıyor şimdi. Ayşegül tatile çıkıyor, yazı yazıyor, acayip şeyler bulmak için yollara düşüyor. Ayşegül iyi. Ayşegül perdede sallanan kış güneşi... 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
