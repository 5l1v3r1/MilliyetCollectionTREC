<DOC>
<DOCNO> 118467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sonspo06.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona, Nou Camp'ta geçit vermedi... 
</HEADLINE>
<TEXT>

     Galatasaray'ın, Avrupa Şampiyonlar Ligi'nde yarın deplasmandaki maçını kazanmak zorunda olduğu rakibi Barcelona, bugüne kadar maçlarını yaptığı Nou Camp Stadı'nda Türk takımlarına geçit vermedi. 
     Türk takımlarıyla, Avrupa kupaları tarihinde evinde 6 kez karşılaşan İspanyol ekibi, Nou Camp Stadı'nda yapılan bu 6 maçtan 5'ini kazanırken, sadece 1'inde berabere kaldı, hiç yenilmedi. 
     Barcelona, evinde attığı toplam 20 gole karşılık, Türk takımlarından yalnızca 5 gol yedi. 
     İlk olarak 1990-91 sezonunda Avrupa Kupa Galipleri Kupası 1. turunda Trabzonspor ile eşleşen Barcelona, deplasmandaki ilk maçı 1-0 yitirdi. Barcelona, Nou Camp Stadı'nda 3 Ekim 1990'da yapılan rövanş maçında ise sahadan 7-2 gibi farklı bir skorla ayrılarak, 2. tura çıktı. 
     Daha sonra 1993-94 sezonunda yapılan Avrupa Şampiyonlar Ligi maçında Galatasaray'ı evinde 3-0 yenen Barcelona, 1994-95 sezonunda da yine sarı-kırmızılı ekibi, aynı ligde Nou Camp Stadı'nda 2-1 mağlup etti. 
     2000-2001 sezonunda yine Avrupa Şampiyonlar Ligi'nde Beşiktaş ile aynı grupta yer alan İspanyol takımı, Nou Camp'ta 5-0'lık galibiyete imza attı. 
     İspanyol takımı, geçen sezon ise Avrupa Şampiyonlar Ligi'nde hem Fenerbahçe, hem de Galatasaray ile karşılaştı. 1. tur grubunda Fenerbahçe'yi evinde 1-0 mağlup eden İspanyol takımı, 2. tur grubunda ise Galatasaray ile de 2-2 berabere kaldı. 
     
     TÜRK TAKIMLARIYLA 13 MAÇ 
     Barcelona, Avrupa kupalarında Türk takımlarıyla bugüne kadar 13 maç yaptı. 
     İspanyol ekibi, 13 maçın 8'ini kazanırken, 3 kez yenildi, 2 kez de berabere kaldı. Galatasaray ile 7, Trabzonspor, Beşiktaş ve Fenerbahçe ile de 2'şer kez karşılaşan Barcelona toplam 27 gol atıp, 11 gol yedi. 
     Barcelona'nın Türk takımlarıyla yaptığı maçlar ve sonuçları şöyle 


     
     
Sezon Kupa Rakip Sonuç 1990-91 Kupa Galipleri Trabzonspor 0 - 1 1990-91 Kupa Galipleri Trabzonspor 7 - 2 1993-94 Şampiyonlar Ligi Galatasaray 0 - 0 1993-94 Şampiyonlar Ligi Galatasaray 3 - 0 1994-95 Şampiyonlar Ligi Galatasaray 2 - 1 1994-95 Şampiyonlar Ligi Galatasaray 1 - 2 2000-01 Şampiyonlar Ligi Beşiktaş 0 - 3 2000-01 Şampiyonlar Ligi Beşiktaş 5 - 0 2001-02 Şampiyonlar Ligi Fenerbahçe 3 - 0 2001-02 Şampiyonlar Ligi Fenerbahçe 1 - 0 2001-02 Şampiyonlar Ligi Galatasaray 2 - 2 2001-02 Şampiyonlar Ligi Galatasaray 1 - 0 2002-03 Şampiyonlar Ligi Galatasaray 2 - 0 
     Not Sonuçlarda ilk takım olarak Barcelona alınmıştır. 
     





</TEXT>
</DOC>
