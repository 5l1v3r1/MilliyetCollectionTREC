<DOC>
<DOCNO> 136486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sontur18.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da molotof kokteylli gösteri ve saldırılar... 
</HEADLINE>
<TEXT>

     Eminönü ve Üsküdar'da izinsiz gösteri yapan 2 ayrı grup, İstanbul Büyükşehir Belediyesi Sağlık İşleri Daire Başkanlığı ile bir İETT otobüsüne molotofkokteyli atarak hasara yol açtı. 
     Saraçhane'de toplanan yaklaşık 30 kişilik bir grup, Atatürk Bulvarı üzerinde bulunan İstanbul Büyükşehir Belediyesi Sağlık İşleri Daire Başkanlığı'nın giriş kapısına molotofkokteyli ve taş attı. 
     Atılan taşlardan dolayı giriş kapısının camları kırılırken, parlama sonucu çıkan küçük çaplı yangın da görevliler tarafından söndürüldü. 
     Bu arada, Üsküdar Demokrasi Meydanı'nda toplanan yaklaşık 20 kişilik başka bir grup da, park halindeki bir İETT otobüsüne molotofkokteyli attı. Molotofkokteyllerinin alev almadığı olayda, camları kırılan otobüste maddi hasar oluştu. 
     Her iki olaydan sonra ara sokaklara girerek kaçmaya çalışan göstericilerden bazıları, çevrede uygulama yapan polislerce gözaltına alındı. 
     





</TEXT>
</DOC>
