<DOC>
<DOCNO> 143540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/siyaset/siy04.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapatılan havaalanını AKP yönetimi açtırmış 
</HEADLINE>
<TEXT>

     ABDULLAH KARAKUŞ Ankara 

     Riskli bulunması nedeniyle uçuşa kapatılan Elazığ Havaalanı’nın AKP yönetiminin girişimleri ve baskıları sonucunda tekrar açıldığı ortaya çıktı. AKP Genel Başkan Yardımcısı Necati Çetinkaya, "Yaptığım girişim ve görüşmelerle Elazığ Havaalanı uçuşa açıldı. Büyük uçakların inmesi için de temaslarım sürüyor" dedi. 
     Çetinkaya, Havalimanları ve Limanlar Genel Müdürlüğü’nün DHL hazırladığı raporun yanlış yorumlanmasıyla 63 yıldır iniş ve kalkış yapılabilen havaalanının kapatılmasının gündeme geldiğini belirterek şunları söyledi 
     "Ulaştırma Bakanlığı’na bağlı DHL tarafından yayımlanan yazıya istinaden, Elazığ Havaalanı pistinin iniş ve kalkış açısından doğal manialar nedeniyle güvenli olmadığının belirtilmesi üzerine 12 Mart’ta THY’nin tüm Elazığ seferleri durdurulmuştu. Pistinin uzatılması daha önceden hazırlanan projelerde mümkün olmadığından, mevcut pisti dikey olarak güneyden kuzeye doğru kesen yeni bir pistin yapılması projelendirilmişti." 
     



 SİYASET 


















</TEXT>
</DOC>
