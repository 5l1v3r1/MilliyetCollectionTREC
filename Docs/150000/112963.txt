<DOC>
<DOCNO> 112963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/astro/index.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvılcımlı bir gün 
</HEADLINE>
<TEXT>

Kova burcundaki Ay’ın uyumu sosyal konularda akıcı enerjiler getirmekte. Düşünsel alanda, ilişkilerde rahat bir gün olabilir. Bu arada farklı düşünceleri bir araya getirebileceğimiz bir gündeyiz. Koç’lar şanslılar, çünkü engel gibi gözüken şeyleri aşmak için destek bulabilecekler. Grup çalışmalarında da bunu kullanabilirler. Boğa’lar düne benzer biçimde ılımlı ve toleranslı olmak durumundalar. Yüksek enerjilerini yapıcı yönde kullanmaları şart. İkizler bugün düşüncelerini heyecanlı biçimde ortaya koyuyor ama ayaklarını yere sağlam basması da gerekmekte. Yolculuklar için hareketli bir gün olabilir. Yengeç’ler borç alacak konularında özenli olmalılar. Aşırı tepkisel davranışları yanlış algılanabilir. Aslan’ların ortaklık, evlilik ve yakın ilişkilerinde ılımlı olmaları gerekiyor. Tartışmalarda uzlaşıya varmak kolay olmayabilir. Abartılı davranışları yüzünden yadırganabilirler. Başak’ların detaya olan ilgileri bugün çok belirgin. Günlük işlerinde düzene ve programlı olmaya özen göstermeleri gerekir.Terazi’ler olumlu bir atmosferdeler. Yaratıcılıklarını, kendi isteklerini ortaya koyabilecekleri yeni olanaklar bulabilirler. Akrep’lere dikkat diyoruz. Duygusal konular özellikle akşam gerginleşirken, sözlerini dizginlemekte güçlükle karşılaşabilirler. Yay’ların hızlı hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Oğlak’ların maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Kova’lar çok dikkat çekiyor. Yeni düşünceler ve isteklerle daha fazla şeyi kabul ettirme şansları var. İnatçılıktan kaçınmaları daha iyi olacak. Balık bugün biraz çekimser ve düşünceli olabilir. Olayların akışını görüp beklemeleri yapıcı karar vermeleri için faydalı olacak. Aşırı hayale kapılmadan beklemek en iyisi. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
