<DOC>
<DOCNO> 137879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas07.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkıysa kutlama 
</HEADLINE>
<TEXT>

Aylara bile aile efradının adlarını veren Türkmenbaşı’nın 63’üncü yaş günü, tüm ülkede konserler, gösteriler ve şenliklerle kutlandı 
     CENK BAŞLAMIŞ MOSKOVA 

     Türkmenistan Devlet Başkanı Saparmurad Niyazov’un Türkmenbaşı 63. doğum günü görkemli törenlerle kutlandı. 
     19 Şubat’ın aynı zamanda Bayrak Günü’ olması nedeniyle başkent Aşkabad ve diğer kentlerde çifte bayram kutlandı. Türkmenistan’da ay adları değiştiği için şubat ayı baydag’ olarak anılıyor. Niyazov’un da katıldığı askeri tören Aşkabad meydanında yapıldı. 
     
     Af Örgütü, affetmedi’ 
     Daha sonra at yarışları, konser ve havai fişek gösterisi düzenlendi. 
     Türkmenbaşı’nın doğum günü nedeniyle altın ve gümüş paralar da bastırıldı. Paranın bir yüzünde Türkmen bayrağını öpen Niyazov’un, diğer yüzünde ise Ruhname adlı kitabının resmi bulunuyor. Niyazov’un kaleme aldığı Ruhname, Türkmen halkının uyması gereken ahlaki kuralları anlatıyor. 
     Uluslararası Af Örgütü ise, 63. doğum günü nedeniyle Niyazov’a muhalefeti engellememe, işkence iddialarını araştırma ve düşünce suçlularını serbest bırakma’ çağrısı yaptı. Örgüt, bu çağrının yer aldığı bir elektronik tebrik kartı da hazırladı. 
     



 YAŞAM 




















</TEXT>
</DOC>
