<DOC>
<DOCNO> 149727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun42.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Tikrit'in düşmesi dönüm noktası.." 
</HEADLINE>
<TEXT>

     ABD, Irak'taki savaşta Saddam Hüseyin'in memleketi Tikrit'in ele geçirilmesini ''dönüm noktası'' olarak niteledi, ancak savaşın bittiğini söylemenin erken olduğunu bildirdi. 
     Katar'daki Amerikan Merkez Komutanlığı karargahında gazetecilere açıklama yapan Tuğgeneral Vincent Brooks, hala çatışma potansiyeli olduğunu, ancak çatışmaların daha küçük çapta olacağını kaydetti. 
     Brooks, ''Bu harekatta birçok amaç var. 'Görev başarıyla sonuçlandı, zafer tamam' denemeden önce, bu amaçlara ulaşmak zorundayız'' dedi. 
     Irak'ta ittifak güçlerinin daha operasyon düzenlemediği yerler bulunduğunu belirten Brooks, ''Ancak, rejimin silinmesi yönünde yoğunlaştırılan kararlı askeri operasyonlar noktasındayız. Dolayısıyla şu anda dönüm noktasında bulunuyoruz'' diye konuştu. 
     





</TEXT>
</DOC>
