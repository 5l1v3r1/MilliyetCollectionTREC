<DOC>
<DOCNO> 115663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sontur20.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Cenaze namazlarını kılacağız 
</HEADLINE>
<TEXT>

     CHP Genel Başkanı Deniz Baykal, tüm uyarılarına rağmen kendisini dinlemeyenlerin "otobüsü uçuruma yuvarladıklarını" belirterek "18 Nisan'da beni otobüsten indirdiler. Sonra 2001 yılı Şubatı'nda yürüye yürüye giderken bir de baktım ki otobüs kayalara bindirmiş. Otobüstekilerin kimileri yaralı, kimileri vefat etmiş... Kimlerin vefat ettiğini 3 Kasım'da göreceğiz, cenaze namazlarını kılacağız" dedi. 
     İstanbul milletvekili adayları Zülfü Livaneli ve Yaşar Nuri Öztürk', Genel Sekreter Yardımcısı Mehmet Sevigen ve Genel Başkan Danışmanı Bülent Tanla ile özel uçakla Muğla'ya gelen Baykal halka seslendi. Baykal, konuşmasına başlarken, alandan, "Muğla Çiller'e mezar olacak", "Başbakan Baykal" sloganları yükseldi. 
     Cumhuriyet'in kuruluş dönemini anımsatan Deniz Baykal, o dönemde tek bir kuruş borçlanılmadığını, aksine borç ödendiğini ve ülkenin imar edildiğini vurgulayarak şunları söyledi 
     "Mustafa Kemal Atatürk, İnönü böyle yaptı. Bayar, Menderes... Onlar da borç almadı. Sonra bunlar geldi. Bunlar haramzade, borç yiyiciler, mirasyediler... Ülkenin itibarını yediler ve buraya getirdiler. Türkiye'yi IMF'nin önüne çökerttiler. Bütün bunlar olurken, yolsuzluğa da yanlış yönetime de karşı çıkan tek parti vardı, O da CHP. CHP'nin yıllardır söylediklerini dinleseydiler, Türkiye bu krize sürüklenir miydi " 
     
     "ARKANDA 15 DOSYA VAR"- 
     Baykal, iktidara geldiklerinde milletvekili dokunulmazlığını sınırlandıracaklarını yineleyerek, vatandaşlara "Bütün yolsuzlukların altında siyasi kayırmanın yattığını bile bile dokunulmazlığı tutacak mısınız '' sorusunu yöneltti. Baykal, "Biz bundan dolayı batmışız kardeşim. Kaldıralım bu dokunulmazlığı" dedi. 
     İsim vermeden AKP Genel Başkanı Recep Tayyip Erdoğan'ı da eleştiren Baykal, "Biz dokunulmazlığı kaldıracağımızı söylüyoruz. Çünkü alnımız ak. Çiğ yemedik, bozuk yemedik, karnımız ağrımıyor. Başkaları çiğ, bozuk yediler, karınları ağrıyor öyle mi Karınları ağrıyorsa niye iktidara gelmeye kalkıyorlar Hastaneye gitsinler" diye konuştu. 
     CHP'nin vaatlerinin diğer partilerinki ile karıştırılmamasını isteyen Baykal, "Din, hakkaniyet diye konuşacaksın, ondan sonra arkanda 15 dosya ile Türkiye'yi yöneteceğim diye ortaya çıkacaksın" dedi. 
     





</TEXT>
</DOC>
