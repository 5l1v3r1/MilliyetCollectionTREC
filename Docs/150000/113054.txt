<DOC>
<DOCNO> 113054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/tamer.html </URL>
<DATE> 2002/10/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Okyanusu yutabilir misiniz 
</HEADLINE>
<TEXT>

En genci 24, en yaşlısı 36 yaşında 7 akademisyen, küreselleşmeyi farklı bir boyutuyla ele alıp, eleştirel bakış açısıyla masaya yatırdı 
     Size bir soru Okyanusu yutabilir misiniz 
     Yutamayacağınıza göre... 
     "O zaman yüzebilmeyi becerebilmektir aslolan. Küreselleşme de bizim için böyle bir olgu yutulması mümkün olmayan ama mücadele edilmesi gereken." 
     Alıntı yaptığım kitabın adı, Küreselleşme. Altına ince harflerle iktisadi yönelimler ve sosyal karşıtlıklar diye bir de alt başlık koymuşlar. 
     Marmara Üniversitesi İktisadi ve İdari Bilimler Fakültesi İktisat Bölümü’nden çoğunluğu gencecik 1978 doğumlusu bile var 7 öğretim üyesi görevlisi, 45 - 50’şer sayfalık makalelerle küreselleşme olgusunun farklı yönlerini eleştirel bakış açısıyla irdelemişler. 
     
Tarım da olsaydı      Om Yayınevi’nden çıkan kitap, her haliyle "Al, oku beni" diyor. Kitap, MÜ İktisat Fakültesi öğrencilerine yardımcı ders kitabı olarak tavsiye edilecekmiş. Önsözde öyle yazıyor. Ama bana soracak olursanız, küreselleşmeyi Batı’nın dayattığı bakış açısının dışında kavramak isteyenler için derli - toplu bir başvuru kaynağı var karşımızda. Üstelik de Türkçe... 
     Önsözde de belirtildiği gibi çalışmanın hacmi gereği küreselleşme sürecinin tarım kesimine yansımaları, sosyal güvenlik alanında yaşanması muhtemel senaryolar gibi çok hayati bazı alanlar ele alınamamış. Özellikle tarımın mutlaka yer alması gerekirdi. Brezilya’dan Hindistan’a değişik ülkelerdeki örneklerine bakarak, ABD ve AB ülkelerince bizim tarımımızın da canına nasıl okunmakta olduğunu bir an önce kavramış olurduk. 
     
Ar - Ge, istihdam      Neyse biz kitapta yer almayanlar için hayıflanmayı bir yana bırakıp, irdelenen konuların üzerinden sırasıyla geçelim. 

</TEXT>
</DOC>
