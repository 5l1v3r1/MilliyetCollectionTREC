<DOC>
<DOCNO> 116991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur03.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz kıyılarını kürek çekerek dolaşıyor... 
</HEADLINE>
<TEXT>

     Atlas Dergisi'nin gezginlerinden Hüseyin Ürkmez, 1999 yılından beri kayıkla kürek çekerek yaptığı kıyı gezilerini sürdürüyor. 
     Hüseyin Ürkmez, İstanbul'dan çıktığı kıyı yolculuğunun Mersin'in Silifke İlçesi durağında, sahil beldesi Taşucu'nun Belediye Başkanı Emin Güleç tarafından karşılandı. 
     Göksu Deltası ve Taşucu'nun tarihi mekanları ile kıyı güzelliğini fotoğraflarla ölümsüzleştiren Hüseyin Ürkmez, yıllardan beri 4 metrelik kayığı ile Türkiye kıyılarının güzelliğini keşfettiğini söyledi. 
     Daha önce Ege ve Marmara Denizi'nin tüm kıyılarını dolaştığını belirten Ürkmez, ''Amacım, kıyılarımızın güzelliğini görmeyenlerin görmesini sağlamak, deniz sevgisine dikkati çekmek'' dedi. 
     Ürkmez, Doğu Akdeniz kıyılarındaki gezisinde gördüğü güzelliklerin kürek çekmenin verdiği yorgunluğu atmaya yettiğini vurgulayarak, bundan sonraki hedefinin yurtdışına açılmak olacağını anlatı. 
     Taşucu Belediye Başkanı Emin Güleç ise 3 tarafı denizle çevrili Türkiye'nin, dünyanın hiçbir yerinde bulunmayan kıyı güzelliğine sahip olduğunu ve bu güzelliklerin mutlaka tanıtılması gerektiğini söyledi. 
     





</TEXT>
</DOC>
