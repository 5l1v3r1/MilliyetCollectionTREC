<DOC>
<DOCNO> 103660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/guncel/gun09.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlara internet yardımı 
</HEADLINE>
<TEXT>

     CAN KAMİLOĞLU New York DHA 

     Birleşmiş Milletler BM açlıkla mücadeleyi internet’e taşıdı. BM’nin açlıkla mücadele eden birimi WPA, web sitesinde açlığa karşı kullanılmak üzere bağış kabul edecek. "Mausunuzun bir tıklamasıyla açlıkla mücadeleye katılın" sloganıyla başlatılan yeni uygulamayla milyonlarca dolarlık yardım bekleniyor. BM Dünya Yiyecek Programı WFP Genel Direktörü James Morris, internet üzerinden ilk bağışı kendisi yaptı. 
     100 dolar karşılığı yapılacak olan bir bağışın, 5000 kişiye pirinç sağlayacağına işaret eden Morris, "1000 dolarlık bir yardım yaklaşık 4 ton civarında bisküvit ve krakerlerin alınmasında kullanılabilir. 10 bin dolarlık yardımda ise yiyeceklerin depolanabileceği silolar inşa edilebilir" dedi. 
     Internet üzerinden kredi kartlaryla kabul edilecek bağışlar, ilk etapta Afrika’da açlık yüzünden ölümle karsı karşıya olan 13 milyon kişiyi doyurmakta kullanılacak. 
     
     



 GÜNCEL 




















</TEXT>
</DOC>
