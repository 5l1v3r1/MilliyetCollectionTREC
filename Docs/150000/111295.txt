<DOC>
<DOCNO> 111295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas02.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek şık olmaz ancak sahip olur ’ 
</HEADLINE>
<TEXT>

Çevirdiği Erkek Doğrama Cemiyeti Manifestosu’ adlı kitap vesilesiyle feminist Ayşe Düzkan’la konuşmaya gittik. Erkeklerin asabını bozacak iddialarla çıktık... 
     ELİF KORAP İstanbul 

     Pazartesi Dergisi kadrosu içinde de yer alan feminist Ayşe Düzkan, çevirdiği ilginç bir kitapla gündemde... Valerie Solanas’ın "Erkek Doğrama Cemiyeti Manifestosu." Bir zamanlar Andy Warhol’u vurarak ünlenen Solanas’ın kitabı "Erkeklerin tamamen yok olması gerektiğini, üremek için bile erkeklerden yararlanılmaması"nı savunuyor. Kitabın feminist literatür için önemli bir eser olduğunu savunan Düzkan, tartışma yaratacak iddialarda bulunuyor... 
     
"Erkek Doğrama Cemiyeti", erkeklere karşı haksızlık değil mi 
     Değil. Her kadının "erkeklerin Allah cezasını versin " dediği an olmuştur. Bu andan söz ediliyor. Manifesto, erilin eksik olduğunu söylüyor. Biyolojik olarak eril gerçekten deforme. Herkes kadın olarak başlıyor. Kromozom eksik ve bozuk olduğunda erkek oluyor. 
     
Bu manifestonun "intikam ateşini dillendirdiği"ni söylüyorsunuz... 
     Evet. Zulme öfkelenmemek ancak aşkla olan bir şey. Zulüm görüyorsan intikamını almalısın. Toplumsal dönüşüm öfke, intikamla olur. Öfkelenmeden devrim olmaz. 
     
Bu devrim bütün erkeklere öfke duymayı mı gerektiriyor 
     Evet. Bütün erkeklerden nefret etmek gerekir. Yoksa sistem değişmez. 
     
Kadınlar erkeklere zarar vermiyor mu 
     Kadınlar erkeklerin kalbini kırıyorlar, ama geçici şekilde ve geçici zamanlarda. 
     
Ya aşk, erkeklere şık olan bir kadın bütün erkeklerden nasıl nefret eder 
     İlkçağlarda cinsellik var ama aşk yok. Şövalyeler filan, öyle çıkmış aşk. Erkeklerin şık olup olmadığı daha da kuşkulu bir konu. Erkekler kadınlara şık olmuyor, ona sahip olmak istiyorlar. Hepimiz çok iyi biliyoruz ki, maymun gibi adamlar çok güzel kadınlarla beraber olabiliyorlar. 
     
Güzeller güzellerle mi olmalı 
     Hayır, ama biz hep genç ve güzel kadınları çirkin ve zengin adamlarla görüyoruz. Bu kadarı da rastlantı mı 
     
Bu kadının tercihi, ilişkiden beklediği ile ilgili değil mi 
     Hayır. Zengin adam, güzel kadını seçiyor. Kadınların erkeklerle yaşadıkları her şey parayla da satılıyor. İşte evlilik bunları bedavaya getiren bir şey. Aşçısı da var, fahişesi de.. 
     
Feministler tüm erkeklerden nefret ediyorlarsa, erkeklerin yaşamlarındaki yeri nedir Cinsel ihtiyaçlar, dostlar... Bunlar yok mu sayılıyor 
     Yakın bir iki erkek arkadaşım var. Ama onları tabii çok seçerek arkadaş oluyorum. Feministlerin bazıları evli, çocuklu. Normal bir cinsel hayatları var. 
     



 YAŞAM 



















</TEXT>
</DOC>
