<DOC>
<DOCNO> 102848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo01.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mansız yandı 
</HEADLINE>
<TEXT>

Milli Takım’a izinsiz katılmayan yıldız golcü büyük tehlikeyle karşı karşıya kaldı. Disiplin Kurulu’na gönderilecek İlhan, suçlu bulunursa üç aydan bir yıla kadar men cezası alacak 
     Güneş çıldırdı 
     DÜNYA Kupası’nda herkesi büyüleyen Beşiktaş’ın yıldız forveti İlhan Mansız’ın, sakatlığını gerekçe gösterip, Milli Takım kampına gelmemesi Teknik Direktör Şenol Güneş’i çileden çıkardı. Güneş’in telefonla görüştüğü İlhan Mansız’a "Buraya gelmen lazım" dediği ancak yıldız futbolcunun bu uyarıyı dinlemediği öğrenildi. Tecrübeli teknik adam Gürcistan kadrosunda yer almasına karşın kampa gelmeyen ve izin almadan tedavisini öne sürüp Almanya’ya giden İlhan’ı federasyona rapor edecek. Başarılı futbolcu, ardından da Disiplin Kurulu’na sevkedilecek. 
     
     Kuralları çiğnedi’ 
     SAKAT olmasına rağmen kampa gelen Fenerbahçe kalecisi Rüştü’yü örnek gösteren yetkililer, İlhan’ın büyük bir hata yaptığını söylediler. Menajer Can Çobanoğlu "Hem Rüştü, hem de İlhan için kulüplerden yazı gönderildi. Nitekim Rüştü kampa geldi, doktor kontrolünden geçti. Daha sonra kendisine izin verdik, Almanya’ya gitti. Ancak İlhan kuralları çiğnedi. Kendisini federasyona rapor edeceğiz, Disiplin Kurulu’na vereceğiz" dediler. n BİLAL MEŞE 
     
Talimat ne diyor      MADDE 32 - Yayın yolu ile veya yazılı tebligata rağmen mazeretsiz olarak temsili veya milli müsabakalara veya hazırlık çalışmalarına katılmayan veya geç katılan veya çalışma ve müsabaka yerini terk eden futbolcu üç aydan bir yıla kadar müsabakalardan men cezası ile cezalandırılır. Olayın mahiyetine göre ilgili teşekkül altı aya kadar müsabakalardan men cezası ile cezalandırılabilir. 
     
PANCU hayran kaldı      ROMANYA’NIN, yarın Yunanistan ile yapacağı hazırlık maçı için milli takıma giden Daniel Pancu, taraftarlara övgüler yağdırdı. Beşiktaş’ın genç golcüsü, "İnönü Stadı’nda sanki büyülendim. Yeniktik, gol kaçırıyorduk, ama tribünler bir dakika bile susmadan bize destek veriyordu" dedi. 
     TARAFTARIN coşkusunun itici güç olduğunu belirten Rumen oyuncu, "Hayatımda ilk kez böyle bir şey yaşadım" ifadesini kullandı. Ülkesinde Rapid Bükreş’in, Sportul Bükreş’i 2 - 1 yendiği maçı izleyen Pancu, yarın Moldovan ile birlikte forvette görev yapacak. Bu mücadeleyi Metin Tokat yönetecek. 
     
Nouma gün sayıyor      BEŞİKTAŞ’IN Fransız yıldızı, kendisini 11 gün sonra oynanacak Diyarbakırspor maçına hazırlıyor. Lucescu’nun eksik bulduğu Nouma’ya, İstanbulspor maçında da görev vermeyeceği öğrenildi. Rumen hocanın, kendisinden forma isteyen Nouma’ya, "Maç Güngören Stadı’nda. Zemin bozuk. Eksiğin var. Riske giremem" dediği öğrenildi. Bu arada Beşiktaş’ın doktoru Yalçın Yavuzör ile Almanya’ya giden İlhan Mansız için Asbaşkan Yıldırım Demirören, "Uzun süre oynamama riski var" dedi. 
     



 SPOR 
























</TEXT>
</DOC>
