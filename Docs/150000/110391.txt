<DOC>
<DOCNO> 110391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur01.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derince'de kanlı soygun... 
</HEADLINE>
<TEXT>

     Kocaeli'nin Derince ilçesinde, mobilya mağazasını soyan bir kişi, kendisini fark ederek takip eden güvenlik güçleriyle girdiği silahlı çatışmada öldürüldü. 
     Kocaeli Üniversitesi Tıp Fakültesi'ne giden yoldaki Gayret Mobilya Mağazası'nı sabah erken saatlerde soyan kişi, henüz plakası belirlenemeyen otomobille olay yerinden uzaklaşmak isterken, devriye görevi yapan güvenlik güçlerince fark edildi. 
     Takip edildiğini gören ve Tütünçiftlik turnikelerinden TEM otoyoluna girerek İstanbul yönüne kaçmaya çalışan soyguncu, Kirazlıyalı mevkiinde sıkıştırıldı. Güvenlik güçlerinin ''dur'' uyarısına silahla karşılık veren soyguncu, çatışmada öldürüldü. 
     Soyguncunun kimliğini ve mobilya mağazasından çaldığı paranın miktarını belirleme çalışmaları sürüyor. 
     





</TEXT>
</DOC>
