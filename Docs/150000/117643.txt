<DOC>
<DOCNO> 117643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur05.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes maç seyrederken onlar kuyumcu soydu... 
</HEADLINE>
<TEXT>

     Düzce'nin Gümüşova İlçesi'nde, Fenerbahçe-Galatasaray maçının oynandığı sıralarda, duvarı delinerek girilen kuyumcu dükkanından kaynakla kesilen kasadaki 150 milyar liralık ziynet eşyası ve para çalındı. 
     Kimlikleri henüz belirlenemeyen kişi ya da kişiler, ilçe merkezindeki bir berber dükkanının kapısını açarak, duvarı deldiler ve bitişiğindeki Ali Eren'e ait Eren Kuyumculuk'a girdiler. 
     Soyguncular, Fenerbahçe-Galatasaray maçının oynandığı sırada kaynakla dükkandaki kasayı açarak, içinde bulunan 150 milyar liralık ziynet eşyası ile parayı alarak kaçtılar. 
     Soygun maç sırasında gerçekleştirildiği için duvarın delinmesi ve kasanın kaynakla kesilmesi sırasında çıkan gürültünün çevredekiler tarafından duyulmadığı belirtilerek, soruşturmanın sürdürüldüğü bildirildi. 
     





</TEXT>
</DOC>
