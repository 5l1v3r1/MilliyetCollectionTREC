<DOC>
<DOCNO> 140297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko14.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, tasarruf tedbirlerini açıkladı... 
</HEADLINE>
<TEXT>

     Hükümet, tasarruf ve gelir arttırmaya yönelik tedbirler çerçevesinde, ek emlak ve ek taşıtlar vergisi alma yoluna gidiyor. Harcamalarda da 9.8 katrilyon liralık tasarruf planlanıyor. 
     Başbakanın bugün yaptığı basın toplantısının ardından dağıtılan metinde, tasarruf ve gelir artırmaya yönelik tedbirler açıklandı. 
     Buna göre harcamalarda tasasrrufa yönelik tedbirler çerçevesinde personel, diğer cari, yatırım, transferler, sosyal güvenlik kurumları, diğer transferler olmak üzere toplam 9.8 katrilyon liralık bir gelir hedefleniyor. 
     Gelir artırmaya yönelik tedbirler arasında da şu düzenlemeler yer alıyor 
     Ek vergiler geliyor, bazı vergi oranları artıyor, kurumlardaki geçici vergi oranı kurumlar vergisi oranında yükseltiliyor, ek emlak ve ek taşıtlar getirilmesi öngörülüyor. 
     -Kurum geçici vergi oranının kurumlar vergi oranına yükseltilmesi, vergi istisnalarının gözden geçirilmesi, otoyol ve köprü geçiş ücretlerinde artış yapılması. 
     -Hükümet tasarruf ve gelir artırmaya yönelik tedbirler çerçesinde, harcamalarda 9 katrilyon 801 trilyon, gelir artırıcı tedbirlerle de 5 katrilyon 972 trilyon lira olmak üzere, toplam 15 katrilyon 773 trilyon lira kaynak sağlanmasını hedefliyor.'' 
     
     EK MOTORLU TAŞITLAR VERGİSİ VE EMLAK VERGİSİ GELİYOR 

     Hükümet, gelir artırıcı tedbirler çerçevesinde bu yıl vatandaştan 1.1 katrilyon lira tutarında ek motorlu taşıtlar vergisi ile 650 trilyon lira tutarında ek emlak vergisi almaya hazırlanıyor. 
     Tasarruf ve gelir artırıcı tedbirler paketinin gelirle ilgili bölümündeki yeni düzenlemelerle, 5 katrilyon 972 trilyon liralık ek kaynak sağlanması hedefleniyor. 
     Bu düzenlemeler ile en son 1999'daki Marmara depreminin ardından başvurulan ek emlak ve ek motorlu taşıt vergileri yeniden uygulamaya konuluyor. Aynı şekilde halen yüzde 20 olan kurumlardaki geçici vergi oranı da kurumlar vergisi oranı ile eşitlenerek yüzde 30'a yükseltiliyor. 
     Büyükşehir belediyelerinin vergi gelirlerinden aldığı pay da azaltılıyor. 
     Bu arada hükümetin daha önce bu yıl 2.4 katrilyon lira gelir sağlayacağı açıklamasında bulunduğu Vergi Barışı Kanunu'na ilişkin olarak, tabloya farklı bir gelir rakamının konulması da dikkati çekti. 
     IMF'nin söz konusu düzenlemeden 750 trilyon lira dolayında bir kaynak sağlanabileceği yolundaki görüşlerinin ardından, Vergi Barışı'nın bu yılki gelir getirisi tedbirler paketi tablosunda da 750 trilyon lira olarak yeraldı. Ancak tabloya hükümetin 2.4 katrilyon lira gelir beklentisi de dip not olarak eklendi. 
     
     GELİR PAKETİ 

     Pakette yeralan gelir artırıcı düzenlemeler ile bunlarla yaratılması beklenen kaynak toplamı şöyle 

-Yaklaşık 10 katrilyon lira birikmiş vergi alacağının ödeme kolaylığı ile tahsiline ve 180 bin civarındaki vergi ihtilafı dosyasının sulh yolu ile tasfiyesine yönelik Vergi Barışı Kanunu'nun yürürlüğe konulması. Metinde, Hükümetin 2.4 katrilyon lira gelir beklediği özel olarak vurgulandı. Tablodaki gelir beklentisi ise 750 trilyon lira olarak yeraldı. 

-Kurum geçici vergi oranının kurumlar vergisi oranına yükseltilmesi. 780 trilyon TL 

-Vergi istisnalarının gözden geçirilmesi. Yatırım indirimi dahil 200 trilyon TL 

-2003 yılı için ek emlak vergisi alınması. 650 trilyon TL 

-2003 yılı için ek motorlu taşıtlar vergisi alınması. 1.1 katrilyon TL 

-Büyükşehir belediyelerinin vergi gelirlerinden aldığı paydan kesinti yapılması. 275 trilyon TL 

-Döner sermaye hasılatlarından yapılan kesintinin yüzde 15'e çıkarılması ve yapılan personel ödemelerine sınır getirilmesi. 250 trilyon TL 

-Çeşitli kanunlar gereğince kurum bütçelerine özel gelir, özel ödenek kaydedilme uygulamasına kısmen son verilmesi ve harcanamayacak bu tutarların 2003 bütçesine gelir kaydedilmesi. 1 katrilyon 440 trilyon TL 

-Otoyol ve köprü geçiş ücretlerine artış yapılması. Bayındırlık Bakanlığı'nca kısmen uygulamaya konuldu 200 trilyon TL 

-Kamu taşınmazlarının yeni bir anlayışla değerlendirilmesi ve ek gelir sağlanması. 200 trilyon TL 

-2002 yılında İş Yurtları Hasılatından harcanmayan tutarın yarısının 2003 yılında Bütçe geliri olarak kaydedilmesi. 127 trilyon TL 
     
     DİĞER TEDBİRLER 

     -Saymanlıklardaki tedavi faturalarının doktor, eczacı ve bir Maliye yetkilisi tarafından ödenmeden önce incelenmesi. 
-Emekli olacaklara verilecek harcırahın 500 milyon lira ile sınırlandırılması. 
-Konsolide bütçeli kuruluşların ilama bağlı borçları için faiz oranının yüzde 2.5 olarak belirlenmesi. 
-Sözleşmeli personel pozisyon sayılarının bir önceki yıl sayısı ile sabitlenmesi. 
-Mahalli idarelerden kararnameliler dışında naklen atamanın önlenmesi. 
-Emekli olan personelden kararnameliler dışında yeniden atama yapılmaması. 
-Kurum bütçeleri içinde yapılacak atamalara yüzde 10 sınır getirilmesi. 
-Öğretim görevlileri, uzman, okutman gibi görevlere atamada sınav şartı getirilmesi. 
-Kamulaştırmalar için yedek ödenek tertibinden yapılacak aktarmanın yüzde 10'la sınırlandırılması. 
-Cari ve yatırım nitelikli giderlerle ilgili olarak özel idare bütçelerinden konsolide bütçeli kuruluşlara katkı sağlanması. 
-Analitik bütçe sınıflandırması ve tahakkuk muhasebesi kapsamının genişletilmesi. 
-Kamu Haznedarlığı kapsamının genişletilmesi. 
-Yatırımları Hızlandırma Ödeneğinden her proje için aktarılacak miktarın 5 trilyon lira ile sınırlandırılması. 
-Yedek ödenekten yatırımlara aktarma yapılmaması. 
-İlama bağlı borçlar ile mahkeme harçlarında ödenek ekleme uygulamasının kaldırılması. 
-Taşıtlarda hizmet alımı uygulamasına geçilmesi ve masraflı taşıtların tasfiye edilmesi. 
-İhtiyaç fazlası demirbaşların kuruluşlar arası devrine imkan sağlanması. 
-Milletvekili lojmanlarının satışını hızlandıracak yasal önlemlerin alınması. 
-Üst Kurullardaki temsil ağırlama giderlerini belirleme konusunda baz alınan personel oranının yüzde 3'e indirilmesi. 
-Uluslararası Tahkime ilişkin uyuşmazlıklarda hukuk danışmanlığı hizmetinin alınmasının sağlanması. 
     
     HARCAMALARDA TASARRUFA YÖNELİK TEDBİRLER 

     Personel ve sağlık 
-Personel açıktan atamalarının 35 bin ile sınırlandırılması. 50 trilyon TL 
-İşçilerin 1 ikramiyesinin ertelenmesi. 140 trilyon TL 
-İlaç katkı paylarının memurların aylığından kesilmesi. 65 trilyon TL 
-Antibiyotiklerin reçete edilmesinin yeni esaslara bağlanması. 45 trilyon TL 
-İlaçta ortalama fiyat uygulamasına geçilmesi. 150 trilyon TL 
-Ödeme öncesi reçete kontrolü uygulamasının başlatılması. 50 trilyon TL 
-Sarf malzemelerinde standart ve fiyat birliği sağlanması. 20 trilyon TL 
-Negatif ilaç listesi uygulamasına gidilmesi. 25 trilyon TL 

Diğer Cari 
-Milli Savunma Bakanlığı ödeneklerinden sağlanan tasarruf. 450 trilyon TL 
-Milli Savunma Bakanlığı ödeneklerinden harcamaya dönüşmeyecek tutarın ertesi yıla devri. 270 trilyon TL 
-3418 sayılı Kanuna göre yapılan diğer cari harcamalardan kesinti yapılması. 50 trilyon TL 
-Diğer cari ödeneklerinden kesinti. 404 trilyon TL 
-Kamu kurum ve kuruluşları bünyesinde faaliyette bulunan dernek ve vakıflara ait taşıtların bakım, onarım ve işletme giderleri için bütçeden harcama yapılmaması. 10 trilyon TL 

Yatırım 
-Yeni binek ve hizmet taşıtı alımının yapılmaması. 90 trilyon TL 
-Yatırım ödeneklerinin harcamaya dönüşmemesi. 450 trilyon TL 
-Yatırım programının rasyonalize edilmesinden gelen tasarruf ile yatırım ödeneklerinden kesinti yapılması. 2.6 katrilyon TL 
-Nakdi dış proje kredi kullanımından kesinti yapılması. 400 trilyon TL 
-Ayni dış proje kredi kullanımından kesinti yapılması. 417 trilyon TL 
-Dış proje kullanımından kesinti yapılması sonucu ortaya çıkan kdv tasarrufu 148 trilyon TL 

Sosyal güvenlik kurumları 
Emekli Sandığı 766 trilyon TL 
-İlaçta ortalama fiyat uygulamasına başlanması. 330 trilyon TL 
-Antibiyotiklerin reçete edilmesinin yeni esaslara bağlanması. 45 trilyon TL 
-Sarf malzemelerinde standart ve fiyat birliği sağlanması. 20 trilyon TL 
-Heyet raporu ile ilaç kullananlar için ihale yolu ile ilaç temini. 68 trilyon TL 
-Negatif ilaç listesi uygulamasına gidilmesi. 20 trilyon TL 
-Memur, kesenek oranının yüzde 15'den yüzde 16'ya çıkarılması. 146 trilyon TL 
-Emekli aylıklarından yüzde 1 oranında sağlık primi kesilmesi. 76 trilyon TL 
-Ziraat Bankası'na maaş ödeme karşılığında komisyon ücreti ödenmemesi. 61 trilyon TL 

Bağ-Kur 350 trilyon TL 
-Bağ-Kur'da ilaç katılım payının maaştan kesilmesi. 30 trilyon TL 
-Negatif ilaç listesi uygulamasına gidilmesi. 20 trilyon TL 
-5 yıldır prim ödemeyenlerin belirli bir tarihe kadar ödeme yapmamaları halinde sistemden çıkarılması. 100 trilyon TL 
-1479 sayılı Kanun tahsilat oranının yüzde 60'dan yüzde 63'e, 2926 sayılı Kanun tahsilat oranının yüzde 50'den 53'e yükseltilmesi. 10 trilyon TL 
-Prim tahsilatına ilişkin takibatın avukatlara verilmesi. 85 trilyon TL 
-Taksitlendirmeyi ihlal edenler hakkında icrai takibatın başlatılması. 90 trilyon TL 
-Hastanelerle bazı hastalıkların tedavisinde paket anlaşmaların yapılması. 15 trilyon TL 

SSK 190 trilyon TL 
-Bildirge ve bordroların birleştirilmesi ve akıllı form uygulamasının başlatılması. 45 trilyon TL 
-Vergi idaresi-SSK işbirliği ile iş gücü beyanlarının karşılaştırılması. 20 trilyon TL 
-Kamu kurumlarının kendilerine yapılan işveren bildirimlerine SSK'nın internet adresinden kontrol etmelerinin sağlanması. 20 trilyon TL 
-TÜRMOB ve DİE işbirliği içinde kaçak işçilerin tespiti. 5 trilyon TL 
-Gönüllü sigortalıların sigorta prim oranının yüzde 20'den yüzde 30'a çıkarılması. 100 trilyon TL 

Kuruluş transferleri 347 trilyon TL 
-Yeşil kartların sağlık karnesine dönüştürülerek yenilenmesi ve istismarların bu suretle önlenmesi. 130 trilyon TL 
-Kuruluş transferleri yeşil kart, il. bağ. b. ve personel ödenekleri hariç 217 trilyon TL 

Diğer transferler 
-ihracatta vergi iadesi sistemine ilişkin düzenleme yapılması. 294 trilyon TL 
-KİT işçilerinin 1 ikramiyesinin ertelenmesi. 44 trilyon TL 
-Tarımsal destekleme ödeneklerinden kesinti. 73 trilyon TL 
-Doğrudan gelir desteğinden kesinti. 1.4 katrilyon TL 
-Yatırımları hızlandırma ödeneğinden kesinti. 16 trilyon TL 
-Kıbrıs ödeneklerinden tasarruf. 50 trilyon TL 
-Destekleme ve Fiyat İstikrar Fonu ödeneklerinden kısıntı. 90 trilyon TL 
-Maliye ve Hazine transfer kalemlerinden kesinti. 148 trilyon TL 
-Kredi ve Yurtlar Kurumu'nun yatırımlarından kesinti. 50 trilyon TL 
-Kamulaştırma ödeneğinden kesinti. 150 trilyon TL 

     
</TEXT>
</DOC>
