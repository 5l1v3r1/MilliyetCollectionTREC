<DOC>
<DOCNO> 117669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko04.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’de AB için sivil zirve 
</HEADLINE>
<TEXT>

Davet mektubu ile Ankara’ya çağrılan 11 sivil toplum örgütü başkanı, Erdoğan ile AB için eylem planı konusunu tartışacak 
     EKONOMİ SERVİSİ 

     Avrupa Birliği AB konusunda, CHP ve sivil toplum örgütleri ile birlikte hareket edileceğini’ açıklayan AKP, bunun ilk adımını attı. Dün, AKP Genel Merkezi’nde ilk görüşme TESEV Başkanı Can Paker ve TESEV Koordinatörü Özden Sanberk ile gerçekleştirildi. Görüşmede AB gündemi ile ilgili yapılacaklar konusunda Erdoğan’a iki saat süren bir brifing verildi. 
     Asıl büyük toplantı ise 11 iş ve sivil toplum örgütünün katılımı ile bugün gerçekleştirilecek. 
     AKP Genel Başkanı Erdoğan’ın bizzat telefon ederek ve davet mektubu göndererek çağırdığı iş örgütlerinin katılacağı toplantıda Kopenhag Zirvesi’ne kadar AB konusunda yapılabilecekler’ tartışılacak. Toplantı Saat 14.00’de yine AKP Genel Merkezi’nde gerçekleştirilecek. 
     
MÜSİAD da çağrıldı      AKP’nin seçimlerden galip çıkması ile iş dünyasında yeniden ilgi odağı olmaya başlayan Müstakil Sanayiciler ve İşadamları Derneği’nin de MÜSİAD toplantıya çağrıldığı öğrenildi. Çağrılan diğer iş ve sivil toplum örgütleri ise şöyle TOBB, İKV, DEİK, TZOB, TESK, TÜSİAD, TİM, TİSK, Türk - İş, Hak - İş, DİSK. 
     AKP Genel Başkanı Erdoğan’ın da katılacağı toplantıya, TOBB Başkanı Rifat Hisarcıklıoğlu, İKV Başkanı Meral Gezgin Eriş de katılıyor. MÜSİAD Başkanı Ali Bayramoğlu’nun da katılması beklenen toplantıda Kopenhag zirvesi’ne kadar bir çalışma programı çıkarılacak ve birlikte yapılabilecekler konusunda bir eylem planı kararlaştırılacak. 
     



 EKONOMİ 


















</TEXT>
</DOC>
