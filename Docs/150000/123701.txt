<DOC>
<DOCNO> 123701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yazar/tamer.html </URL>
<DATE> 2002/12/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İstanbul’un bayram sonrası gündemi 
</HEADLINE>
<TEXT>

     Yoksa Kopenhag Zirvesi’ni de bizim Şeker Bayramı’nı hesap edip özellikle mi 12 Aralık’a koydular diyeceğim neredeyse 
     Her bayram sonrası böyle olur Diğer günler - haftalar çuvala girmiş gibi, tüm faaliyetler bayramın hemen sonrasındaki haftaya tıkıştırılır. Bu hafta da aynen öyle Randevu defterimi bir görseniz, sabahın köründen gece yarılarına kadar dolu. 
     
     Çocuk Hakları Haftası 
     Örneğin dün akşam hem Sosyal Demokrasi Vakfı SODEV’in hafta boyunca çeşitli etkinliklerle sürecek olan İnsan Hakları 2002’nin açılış gecesi vardı, hem genç yaşta kaybettiğimiz ünlü soprano Zehra Yıldız’ı anma gecesi, hem de Sedat Simavi Ödülleri töreni. Yetmiyormuş gibi bir de karda yollarda kalma korkusu 
     57 sivil toplum örgütünün SODEV’in koordinatörlüğünde bir araya gelerek geçmiş yıllarda da düzenledikleri İnsan Hakları Haftası’nın bu yılki alt başlığı Çocuk Hakları. Levent TÜRSAK’tan AKM’ye, Fransız Kültür Merkezi’nden Kocamustafapaşa Toplum Merkezi’ne İstanbul’un çok değişik mekanlarında ücretsiz katılabileceğiniz filmler, tiyatrolar, gölge oyunları ve konferanslarla ilgili ayrıntılı bilgi için www.sodev.org.tr. 
     
     Sanayi Kongresi 
     İstanbul Sanayi Odası da 50. yılını kapsamlı bir Sanayi Kongresi ile kutluyor. Cevahir Kongre Merkezi’nde bugün başlayacak olan 2 günlük kongrenin açılışını Cumhurbaşkanı Ahmet Necdet Sezer yapacak. Kongrenin ana teması Sürdürülebilir Rekabet Gücü. Birbirinden değerli konuşmacılar arasında ilk gözüme çarpanlar Harvard Üniversitesi Uluslararası İktisat Profesörü Dani Rodrik, Bülent Eczacıbaşı, Jan Nahum, Hasan Subaşı, Cem Kozlu, Prof. İbrahim Kavrakoğlu, Tınaz Titiz, Erol Katırcıoğlu, Meral Gezgin Eriş, Talat Çiftçi, Ag h Uğur, Tuncay Özilhan ve Hüsamettin Kavi. Sanayi Kongresi’nin sonunda 50 yıllık İSO üyelerine plaket töreni de var. Herhalde epey nostaljik olacak. 
     
     STK’lar sempozyumu 
     Her yıl düzenlenen Sivil Toplum Kuruluşları Sempozyumu’nun onikincisi 13 - 14 Aralık’ta İTÜ Maçka Sosyal Tesisleri’nde. Sempozyumun bu yılki konusu "Projeler, projecilik ve sivil toplum kuruluşları". Çok isabetli bir seçim. Zira proje üretmede genel olarak başarılı olduğumuz söylenemez. Önemli olan iyi bir projenin üretilebilmesi. Proje üretildikten sonra kaynak bulmak çok da sorun olmayabilir. 
     İki gün boyunca, "Proje kavramı ve STK ilişkisi", "STK’larda proje temelli çalışma’ ve "Proje temelli çalışmalarda etik ve politik sorunlar" konulu oturumların yanı sıra STK’ların deneyimlerini paylaşacağı atölye çalışmaları da var. Beyaz Nokta Vakfı, Habitat, Heinrich Böll Vakfı, Tarih Vakfı, TESEV, Türkiye Felsefe Kurumu ve Üniversiteli Kadınlar Derneği sempozyumun düzenleyicileri arasında. 
     
     Hülya Avşar markası 
     12 - 13 Aralık’taki Marka Konferansı, profesyonel amaçlı. 700 doları ödeyen, perakendecilikte yapılan en büyük marka hatalarından başarılı markaların öykülerine Swissotel’de 2 günlük marka yolculuğuna çıkabilir. Markalarını başarıya ulaştırmış yabancı konuşmacıların yanı sıra Hülya Avşar, Tınaz Titiz, Ertuğrul Özkök, Serdar Erener ve Prof. Emre Kongar’ı dinleyebilir. 
     
     Kızımın takıları 
     Zeynep Erol’un 9 öğrencisinin DOYUM konulu sergisine Doğa da son 4 yılda yarattığı 13 takısıyla katılıyor. 12 Aralık akşam üstü böyle tatlı bir telaşımız da var. 
     Japon Konsolosluğu’nun bu akşamki daveti de defterime not edilmiş durumda. Yetmiyormuş gibi bu haftanın yoğun gündemine rağmen mutlaka gitmek istediğim özel partiler de var. 
     Gördüğünüz gibi bizim bu haftaki programın da Tayyip Bey’inkinden aşağı kalır tarafı yok Kaldı ki Kıbrıs’tan Başkan Bush’a, Irak’tan AB’ye Tayyip Bey’in her soluk alışını da işimiz gereği pür dikkat izleyeceğiz. 
     
     Düzeltme Pazar günkü yazımda yoksullukla ilgili sitelerden birinin adresi yanlış yazılmış. Doğrusu www.povertycenter.org olacak. Düzeltir, özür dilerim. 
     
     







Kamuoyu 


Futbol cinayeti 


Ortak tavır 


Brüksel’den bakınca işler güç ama... 


R. T. Erdoğan ve basketbol 


Kırgızistan’daki Türk öğrenciler tedirgin 


Heyecan dorukta... 


Bir ihtimal daha var... Ona da hazır olmak lazım 


Beşiktaş fırtınası 


İstanbul’un bayram sonrası gündemi 


TL 4 ayda yüzde 15 değer kazandı 


Tayyip Erdoğan’ın bayram evi 


</TEXT>
</DOC>
