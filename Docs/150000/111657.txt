<DOC>
<DOCNO> 111657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo19.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ilk deplasman galibiyetine seviniyor... 
</HEADLINE>
<TEXT>

     Altay galibiyetiyle, bu sezon ligde ilk kez bir deplasman maçından 3 puanla dönen Fenerbahçe'de, üst üste alınan galibiyetler sevindiriyor. 
     Birinci Süper Lig'in ilk 5 haftasında ve Avrupa Şampiyonlar Ligi 3. ön eleme turunda Feyenoord ile oynanan 2 maçta toplam 2 galibiyet, 3 yenilgi ve 2 beraberlik elde eden sarı-lacivertli takım, aynı zamanda ilk kez üst üste oynadığı 3. resmi maçtan galibiyetle ayrıldı. 
     Ligin 7. hafta maçında Elazığspor'u kendi sahasında 4-2 mağlup eden sarı-lacivertliler, UEFA Kupası 1. turdaki rakibi AIK Solna karşısında rövanşı 3-1 kazandı. Fenerbahçe, son olarak dün akşamki maçta deplasmanda Altay'ı 3-1 yenerek bu seriyi sürdürdü. 
     
     ''YÜKSELİŞİMİZİ SÜRDÜRMEK İSTİYORUZ'' 
     Fenerbahçe Kulübü Asbaşkan ve Kulüp Sözcüsü Atilla Kıyat, Altay galibiyetinin, bu sezonun ilk deplasman galibiyeti olması nedeniyle kendilerini çok sevindirdiğini kaydetti. 
     Kıyat, İzmir temsilcisiyle oynadıkları maçta takımın sergilediği futbol ve aldığı skorun çok iyi olduğunu vurgulayan Kıyat şöyle devam etti 
     ''Bu sezon ligde Altay maçına kadar 3 deplasman maçı oynadık ve bu maçlarda toplam 7 puan yitirdik. Bu nedenle Altay maçı önemliydi. Üst üste galibiyetler alıyorduk ama önemli olan deplasmanda alacağımız skordu. Ortaya konulan futbol ve alınan sonuçtan çok memnunuz. Bu yükselişimizi hem lig hem de UEFA Kupası maçlarında sürdürmek istiyoruz'' 
     





</TEXT>
</DOC>
