<DOC>
<DOCNO> 148140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko29.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baharın yavaş yavaş hissedilmesi sebze fiyatlarını düşürdü... 
</HEADLINE>
<TEXT>

     Havaların ısınmasıyla turfanda ürünün pazara bol girmesi, fiyatların da düşmesine neden oldu. 
     Antalya Büyükşehir Belediyesi Toptancı Hali'nden alınan bilgiye göre, soğuk ve yağışlı havanın etkisini yitirmesi ve sıcak döneme girilmesi nedeniyle sebzede ürün bolluğu başladı. Bu nedenle sebze fiyatlarının büyük bölümünde düşüş yaşandı, ihracattan dolayı çok az ürünün fiyatında ise az da olsa artış gözlendi. 
     Toptancı Hali'nde, fiyatı artan sebze biber ve domates oldu. Sivri biber, fiyatı 200 bin lira artarak 4 milyon liradan, dolmalık biber 300 bin lira artışla 3 milyon 300 bin liradan, kaliforniya cinsi biber de 500 bin lira artışla 4.5 milyon liradan satıldı. 
     Damates fiyatları da, cinslerine göre 100'er bin lira arttı. Cam sera domatesi 1 milyon 200 bin, arılı ve salkım domates 1 milyon 300'er bin liradan işlem gördü. 
     Yaklaşık iki ay önce fiyatı 9 milyon liraya kadar çıkan taze fasulye ise, fiyatı geçen haftaya göre 1 milyon lira düşerek, 3 milyon liradan alıcı buldu. 
     Ispanak, 100 bin lira düşüşle 1 milyon 200 bin liradan işlem gördü. 
     Karnabahar, fiyatı en fazla düşen sebzeler arasında yer aldı. Geçen hatfaya göre fiyatı 700 bin lira düşen karnabahar, 1 milyon 300 bin liradan satıldı. 
     Kereviz 200 bin lira düşüşle 1 milyon 300 bin liradan, kırmızı lahana da 500 bin lira düşüşle 1.5 milyon liradan müşteri buldu. 
     Patlıcan, 100'er bin lira düşüşle 1.5 milyon liradan, satalalık 200 bin lira düşüşle 900 bin liradan, kuru sarımsak ise 1 milyon lira düşüşle 4 milyon liradan satıldı. 
     Geçen haftaki değerini koruyan kırmızı soğan 1 milyon 200 bin, taze yeşil soğan da 1 milyon liradan işlem gördü. 
     





</TEXT>
</DOC>
