<DOC>
<DOCNO> 136663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/siyaset/siy03.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’den Bush’a 2. Irak mektubu 
</HEADLINE>
<TEXT>

     ÖNDER YILMAZ İzmir 

     Başbakan Abdullah Gül, geçen ay mektup yazdığı ABD Başkanı George Bush’a Kurban Bayramı’nda bir mektup daha gönderdi. 
     Mektubunda Irak Devlet Başkanı Birinci Yardımcısı Taha Yasin Ramazan’la yaptığı görüşme ve Türkiye’nin şimdiye kadar barış için gerçekleştirdiği temaslar hakkında bilgi veren Gül, barışa bir şans tanınması gerektiğini de vurguladı. Türkiye’nin durumunu Fransa ve Almanya başta olmak üzere AB ülkelerine anlatmakta zorluk yaşadıklarını kaydeden Gül, tezkerelerin de BM raporları doğrultusunda Meclis’e getirileceğini belirtti. Bu arada tatil yaptığı Balçova Termal Tesisleri’nde soruları yanıtlayan Gül, ABD askerlerinin Türkiye’de bulundurulması ve Türk askerinin Irak’a gönderilmesine ilişkin tezkereyle ilgili kararın, askeri yetkililerin de görüşleri alındıktan sonra yarın verileceğini söyledi. 
     
     
     



 SİYASET 















</TEXT>
</DOC>
