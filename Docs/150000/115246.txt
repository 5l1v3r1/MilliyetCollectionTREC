<DOC>
<DOCNO> 115246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun14.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki belli başlı diğer rehin alma olayları... 
</HEADLINE>
<TEXT>

     Silahlı Çeçen teröristlerin Moskova'daki tiyatro baskını, bu sabah düzenlenen askeri operasyonla sona erdirildi. 
     Dünyada belli başlı rehin alma eylemleri şunlar 
     11 Ağustos 1978 Managua Nikaragua parlamentosunu basan Sandinista gerillaları, 400 kişiyi rehin aldı. Olaylarda 14 kişi öldü. Hükümet, gerillaların Panama'ya gitmelerine izin verdi. 
     7 Ekim 1985 İtalyan yolcu gemisi Achille Lauro, Akdeniz'de Filistinli eylemciler tarafından kaçırıldı. 2 gün süren eylem sonunda, 450 yolcu bulunan gemiyi kaçıran militanlar teslim oldu. 
     6 Kasım 1985 Bogota'da Adalet Sarayı'nı basan militanlar, 400 kişiyi rehin aldı. Güvenlik güçlerinin operasyonunda 100 kişi öldü. 
     8 Kasım 1991 178 yolcu taşıyan Tupolev tipi uçak, Çeçenler tarafından Ankara'ya kaçırıldı. Rehineler Grozni'de serbest bırakıldı. 
     14 Haziran 1995 200 kadar Çeçen militanı, Rusya'nın Budennovsk kasabasına saldırdı. Hastaneye sığınan militanlar, 1500 sivili rehin aldı. Çatışmalarda 166 kişi öldü. 
     9 Ocak 1996 Çeçen militanlar, Dağıstan'da 2000 kişiyi rehin aldı. Çatışmalarda yaklaşık 100 kişi öldü. 
     16 Ocak 1996 Çeçen yanlısı militanlar, Karadeniz'de feribot kaçırdılar. Çoğu Rus 150 yolcuyu rehin alan teröristler, 3 gün sonra Türk yetkililerine teslim oldular. 
     9 Nisan 1996 Liberya'da 600 kadar sivil, militanlarca rehin alındı. Rehineler birer ikişer bırakıldı. 
     7 Aralık 1996 Lima'daki Japon büyükelçiliğini basan solcu gerillalar, yaklaşık 700 kişiyi rehin aldı. Eylem 126 gün sürdü. Güvenlik güçlerinin operasyonunda eylemciler öldürüldü. 
     28 Ocak 1999 Filipinler'de İslamcı militanlar, Cotabato kasabasında 500 ilkokul öğrencisi ve öğretmenlerini rehin aldı. Ateşkes yapıldı ve rehineler kurtuldu. 
     24 Ocak 2000 Tayland'da Ratchaburi kentinde hastaneyi basan cunta karşıtı militanlar, yaklaşık 500 kişiyi rehin aldı. Düzenlenen operasyonda eylemciler öldürüldü. 
     23 Nisan 2001 İstanbul'da bir oteli basan Çeçen yanlısı teröristler, 200'den fazla kişiyi rehin aldı. Eylemciler 12 saat sonra teslim oldu. 
     





</TEXT>
</DOC>
