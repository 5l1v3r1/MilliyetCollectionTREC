<DOC>
<DOCNO> 139628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/tamer.html </URL>
<DATE> 2003/02/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 2 
</HEADLINE>
<TEXT>

     Son örnek dünkü yazım Ben dinlere göre kişi başına milli gelir tablosunun çok benzerini 7 - 8 ay önce yine bu köşede yayımlamıştım. O yazının başlığı "Pastadan en düşük pay Müslümanlara" idi. Bu saptamaya söyleyecek fazla sözünüz olmadı, ancak "Neden kalkınmış tek Müslüman ülke yok " diye başlık atınca, bu derin konu bir anda tartışmaya açılmış oldu. Artık söz sizin. Bazılarına kısa yanıtlar vereceğim tabii 
     
Bu karmaşık soruya şipşak yanıt olmaz      "Yazınızın başlığını Neden kalkınmış tek Müslüman ülke yok ’ olarak seçmişsiniz, ama yazınızın içeriği bu soruya net bir cevap verememiş. Eğer samimi olarak bu kritik sorunun cevabını arıyorsanız, önemli bir tespit yapmaya çalıştığınızı iddia ediyorsanız, bu sorduğunuz sorunun cevabını bir sonraki yazınızda veriniz ve hep beraber tartışalım." 
Muhammed Seyit Pehlivan 

     "Neden kalkınmış tek Müslüman ülke yok " başlıklı yazınızdan sonra herhalde, Müslümanların geçmişte dünyanın süper güçlü devletleri kurmasının nedenlerini de, İslam Medeniyeti diye bir medeniyetin nasıl oluştuğunu da, neler yapılmadığı için bugün bu hallere düşüldüğünü de tahlil ederek seri yazılar yazmanızı bekliyorum. Hatta belki de Müslümanlar dünyada yeniden söz sahibi olmak için ne yapmalı ’ başlıklı araştırmalar da yazabilirsiniz. Bunları gerçekten merak ediyor, konuyu açtığınıza göre devamını bekliyorum." 
İ. Halil Demirel 
     Yanıt Sizler benim gazeteci olduğumu unutup, İslamiyet konusunda uzman olduğumu falan zannediyorsunuz galiba. Bilgilerimin çok sınırlı olduğu bir alanda analiz yapmayacak kadar haddini bilenlerdenim. Derinlemesine araştırma yapmak içinse, o konuda birikiminizin olması gerekir. Benimki sadece bir saptama. Amacım bu konunun bu ortamda tartışmaya açılması. E - postama ve faksıma gelen mesajların yoğunluğuna bakacak olursam, galiba bu amacıma fazlasıyla ulaşacağım. 
     
Aynı soru, 400 yıl önce sorulsaydı      "Yazınızda sorduğunuz soru eğer 16. yüzyılda sorulsaydı, şu şekilde olmaz mıydı Neden kalkınmış tek Hıristiyan ülke yok 
     Yanlış anlaşılmaması için ilave edeyim. Ne Müslüman, ne de Türkçü bir bakış açısına sahibim, ama ülkemin durumunun umutsuz olduğunu kabullenmek istemiyorum." 
Mehmet Akyol - Zürih      
     
Müslümanlar, neden kapitalizmin dışında      "Yazınızdan çıkarılabilecek tek bir sonuç görünüyor. Bu ülkeler Müslüman olduğu için geri kalmıştır Burada lafı uzatacak değilim ama, kapitalizmin Braudel’in yorumuyla son 400 yıldaki gelişimini ve kazandığı ivmeyi göz ardı edersek, bu durumu anlamamız mümkün olamaz. Aslında soruyu Müslüman toplumlar neden kapitalizmin gelişim sürecinin dışında kaldı ’ diye sormak gerekir. Olaya o açıdan baktığımızda ise, karşımıza çıkacak nedenler arasında din olgusunun çok gerilerde kaldığını görürüz. 
     Çerçeveyi sadece dinle sınırlı tutmak, bizi yanlış ya da en azından eksik sonuçlara götürür." 
Mehmet Ali Gökaçtı      
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
