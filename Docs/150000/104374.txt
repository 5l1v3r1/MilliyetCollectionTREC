<DOC>
<DOCNO> 104374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/pulur.html </URL>
<DATE> 2002/08/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gençler ve Ankara’dakiler... 
</HEADLINE>
<TEXT>

     ÜNİVERSİTE giriş sınavının özeti... 
     Sınavı kazanan 1 milyon öğrencinin yarısı, "Nasıl olsa bir yere giremem " diye form göndermedi, tercih yapmadı... 
     2 bin lise birincisi öğrenci sokakta kaldı. 
     Sınava giren 1 milyon 500 bin öğrenciden 328 bini üniversiteye girebildi. Bunun 158 bini, iki yıllık okulları kazandı. 
     
     FORM doldurmayıp, tercih yapmayan öğrenciler umutlarını gelecek yıl sınavına bağladılar, gelecek yıl aday sayısı 2 milyonu geçecek. 
     Konunun uzmanı Abbas Güçlü dün şöyle yazıyordu 
     "Liselerde not ticareti yapıldığını, dayısı olanın lise birincisi ilan edildiğini bilmeyen yok. 
     ÖSYM’nin sağlıklı bir seçim yaptığı konusunda da, şüpheler her geçen gün artıyor. 
     Kendisini yenilemeyen, hatalarını ört bas eden, kendisini sorgulamayan ve sorgulatmayan bir kurumun, tarafsız bir kurum tarafından denetlenmesi gerekiyor." 
     
     OKUMA çağındaki Türk gencinin hali bu... 
     Bunun sorumlusu kim 
     Memleketi yönetmeye talip olan siyasetçiler... 
     Gençlerin hali buysa, onların haline bakalım, bir görelim... 
     
     DYP lideri Çiller "Mesut Yılmaz seçimi erteletmek için bana aracılar gönderdi." 
     ANAP lideri Mesut Yılmaz "Asıl, o bana aracılar gönderdi, başbakanlık istedi." 
     Çiller "Bana başbakanlık teklif ettiler ama kabul etmedim." 
     
     VE diğerleri 
     - YTP ile SHP masaya oturuyor... 
     - ANAP, DYP’nin önerdiği iki milletvekillini az buldu. 
     - YTP ile işbirliği yapan DTP ise DYP’den 20 milletvekilini istiyor. 
     - Karayalçın, HADEP ve ÖDP’yi istedi. 
     - YTP, HADEP’e mesafeli. 
     - HADEP’in gözü önce CHP’de, Saadet Partisi’yle ittifak ikinci tercih. 
     - DSP’den ayrılan "Altılar" henüz CHP’den işaret almadı... 
     
     BU iki tabloyu yan yana koyun... 
     Bir tarafta umutlarını yitirmiş, binlerce genç, saatli değil, saatsiz bomba gibi ortalıkta... 
     Diğer tabloda, o gençleri hiç görmeyen, varlıklarından bile haberdar olmayanlar memleketi kurtarmaya soyunmuşlar. 
     Nasıl kurtaracaklar 
     Al gülüm, ver gülüm, üç senden, beş benden... 
     Evet, memleketi böyle kurtaracaklar geçen gece siyasete "No, no, no " fanilasıyla giren biri de, "Ben, ben, ben " diyerek nutuk atıp, ahkam kestiğine göre... 
     
     HAL ve keyfiyet böyle olunca... 
     "Hasandağı arpalıktır, eğer saban yürürse, 
     Her dereye bir değirmen, eğer suyu gelirse 
     Her köylüden birer tavuk, eğer köylü verirse 
     Güzel gidiş bu gidiş, eğer sonu gelirse..." 
     
     GELİR, gelir, bu kafayla nah gelir 
     Topladığı vergiyle, aldığı borcun faizini bile ödeyemeyen bir düzenin sonu, nasıl gelirse öyle gelir. 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
