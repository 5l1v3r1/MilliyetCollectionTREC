<DOC>
<DOCNO> 130491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun04.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IAEA Irak'taki denetimler1 yıl sürebilir... 
</HEADLINE>
<TEXT>

     Uluslararası Atom Enerjisi Ajansı IAEA , Irak'taki silah denetimlerinin tamamlanmasının bir yıl sürebileceğini bildirdi. 
     IAEA sözcüsü Mark Gwozdecky, CNN'e verdiği demeçte, BM silah denetim komisyonu UNMOVIC'in Başkanı Hans Blix ve IAEA Başkanı Muhammed El Baradey'in de bu denetimlerin yaklaşık bir yıl sürebileceğini açıkça belirttiklerini söyledi. 
     Irak'ın büyük bir ülke olduğunu, savaşı önlemek için beklemeye değeceğini ve BM silah denetçileri bu ülkede ne kadar uzun kalırsa bir şeyler bulma ihtimalinin o kadar yüksek olduğunu belirten sözcü, BM Güvenlik Konseyi'nin, denetçilere tam destek verdiğini ve Irak'taki denetimleri için zaman tanıyacağını söyledi. 
     





</TEXT>
</DOC>
