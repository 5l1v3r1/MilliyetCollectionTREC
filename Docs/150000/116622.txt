<DOC>
<DOCNO> 116622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/ekonomi/aeko.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi indirilsin gaz ucuzlasın harek tı 
</HEADLINE>
<TEXT>

Enerji Piyasası Kurulu, yeni hükümetten doğalgazdan alınan verginin yüzde 18’den, 10’a indirilmesi ve Özel Türetim Vergisi’nin kaldırılmasını istemeye hazırlanıyor 
     ANKARA ANKA 

     Enerji Piyasası Düzenleme Kurulu EPDK Başkanı Yusuf Günay, Türkiye’de doğalgaz üzerindeki "pahalı imajı"nı kırmayı hedeflediklerini söyledi. Günay, yeni hükümet nezdinde girişimde bulunarak doğal gazdan alınan yüzde 18 Katma Değer Vergisi’nin KDV yüzde 10’a indirilmesi ve metreküp başına tahsil edilen 5 bin liralık Özel Tüketim Vergisi’nin ÖTV kaldırılmasını isteyeceklerini bildirdi. 
     1 Kasım’dan geçerli olmak üzere doğalgaz fiyatlarına yüzde 4.5 oranında indirim yapıldığını belirten Günay, bu indirimin beş ilde şehiriçi dağıtım şirketlerince tüketicilere yansıtıldığını anımsattı. Günay, izleyen aylarda da doğalgaz fiyatlarında indirimin gündeme gelip gelmeyeceğinin sorulması üzerine, Kurul olarak hedeflerinin, Türkiye’de doğal gazın pahalı olduğu yönündeki "imajı kırmak" olduğunu söyledi. 
     Doğalgazın dar ve orta gelir gruplarınca da kullanılan temel ve zorunlu bir gereksinim maddesi olduğunu belirten Günay, yapılan ve bundan sonra yapılacak düzenlemelerle doğalgaza olan talebin ciddi biçimde artacağını anlattı. 
     
     Doğalgaz kamu malı olmaktan çıktı 
     Günay, izleyen aylarda da doğalgaz fiyatlarının, dolara ve dünyadaki petrol fiyatlarına göre tüketici yararı ve piyasa koşulları göz önünde bulundurularak ayarlanacağını kaydetti. 2 Kasım’dan geçerli olmak üzere doğalgaz piyasasının faaliyete geçtiğini anımsatan Günay, böylece elektrik ve doğalgazın "kamu malı" olma özelliğini yitirdiğini vurguladı. 
     
Sözleşmeler değişmezse elektrik ucuzlayamaz      Yusuf Günay, Türkiye’de enerji maliyetlerinin artmasına yol açan yap - işlet - devret YİD ve yap - işlet projelerine ilişkin sözleşmeler tadil edilmeden elektrik fiyatlarında bir ucuzlamanın mümkün olmadığını söyledi. 
     Günay, daha önce söz konusu projelerden sağlanan elektrik fiyatlarının çok yüksek olduğunu belirterek, Hazine’den, bu konuda başlatılacak girişimler nedeniyle doğacak tazminatlar için bankacılık operasyonunu gerçekleştiren BDDK’yı desteklediği gibi EPDK’yı da desteklemesini istemişti. 
     
     İhaleler başlıyor 
     Türkiye genelinde gerçekleştirilecek doğalgaz dağıtım ihaleleriyle ilgili soruyu da yanıtlayan Günay, bu konudaki Kurul kararına ilişkin yazıyı Başbakanlığa göndereceklerini, bu kapsamda öncelikle ilk etapta ihalesi yapılacak illerin belirleneceğini kaydetti. İhaleye en kısa sürede çıkabileceklerini kaydeden Günay, ihalelerin yeni yıla kalmadan da gerçekleştirilebileceğini belirtti. 
     
BOTAŞ’ın tekeli artık sona erdi      Doğalgaz piyasası, EPDK’nın önceki gün devreye girmesiyle serbest rekabete açıldı. Böylece BOTAŞ’ın ithalat ve toptan satış faaliyetlerindeki tekeli kalkacak ve mevcut doğalgaz alım sözleşmeleri devredilecek. 
     Doğalgaz piyasasında faaliyet göstermek isteyenlere lisans ve sertifika verilecek. Piyasadaki yeni dönemde belediyeler, dağıtım şirketlerine en fazla yüzde 20 iştirak edebilecek. Dağıtım yapabilme yetkisi EPDK tarafından yapılacak ihaleler ile verilecek. Serbest tüketim kavramına göre, yıllık doğalgaz tüketimi kurulca belirlenen miktarın üzerinde olan tüketiciler, diledikleri kaynaktan doğalgaz temin edebilecek. 
     



 EKONOMİ 




















</TEXT>
</DOC>
