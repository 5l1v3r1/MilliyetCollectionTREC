<DOC>
<DOCNO> 144941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/yas05.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bavullara saklanmış 28 bebek bulundu 
</HEADLINE>
<TEXT>

Çin’de polislerin şüpheli bir otobüste yaptıkları arama sonucunda, bavullara gizlenmiş 28 kız bebek ortaya çıkarıldı 
     DIŞ HABERLER SERVİSİ 

     Çin Halk Cumhuriyeti’nde aldıkları istihbarat üzerine bir otobüste arama yapan güvenlik güçleri, bavullar içine hapsedilmiş 28 küçük kız bebeği kurtardı. 
     Guanxi eyaletindeki Bingyang kentinde otoyol gişelerindeki otobüsü durduran Çin polisi, bagaj bölümünde, arka koltuklarda ve otobüsün kenarlarındaki bölmelerde, en büyüğü üç aylık olan 28 bebeğin yerleştirildiği plastik bavulları ele geçirdi. 
     
     Uyutulmuşlar 
     Polis, bebeklerin ağlayarak dışarıdan dikkat çekmesinler diye ilaçla uyutulduklarını da açıkladı. Buna karşın bebeklerin nereden nereye götürüldüğünü bilmediklerini açıklayan polis yetkilileri, olayla ilgili olarak otobüsteki çoğu kadın 20’den fazla kişinin tutuklandığını belirttiler. 
     


YAŞAM 

























</TEXT>
</DOC>
