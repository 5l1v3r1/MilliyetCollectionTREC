<DOC>
<DOCNO> 103120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun10.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da bir sahtekar yardım paralarını Türkiye'ye aktardı 
</HEADLINE>
<TEXT>

     Almanya'da, kimliği belirlenemeyen bir kişi, sel felaketinden etkilenen insanlar için topladığı yardım paralarını Türkiye'deki bir hesaba aktardı. 
     Hamburg polisi, söz konusu kişinin Günter Hoffmann sahte adıyla, yardım parası topladığı şeklinde bazı gazetelere ilan verdiğini, yardım kuruluşunun adını belirtmemesi nedeniyle Bavyera, Baden-Württemberg ve Aşağı Saksonya eyaletlerindeki bazı yayınevlerinin dikkatini çektiğini belirtti. 
     Söz konusu kişinin, ilanda belirtilen hesaba yatırılan az miktarda parayı doğrudan Türkiye'deki bir hesaba transfer ettiğini kaydeden polis, kimliği belirlenemeyen kişi hakkında sahtekarlık suçundan soruşturma başlatıldığını ifade etti. 
     Öte yandan, Elbe nehrindeki su seviyesinin düşmeye başladığı, yaklaşık 10 metreye çıkan su seviyesinin bugün 5 metreye kadar düşmesinin beklendiği bildirildi. 
     Sel felaketinden etkilenen tarihi Dresden kentinde de bugün birçok okulun açıldığı belirtildi. 
     





</TEXT>
</DOC>
