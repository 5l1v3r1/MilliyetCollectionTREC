<DOC>
<DOCNO> 135825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/ekonomi/eko06a.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmede işçilere, iş garantisi 
</HEADLINE>
<TEXT>

     ELİF DEMİRCİ İzmir DHA 

     Başbakan Yardımcısı Abdüllatif Şener, özelleştirilecek işletmelerdeki işçilere iş garantisi getireceklerini söyledi. 
     Petkim, Tekel, Sümer Holding ve Özelleştirme İdaresi’ne ÖİB bağlı kurum ve işletmelerin müdürleriyle toplantı yapmak üzere İzmir’e gelen Şener, bugüne kadar işsizlik için gösterilen sosyal direnç ve kararlı bir irade bulunmadığı için özelleştirme konusunda mesafe alınamadığını belirtti. 
     
     Bakanlar Kurulu’nda imzalandı 
     Şener, özelleştirilecek kuruluşların tüm işçilerine iş garantisi getirdiklerini kayderek, "Bakanlar Kurulu’nda imzalandı, bayramdan sonra TBMM’ye getireceğiz. İşini kaybetme riski için gösterilen sosyal direnç özelleştirmeye engel olmayacak" dedi. 
     Şener, çiftçiye verilen doğrudan gelir desteği ödemelerinin bayramdan önce tamamlanacağını, bunun için Ziraat Bankası’nın hafta sonu da mesai yapacağını bildirdi. 
     Öte yandan Şener, ÖİB’ye bağlı kurum ve kuruluşların müdürlerinin katıldığı toplantıya yoklamayla başladı. Şener’in isimlerini söylediği müdürler ayağa kalkıp sorumlu oldukları birimi açıkladı. 
     



 EKONOMİ 


























</TEXT>
</DOC>
