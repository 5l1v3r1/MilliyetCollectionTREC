<DOC>
<DOCNO> 133367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yasam/yas01.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR ÜMRANİYE SAPIĞI’ SON ANDA ÖNLENDİ 
</HEADLINE>
<TEXT>
İyi ki beni yakaladılar’ 
Oyuncak alma vaadiyle kandırdığı 6 yaşındaki kızı tecavüz etmek için inşaata götüren İsmail Topaloğlu yakalanınca "Kıza yazık olacaktı. Pişmanım" dedi 
     ELVAN EZBER İstanbul 

     Ümraniye sapığının yakalanmasıyla bir nebze rahatlayan İstanbul halkına bir darbe daha Bağcılar’da 6 yaşındaki kız çocuğunu "Sana oyuncak alacağım" bahanesiyle kandırıp boş bir inşaata götürüp tecavüz etmek istediği belirtilen 23 yaşındaki İ.T. mahalle sakinleri tarafından yakalanarak polise teslim edildi. İ.T, "Böyle bir şeyi yapmaya kalkıştığıma inanamıyorum. İyi ki beni yakaladılar" dedi. 
     
     Mahalleli yakaladı 
     Demirkapı Mahallesi Korkut Sokak’ta oturan bir vatandaş, elinden tuttuğu küçük kızla inşaata giren bir genci takibe aldı. Durumu polise bildiren vatandaş, çevre sakinlerinden de yardım istedi. Vatandaşları karşısında bulan İ.T., küçük kızın yeğeni olduğunu söyledi. Ancak büyük korku yaşayan 6 yaşındaki A.T., adamı hiç tanımadığını belirtti. Yaka paça yakalanan adam, kötü bir niyetinin olmadığını savundu. 
     Kaçma girişimlerinde bulunan İ.T, kısa süre sonra gelen polisler teslim edildi. 
     
     "Kendimi kaybetmişim" 
     Asayiş Şube Müdürlüğü Gasp Büro Amirliği’nde sorgulanan sapık, işsiz olduğunu, çalışmak için altı ay önce memleketi Ordu’dan geldiğini belirtti. İ.T, "A.T.’yi yolda oynarken görünce oyuncak alacağımı söyledim. Bir anda kendimi kaybetmişim, ne yaptığımı bilmiyordum. İyi ki beni birileri görüp yakaladılar. Yoksa kıza yazık olacaktı. Çok pişmanım" dedi. Bağcılar Adliyesi’ne sevk edilen İ.T tutuklanarak cezaevine gönderildi. 
     



 YAŞAM 



















</TEXT>
</DOC>
