<DOC>
<DOCNO> 128500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sondun12.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İnancı gereği pantolon giymeyince işten atılan kadına tazminat 
</HEADLINE>
<TEXT>

     ABD'de dini inancı gereği çalıştığı yerde iş kıyafeti olan pantolonu giymeyi reddeden bir kadını işten atan firma, 30 bin dolar tazminatla cezalandırıldı. 
     ABD Eşit Çalışma Fırsatı Komisyonu'dan yapılan açıklamaya göre, Brink's adlı firma Hıristiyan bir kadını, ''dini inancı gereği işyeri üniforması olan pantolonu giyemeyeceğini belirterek, onun yerine etek-pantolon giymeyi önermesi'' üzerine işten attı. 
     Firma, kadını, dini ayrımcılık nedeniyle açtığı davanın ardından etek-pantolon giymesine izin vererek yeniden işe aldı. 
     Federal mahkeme, firmayı 30 bin dolar tazminat ve kadının mahkeme masraflarını ödemeye mahkum ederken, ayrıca dini ayrımcılık konusunda firma yöneticilerinin eğitilmesine karar verdi. 
     





</TEXT>
</DOC>
