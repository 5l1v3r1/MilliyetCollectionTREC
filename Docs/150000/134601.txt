<DOC>
<DOCNO> 134601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sondun04.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan, ölen astronatlarının ardından yasta... 
</HEADLINE>
<TEXT>

     Düşen uzay mekiği Columbia'nın, aralarında Hint asıllı ABD vatandaşı üyesi Kalpana Çavla'nın da bulunduğu astronotlarının ölümünün ardından, Hindistan'da yas tutuluyor. 
     41 yaşındaki kadın astronot Çavla'nın doğduğu yer olan Karnal'da yüzlerce kişi, Çavla'nın okuduğu ilkokulda toplandı. 
     Çavla'nın ağabeyi Sancay Çavla, Hint televizyonuna yaptığı açıklamada, ''Böyle bir iş yapıyorsanız, bu tarz haberlere hazırlıklı olmanız gerektiğini biliyorsunuz. Bu kez trajedi ailemizi vurdu. Görüyorum ki, tüm dostlarım acımı paylaşıyor'' dedi. 
     Hindistan Başbakanı Atal Behari Vajpayii de, ABD Başkanı George W. Bush'a Columbia'daki 7 astronotun ölümü nedeniyle başsağlığı mesajı gönderdi. 
     Mesajında, astronotlardan birisinin Hindistan doğumlu olmasının, trajediyi kendileri açısından daha ağır hale getirdiğini belirten Vajpayii, ''acınızı paylaşıyoruz'' ifadesini kullandı. 
     Filistin Devlet Başkanı Yaser Arafat da, kazanın ardından ABD Başkanı George Bush'a taziye mesajı gönderdi. 
     Filistin ajansı Wafa'nın haberine göre Arafat, Bush'a Filistin halkı adına başsağlığı diledi. 

     
</TEXT>
</DOC>
