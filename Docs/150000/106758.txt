<DOC>
<DOCNO> 106758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun40.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Saddam'ın devrilmesi bölgedeki halklar için zafer olur" 
</HEADLINE>
<TEXT>

     ABD Dışişleri Bakanı Colin Powell, Irak Devlet Başkanı Saddam Hüseyin'in devrilmesinin bölgedeki halklar için zafer olacağını söyledi. 
     Powell, merkezi Londra'da bulunan, Arapça yayımlanan Eşşark El Avsat gazetesinde çıkan demecinde, ''Bağdat'taki yönetim değişikliğinin bölge halkları ve Irak halkı için zafer olacağını düşünüyoruz'' dedi. 
     Irak'ın 11 Eylül'de ABD'de düzenlenen saldırılara karıştığı yönünde ellerinde kanıt olmadığını belirten Powell, bu konuda şüpheleri bulunduğunu kaydetti. 
     Iraklı yetkililerin terör örgütleriyle görüştüğünden şüphelendiklerini söyleyen Powell, ABD'nin El Kaide üyelerinin Irak İran ve başka yerlerde bulunduğunu sandıklarını belirtti. 
     





</TEXT>
</DOC>
