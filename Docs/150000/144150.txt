<DOC>
<DOCNO> 144150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yazar/temelkuran.html </URL>
<DATE> 2003/03/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Gösteri zamanı 
</HEADLINE>
<TEXT>

     Savaş, daha hızlı dolaşmak demek kanallar arasında. Çok uzaktan izlenen bir havai fişek gösterisi, konuşan uzman kafaları, haritalar, arşivden asker görüntüleri, silahları gösteren grafikler, "Simultan bey" ile "Simultane hanım" takırdamaları ve her kanalın kendi meşrebince hazırladığı jenerikler... Düşünmenize gerek olmayan, aklınıza imk n vermeyen büyük sirk kuruldu. Bitene kadar yerinizden kıpırdayamayacaksınız, nefesiniz kesilecek Şimdi ben bir şey söylesem "Kes sesini İzliyoruz " diyeceksiniz. Kim ne söylese, gösterinin keyfini kaçıran bir mızıkçıya dönüşecek. 
     
     Savaş Uzak, temiz 
     Şehirler ve bombalar hep uzaktan görünecek. Sanki "hiçbir yerde" olup bitiyor gibi olacak her şey. İnsan yüzleri, yakın plan gösterilmediği için olanlar sizi tiksindirmeyecek. Canlı canlı, zıplatan, hoplatan yayınlar yapılacak. Sonra zaten uykunuz gelecek, bira ile çerez bitecek, ilk "antraktta" gözleriniz kayacak. Savaş, uzakta olduğu için size bayağı temiz gelecek. Bir yandan da "Parayı dolarda mı tutsak yoksa sarımsaklasak da mı saklasak " diye düşünürken aklınız bu tuhaf "bul karayı al parayı" oyununun bir yerinde doğru kartı izlemeyi bırakacak. Tam doğru kartı kaybettiğinizde her şeyin adı aniden ama usulca değiştirilecek. 
     
     Kampanya 
     Ölü köpek gözleri olan büyük kovboy, bir ülkeye saldırmanın adını önce "özgürleştirme operasyonu" sonra da "kampanya" koyacak. Sonra siz daha ne olduğunu anlamadan "Kampanya sandığımızdan uzun sürecek" diyecek. Birkaç gün sonra "kampanya" yerine belki "şenlik" lafı konulacak ve siz gösterinin çılgın temposu arasında bu deli kovboyun neden bahsettiğini merak bile etmeyeceksiniz. 
     Bu arada televizyonlar, bir şaka gibi, dünkü açıklamayı yapanın Saddam mı yoksa dublörü mü olduğu muhabbetine saracak. Derken CNN Hava Durumu, durmadan Türkiye’nin İncirlik kasabasının hava durumunu verecek. OPEC ülkeleri, durumdan vazife çıkarıp ABD’ye "Korkma arkandayız" der gibi, "Petrol üretimini artırırız" açıklaması yapacak. ABD, niyeyse Irak-İran sınırını bombalayacak, ama arkasından zırt diye başka bir haber girdiği için "Sonraki hedef İran mıydı " diye soracak zaman olmayacak. Hiçbir kanal kaç kişinin öldüğüyle ilgilenmeyecek, ama herkes kafayı Irak’taki petrol rafinerilerinin ateşe verilip verilmediğine takacak. 
     
     "Başladı madem, bari kısa sürsün" diyor herkes. Zaman, bir uzunluk kısalık meselesi değildir oysa. Derinlik ve yoğunluk meselesidir. Kucağınızda kızınız ölüyorsa, uzundur zaman. Bunu görmüyorsanız, her şeye uzaktan bakıyorsanız, havai fişeklerin ani patlamalarıyla ışık körlüğü geçiriyorsa gözleriniz, zaman size kısa gelebilir. 
     Savaş çok uzun bir sirktir oysa. Çünkü insanlar... Siz görmeseniz de, ölürler. 
     
     







ABD niye yığınak yapıyor 


Nihayet savaş başladı 


Büyük fiyasko... 


Hatalar 


Evet, ne yazık ki savaş 


Kredi sıfırlamak 


Her taraf toz duman ama... 


Gel tezkere, gel tezkere 


Yanlış hesap... 


Dünyanın en büyük palavrası "Haklı olan güçlüdür " 


İlk gün şoku 


AKP’ye, MGK’ya, CHP’ye, Çankaya’ya ve halka teşekkür 


Gösteri zamanı 


Piyasa ve halk sakin’ 


</TEXT>
</DOC>
