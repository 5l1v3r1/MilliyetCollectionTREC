<DOC>
<DOCNO> 132116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/spo01.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
PRAG ALARMI 
</HEADLINE>
<TEXT>

UEFA Kupası’nda rakibi Slavia Prag ile aynı otelde kamp yapan Beşiktaş, gözlerden uzak kalmak için sıkı tedbirler aldı. Antrenmanlara basın dışında kimsenin sokulmaması kararlaştırıldı 
     ORHAN YILDIRIM 

     Saha değiştirildi 
     ANTALYA’DA ikinci etap kamp çalışmaları sırasında Slavia Prag ile birlikte Topkapı Place’da kalacak olan Kartal, bir dizi önlemler aldı. UEFA Kupası 4. turundaki rakibinden uzak olmak isteyen Beşiktaş’a özel saha hazırlandı. Siyah - Beyazlı takımın çalışmalarına Çek takımının casuslarının gelebileceği ihtimali üzerine, kapıların basın dışında herkese kapanacağı açıklandı. 
     
     Prag avuç içinde 
     BEŞİKTAŞ büyük sahada ve tenteler arkasında idmanını yaparken, Slavia Prag’ın tüm çalışmalarını da izleme şansına sahip olacak. Çek ekibinin taktiksel hazırlıkları dahil olmak üzere antrenmanlarının büyüteç altına yatırılacağı da açıklandı. Öte yandan Teknik Direktör Mircea Lucescu, özel turnuvada Slavia Prag ile finalde dahi karşılaşmama kararı aldı. 
     
Kartal yolcu      YOĞUN bir çalışma temposu yakalayan Beşiktaş, bugün ikinci kez Antalya’da kampa girecek. Bir hafta sürecek olan kampta Kartal, Fulham’ın yanı sıra Çek ekolünün ünlü ekibi Sparta Prag ile de karşılaşacak. 
     
Bir ömürlük imza Tayfur Havutçu, Siyah-Beyazlı yöneticilerle üç yıllık daha anlaşma yaptı. Milli futbolcu, mukavele sonunda 36 yaşına girip, kariyerine nokta koyacak 
     BEŞİKTAŞ’IN tecrübeli kaptanı Tayfur Havutçu, Asbaşkan Yıldırım Demirören ile yaptığı görüşmelerin ardından, üç yıllık daha anlaşma sağladı. Tayfur’un yıllık 800 milyar alacağı öğrenildi. 33 yaşındaki tecrübeli oyuncu mukavelesi sona erdiği zaman 36 yaşına girecek ve futbol kariyerini biterecek. Mircea Lucescu’nun da anlaşma nedeniyle çok mutlu olduğu öğrenildi. 
     TAYFUR, resmi imzayı atmanın önemsiz olduğunu söyledi. Başarılı oyuncu, "Arada herhangi bir sorun yok. Yönetimle kesin anlaşmaya vardık. Basın önünde imza için gün belirleyecekler. Bu saatten sonra yuvadan kopmam söz konusu bile olamazdı. Yaş olarak görünen o ki, bu son imzam. Ama bakarsınız fizik - güç olarak kendimi iyi hissedip, futbol oynamayı sürdürebilirim" dedi. 
     
Denizlispor’a ret      FUTBOL Federasyonu, Denizlispor’un Beşiktaş ile yapılan Türkiye Kupası maçının tekrarı için yaptığı başvuruyu reddetti. Karşılaşmada kural hatası bulunmadığı açıklandı. Sözleşmesini karşılıklı fesheden oyunculara ikinci bir transfer hakkı da tanınırken, borçlu kulüplere uygulanan transfer yasağının devam etmesi kararlaştırıldı. 
     
Kıran kırana mücadele      BEŞİKTAŞ’IN dünkü çalışmasında adeta final temposunda oynanan çift kale maç vardı. Lucescu’nun oluşturduğu yeşil ve siyah takım arasındaki rekabet oyun içinde büyük bir hırs sınavına dönüştü. Yemeğine yapılan maçta yeşil takım 3 - 0 öne geçti. Maçı bırakmayan siyah takım skoru 6 - 5 lehine çevirerek zafere ulaştı. Ancak futbolcuların sertlikleri gözden kaçmadı. 
     MAÇ sırasında kaleci Göksel ile Ali Cansun arasında tartışma yaşandı. Olaya teknik heyet müdahale etti. Karşılaşmada Ahmet Yıldırım, Tayfur, Yasin, Tamer, Serdar, Ali Cansun ve Pancu klas hareketleryle dikkat çekti. Siyah - Beyazlılar akşam çalışmasında ise kondisyona ağırlık verdi. Antrenmanın sonunda ise dar alanda pas çalışması yapıldı. 
     
Sakatlar işbaşında      İKİNCİ yarıya çeşitli sakatlıkları olduğu için doktor kontrolünde hazırlanan Sergen, Yasin ve Ahmet Yıldırım dün topla buluştu. Sergen düz koşuyla başladığı çalışmayı, takımla sürdürüp, teknik heyetin keyfini yerine getirdi. Ahmet Yıldırım ile Yasin de çift kale maçta yer aldı. İki futbolcu da performanslarıyla önemli eksiklerinin olmadığını gösterdi. 
     



 SPOR 
























</TEXT>
</DOC>
