<DOC>
<DOCNO> 148670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sontur16.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat'ta iki küçük kardeş babalarını öldürdü... 
</HEADLINE>
<TEXT>

     Tokat'ın Erbaa İlçesi'nde, 13 ve 14 yaşlarında 2 kardeş, kendilerini sürekli dövdüğünü iddia ettikleri babalarını öldürdükten sonra, boş bir araziye gömdü. 
     İlçeye bağlı Değirmenli Kasabası'nda, E.S 14 ve E.S 13 kardeşler, kendilerini sürekli döverek, hakaret ettiğini öne sürdükleri babaları Erdal S'yi 37 önce 9 milimetre çaplı ruhsatsız tabancayla, ardından da ruhsatsız av tüfeğiyle birer kez ateş ederek öldürdü. 
     Daha sonra babalarının cesedini boş bir araziye gömen 2 kardeş, olay yerinden uzaklaştı. 
     Güvenlik güçlerinin yaptığı araştırmalar sonucu ortaya çıkan olayın ardından, kardeşler Cumhuriyet Başsavcısı'nın talimatıyla yakalandı. 
     Erdal S'nin cesedi gömüldüğü yerden çıkartılırken, 2 kardeş çıkartıldıkları mahkemece tutuklanarak, cezaevine gönderildi. 
     





</TEXT>
</DOC>
