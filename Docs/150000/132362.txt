<DOC>
<DOCNO> 132362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/tamer.html </URL>
<DATE> 2003/01/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Lobide namaz kılınmadıysa... 
</HEADLINE>
<TEXT>

     Nedenini henüz tam olarak çözememiş olsam da son durum şu 10 gün içinde 4 ayrı yerde konuştum. Üstelik sonuncusu İngilizceydi. Çünkü Türkiye’deki 8 Hilton otelinden 6’sının genel müdürü yabancı. Adana ve Mersin’inki Avustralyalı. İzmir’inki İsrailli, Ankara’nınki Hollandalı, İstanbul’unki İtalyan, Parksa İstanbul İspanyol. Son 1 yıl içinde açılan Konya ve Kayseri’ninki Türk. Bu arada 8 Hilton’dan 4’ü HiltonSA, yani Sabancılar’ın. 
     Hilton yetkililerinin 2003’ü planlamak için bir araya geldikleri toplantıda benim yaptığım, Türkiye’nin siyasi ve ekonomik gündemini anahatlarıyla özetlemekti. Sordukları sorulardan fark ettim ki, Türkiye’de olup - bitenleri neredeyse bizler kadar ayrıntılarıyla izliyorlar. 
     Sadece işadamları değil, siyasilerin de neredeyse tümü müşterileri. Otelde konaklamayan bile yemek - kahvaltı - toplantı falan sık sık gelip gidiyor. Belki de işleri gereği insan sarrafı gibiler. Siyasilerin her biriyle ilgili gözlemleri, hedefi 12’den vuruyor. Hilton’lardan herhangi birinin genel müdürüne sorun, size Türkiye’nin ekonomik ve siyasi durumuyla ilgili doyurucu bir özeti 5 dakikada yapıversin. 
     
     Lobide namaz olmaz 
     Toplantının resmi bölümünün ardından gazeteciliğimiz depreşti. Bu kez biz onlara sorular sorduk. Örneğin Ramazan’da Ankara Hilton’un lobisindeki toplu namaz meselesi Hollandalı genel müdürün yanıtı ilginçti 
     "1 Namazın kılındığı yer lobi değil, caddeye bakan salonlarımızdan biriydi. 
     2 Aynı yerde 15 yıldan beri Ramazan’da namaz kılınır. Neden bu yıl skandal diye görüldü anlayamadık." 
     Pekiyi neden bu yönde bir açıklama yapmamışlar "Konuyu uzatmak istemedik" diyor genel müdür. Ayrıca biraz da art niyet arıyor yazılıp - çizilende 
     "Yıllardan beri Ramazan’da iftar daveti verenlerden bir bölümü namaz kılmak için ayrı bir mekan ister. Biz de her zaman yemek yenen yerin bitişiğinde böyle bir mekanı ayarlarız. Benzeri fotoğraflar önceki yıllarda da çekilebilirdi. Bu yıl aynı saatlerde bitişik salonda TÜSİAD’ın toplantısı olduğu için fark edilmiş olabilir. Ayrıca mercekler de bu konuya odaklanmıştı. Hilton’un lobisinde ise bugüne kadar hiçbir zaman kesinlikle namaz kılınmamıştır." 
     
     İncirlik’e izin yok 
     İkinci sorum Irak’a savaş hazırlıkları nedeniyle 2 aya yakın kapalı kalan Adana Havaalanı ile ilgili düşünceleriydi. Adana HiltonSA’nın genel müdürü önce "Alanın kapalı kalması savaş yüzünden değil bakımsızlıktan" diyerek şiddetle itiraz etti. Diğer genel müdürlerden de "Türkiye’nin 5. büyük kentinin havaalanına 20 yıl çivi çakılmazsa sonuç böyle olur" diye destek geldi. Tek fark, geçmiş tamiratlarda hep İncirlik Havaalanı kullanılırken, Irak’a müdahale hazırlıkları nedeniyle bu kez İncirlik’in kullanılmasına izin verilmemiş. Demek ki yine "Irak yüzünden" diyebiliriz. 
     1 yıl kadar önce açılan Konya Hilton, kültür turizminin canlandırılmasını bekliyor. Ne kadar isabetli olur. Turizm pazarlamasında deniz, güneş, kum ve göbek dansı yerine ülkemizin zengin tarihini ve kültürünü bilinçli olarak pazarlayacağımız günler ne zaman gelecek Dünya görüşüyle AKP hükümeti, belki bu yönde önemli bir kaldıraç olabilir. 
     
     Kayserili yiyip içiyor 
     Kayseri Hilton açılalı daha 1 - 2 ay olmuş. Gecelemeden randıman alınması için belli bir sürenin geçmesi gerek. Ancak yeme - içme ilk günden neredeyse patlama yapmış. Davetler, ziyafetler, düğünler, günübirlik toplantılar vs... Diğer bazı illerde 5 yıldızlı otellerin düzenlediği özel geceler ilgi görmezken, Kayseri’de yerler hızla tükeniyor, müşterilerin bir kısmı mecburen geri çevriliyormuş. Genel müdür bu ilginin nedenini Kayseri’de gelişmiş bir sanayi ve Türkiye’nin dört bir yanına yayılmış zengin işadamlarının aileleri olmasına karşılık, bugüne kadar 5 yıldızlı otel bulunmamasına bağlıyor. 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
