<DOC>
<DOCNO> 115343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur49.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Biz Apo'yu asmadık ama siz niye ipten aldınız 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''Peki biz Apo'yu asamadık ama siz niye ipten aldınız. Şimdi milletin huzuruna hangi yüzle çıkıyorsunuz'' dedi. 
     Bahçeli, İstasyon Meydanı'nda düzenlenen mitingte, 57. Hükümet'in yaptıklarını anlatarak, MHP'nin ''enkaz edebiyatı'' yapmadığını, bunun partilerine yakışmayacağını belirtti. Bahçeli, ''Korkusuzca, amansızca meselelerin üzerine gitmek gerekiyordu. 57. Hükümet de bunu yapmıştır'' diye konuştu. 
     MHP'nin iktidarını bir türlü kabul edemeyenler olduğunu belirten Bahçeli, partilerine sürekli suçlamalarda bulunulduğunu ifade ederek, ''MHP'ye arsızca, ahlaksızca iftiralar yönettiler. Apo'yu asacağız dediniz, asamadınız dediler. Peki biz Apo'ya asamadık ama siz ipten kurtardınız. Şimdi milletin huzuruna hangi yüzle çıkıyorsunuz'' şeklinde konuştu. 
     Başörtüsü meselesinin uzlaşmayla çözülebileceğini kaydeden Bahçeli, şunları söyledi 
     ''Başörtüsü meselesinde de biz diyoruz ki, Cerrahpaşa Tıp Fakültesi'nin bahçesine gidip, orada tesettürlü oldukları için fakülteye giremeyen kız öğrencilerimize karanfil verip yanınızdayız demeyle başörtüsü meselesi çözülmüyor. Başörtüsü meselesi, siyasal gerilim yaratmayla çözülmüyor. Siyasetin iç tüketim meselesi haline getirilerek başörtüsü meselesi çözülmüyor. Nasıl çözülür Uzlaşmayla çözülür. Erzurum'da da sözüm budur, Konya'da da budur. Türkiye'nin her tarafında budur.'' 
     





</TEXT>
</DOC>
