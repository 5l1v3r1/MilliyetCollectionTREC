<DOC>
<DOCNO> 121707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/guncel/gun20.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı, Erdoğan’ı mitoloji kahramanıyla özdeşleştirdi 
</HEADLINE>
<TEXT>
Erdoğan Prometheus vatandaş da Herkül 
Kültür Bakanı Çelik, yıllar sonra Türkiye’ye dönen Dionysos Heykeli’ni tanıtmak için düzenlediği basın toplantısında, bir soru üzerine Erdoğan, Prometheus’tur, onu kurtaran Herkül de milletin gücü olacak ..’ dedi 
     ANKARA Milliyet 

     Kültür Bakanı Hüseyin Çelik, Recep Tayyip Erdoğan’ı Yunan Mitolojisi’nde Tanrılar Dağı Olimpos’tan ateşi alıp insanlığa indirdiği için Tanrı Zeus tarafından cezalandırılan Prometheus’a benzetti. Çelik, bu benzetmenin ardından sözlerini şöyle sürdürdü "Prometheus’u kurtaran Herkül’dü. Türkiye’nin Herkül’ü de demokrasi olacak. Burada Herkül, milletin gücüdür. Tüm dönemlerde mücadele şekli farklıdır. Bu dönemde mücadele şekli demokrasidir." 
     
     GÜL, HERKÜL DEĞİL’ 
     Çelik, Dionysos Heykeli’nin tanıtım toplantısında gazetecilerle sohbet ederken, Herkül Heykeli’ne ait fotoğraflar üzerinde yoğunlaştı. Bunun üzerine gazeteciler, Herkül’ün Prometheus’u nasıl kurtardığını anlatan Çelik’e, "Siyasi mağduriyet açısından Erdoğan’ı Prometheus’a, Başbakan Gül’ü de Herkül’e benzetmek mümkün mü " sorusunu yöneltti. Çelik de bu soruya şu yanıtı verdi "Tevfik Fikret gibi Osmanlı siyasi hareketi içinde yer alanlar da siyasi muhalif haraketleri Prometeus’a benzetir. Gül, Herkül değildir. Ama siyasi açıdan Erdoğan, Prometheus’tur." 
     
     KOYUN-ÇOBAN MİSALİ... 
     Herkül - Prometheus tartışmasının ardından Çelik, dikkatini Dionysos Heykeli üzerinde yoğunlaştırdı. Yurtdışına kaçırıldığı tespit edilen 15 bin 102 eserden 14 bin 96’sının Türkiye’ye iade edildiğini belirten Çelik, Türkiye’nin kültürel varlıklarına yeterince sahip çıkmadığını savunarak, "Bu nedenle tarihi eserleri kendi müzelerine koyan ülkelere bir şey söylemek zor. Çoban koyunlarına sahip çıkmazsa kurtlara küfretmek mümkün değil" diye konuştu. Tek kollu Dionysos Heykeli ile fotoğraf çektiren Çelik, "Ne yazık ki bunların düşmanı çok. Kolun nasıl tahrip olduğunu bilmiyoruz" dedi. 
     
22 yıl önce ele geçirildi      Antalya’dan yurtdışına kaçırılan Dionysos Heykeli, 1980’de İsviçre’de ele geçirildi. İsviçre’nin "ait olduğu ülkeye iade edilmesi" şartıyla İngiltere’ye teslim ettiği heykel için, Elizabeth Dayman adlı İngiliz mülkiyet davası açtı. Mahkeme, 16 Ekim 2002’de heykelin Türkiye’ye iade edilmesini kararlaştırdı. 
     
     Bakan Çelik Dionysos’a daldı gitti... 
     ÜMİT BEKTAŞ 

     Yurtdışına kaçırılan Şarap Tanrısı Dionysos’un Türkiye’ye dönüşü nedeniyle dün düzenlenen törende Bakan Çelik, kısa konuşmasının ardından heykelin üzerindeki kırmızı örtüyü kaldırarak Dionysos’u tanıttı. 
     



 GÜNCEL 




















</TEXT>
</DOC>
