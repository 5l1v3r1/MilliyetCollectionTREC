<DOC>
<DOCNO> 146913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/siyaset/siy01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP de Erdoğan’a özendi, Phaeton aldı 
</HEADLINE>
<TEXT>

     AYDIN HASAN Ankara 

     DYP Genel Başkanı Mehmet Ağar’a, Başbakan Recep Tayyip Erdoğan’ın kullandığı ve Volkswagen’in ürettiği en lüks model olan Phaeton makam aracı alındı. Firma, "lider düzeyinde reklam" için, 250 milyar lira olan aracı DYP’ye 80 milyar liraya sattı. Tansu Çiller döneminde kullanılan zırhlı Opel Omega ile Mercedes Vito minibüs, başkan yardımcılarının kullandığı Laguna otomobillerle birlikte satıldı. Ağar için biri Volkswagen Phaeton, diğeri Chrysler iki makam aracı alındı. Genel başkan yardımcıları için de dizel Volkswagen Passat’lar tercih edildi. 
     
     Otomobil üçte bir fiyatına’ 
     DYP Genel Muhasibi Bahattin Şeker, firmanın reklam amacıyla, otomobili üçte bir fiyatına kendilerine sattığını dile getirdi. 420 beygirlik bir motoru olan Phaeton’un ahşap ve deri döşemesi, elektrikli açılır tavanı bulunuyor. İstenildiği gibi ayarlanabilen arka koltuklar da, masaj yapma özelliği taşıyor. 
     


SİYASET 





















</TEXT>
</DOC>
