<DOC>
<DOCNO> 132851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/civaoglu.html </URL>
<DATE> 2003/01/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Nafile 
</HEADLINE>
<TEXT>

     İşte bir anı... Bir grup gazeteci ve işadamı Turgut Özal ile Tahran’daydık. İran - Irak Savaşı devam ediyordu. Saddam, Tahran’a füzeler fırlatıyordu. 
     Yola çıkmadan önce kaygılıydık. 
     Ya bir füze de tepemizde patlarsa 
     Özal’ın danışmanları, uçağa binmeden önce güvence verdiler 
     "Merak etmeyin. Turgut Bey, Saddam’a mesaj gönderdi. Ben oradayken Tahran’a füze atmayın. Ayıp olur’ diye ricada bulundu. Herhalde Saddam da densizlik yapmaz." 
     
Sigaraya yeniden başladım      Ama... Gezinin son günü, akşamüstü bir patlama. 
     "Füze mi " 
     "Özal’dan Saddam’a mesajı hatırlatarak rahatlatmaya çalıştılar. 
     Oysa... Az sonra, bizim gruptan yanlış hatırlamıyorsam bir banka genel müdür yardımcısı üstü toz toprak içinde otele geldi. Çarşıdaymış. Birden patlama olmuş. Sarsıntıyla yere düşmüş. Saddam’ın füzesinin çok yakına düştüğünü söylemişler. "Acele otele dönün" demişler. 
     Yemek yenildi. Kahveler... Sohbet. Gece odalarımıza çekildik. 
     Ne kadar uyumuşum bilmiyorum. Gene müthiş bir patlama... Zangır zangır titreyen duvarlar. Dehşetle uyandım. 
     Irak’tan Tahran’ın üstüne füzeler yağıyordu. 
     Yerden füzesavarlar ateşleniyordu. 
     Tahran semalarında sanki havai fişek gösterisi yapılmaktaydı. 
     Saatlerce sürdü. 
     Füzelerden biri ya da birkaçı otelimizde patlayabilirdi. 
     3 ay kadar önce sigarayı bırakmıştım. O gece başladım. Yeniden bırakmam için 1 yıl geçmesi gerekti. 
     
Semra patlamaları dinle      Geceyi Tahran Büyükelçiliği konutunda geçiren Turgut Özal’ı nispeten daha korumalı bir bölüme almışlar. 
     Turgut Bey eşini telefonla aratmış ahizeden patlamaları dinlettiriyormuş. 
     "Duyuyor musun Semra Gökte füze ve füzesavar ışık izleri atari oyunu gibi" diyormuş. 
     Aslında, bu yapay bir neşe. 
     Hem eşinin merak etmemesini sağlamak... hem de etrafına, Saddam’ın densizliğini önemsemediği mesajını vermek istemiş olmalı. 
     Ama yakınlarından "Turgut Bey Saddam’a fena halde içerledi" söylemini dinlemiştik. 
     Haklıydı. 
     
Tepemizde patlattı      Ertesi sabah, Türkiye’ye dönmek üzere kafile halinde havaalanına doğru yola çıktık. 
     En önde Özal’ı taşıyan otomobil. 
     Ve... 
     O bizi bekliyorlarmış gibi saatlerdir durmuş olan Saddam’ın füzeleri tepemizde patlamaya başladı. 
     Saddam, anlaşılan Özal’a aba altından sopa gösteriyordu. 
     İran’a gitmesini hazmedememişti. 
     Uçağımız işte böyle tehlikeli sayılabilecek bir ortamda havalandı. 
     Özal iyice alınmıştı. 
     Saddam’ın bu çiğliğini Özal, hiç unutmadı. 
     Körfez Savaşı öncesi, Bush’a Saddam’ı hedef gösteriyordu. 
     "Saddam güvenilmez" diyordu. "Onunla ciddi, samimi ve sürekli barış olamayacağını" söylüyordu. 
     Saddam’ın Irak’ına, en zor zamanında 3 milyar dolar kredi açmış, ihracatı finanse etmişti. Füzeleri fırlatırken Irak, Türkiye’ye h l 3 milyar dolar borçluydu. Ödeyemiyordu. Saddam bunları unutmuş gibiydi. 
     
Saldırgan      Sonraki yıllarda bir grup gazeteci Saddam’la Bağdat’ta konuştuk. 
     Şimdi olduğu gibi sürekli "barış" lafı ediyordu... Fakat ağzına hiç yakışmıyordu. 
     O gün şu soru sorulduğunda mosmor olmuştu 
     "Siz barıştan söz ediyorsunuz ama hep komşularınıza saldırıyorsunuz. 
     Önce İran’a saldırdınız. 8 yıl kan döküldü. O savaş bitti, bu kez diğer komşunuz Kuveyt’e saldırdınız. İşgal ettiniz. Komşularınız ve dünya size nasıl güvenir " 
     Cevap verememiş "bunu başkan Özal’a sorun" gibi garip bir şeyler gevelemişti. 
     İstanbul’da toplanan dışişleri bakanlarından Saddam’a "barışa katkı" çağrısı, keşke sonuç verse... Sadece iyi niyet gösterisi olarak kalmasa. 
     Fakat... 
     Umudum, fiili savaşa gerek kalmadan ABD askeri yığınağının, Saddam’ın gözünü korkutması... Terbiye sopasının ucuyla sağduyu yoluna sürüklenmesi... Belki 
     
     







Hukuk sorunu 


Dandik vaziyetler ve "Siham - ı Kaza"... 


Hesap basit.. 


İstanbul’dan sonra 


Hükümet tam takım Davos’ta 


Nafile 


Eski bakanlar ne diyor 


Ekonomide alfabe rekabetle başlar 


Savaşa karşı diplomatik savaş 


"Bu nasıl bir tiyatro " 


Sanki Saddam gidecek, demokrasi gelecek... 


Seçime düşen gölge 


Yurtta güven, cihanda güven 


Muhalifler buluşuyor... 


Savaşın gölgesinde 


TÜSİAD’cılara göre, tek sorun İş Güvencesi Kanunu 


</TEXT>
</DOC>
