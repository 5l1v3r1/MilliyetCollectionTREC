<DOC>
<DOCNO> 129482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun20.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Claudia Schiffer'in aşkı uğruna hırsız oldu 
</HEADLINE>
<TEXT>

     Alman manken Claudia Schiffer'a saplantılı bir şekilde aşık olan işsiz bir inşaat işçisi, ünlü manken için 124 nikah yüzüğü çaldı. 
     Berlin eyalet mahkemesine çıkarılan Mozambikli işçi, hırsızlıktan suçlu bulunmadı, ancak akli dengesi yerinde bulunmayarak psikiyatri kliniğine gönderildi. 
     57 bin euro değerindeki yüzükleri ve bir saati aldığı işyerini, ''Cadılar Bayramı'' maskesi takıp oyuncak tabancayla soyan 32 yaşındaki hırsızın, toplum için tehlike oluşturduğu gerekçesiyle psikiyatri kliniğine gönderilmesine karar verildi. 
     Yargıç, davayla ilgili kararını açıklamadan önce, ''Sanık yıllardır Claudia Schiffer'a saplantılı bir biçimde aşık ve onunla evlenmek istiyor'' dedi. 
     Kimliği Julio S. olarak belirtilen kişinin mahkemeye, ''Sadece Claudia Schiffer'ı düşünüyorum. Seçim yapabilmesi için çok yüzüğe ihtiyacım vardı. Ayrıca parmağının ölçüsünden emin değildim'' dedi. 
     
</TEXT>
</DOC>
