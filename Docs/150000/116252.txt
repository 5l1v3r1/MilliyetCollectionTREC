<DOC>
<DOCNO> 116252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko01.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır’ın yaklaşımına dört alacaklı vize vermedi 
</HEADLINE>
<TEXT>

538 milyon dolarlık borcunu, İstanbul Yaklaşımı’na götüren Bayındır’a Emlakbank, Halkbank ve Cıngıllı Holding kuruluşlarından İlke ve Demir Factoring hayır’ dedi 
     SERPİL YILMAZ 

     Bayındır Grubu’nun, 538 milyon dolarlık borcunu, İstanbul Yaklaşımı kapsamında yeniden yapılandırma girişimine ikisi kamu bankası, ikisi de Cıngıllı Holding kuruşu, toplam dört alacaklı kuruluş vize vermedi. Önceki gün yapılan açıklamada, miktarı belirtilmeyen grup borçlarının yeniden yapılandırılması görüşmelerinde, alacaklı bankalar konsorsiyumunun yüzde 81 çoğunlukla, borçların yeniden yapılandırılmasını kabul ettiği belirtilmişti. Onay vermeyen kuruluşların kapatılan Emlakbank, Halkbankası ile İlke ve Demir Factoring olduğu öğrenildi. 
     Tasarruf Mevduatı Sigorta Fonu TMSF toplam 538 milyon doları bulan Bayındır Grubu borçlarının, İstanbul Yaklaşımı’na alınması konusunu 25 Ekim’de alacaklı bankalar konsorsiyumunda imzaya açtı. Bayındır’ın teklifini TMSF’de bulunan eski bankası Bayındırbank ve en büyük alacaklı İşbankası ile birlikte sekiz alacaklı kabul etti. Emlakbank ve Halkbank olumsuz yanıt verdi. Ayrıca, ikisi de Cıngıllı Holding kuruluşu olan ve daha önce Bayındır Holding Yönetim Kurulu Başkanı Kamuran Çörtük’e karşılıksız çek’ davası açan İlke ve Demir Factoring de olumsuz yanıt verdi. 
     İş Bankası ve Vakıfbank, daha önce kredi borçlarına karşılık Bayındır’ın bazı kuruluşlarını satın almış ve grubun borç yükünü hafifletmişti. Bayındır girdiği finansal kriz sürecinde Romanya’daki bankası ve Pakistan’daki yol ihalesini kaybetti. Ayrıca Bolu Tünel’i inşaatındaki ortağı İtalyan Astaldi ile de ortaklığını iptal etti. 
     
Batan bankasına da borçlu Milyon Banka Nakit Gayri nakdi Toplam 1. Bayındırbank 63.4 4.3 67.7 2. Banks taken over by SDIF 23.2 21.1 44.3 3. Emlakbank 33.6 13.6 47.2 4. Halkbank 31.8 0.0 31.8 5. Vakıfbank 20.0 44.3 64.3 6. Vakıf Off - Shore 37.4 0.0 37.4 7. Vakıf Enerji 114.3 0.0 114.3 8. İşbank 48.1 57.3 105.4 9. D.Factoring 13.7 0.0 13.7 10. Garanti Bankası 4.8 0.0 4.8 11. İlke Factoring 4.6 0.0 4.6 12. Demir Factoring 2.5 0.0 2.5 Toplam 397.4 140.6 538.0      
En büyük yaklaşım      Bayındır Grubu’nun yapılandırılacak’ 538 milyon dolarlık borcu, şimdiye kadar borçları yeniden yapılandırılan 22 şirketin toplam borcunun iki katına yaklaşıyor. İstanbul Yaklaşımının başladığı temmuzdan bu yana en büyüğü Işıklar Holding olmak üzere 81 milyon dolar toplam 22 şirketin 289.9 milyon dolarlık borcu yapılandırıldı. 
     



 EKONOMİ 





















</TEXT>
</DOC>
