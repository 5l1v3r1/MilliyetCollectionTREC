<DOC>
<DOCNO> 123115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yasam/yas02.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
25 doları verin hemen VIP olun 
</HEADLINE>
<TEXT>

Atatürk Havalimanı’nda 25 dolar veren herkes, Prime Class uygulaması ile kral gibi ağırlanıyor 
     SiNAN TOROS İstanbul 

     Tepe - Akfen - Vie TAV konsorsiyumunun Prime Class uygulaması, sırf gidiş için KDV hariç 25, gidiş dönüş için 43 dolar 40 ila 70 milyon lira ödeyen herkesin, Atatürk Havalimanı’nda VIP’ olmasına olanak tanıyor. 
     Uygulamanın standart paketini talep edenleri, yolcu terminal kapısında bir hostes karşılıyor, bir görevli bagajları taşırken, yolcu kapıda sıra beklemeden ayrı bir x-ray cihazından geçiriliyor. Ayrıcalıklı bu yolculara Duty Free mağazalarında ayrı kasa hizmeti sunuluyor. Özel salonda duş da alabilen özel müşteriler, yolculuk öncesi açık büfe aperitif barı da kullanabiliyor. Prime Class Lounge’da telefon, internet ve faks da bulunuyor. 
     
     Masaj’ için ekstra ücret alınıyor 
     Uçağa biniş vaktinde özel hostesle güvenlikten geçirilen yolcuları, uzak körüklere TAV’ın elektrikli golf arabalarıyla taşıyan Prime Class’ın ayrı ücrete tabi ekstralarını ise TAV yetkilileri şöyle sıralıyor 
     "Yolcunun bulunduğu yerden havalimanına ulaşımı sağlanıyor. Aracıyla gelecek yolcu için park etme hizmeti sunuluyor. Yolcu Prime Class Lounge’da masaj yaptırabilir, kuru temizlemeden, sigortaya, otel, uçak bileti rezervasyonundan araç kiralamaya kadar birçok ekstra hizmetten yararlanabilir. İsterse bu hizmetler arasında özel güvenlik isteme talepleri de karşılanıyor." 
     



 YAŞAM 





















</TEXT>
</DOC>
