<DOC>
<DOCNO> 127746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun11.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz televizyonu Çinli sanatçıyı ölü bebeğini yerken gösterecek 
</HEADLINE>
<TEXT>

     İngiliz ''Channel 4'' TV kanalı, bir Çinliyi ölü doğan bebeği yerken gösterecek. 
     Geçen ay bir otopsiyi ilk kez TV'den yayınlayarak sansasyon yaratan TV kanalı, perşembe akşamı geç saatlerde ''Pekin Swings'' adlı belgeseli ekrana getirecek. Belgeselde, Çinli bir sanatçı, ölü doğmuş bir bebeği yerken görülecek. 
     Guardian gazetesinin haberine göre, Çinli sanatçıların yapmakta serbest oldukları ''acayip ve aşırı şeyler''e ilişkin belgeselde, ayrıca içinde kesilmiş penis bulunan şarabı içen bir adam gösterilecek. 
     Bebek yiyen sanatçı Zu Yu, yaptığı şeyi savunurken, kendisinin Hıristiyan olduğunu belirterek, ''hiçbir dinde yamyamlığın yasak olmadığını, insan eti yemeyi yasaklayan bir yasa bulunmadığını'' söylüyor. 
     ''Channel 4'', 20 Kasım akşamı, bir Alman doktorun herkesin gözü önünde yaptığı otopsiyi yayınlamıştı. Program tartışma yaratmıştı. 
     İnsan eti yiyen birinin ekranlara taşınacak olmasının da İngiliz kamuoyunda hararetli tartışmalara yol açması bekleniyor. 
     





</TEXT>
</DOC>
