<DOC>
<DOCNO> 148740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yasam/ayas.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aklı maçta, yüreği ablasında 
</HEADLINE>
<TEXT>

Lösemili ablasına kemik iliğini verecek olan Göztepeli Zafer’in aklı, bir yandan da ligde kalma savaşı veren takımının maçında. Zafer, "Kim olsa bunu yapardı" diyor 
     AYŞEGÜL AYDOĞAN İstanbul 

     Lösemili ablası Neşe Ergül’ün 35 sağlığına kavuşması için pazartesi günü kemik iliğini verecek olan Göztepeli futbolcu Zafer Biryol 26 , bir yandan da aklının ligde kalma savaşı veren takımında olduğunu belirterek, "Cumartesi günkü maçta oynayamayacağım için kendimi buruk hissediyorum ama yapılması gerekeni yapıyorum" dedi. Neşe Ergül, dokuz ay önce gittiği diş hekiminin diş etlerinden şüphelenmesi üzerine sağlık kontrolünden geçti. Lösemi teşhisi konulan Ergül’e kemik iliği nakli yapılmasına karar verildi. Bunun üzerine beş kardeşine doku testleri yapıldı. Üç kardeşiyle doku uyumu saptandı. Ancak kemik iliği naklinin, en küçük kardeşi Göztepeli futbolcu Zafer Biryol’dan yapılmasını kararlaştırıldı. 
     
     Dışarı çıkması bile yasak 
     Doktorları, haftasonu İstanbul’a gelen Biryol’un enfeksiyon kapmaması, hastalanmaması ve yorulmaması için dışarı çıkmasını yasaklandı. Bol sıvı alması, iyi beslenmesi ve dinlenmesi istenen Biryol, "Sporcu olmamdan dolayı doktorlar beni seçti. Kim olsa aynı fedak rlığı yapardı. Bir an olsun ne maçları ne de başka bir şeyi düşündüm" diye konuştu. 
     
     Oynamak istiyordum, ama...’ 
     Cumartesi günü Diyarbakırspor’la ligde kalma mücadelesi verecek takımının kritik karşılaşmayı kazanacak güçte olduğunu söyleyen Biryol, sözlerini şöyle sürdürdü "Maçta oynamak istiyordum. Ancak ablamın yanında olabilmek için hiç tereddüt etmeden karar verdim." 
     Karate yapan, voleybol oynayan Ergül de kardeşinin başarılı bir futbolcu olduğunu hatırlatarak, "Kardeşimle gurur duyuyorum" dedi. 
     


YAŞAM 





















</TEXT>
</DOC>
