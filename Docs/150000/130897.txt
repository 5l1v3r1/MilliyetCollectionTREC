<DOC>
<DOCNO> 130897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/siyaset/siy07.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl’ın başvurusuna ret 
</HEADLINE>
<TEXT>

     ANKARA Milliyet 

     Anayasa Mahkemesi, milletvekilliğinin iptaline ilişkin kararın TBMM Genel Kurulu’nda okutulması işleminin iptalini isteyen Jet - Pa’nın patronu Fadıl Akgündüz’ün istemini reddetti. Yüksek Mahkeme, dün, Akgündüz’ün başvurusunu "görevsizlik" kararı vererek geri çevirdi. Yargıtay Başsavcısı Sabih Kanadoğlu da Akgündüz’ün Siirt’te yenilenecek seçimde aday olmasının mümkün olmadığını bildirdi. Kanadoğlu, örtülü biçimde AKP lideri Tayyip Erdoğan’ın da Siirt’ten aday olamayacağı yönündeki tezini ileri sürdürdü. Bu arada halen cezaevinde bulunan Akgündüz, avukatı Önder Gümüş’e verdiği vekaletle Siirt’ten bağımsız adaylık için başvuruda bulundu. Son kararı YSK verecek. 
     



 SİYASET 














</TEXT>
</DOC>
