<DOC>
<DOCNO> 108774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/guncel/gun10.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır çantalar kambur yapıyor 
</HEADLINE>
<TEXT>

Veliler, öğrenciler dikkat 
     İSMAİL AKDUMAN Samsun DHA 

     Ağır okul çantalarının çocuklarda kamburluğa yol açtığı, çantaların ağırlığının en fazla çocukların ağırlığının yüzde 15’i kadar olması gerektiği bildirildi. Samsun Devlet Hastanesi Ortopedi ve Travmatoloji Uzmanı Opr. Dr. Ahmet Aydemir, ağır çantaların kamburluğun yanı sıra omuz ve sırtta ağrı, kollarda ve ellerde uyuşma gibi yakınmalara neden olduğunu söyledi. Aydemir, "Özellikle omurga gelişimi tamamlanmayan gelişim çağındaki çocuklarda uygun çanta seçimi yapılmazsa, omurgada bozukluklar oluşabilir. İleride bu bozukluk kamburlaşmaya neden olabilir" dedi. Aydemir, okul çantalarının kullanımı konusunda da şu uyarıları yaptı "Sırt çantasının her iki askısının da kullanılması gerekir. Askının tek omza takılması omuz ve sırt ağrılarıyla omurgalarda eğilmeye neden olur. Bu nedenle sırtta taşınan çantanın ağırlığı, sırta eşit olarak dağıtılmalıdır. Ayrıca omuz askıları geniş ve pedli olan çantalar tercih edilmelidir." 
     



 GÜNCEL 

















</TEXT>
</DOC>
