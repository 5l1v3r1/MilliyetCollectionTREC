<DOC>
<DOCNO> 101043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur19.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş kavgasını ayırmak isteyen karakol komutan öldürüldü 
</HEADLINE>
<TEXT>

     Kumbağ Jandarma Karakol Komutanı Kıdemli Başçavuş İhsan Uğur, iki sarhoş grup arasında çıkan kavgayı ayırmaya çalışırken, aldığı 4 bıçak darbesiyle olay yerinde yaşamını kaybetti. 
     Kıdemli başçavuş İhsan Uğur 35 , sabaha karşı, sarhoş iki grup arasında çıkan kavgayı ayırmak üzere Kumbağ top sahasında geldi. Kavga çıkaran alkollü grubun içinde yer alan Mahmut Anıl 25 , jandarma komutanının kendilerine müdahale etmesine kızarak yanında bulunan bıçağı çıkardı. Uğur, yaşanan arbede sırasında Anıl tarafından göğsüne ve karın boşluğunu isabet eden 4 bıçak darbesiyle olay yerinde öldü. 
     Alkollü olduğu belirlenen cinayet zanlısı Anıl, jandarma tarafından olay yerinde yakalandı. İlk sorgusundan sonra tutuklanan Anıl, Tekirdağ Kapalı Cezaevi'ne kondu. 
     Jandarma Karakol Komutanı Kıdemli Başçavuş İhsan Uğur'un cenazesinin İstanbul Çapa Tıp Fakültesi Morg'una kaldırıldığı ve buradan da memleketi olan Tokat'ın Almus İlçesi'nde toprağa verileceği öğrenildi. 
     





</TEXT>
</DOC>
