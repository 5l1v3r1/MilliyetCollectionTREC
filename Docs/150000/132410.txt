<DOC>
<DOCNO> 132410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/soneko11.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam sonrası benzin fiyatları... 
</HEADLINE>
<TEXT>

     Benzin çeşitlerinden kurşunsuz benzin fiyatının yüzde 1.71, süper benzin fiyatının yüzde 1.70 oranlarında bugünden geçerli olmak üzere artırılmasından sonra Ankara, İzmir ve İstanbul'un Anadolu yakasında benzin türlerinin fiyatları belli oldu. 
     Alınan bilgiye göre, Ankara'da kurşunsuz benzinin fiyatı 1 milyon 755 bin liradan 1 milyon 786 bin liraya, süper benzinin fiyatı 1 milyon 758 bin liradan 1 milyon 787 bin liraya çıktı. 
     İstanbul'un Anadolu yakasında ise kurşunsuz benzin fiyatı 1 milyon 756 bin liradan 1 milyon 787 bin liraya, süper benzin 1 milyon 759 liradan 1 milyon 788 bin liraya yükseldi. 
     İzmir'de kurşunsuz benzin fiyatı 1 milyon 752 bin liradan 1 milyon 783 bin liraya, süper benzin 1 milyon 755 bin liradan 1 milyon 784 bin liraya çıktı. 
     3 Ocak'ta kurşunsuz benzin fiyatının yüzde 3.50, süper benzin fiyatının yüzde 3.49, 11 Ocak'ta kurşunsuz benzinin yüzde 2.51, süper benzinin fiyatının yüzde 2.44 oranlarında artırılması da dikkate alındığında son fiyat artırımı ardından kümülatif artış oranları sırasıyla yüzde 7.91, yüzde 7.82'yi buldu. 
     Bu arada zammın ardından, Ankara'da, 50 litre kurşunsuz benzin alan bir otomobilin deposu 89 milyon 300 bin liraya dolacak. 
     





</TEXT>
</DOC>
