<DOC>
<DOCNO> 109275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/yazar/guclu.html </URL>
<DATE> 2002/09/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ek kontenjanlar ne zaman 
</HEADLINE>
<TEXT>

     Üniversiteyi kazanamayan öğrenciler için üç seçenek vardı. İlki sona erdi. Önkayıtla öğrenci alan kurumların seçmeleri tamamlandı. Her yıl olduğu gibi torpil iddiaları yine gündemdeydi... 
     Geriye kalan seçeneklerden ikincisi ek kontenjan, üçüncüsü ise yurtdışı eğitim... 
     Şu ana kadarki kayıt sürecine bakılırsa ek kontenjan için en az 50 bin kontenjan söz konusu. Özel üniversiteler ile KKTC üniversitelerinin kontenjanları önemli ölçüde boş kaldı. Öğretmenlik hakları ellerinden alınan fen edebiyat fakülteleri de kayıt oranı en düşük fakülteler arasında yer alıyor. 
     Ek kontenjan başvuruları 7 15 Ekim günleri arasında gerçekleşecek. Başvurular il merkezlerindeki ÖSYM bürolarına yapılacak. Daha önce herhangi bir fakülteye yerleşen adaylar ek kontenjandan yararlanamayacak. Bir önceki tercih listeleri geçerli olmayacak ve adaylar yeni tercih listeleri hazırlayacaklar. Tercih yaparken adayın listesine alacağı fakültelerin puanlarının kendi puanından daha düşük olması gerekiyor... 
     Özellikle meslek liselerinden mezun olanlar ile alan dışı tercih yapacak adayların ek kontenjan hakkını çok iyi değerlendirmeleri gerekiyor. Çünkü gelecek yıl uygulamaya girecek olan yeni sınav sistemi onlar için bugünkünden çok daha zor koşullar getiriyor. 
     
     Yurtdışı eğitim 
     Yurtdışı eğitim konusunun da enine boyuna değerlendirilmesi gerekiyor. Her şeyden önce yurtdışı eğitimin lisans düzeyinde değil de yüksek lisans düzeyinde olması çok daha yerinde bir karar olur. Yurtdışına açılan üniversite öğrencisi 18, 19 yaşındaki gençlerin iki kültür arasında kişilik bunalımı yaşadıkları en sık rastlanan olumsuzluklardan birisi... 
     İkinci önemli nokta ise gidilen üniversitenin YÖK tarafından kabul edilip edilmemesi. Kolay öğrenci alan yurtdışı üniversitelerinden pek çoğunun YÖK tarafından tanınmadığını, onca emek ve paranın boşa harcandığını hatırlatmakta yarar görüyoruz. 
     Ayrıca Türkiye’deki vakıf üniversiteleri avantajı varken yurtdışının bir kez daha düşünülmesinde yarar var. KKTC’de de iyi üniversitelerin olduğu unutulmamalı. 
     Bu arada önümüzdeki yıldan itibaren diğer pek çok ülke üniversiteleri gibi ABD üniversiteleri de ÖSYM tercih kılavuzuna girecek. Yani adaylar seçim yaparken tercihleri arasında tıpkı Türk üniversiteleri gibi Amerikan üniversitelerini de yazarak merkezi sistemle yerleşebilecekler... 
     
     2003 ÖSS çok farklı 
     Gençlerin çoğu için bu yılın üniversite treni çoktan kaçtı. Onun için tüm dikkatlerini gelecek yıla verdiler. Ama gelecek yıl her şey bu yıldan çok daha farklı olacak. Örneğin meslek liselerini bitirenlerin 4 yıllık fakültelere girme şansı yok gibi. Ama h l yüz binlerce öğrenci çalışarak bunu başarabileceğine inanıyor ki bu neredeyse imk nsız. TM’nin ağırlığı öylesine arttı ki fen ve sosyale ekstradan harcanan zamana yazık. Hazırlık testlerinin çoğu da bu yıl işe yaramayacak. Çünkü hem ders ağırlıkları değişecek hem de lise 2 ve 3’ten yoğun olarak soru gelecek. Anlayacağınız üniversiteye girmek için sadece delicesine test çözmek yetmiyor. Sistemdeki değişiklikleri de yakından izlemek gerekiyor .. 
     
     







Hukuk ve ideoloji 


Şimdi itfaiyeci 


Erdoğan’a temiz sicil kaydı veren hatalıdır 


Siyaset yasakları, istikrara yatırım değil 


Oyların yüzde 51’i 


Bir örnekleşme tehdidi 


Ek kontenjanlar ne zaman 


Hayırlı seçimler 


Schröder rüzg rı 


AKP de, CHP de bu sorulara cevap versin 


Barajlar bedava’ 


Liberal sol çatışması sertleşiyor 


</TEXT>
</DOC>
