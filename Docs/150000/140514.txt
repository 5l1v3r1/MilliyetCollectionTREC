<DOC>
<DOCNO> 140514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sondun23.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Alman Vakıfları ile ilgili karara memnun... 
</HEADLINE>
<TEXT>

     Almanya Dışişleri Bakanlığı sözcüsü Walter Lindner, Türkiye'de 15 Alman vakıf temsilcisi hakkında açılan davada beraat kararı alınmasından büyük memnuniyet duyduklarını söyledi. 
     Lindner, mahkeme kararıyla söz konusu vakıf temsilcilerine yönelik casusluk suçlamalarının tümüyle yersiz olduğunun ortaya çıktığını belirterek, ''Vakıfların gelecekte faaliyetlerini, engellenmeden ve Türk ortaklarıyla birlikte sıkı işbirliği içinde sürdürmelerini bekliyoruz'' dedi. 
     Ankara 1 No'lu DGM, bugün Alman vakıfları soruşturması kapsamında haklarında dava açılan 15 kişinin, devletin emniyetine karşı gizli ittifak oluşturduklarına ilişkin aleyhlerinde delil bulunmadığından oybirliğiyle beraatlerine karar vermişti. 
     





</TEXT>
</DOC>
