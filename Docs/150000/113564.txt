<DOC>
<DOCNO> 113564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/guncel/agun.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi oğlu bile onu bir türlü sevemedi 
</HEADLINE>
<TEXT>

Kendisini sokak ortasında bıçaklayan Aydın Kara ile 14 yaşında zorla nişanlandığını anlatan Porsuk, "Oğlu bile öz babasını sevemedi" diyor 
     AHMET TULGAR 

Geçen hafta perşembe günü Adana’nın ortasında Ayşegül Porsuk 23 , dokuz yıldır birlikte olduğu Aydın Kara tarafından 45 dakika boyunca yerde yatırıldı. Kara, bu süre zarfında iki çocuğunun annesine 64 bıçak darbesi vurdu. Ayşegül’ün saplantı derecesinde kıskandığı bedenine bırakabildiği kadar çok iz bıraktı. Belki kendisini onun kadar güzel bir kadına layık görmüyordu. Onu kendisine göre bir kadın haline getirmek istedi. Belki tek amacı öldürmekti de bir türlü yapamıyordu. Ama olan yine her zamanki gibi kadına oldu. Ayşegül şimdi Seyhan Hastanesi’nde yatıyor. Bir karaciğerinden, bir de iki bacak damarından ameliyat oldu. Onlarca yerine dikiş atıldı. Ruhundaki yaraları kim dikecek Dikiş izleri bir yıl içinde yine de gölgelerini bırakır ancak iyileşirmiş. Onunla hem sohbet ettik hem de yanımızda bir kuaför götürüp yüzünü güldürmeye çalıştık. 

     Bu olayı unutmanız mümkün olsaydı, nasıldı Aydın’la yaşamak diye sorduğumda ne derdiniz 
     İyi günlerimiz de oldu, kötü günlerimiz de. 
     
     "İyi günöden neyi anlamalıyız Nedir "Aydın’la iyi günler" 
     İyi günlerimiz, kavgasız gürültüsüz işte, normal, gezmeye filan giderdik yani. 
     Piknik mi yapardınız 
     Piknik değil de, teyzeme giderdik ya da evde kalır, yemek yapardık. 
     Hangi yemekleri yapardınız 
     Börek yapardım. Ya da ben kebap hazırlardım, o mangal yakardı. Yerdik, içerdik bazen. 
     
     ÜZMEYECEĞİM DERDİ AMA... 
     Çocuklarla arası nasıldı 
     Çocuklara pek öyle düşkünlüğü, ilgisi yoktu. Lunaparka ben götürürdüm mesela çocukları. O hiç götürmedi onları. 
     
     Çocuklar onu çok sever miydi 
     Kızım Damla ona düşkündü. Ayhan, oğlum yani, beni severdi daha çok. Yatakta bile yanıma girerdi hemen, istemezdi babası yanıma yatsın. Film seyrederken babası elimi tutsa kıskanırdı beni. Çimdiklerdi babasının elini. 
     
     Kocanız dokunmayı sever miydi size Gündelik hayatınız içinde çok dokunur muydu 
     Bazen gelir yanıma, dokunur, "Sana kötü davrandım, özür dilerim" derdi. "Seni üzmeyeceğim" derdi. Sonra yine yapardı. 
     
     HEP DAYAK YİYORDUM 
     şık mıydınız Aydın’a 
     Aşk maşk bitti. 
     
     Kaç yılda bitti 
     Ne zaman başladığını bile hatırlamıyorum ki. Başladı mı, onu bile hatırlamıyorum. 14 yaşında evlendirdiler beni. 
     
     Aşk nedir biliyor muydunuz o zaman 
     Nişanlıyken bile ip atlıyordum daha. Annem kızardı, "Eve gir" derdi, ben çizgi oynardım. 
     
     Sevmeyi, sevilmeyi onunla mı öğrendiniz 
     Sevmeye çalıştım. Ama daha 40 günlük gelinken karakoldaydım. Adli tıplardaydım. Akşam geliyordu, dayak yiyordum. 
     
     Aşk, coşku hiç olmadı mı geceleri 
     Ben seçseydim evleneceğim adamı olurdu belki. Zorla bulamıyor insan aşkı. 
     
     14 yaşında bir çocuk, bir erkeğin karısı yapıldığında ne hisseder 
     "Artık onun namusu oldum, karısı oldum" dedim. Mecburdum mutlu olmaya... 
     
Keşke bayılabilseydim o acıları duymazdım...      Sana olan aşkı, tutkusu mu bu hale getirdi Aydın’ı acaba 
     Tabii, adam aşkından beni bu hale getirdi, aşkından ciğer ameliyatı oldum, aşkından iki damarımı patlattı. 
     
     Bir hafta önce Aydın sizi önüne yatırıp kesmeye başladığında amacı neydi Güzelliğinizi mi yok etmek istedi, sizi mi 
     Öldürmek istediğini düşünüyordum. 
     
     Başından beri mi 
     Evet. Ölmediysem bu vücudumun gücü. Ben kendimi ayakta tuttum. 
     
     ALLAH ÖLME’ DEDİ 
     Nereden buldunuz bu gücü 
     Allah "Ölmeyeceksin" dedi. "Bu kadar çektin yeter" dedi. 
     
     Bilinciniz yerinde miydi bütün bu süre zarfında 
     Evet, hep uyanıktım. Bayılsam acıyı duymayacaktım ama bayılamıyordum. 
     
     Mümkün mü bu acıyı anlatmak 
     Kimse bilemez o acıyı. Ben biliyorum. Hissetmiyordum vücudumun bazı parçalarını. Yaşayacağımı da hiç düşünmüyordum. Çok susamıştım. Aldı su bidonunu, döktü yüzümden aşağı, burnumu tıkadı o da. 
     
     Ne diyordunuz 
     Yalvarıyordum. 
     
     O ne diyordu 
     Ne desin, bıçağı vuruyordu. 
     
     Orada öyle yatarken acı dışında başka ne hissediyordunuz 
     Utanç. Çünkü rezildi durumumuz. Herkesin gözünün önünde... 
     
     Özel hayatınızın mı ortaya serildiğini düşünüyordunuz Özel hayatınız gibi mi algılıyordunuz bu olanları 
     Bilinmesin isterdim tabii. 
     
     KEŞKE POLİS VURSAYDI 
     Siz kurtulduğunuzda insanlar Aydın’ı dövmeye başladılar. Linç ettiler. Onun için bir şey hissettiniz mi 
     Zaten o an tazyikli su geldiğinde deprem olduğunu sandım. Kurtulduğuma seviniyordum. Hiç ilgilenmedim onunla. Ne olmuş iki tane değnek yemişse. 
     
     Size 64 darbe vurmadan önce polisler onu vursun ister miydiniz 
     Tabii. 
     
     Oğlunuz nasıl şimdi 
     Kızımla oğlum ziyarete geldiler. Kızım değil ama oğlum kötü durumda. 
     
İçimde de yaralar oluştu      Ne kadar sürecekmiş iyileşmeniz 
     Pazartesi taburcu olacağım. Ama izlerin iyileşmesi bir yıl sürermiş. Genç olduğum için hafif kalacakmış izler. 
     
     Ruhunuzdaki yaraları da bedeninizdeki yaralar kadar net hissediyor musunuz 
     Tabii. Hem dışarıdan hem içeriden yaralıyım. Delik deşiğim. 
     
     Hastaneden sıkıldınız mı 
     İyi bakıyorlar ama yine de sıkıldım. Yemeklerden bıktım. Dün gizlice hamburger aldırdım. Onu yedim. 
     
     Çok mu seversiniz hamburgeri 
     Birsen Hanım, yani çalıştığım evdeki kadın, çocuklarını Mc Donalds’a götürürdü. Ondan öğrendim, sonra ben de kendi çocuklarımı götürdüm. 
     
     Siz nasıl bir çocuktunuz küçükken 
     Annemle babam ayrılana kadar güzeldi çocukluğum. Sonra çocukluğumu yaşayamadım. Evlerde çalıştım. 
     
Eşi için 32 yıl isteniyor      Aydın Kara hakkında "adam öldürmeye tam teşebbüs" suçundan 30 yıla, oğlunu tehdit ettiği için de 2 yıla kadar hapis cezası istendi. Kara, tutuklandığı nöbetçi mahkemede verdiği ifadede, eşinin hep evden kaçtığını öne sürerek, "Olay günü kaçacağını söyledi. İnanmadım, baktım kaçıyor, peşinden koştum. Neden kaçıyorsun, iki çocuğumuz var’ dedim. Erkeksen beni öldür’ dedi. Öfkelendim, Elime bıçağı aldım, sonrasını hatırlamıyorum. Depresyondayım" dedi. 
     



 GÜNCEL 



















</TEXT>
</DOC>
