<DOC>
<DOCNO> 126694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy01.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ı Meclis’e taşıyacağız 
</HEADLINE>
<TEXT>

CHP lideri, "Kimse bize ders vermeye kalkmasın, belden aşağı vurarak siyasi mücadele yapmayacağız" dedi 
     ANKARA Milliyet 

     CHP Genel Başkanı Deniz Baykal, AKP’ye oy veren seçmene saygı gereği Anayasa değişikliğinden yana olduğunu belirterek, amaçlarının "AKP Genel Başkanı’nı Meclis’e getirmek" olduğunu" söyledi. "İtirazın mı var " diye soran Baykal, 76. madde değişikliğinin objektif, sürekli ve kalıcı bir düzenleme olduğunu vurguladı. 
     Baykal, CHP grubunun dünkü toplantısında, AKP Genel Başkanı Recep Tayyip Erdoğan’a milletvekilliği yolunun açılmasını sağlayacak Anayasa değişikliği paketine destek vermesi üzerine karşılaştığı eleştirileri yanıtladı. Anayasa koyucunun niyetini sorgulayıp, "Sen kime bunu yapıyorsun " diye sorup, yanıtlardan varsayımlar çıkarıp, "Kişiye özgüdür, değildir" diye karar verilemeyeceğini ifade eden Baykal, "Kimse bize AKP ile siyasi mücadelenin nasıl yapılacağı dersi vermeye kalkışmasın. Biz meşru platformlarda bunu yapıyoruz. Fiili durumların arkasına saklanıp, faul yapıp, belden aşağı vurarak siyasi mücadele yapmayacağız" dedi. 
     
     Sezer uyardı 
     Baykal, Cumhurbaşkanı Ahmet Necdet Sezer’in çok değerli bir hukukçu ve saygıdeğer bir devlet adamı olduğunu, ülkeye önemli hizmetler yaptığını kaydederek, veto gerekçelerini anlamaya çalıştığını ve Sezer’in "aceleciliğe karşı uyarı görevi yaptığını" kaydetti. 
     



 SİYASET 















</TEXT>
</DOC>
