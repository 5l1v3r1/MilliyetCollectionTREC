<DOC>
<DOCNO> 138146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yazar/dundar.html </URL>
<DATE> 2003/02/21/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Aşırı talepler isyan ettirdi 
</HEADLINE>
<TEXT>
Gül’den Bush’a şik yet mektubu... 
Başbakan Abdullah Gül, Ankara’da müzakereler yapan ABD heyetini bir mektupla Başkan Bush’a şik yet etti 

Adamlarınız projenizin ciddiyetinin farkında değil ’ 
     Mektup, Dışişleri Bakanı Yaşar Yakış’ın Washington gezisinden önce Beyaz Saray’a yollandı ve gezi, Başbakan’ın mektubuna ılımlı bir karşılık alınmasından sonra gerçekleşti. 
     
     VERGİ PAZARLIĞI 
     Türkiye’ye verilecek yardım miktarındaki uzlaşmazlığın yanı sıra Amerika’nın dayattığı kimi talepler de Türk tarafındaki müzakerecileri isyan ettirdi. Müzakerelerde Türk tarafına başkanlık eden Büyükelçi Deniz Bölükbaşı’nın birkaç kez toplantıyı terk etmesine yol açan bu taleplerden bazıları, dünkü Milliyet’in manşetindeydi 
     1- Yapılacak ekonomik yardımın IMF programına dahil edilmesi... ABD, Türkiye’nin bu yardımı çarçur etmesinden çekindiği için harcanmasını IMF denetimine sokmaya çalışıyor. Bir hükümet yetkilisinin yorumuyla "IMF olumlu rapor vermezse, ekonomik yardım paketi işlemeyebilir". 
     2- Amerikan askeri araçlarının ihtiyaç duyacağı yakıtın, Türk askeri araçlarına verilen fiyattan verilmesi ve akaryakıt vergisi alınmaması. 
     3- ABD askerlerinin Türkiye’de montlarının yakasına takacağı yaka kartlarının baskı masrafının Türkiye tarafından karşılanması. 
     4- Türkiye’ye gelecek Amerikan askerlerinin çarşıda yapacağı alışverişten KDV alınmaması... 
     
     TÜRKMENLERİN DURUMU 
     Bu örnekler müzakerelerde ne kadar ayrıntıya inildiğini gösteriyor. 
     Oysa henüz ekonomik ve siyasi temel konularda bile anlaşma sağlanmış değil. 
     Örneğin Türkmenlerin Irak’ın asli unsurları arasında gösterilmemesi Türkiye’nin itiraz ettiği noktalar arasında... 
     Bölgedeki grupların silahlandırılması da bir başka anlaşmazlık maddesi... Özellikle Kürt grupların silahlandırılmasından endişeli olan Türkiye, hem bu süreçte, hem de bölgenin silahtan arındırılmasında işbirliği istiyor. 
     ABD’nin ekonomik konuları k ğıda dökerken, Irak’ın geleceğine ilişkin konularda, yazılı bir taahhüt bir yana, bilgi vermeye bile yanaşmaması da bir başka sıkıntı... 
     
     TORUNLARIMIZ AFFETMEZ’ 
     Bu temel anlaşmazlık noktaları dururken müzakerelerde ince ayrıntılara girilmesi ve "Askerlerimiz gemide bekliyor. Hemen karar verin" diye baskı yapılması, Başbakanlık’ta büyük tepkiye yol açıyor. 
     Başkan Bush’un "3 gün içinde karar verin. Yoksa başka yol buluruz" diyen sert mektubundan bu yana bir ay geçtiğine dikkat çekiliyor. 
     Gül’ün bir danışmanının görüşmelerde bir Amerikan generaline söylediği söz, hükümetin karşı karşıya olduğu tabloyu özetliyor 
     "Siz yarın bu taleplerinizi unutursunuz, biz bunları yaparsak yarın torunlarımız bizi affetmez." 
     
Geleceğimizi ilgilendiriyor      ANKARA Milliyet 

     Başbakan Gül, dün katıldığı İletişim Ş rası’nda yaptığı konuşmada da Türkiye’nin çok kritik bir dönemden geçtiğini ve bu krizin en az zararla atlatılması için büyük çaba gösterdiklerini belirterek, "Bu kriz, Türk halkının yaşamını ve geleceğini yakından ilglendiriyor. Hepimize farklı ölçülerde sorumluluk ve yükümlülük düşmektedir. Biz hükümet olarak bu sorumluluk bilinciyle hareket ediyoruz. Aynı sorumluluğu, toplumun bütün kesimlerinden beklemenin de hakkımız olduğunu düşünüyoruz. Doğru bilgiye dayanan her eleştiri ve yoruma açık olduğumuzu sürekli vurguluyorum" dedi. 
     
     







En büyük devrim 


Tavlada düşeş kimin, gele kimin 


Turizmde durum 


Ankara Barzani’den rahatsız... 


Her şey hesap kitap meselesi 


5 kara soru 


Gül’den Bush’a şik yet mektubu... 


YÖK’te dağ fare doğurdu 1 


Verilen yardımın anlamı 


Türkiye "evet" derse... 


Ver parayı çal düdüğü 


Taşeronluk 


Yeni süpergüç dünya kamuoyu 


Ne korkunç şey sevmek 


Yaşadık .. ABD bizi maaşa bağlıyor 


</TEXT>
</DOC>
