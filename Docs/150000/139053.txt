<DOC>
<DOCNO> 139053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/guncel/gun03.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğrulayan sessizlik... 
</HEADLINE>
<TEXT>

     ANKARA Milliyet 

     ABD Başkanı Bush’la Devlet Bakanı Ali Babacan ve Dışişleri Bakanı Yaşar Yakış’ın Irak operasyonuna ilişkin yaptığı ve Türkiye’ye rencide eden ifadelerin yer aldığı görüşmelerde yaşanan diyaloglara ilişkin haberlerin hükümetçe yalanlanmaması dikkat çekti. Bush’un, Yakış ve Babacan’ı kabulünde dile getirdiği ileri sürülen "Beyler, ABD topraklarında yapacağınız bir şey yok. Meclisinizden bu tezkereyi çıkartın" sözlerine hükümet sessiz kaldı. Cumhuriyet gazetesinin dün manşetten verdiği habere göre, Bush, Babacan ve Yakış’a ABD’nin istediği desteği alamaması halinde Türkiye’nin Kuzey Irak’ta devre dışı kalacağını söyledi. Bush’un diğer ifadeleri şöyle "Türkiye’nin kaygılarını anlıyoruz ve bunu dikkate alıyoruz. Türkiye’den destek göremezsek Kuzey Irak’taki gruplarla hareket ederiz. Birlikte hareket etmezsek IMF, Dünya Bankası ve Dünya Ticaret Örgütü size sırtını döner. Bu aşamadan sonra bize gelmenizin bir yararı olmaz. Ermeni karar tasarılarının ABD eyaletlerindeki yerini biliyorsunuz. Bunlardan biri Temsilciler Meclisi’ne gelebilir. Hiçbir müttefik beni sizin kadar uğraştırmadı. AB’yi 3’e böldüm. 21. yüzyılda BM gerekli mi, değil mi, ona bakıyorum. Arkadaşlarımız araştırıyor." 
     
     



 GÜNCEL 




















</TEXT>
</DOC>
