<DOC>
<DOCNO> 100121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/soneko22.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 142 puan düşüşle günü tamamladı 
</HEADLINE>
<TEXT>

     İMKB Ulusal-100 Endeksi günün ikinci yarısını, birinci seansa göre 127.15 puan azalarak 10,639.48 puandan tamamladı. İkinci seansta hisse senetlerinin ortalama değer kaybı yüzde 1.18 oldu. 
     Seansa 25.62 puan kayıpla 10,741.01 puan seviyesinde başlayan endeks, ilk yarıyı da 94.78 puan gerileyerek, 10,671.85 puandan geçti. Sabah seansında başlayan kar satışlarının sürdüğü ikinci seansta, yine dalgalı bir seyir izlendi. 
     10,500 puanın üzerinde tutunan endeks, seans içinde en düşük 10,533.94, en yüksek de 10,766.63 puanı gördü. 
     Hisse senetlerinin günlük ortalama değer kaybı ise yüzde 1.32 oldu. 
     Kapanışta mali endeks 233.10 puan kayıpla 12,918.43 puana, sınai endeks 76.18 puan kayıpla 10,170.20 puana, hizmetler endeksi ise 52.12 puan kayıpla 7,307.45 puana geriledi. 
     Böylece ilk seansa göre mali grup hisseler ortalama yüzde 1.77, sınai grubu hisseler ortalama yüzde 0.74 ve hizmetler grubu hisseler ortalama yüzde 0.71 oranında değer kaybetti. 
     İşlem gören toplam 291 hisse senedinden 171'i değer kaybetti. 40 hisse senedi değer kazanırken, 80 hissenin fiyatında ise değişiklik olmadı. 
     174 trilyon 824 milyar 655 milyon liralık işlem hacmi kaydedilirken, iki seanstaki işlem hacmi toplamı da 516 trilyon 846 milyar 887 milyon lira oldu. 
     Yapı Kredi Bankası, Doğan Holding, Aselsan, Sabancı Holding ve Garanti Bankası en yoğun işlem gören hisse senetleri oldular. 
     





</TEXT>
</DOC>
