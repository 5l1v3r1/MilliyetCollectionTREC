<DOC>
<DOCNO> 147451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yazar/yilmaz.html </URL>
<DATE> 2003/04/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İngiltere’de tüketicinin zaferi 
</HEADLINE>
<TEXT>

     Pepsi, Lassa, Turkcell’in yanı sıra Türklere ayrılan özel tirübünü dolduranlar arasında Türkiye İş Bankası da vardı. İş Bankası, 100 Maximum Kart sahibi talihliyi getirmişti ve ben de onların arasındaydım. 
     Talihliler, geçtiğimiz ay içinde bankanın belirlediği bir sürede her 50 milyon liralık Maximum alışverişlerine birer puan kazanmışlar. Bankaca belirlenen bu süre içinde 10 milyon puana gelmiş olanların aralarından 100 asil, 100 yedek isim çekmişler. 
     Türkiye’nin dört bir tarafından tüketici maça gelmeye hak kazanmış... 
     Konya’dan, Edirne’den, İstanbul’dan... 
     Gelenlerin çok büyük çoğunluğu ilk kez yurtdışına çıkış yapıyordu. İçlerinde kadın sayısı oldukça düşüktü. 
     
     Kadınlar ek katçı 
     Kadınların azlığını soruşturdum... 
     Örneğin kendisi yerine erkek kardeşini, eşini veya babasını maça gönderen var mıydı Yokmuş. Bir tanesi oğlu adına müracat etmiş ama o da gelmemiş. Durum gösteriyor ki, kadınlar henüz erkeklerin yarısı oranında bile kart sahibi değil. Bankacıların yorumu kadınlar ek kart sahibi... 
     Maça geldik malum... 
     Sabah 4 saat süren uçak yolculuğundan sonra Edinburg’a indik. Otelde öğlen yemeğini aldık, yola koyulduk. 3 saatlik bir yolculukla maçın oynandığı Newcastle şehrine vardık. Burada da akşam yemeği yedik. Yemekten sonra güvenlik kuvvetleri bizi şehrin girişinde karşıladı ve tüm Türk ekiplerinin yer aldığı otobüslerle birlikte konvoy oluşturarak, "Stadyum of Light"a doğru harekete geçtik. 
     
     İskoçlar bize şans diledi 
     Trafik sıkışıktı... Belki 15 dakikada gideceğimiz yere varmamız bir saat sürdü. Yol boyunca karşılaştığımız Türk izleyicilerin olduğu otobüslerden bayraklarla selamlaştık. İngiliz izleyicilerin ise küfürlü saldırılarına uğradık. Burada bana ilginç gelen, İngiliz seyirciler ile İskoçyalıların birbirinden farklı tepkileri oldu. 
     Daha havalimanında pasaport kontrolünden geçerken İskoçyalılar bize şans dilediler. 
     İç politikasında bağımsız ve kendi başbakanı olan İskoçya, belli ki İngiltere ile tarihi hesabını bitirmemiş... 
     Maçta yenildik. Ama coşkumuzu kaybetmedik. 
     Statta İnglitere’nin dört bir tarafından gelen Türk taraftarlar yaklaşık 5 bin kişilik bir kalabalık oluşturdu. Federasyon orta sahaya parelel bir yerde oturuyordu, talihli tüketiciler ile birlikte Türk taraftarlar kale arkasındaydılar... 
     Koltuklarımıza İngiltere’de kurulan "Englandfans" adlı taraftar organizasyonu tarafından bastırılan Türk bayrakları konmuştu. İngiltere emniyetinin tüm dikkati Türk taraftara yönelebilecek bir saldırı üzerindeydi. 
     
     Önce İngilizler stadı terk etti 
     Maç 2 - 0 bitip stat terk eldilmeye yakın anons yapıldı "İngiliz holiganları bölgeyi terk edene kadar saygıdeğer Türk taraftarlarının yerinde kalmasını rica ediyoruz..." 
     Biz de stat boşalana kadar bekledik. 
     Bu arada boş durmadık. Federasyon ekibi ilk olarak stadı boşaltırken, Türk taraftarlar Türk takımını oturduğu bölüme çağırdı. Türkler buraya, Türkler buraya 
     Takım da geldi ve onları alkışladık. 
     
     







</TEXT>
</DOC>
