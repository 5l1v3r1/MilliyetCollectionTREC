<DOC>
<DOCNO> 145355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur23.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Urfa'da düşen bombanın parçaları İncirlik Üssü'ne götürüldü 
</HEADLINE>
<TEXT>

     Amerikalı uzman heyet, Şanlıurfa'nın Birecik İlçesi'ne bağlı Özveren Köyü yakınlarına düşen bombanın parçalarını İncirlik Üssü'ne götürdü. 
     Dün Adana'daki İncirlik Üssü'nden Özveren Köyü'ne gelen 10 kişilik ABD'li uzman heyet, Özveren Köyü dışına düşen bombanın çekirdek kısmını saplandığı yerden Birecik Belediyesi'ne ait vinç ve iş makinesiyle çıkardı. 
     Daha sonra yaklaş 1 kilometrekarelik alanda dağılan diğer parçaları toplayan uzman ekip, bombanın çekirdek kısmını ve diğer parçalarını koruyucu bir kılıfla muhafaza ederek, kamyonete yükledi. 
     Birecik Jandarma Komutanlığı ekiplerinin gözetiminde çalışmalarını tamamlayan ekip, daha sonra İncirlik Üssü'ne hareket etti. 
     




</TEXT>
</DOC>
