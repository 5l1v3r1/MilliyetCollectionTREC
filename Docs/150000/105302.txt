<DOC>
<DOCNO> 105302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/soneko26.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe yüzde 3 zam... 
</HEADLINE>
<TEXT>

     TEDAŞ elektrik fiyatlarına 1 Eylül'den geçerli olmak üzere yüzde 3 oranında zam yaptı. 
     ANKA'nın edindiği bilgiye göre zamla birlikte, konutlarda kullanılan elektriğin fiyatı, normal yörelerde 150 kilovatsaate kadar olan tüketimlerde 122 bin 900 
     liradan, 126 bin 700 liraya, 150 kilovatsaat ve üzeri tüketimlerde ise 184 bin 350 liradan 190 bin 50 liraya çıktı. Elektrik fiyatı, kalkınmada öncelikli yörelerde konutlarda 150 kilovatsaate kadar olan tüketimlerde 114 bin 950 liradan 118 bin 500 liraya, 150 kilovatsaat ve üzeri tüketimlerde ise 172 bin 425 liradan 177 bin 750 liraya yükseldi. Sanayide kullanılan elektriğin fiyatı da kalkınmada öncelikli yörelerde 113 bin 650 liradan, 117 bin 100 liraya, diğer illerde 121 bin 350 liradan 125 bin liraya çıktı. Hayır kurumları, dernekler, vakıflar, müzeler, resmi yurtlar, resmi üniversiteler, okullar, resmi yüksek okullar ve resmi kursların kullandığı elektriğin fiyatı da 108 bin 700 liradan 113 bin 500 liraya yükseldi. Şehit aileleri ve muharip-malül gazilerin 150 kilovatsaate kadar olan tüketimlerine 78 bin 700 lira olan fiyat 81 bin 100 liraya, 150 kilovatsaat ve üzeri için de 118 bin 50 liradan 121 bin 650 liraya çıktı. İbadethane ve genel aydınlatma amacıyla kullanılan elektriğin fiyatı da kalkınmada öncelikli illerde 110 bin 850 liradan 114 bin 250 liraya, diğer illerde 118 bin 650 liradan, 122 bin 250 liraya çıktı. 
     





</TEXT>
</DOC>
