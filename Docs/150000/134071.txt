<DOC>
<DOCNO> 134071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun22.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, 8'lerin mektubunu küçümsedi... 
</HEADLINE>
<TEXT>

     Fransa, 8 Avrupa ülkesinin Irak konusunda ABD'nin yanında saf tuttuklarını açıklamasını fazla önemsemedi. 
     Elysee başkanlık sarayından yapılan yazılı açıklamada, 8 liderin ortak açıklamasının sürpriz olmadığı ve metinde, Fransa'nın da altına imza atabileceği birçok nokta bulunduğu kaydedildi. 
     Açıklamada, ''Sonuç olarak Irak'ın silahsızlanmasının, hep dile getirilen ve paylaşılan bir hedef olduğu'' vurgulandı. 
     8 Avrupalı liderin BM Güvenlik Konseyi'nin birlik ve beraberliği ve 1441 sayılı kararın uygulanması konusundaki yaklaşımlarının da Fransa tarafından benimsendiği başkanlık açıklamasında belirtildi ve ''Bu bir kez belirtildikten sonra bu hedefe ulaşmanın yolları nelerdir diye sormak gerekir. Bugünkü koşullarda Irak'a karşı askeri eylem meşru gösterilemez'' ifadesi kullanıldı. 
     Ortak açıklama Polonya, Macaristan, Çek Cumhuriyeti, İngiltere, İspanya, İtalya, Portekiz ve Danimarka liderlerince yayımlanmıştı. 
     





</TEXT>
</DOC>
