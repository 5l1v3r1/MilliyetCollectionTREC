<DOC>
<DOCNO> 100713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun11.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Papua Yeni Gine'deki Pago yanardağı patladı. 
</HEADLINE>
<TEXT>

     Papua Yeni Gine'de Pago yanardağı faaliyete geçti. 
     Yeni Britanya adasındaki Kimbe kasabasının güneyine düşen yanardağın Pazartesi günü harekete geçtiği, ancak daha yeni lav ve kül püskürtmeye başladığı belirtildi. 
     Son olarak 1920'lerde patlayan volkanın yeniden faaliyete geçmesi yüzünden, 8 bin kadar köylü tahliye edildi. Patlama yüzünden ölen veya yaralanan olmadığı, püsküren küllerin bazı yaşlılarda solunum problemlerine yol açtığı bildirildi. Patlama yüzünden bölgedeki hava trafiği de durdu. 
     Papua Yeni Gine, Büyük Okyanus'un ''Ateş Çemberi'' olarak adlandırılan volkan kuşağında bulunuyor. 
     Volkan bilimciler, genç bir yanardağ olan Pago'daki patlamanın şu aşamada kritik olmadığını, ancak bunun ne derece ciddi olduğunu tahmin etmenin güç olduğunu belirtiyorlar. 
     





</TEXT>
</DOC>
