<DOC>
<DOCNO> 112505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/gun06.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyoner binbaşı tutuklandı 
</HEADLINE>
<TEXT>

Son aylarda 11 kez yurtdışına çıktığı tespit edilen Levazım Şube Müdürü Binbaşı Naci Erdemirci’nin evleri, dükk nları, hisse senetleri ve 55 milyarlık bir lokanta aldığı ortaya çıktı 
     GÖKÇER TAHİNCİOĞLU Ankara 

     Ankara Zırhlı Birlikler Okulu Eğitim Tümen Komutanlığı’nda Levazım Şube Müdürü olarak görev yapan Binbaşı Naci Erdemirci, yolsuzluk yaptığı gerekçesiyle tutuklanarak cezaevine kondu. Skandal, yaklaşık 1 ay önce gelen bir ihbar mektubuyla ortaya çıktı. İlk incelemede, Erdemirci’nin son aylarda toplam 11 kez yurtdışına çıktığı saptandı. Kıbrıs, İtalya ve İngiltere’ye gittiği anlaşılan Erdemirci’nin asker maaşıyla edinilmesi mümkün olmayan gayrimenkulleri savcılık tarafından saptandı. Erdemirci’nin eşi Hülya Erdemirci’nin üstüne Ankara ve Gemlik’te birer daire, İstanbul’da kendi adına bir dükk n, annesi adına bir daire ve 2 otomobil satın aldığı, Takasbank’ta da yüksek miktarda hisse senedinin bulunduğu ortaya çıkarıldı. 
     Ankara’nın lüks semtlerinden birinde 55 milyar liraya bir lokantanın işletmesini de satın aldığı ve burayı yeniden düzenleyerek açtığı belirtilen Erdemirci’nin yaklaşık 1 milyar lira olan maaşıyla bu varlıkları edinmesinin mümkün olmadığı ifade edildi. 
     İncelemelerini tamamlayan savcılık, "firar ederek yurtdışına kaçmak", "haksız mal edinmek" ve "yanlış mal beyanında bulunmak" suçlarından dava açtı. 
     



 GÜNCEL 























</TEXT>
</DOC>
