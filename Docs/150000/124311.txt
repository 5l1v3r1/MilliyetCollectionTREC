<DOC>
<DOCNO> 124311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/siyaset/siy07.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş konusunda referandum olmaz’ 
</HEADLINE>
<TEXT>

Yalçınbayır, Savaş için referandum yapabiliriz’ diyen Erdoğan’ın halkın isteksizliğini anlattığını söyledi... 
     ANKARA Milliyet 

     Başbakan Yardımcısı Ertuğrul Yalçınbayır, AKP Genel Başkanı Recep Tayyip Erdoğan’ın savaşa girip girmeyeceğimiz konusunda referandum yapılabileceğine ilişkin sözlerini "mesaj" olarak değerlendirdi ve "Savaşın yapılıp yapılmayacağı konusunda referandum olmaz" dedi. 
     Yalçınbayır, Türkiye İnsan Hakları Vakfı Başkanı Yavuz Önen’i ziyaretinde Erdoğan’ın sözlerinin hukuki durumunun sorulması üzerine, savaş ve temel hak ve özgürlükler konusunda referandum olmayacağını söyledi. 
     
     YASAL SONUÇ GEREKİRSE... 
     Bu konuların referandum dışı hadiseler olduğunu belirten Yalçınbayır, şunları kaydetti "O sadece bir mesajdır. Biz, kamuoyu yoklamaları ile halkımızın savaş istemediğini biliyoruz. Erdoğan’ın sözleri Savaşı halkımız istemiyor. Bunun yasal sonuçlarını referandumla almamızı istiyorsanız bunu da yaparız’ anlamına gelmektedir, referanduma gitme iradesi değildir." Yalçınbayır, Avrupa İnsan Hakları Sözleşmesi’nin, idam cezasının tümüyle kaldırılmasını öngören 13 no’lu protokolünün, önümüzdeki günlerde gündeme geleceğini de sözlerine ekledi. 
     



 SİYASET 












</TEXT>
</DOC>
