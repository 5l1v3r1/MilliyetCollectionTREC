<DOC>
<DOCNO> 134819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/soneko46.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak ayının zam şampiyonu noter ücretleri... 
</HEADLINE>
<TEXT>

     Noter ücretleri, Ocak ayının zam şampiyonu oldu. Geçen ay noter ücreti yüzde 34.1 oranında artış kaydedildi. 
     Devlet İstatistik Enstitüsü'nün DİE verilerine göre, Ocak ayında bir önceki aya göre, en yüksek fiyat artışları, yüzde 29.8 ile domates, yüzde 15.5 ile bir bardak çay, yüzde 15.1 ile yeni rakı, yüzde 12.1 ile kalorifer yakıt ücreti, yüzde 9.7 ile Marlboro sigarası, yüzde 9 ile antep fıstığı, yüzde 7.8 ile benzin, yüzde 7.7 ile koyun eti, yüzde 7.5 ile motorin, yüzde 7 ile belediye suyu fiyatlarında görüldü. 
     Aynı dönemde, şarap yüzde 6.7 kadın berberi yüzde 6.3, kuru soğan yüzde 4.8, balıklar ve gazyağı ücreti yüzde 4.2, tüp ücreti yüzde 3.9, doğalgaz yüzde 3.8, motor yağı yüzde 3.6, beyaz peynir yüzde 3.5 oranlarında arttı. 
     Ocak'ta nescafe yüzde 2.5, pirinç unu yüzde 2.4, sıcak yemekler yüzde 2.2, pirinç, süt ve odun ücreti yüzde 2.1, margarin yüzde 2, nakliye ücreti yüzde 1.8, çikolata ve kömür ücreti yüzde 1.3, meyve suyu yüzde 1.2 ve bisküvi yüzde 0.8 oranında artış gösterdi. 
     
     FİYATI DÜŞENLER 
     Aynı dönemde, etek yüzde 5.8, çocuk botu yüzde 6.2, erkek takım elbise yüzde 7.1, pardösü erkek yüzde 8.4, palto erkek yüzde 8.7, manto yüzde 9.5, kaban erkek yüzde 10.1 ve kazak kadın yüzde 11 oranında geriledi. 
     





</TEXT>
</DOC>
