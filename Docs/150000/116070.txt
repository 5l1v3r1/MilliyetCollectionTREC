<DOC>
<DOCNO> 116070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/siyaset/siy02.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’nin neresi ak 
</HEADLINE>
<TEXT>

AKP’ye yüklenen Deniz Baykal, "Bizim alnımız ak, onların neresi ak Onlarınki sadece tüzükte yazıyor. Oyları dağıtmayalım. Bir de bizi deneyin" diye konuştu 
     EZELHAN ÜSTÜNKAYA Zonguldak 

     CHP Genel Başkanı Deniz Baykal, AKP Genel Başkanı Recep Tayyip Erdoğan’ı "inatlaşma ve gerginlik yaratmakla suçlarken, diğer parti liderlerine de çattı. Partisinin düzenlediği Zonguldak mitinginde coşkulu kalabalığa seslenen Baykal, "Türkiye batırıldı. Ortada suç var. Tanık, Ankara’nın çürümüş politikacılarıdır. En başta ANAP var. O başlattı bu işleri. DYP, RP, MHP... Söylemek acı veriyor ama Ecevit de var değil mi Bunlar haramzade, mirasyedi. Caka sattılar, efelik yaptılar" dedi. 
     AKP’ye yüklenmeyi dün de sürdüren Baykal, laik demokratik Cumhuriyete sahip çıkılmasını isteyerek, "Bizim alnımız ak, onların neresi ak Onlarınki sadece tüzükte yazıyor. Onlara oy vermek yolsuzluk ruhsatı vermektir. Oyları dağıtmayalım. Bir de bizi deneyin. Laik demokratik Cumhuriyete sahip çıkalım" diye konuştu. 
     
     Sezer’e hak verdi 
     Miting sonrasında soruları yanıtlayan Baykal, Köşk ile Erdoğan arasındaki polemik konusunda ise Cumhurbaşkanı Ahmet Necdet Sezer’e destek verdi. Cumhurbaşkanı’nın Anayasal konuma dikkat çektiğini, bunda şaşılacak bir şey olmadığını belirten Baykal, Erdoğan’ın üye olmadan genel başkanlık görevi yürüttüğüne, bu durumla ilgili Anayasa Mahkemesi’nde davanın sürdüğüne dikkati çekerek, sözlerini şöyle sürdürdü 
     "Türkiye’de garip bir manzara var. Bir partinin genel başkanı parlamentoya, hükümete giremiyor. Partinin üyesi bile değil. Cumhurbaşkanı’nın görevi başbakanı atamaktır. Çankaya noterlik makamı değil. Sezer, anayasal kurumlar arasındaki uyumu gözeterek davranıyor. Erdoğan’ın genel başkanlığı tartışmalı. Genel başkanlıkta kalma tavrını sürdürmesi inatlaşma ve gerginlik yarattı. Üyesi olmadan partide genel başkanlık yapılır mı Anayasa, yasalar buna cevap vermez. Türkiye belirsizlikler içine sürüklenmiştir." 
     Deniz Baykal, DSP’nin başbakan adayını açıklamasına yönelik kendisine atfedilen sözlerin doğru olmadığını da belirterek, "Benim böyle bir açıklamam olmadı" şeklinde konuştu. 
     



 SİYASET 















</TEXT>
</DOC>
