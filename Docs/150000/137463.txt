<DOC>
<DOCNO> 137463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/akyol.html </URL>
<DATE> 2003/02/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
ABD’nin Kongre’si varsa... 
</HEADLINE>
<TEXT>

     - Washington’da arkadaşlarımız Yakış ve Babacan görüşüyorlar. Olumlu gelişmeler var ama pürüzlü kalan konular da var. Geldiklerinde oturup konuşacağız. 
     Gül, uzlaşma olması halinde "asker tezkeresini hafta içinde Meclis’e sevk edebiliriz" diyordu. 
     Gül’ün bahsettiği "pürüzler", Yakış ve Babacan’ın Bush’la yaptığı görüşmelerde de giderilemedi özellikle askeri ve ekonomik konularda... 
     "Siyasi konularödaki pürüzler aşılabilir gözüküyor. Irak’ın yeniden yapılanmasında Amerikalılar genel oy ilkesinden hareket ediyorlar, bu ise Irak’ta Şii hakimiyetine yol açarak bölge dengelerini allak bullak edecek. 
     Amerika Türkmen faktörüne de Türkiye kadar önem vermiyor. 
     Türkiye’nin bu çekincelerini Amerika anlıyor’ ve bu sorunların çözümleneceğine inanılıyor. 
     Asıl "pürüzler" ekonomik ve askeri konularda. 
     
     BUSH Yakış ve Babacan’la görüşmesinde kestirip atmış 
     - Daha fazlasını Kongre’den geçiremem 
     Türkiye de "böylesini Meclis’ten geçiremem" diyor 
     Bush’un daha fazlasını Kongre’den geçiremeyeceğini söylediği ekonomik paket iki alternatiften oluşuyor Türkiye ya birini, ya ötekini seçecek 
     l 6 milyar dolar hibe Yarısı askeri, yarısı ekonomik yardım şeklinde... Bu Türkiye’nin ancak turizm zararlarını karşılar. 
     l 25 milyar dolar kredi IMF’den program yardımı niteliğinde... Rakam yüksek ama bu Türkiye’nin dış borçlarının taşınamaz hale gelmesi demektir ki, Ankara hiç düşünmüyor 
     Hükümet, değişik alternatiflere göre "esnek bir paket biçiminde", çoğu hibe, bir bölümü krediden oluşan asgari 14 milyar dolarlık bir destek istiyor. 
     Askeri konuda Türkiye hem genel karargahta hem Kuzey Irak bölümünde Türk subaylarına daha fazla inisiyatif verilmesini, peşmerge katkısının sınırlı tutulmasını gerekli görüyor. Bu konularda anlaşma sağlanabilir ama ekonomi daha sıkıntılı. 
     
     DÜN, nihai taleplerimizi ABD’ye bildirdik. 
     Gül Brüksel’deydi Başbakan Yardımcısı Mehmet Ali Şahin ve Adalet Bakanı Cemil Çiçek’le konuştum. İkisi de diyordu ki 
     - ABD ile görüşmelerde olumlu gelişme olursa askeri tezkereyi Meclis’e bu hafta göndeririz. Olumlu gelişme olmazsa, reddedilecek bir tezkereyi Meclis’e gönderemeyiz. 
     Evet, ABD’nin Kongre’si gibi Türkiye’nin de Meclis’i var 
     Gül dün Brüksel’de Chirac ve Schröder dahil önemli görüşmeler yaptı. Döndüğünde hem Avrupa izlenimlerine, hem ABD’ye dün ilettiğimiz pakete gelecek cevaba göre nihai karar verilecek. 
     Evet ABD önemli müttefikimiz, çok önemli çıkar ortaklıklarımız var ama bu uğurda katlanacağımız yükün astarı yüzünden pahalı olmamalı... 
     Evet ABD "Türkiye’siz" de yapabilir 
     Evet, dışında kalmamız aleyhimize de olur 
     Ama bunu bir tehdit gibi kullanan ABD bilmelidir ki, "Türkiye’siz" bir harekatın uluslararası meşruiyeti ve bölgesel tabanı çok daha zayıf olur... ABD’ye insani, siyasi ve ekonomik faturası çok daha ağır olur. 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
