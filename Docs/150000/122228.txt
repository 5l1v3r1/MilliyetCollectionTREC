<DOC>
<DOCNO> 122228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo15.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Polatçı’ya haciz şoku      1999 yılında 30 milyar karşılığında Jet-Pa’ya transfer olan ve 172 bin marklık senet imzalayan şampiyon güreşçi Aydın Polatçı haciz şokuyla karşı karşıya kaldı. İzinsiz olarak Emlak Bankası Kulübü’nde güreştiği gerekçesiyle Jet-Pa’nın mahkeme yoluyla haciz kararı aldığı öğrenildi. Polatçı’nın bugün alacağı 300 Cumhuriyet altınına el konmasının gündemde olduğu iddia edildi. 
     
Ay-Yıldız pırıl pırıl      HENTBOLDA Bayanlar Dünya Şampiyonası 2. Eleme Grubu’nda yer alan Türkiye, Makedonya’yı 38 - 36 yenmeyi başardı. İstanbul’da oynanan maçın ilk yarısını da 18-14 önde tamamlayan Ay-Yıldızlılar, son dakikalardaki etkili oyunuyla sonuca gitti. 
     
Lewis, Tyson’ı istedi      AĞIR Sıklet Dünya Profesyonel Boks Şampiyonu Lennox Lewis, yeni yılda Mike Tyson ile yeniden karşı karşıya gelmeyi planlıyor. İngiliz boksör, geçtiğimiz haziranda nakavt ettiği Tyson’dan önce Ukraynalı Klitschenko ve kardeşi Wladimir ile karşı karşıya gelecek. 
     
İbrahim kısa kesti      YUNANİSTAN Ligi’nin 5. haftasında Maroussi’yi konuk eden Panathinaikos rakibini 91 - 73 yendi. Yunan takımında İbrahim Kutluay 23 dakika oyunda kaldı. Bu sürede 2 4 iki sayı, 1 3 üç sayı, 3 4 serbest atış ile oynayan İbrahim 10 sayı ile maçı bitirirken, dört ribaund alıp, üç de asist yaptı. 
     
Urfa’da çirkin olay      URFA’DA, DSİ ile Köy Hizmetlerispor arasındaki oynanan 1. Amatör Küme karşılaşmasında futbolcular, maçın orta hakemine saldırdılar, sinirlerine hakim olamayınca da birbirlerine girdiler. Gol pozisyonu nedeniyle başlayan olayları güvenlik güçleri yatıştırdı. Maç 74. dakikada tatil edildi. 
     
Davis’e Rus damgası      TENİSTE Davis Kupası’nı Fransa’yı 3-2 yenen Rusya kazandı. Paris’te ilk iki günü 2-1 yenik kapayan Rusya, son gün teklerde Marat Safin ve Mikhail Youzhny ile çifte galibiyet alarak kupaya uzandı. Son tekler maçında Kafelnikov’un yerine oynayan Youzhny, P.H.Mathieu’yu 5 sette geçti. 
     
Miniklerin şovu      TÜRKİYE Artistik Cimnastik Birinciliği sona erdi. Şampiyonanın son gününde minik bayanlar kategorisinde yarışmalar gerçekleştirildi. Ankara’dan Ayşe Yılmaz 31.325 puanla birinci, İstanbul’dan Fulya Gürkan 29.075 puanla ikinci, Ankara’dan Rüyam Tümer 28.225 puanla üçüncü oldu. 
     
TJK’dan Yılmaz Atakanı’ya ödül      TÜRKİYE Jokey Kulübü tarafından gerçekleştirilen 2002 Yılı Basın Teşvik Yarışması’nda arkadaşımız Yılmaz Atakanı "Gazete - Dergiler mizanpaj dalı"nda birincilik ödülüne layık görüldü. Yarışmada ayrıca Doğan Haber Ajansı Adana muhabiri Adnan Poyraz da siyah - beyaz fotoğraf dalında birinci oldu. 
     
Kocaelispor’da bayram havası      ELAZIĞSPOR deplasmanından üç puanla ayrılan Kocaelispor, lig ve kupa maçları için moral buldu. Böyle bir galibiyete ihtiyaçları bulunduğunu söyleyen Teknik Direktör Güvenç Kurtar, "Bize böyle bir galibiyet gerekiyordu. Deplasman fobimiz de ortadan kalktı. Hedefimiz bu hafta deplasmanda Altay’ı önce kupadan elemek, cumartesi günü de aynı rakipten 3 puan almak" dedi. 
     
Gaziantepspor önemsemiyor      GAZİANTEPSPOR Basın Sözcüsü Kamil Gereçci, "Trabzonspor maçına baktığımızda sahadaki futbolun karşılığı beraberlikti" diye konuştu. Gereçci, "Trabzospor’un bu sezon eski gücüne kavuşuyor görünümü vermesi Türk futbolu açısından güzel bir gelişme. Çünkü iki takım da pozisyon yakaladı, ancak ikisi de bunları değerlendiremedi" dedi. 
     
Malatyaspor’da dört istifa      SAHASINDA Diyarbakırspor’a yenilen Malatyaspor’da yönetim çatırdıyor. Ocak ayında yapılacak kongrede Başkan Hikmet Tanrıverdi’ye karşı güçbirliği oluşturmaya çalışan muhalefet, liste hazırlığına girerken, idarecilerden Necip Olgu, Ayhan Özatilla, Battal Güçlü ve İbrahim Aktez dün isifalarını verdi. 
     
Altay’ın hedefi ligde kalmak      BU hafta önce kupada, sonra da ligde Kocaelispor ile karşılaşacak olan Altay, tüm hesaplarını ligde kalmak üzerine yapıyor. Teknik Direktör Ümit Turmuş, asıl hedeflerinin ligde kalmak olduğunu ifade ederek, "Üstüste gelen iki galibiyetle kabustan kurtulduk. Şimdi daha üst sıralara çıkmayı hedefliyoruz" diye konuştu. Dünü dinlenerek geçiren Siyah - Beyazlılar, sabah çalışmasıyla iş başı yapacak. 
     
     Hentbolde dün 
     ASKİ - İzmir B.Ş.Bld. 36 - 22 
     Çankaya Bld - Taşköprü Bld. 37 - 34 
     Trabzon Bld - Jandarmagücü 36 - 24 
     İzmit B.Ş.Bld. - Halk Bankası 27 - 31 
     
     Sutopunda dün 
     Galatasaray - Kınalıada 17 - 6 
     ENKA - İYİK 2 - 9 
     Heybeliada - ASSK 3 - 7 
     



 SPOR 






























</TEXT>
</DOC>
