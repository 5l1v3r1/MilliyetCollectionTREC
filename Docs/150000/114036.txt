<DOC>
<DOCNO> 114036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/bila.html </URL>
<DATE> 2002/10/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Tavşana kaç, tazıya tut 
</HEADLINE>
<TEXT>

     Kuzey Irak’taki siyasi gelişmelerle ABD arasındaki ilişkiye Ankara nasıl bakıyor Dışişleri Bakanı Prof. Dr. Şükrü Sina Gürel’e bu soruyu yönelttik. 
     Şu değerlendirmeyi yaptı 
     - Gelişmelere bakılırsa, ABD’nin, "tavşana kaç, tazıya tut" politikası izlediği akla gelmiyor değil. Bizim yaptığımız her görüşmede ABD’liler, Kuzey Irak’ta bağımsız bir Kürt devleti kurulmasını istemediklerini belirtiyorlar ama gelişmeler fiilen bir devlet kurulduğunu gösteriyor. 
     - Irak’a müdahaleye hazırlandığı bir dönemde ABD böyle bir politika ile neyi amaçlıyor olabilir 
     - Gelişmelere bakınca akla gelen bir diğer kuşku da şu Acaba, ABD bu gelişmeleri teşvik ederek Ankara’yı tahrik etmeye mi çalışıyor Örneğin, kendileri müdahale etmeden önce Türkiye’nin Kuzey Irak’a girmesini mi istiyorlar Böyle bir amaç da güdülüyor olabilir. 
     - Peki Ankara nasıl hareket etmeyi düşünüyor 
     - Bizim dış tahrik ve teşviklerle hareket etmemiz söz konusu olmaz. Türkiye, gelişmeleri kendi ulusal çıkarları açısından değerlendiriyor ve hareket tarzını da buna göre belirliyor. Biz bu şekilde davrandık, bu şekilde davranırız. Müdahaleye karşı olduğumuz zaten biliniyor. Ama biz ulusal çıkarlarımız konusunda çok duyarlıyız. Bunun da koşullarını açıkladık. Kuzey Irak’ta bağımsız bir Kürt devleti ilan edilmesi, Türkmenlerin güvenliğinin tehlikeye sokulması, yok edilmek ve yok sayılmak istenmeleri, PKK’nın silahlı hareketlere yönelmesi, Türkiye’nin müdahalesiyle karşılaşır. 
     - Barzani, CNN - Türk’e yaptığı açıklamada bağımsız devlet kurmak istediklerini ancak bugün için buna güçlerinin yetmediğini ifade etti. Ayrıca görevleri bitince Türk askerinin de Kuzey Irak’tan gitmelerini isteyeceklerini belirtti. Kerkük’le Türkiye’nin ne ilgisi olduğunu anlayamadığını, kendi aralarındaki tartışmalar sonrasında bu kenti Kürtlerin başkenti ilan etmeye karar verdiklerini söyledi. Bunları nasıl değerlendiriyorsunuz 
     - Barzani ve Talabani’yi temsilen sanıyorum önümüzdeki hafta Ankara’ya bir heyet gelecek. Barzani’ye gerekli yanıt, gerekli düzeyde veriliyor. Hangi düzeyde muhatap olmak gerekiyorsa o düzeyde muhatap olunuyor, daha üst düzeyde değil. Türkiye’nin bu konulardaki tavrı bellidir. Bundan sonrası için gelişmelere göre nasıl tavır alacağını da onlar bilirler. 
     - Ankara’nın, ABD müdahalesi olmadan bir çözüm önerisi var mı 
     - Türkiye izin vermeden, bağımsız bir Kürt devleti kurulması mümkün değildir. ABD’nin müdahalesine gelince, karşı çıkıyoruz tabii ki. Ayrıca, böyle bir hareket için uluslararası hukukun gereklerinin de yerine getirilmesi lazım. ABD’nin bunu sağlaması gerekiyor. Birleşmiş Milletler’de zorlukları var. Daha yumuşak bir tasarı götürdüler. Ayrıca, bu gelişmelerden, özellikle bağımsız bir Kürt devleti kurulmasından sadece Türkiye rahatsız olmaz. İran ve Suriye de rahatsız olur. Diğer yandan Irak düzlüğe çıkarsa, normalleşirse o zaman Bağdat’ı da devrede tutmak gerekir. Müdahalesiz biçimde müdahale ile sağlanmak istenen sonuç ortaya çıkarsa elbette çok daha iyi olur. 
     Gürel’in sözlerinden de anlaşılıyor ki, Ankara, Irak ve Kuzey Irak’a tümüyle ABD gözlüğünden bakmıyor. Dile getirilen kuşkular bunu gösteriyor. 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
