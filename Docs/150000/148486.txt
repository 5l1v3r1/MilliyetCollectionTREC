<DOC>
<DOCNO> 148486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/spo01.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
PANCU'YA VİZE 
</HEADLINE>
<TEXT>

İtalya’da yıldızların doktoru Dr. Marrcacci’ye muayene olan Beşiktaşlı futbolcu oynamak için izin aldı. Uzun vade etkili olan özel bir iğne olan Rumen oyuncu, Malatya maçına yetişebilecek 
     BÜNYAMİN OSMAN 

     Olumlu rapor 
     PANCU’DAN Beşiktaş’a sevindirici bir haber geldi. Sağ dizindeki yırtık nedeniyle acı çeken Siyah - Beyazlı takımın golcüsü, önceki gün İtalya’ya gitti, Roberto Baggio ve Signori gibi ünlü futbolcuların doktoru Marrcacci’ye muayene oldu. İlk kontrolünde, "Oynaman riskli" diyen İtalyan doktor, dün öğleden sonra yeniden futbolcunun durumuna baktı ve "Sezon sonuna kadar oynayabilirsin" raporu verdi. 
     
     "Dikkat et" 
     PANCU’NUN ağrılarını dindirmek ve dizindeki sorunu kısmen ortadan kaldırmak için özel bir iğne yapan Dr. Marrcacci futbolcuya, "Maçların biter bitmez bana geleceksin. Kendini de darbelerden koruyacaksın" dedi. Aldığı bu haber karşısında son derece mutlu olan Siyah - Beyazlı oyuncu, ağrılarının 3 gün daha süreceğini belirterek, "Malatya maçına yetişebileceğim. Belki de ikinci yarıda oyunda olurum" diye konuştu. 
     
Malatyaspor kardeş takım’Ortamı yumuşatmak isteyen Beşiktaş Menajeri Sinan Engin, bu haftaki rakipleriyle el ele sahaya çıkacaklarını belirtti 
     DENİZLİSPOR maçının yaralarını sarmaya çalışan Beşiktaş, Malatyaspor deplasmanının hazırlıklarına başladı. Ligde liderliğini ve namağlup unvanını devam ettirmek isteyen Siyah - Beyazlılar’ın Teknik Direktörü Mircea Lucescu işi sıkı tutarken, oyuncularına göz açtırmıyor. Rumen çalıştırıcının antrenmanda futbolcularını sık sık uyardığı dikkatlerden kaçmadı. 
     LİGDE yükselen tansiyonu düşürmek için harekete geçen Menajer Sinan Engin ise bu haftaki rakibi Malatyaspor hakkında ilginç açıklamalarda bulundu. Sarı - Kırmızılılar ile kardeş takım olduklarına dikkat çeken Engin, "Sezon başında Sertan’ı bedelsiz olarak bu takıma verdik. Ayrıca geçen yılki maçlarda herhangi bir olay çıkmadı. Sahaya iki takım el ele çıkacak" dedi. 
     
Ahmet oynayacak      DENİZLİSPOR maçında aldığı darbeden dolayı burnu kırılan Ahmet Yıldırım’ın, Malatya karşısında oynayabileceği açıklandı. Durumun iyi olduğunu belirten başarılı oyuncu, "Şimdi özel çalışma yapıyorum. Bu sakatlığım forma giymeme engel değil. Böyle zorlu bir dönemde takımı yalnız bırakmam" dedi. Siyah - Beyazlı futbolcunun savunmanın sol kanadında görev yapması bekleniyor. 
     
Baba LucescuRumen teknik adam, son dönemde kendini toparlayan Nouma’nın cezasının affedilmesi için yönetime başvurdu 
     ORHAN YILDIRIM 

     103 bin dolar silinecek 
     BEŞİKTAŞ Teknik Direktörü Mircea Lucescu, Pascal Nouma’ya babalık yaptı. Rumen teknik adam, ligdeki İstanbulspor, kupada da Gençlerbirliği karşısında kırmızı kart görüp, toplam 276 bin dolar para cezası alan golcüsünün cezasının bir kısmının affedilmesi için yönetime başvurdu. Kupa maçının 103 bin dolarlık cezasının silinmesini isteyen Siyah - Beyazlı çalıştırıcı, buna gerekçe olarak da Nouma’nın son günlerdeki performansı ile iyi halini gösterdi. 
     


SPOR 

























</TEXT>
</DOC>
