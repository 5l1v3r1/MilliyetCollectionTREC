<DOC>
<DOCNO> 132133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yasam/yas06.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden çıktı şu hindi’ ... 
</HEADLINE>
<TEXT>

Prof. Soysal, "Hindiye turkey’ adını takan Portekizlilerdi", tarihçi Kılıçbay ise "Alakası yok" diyor. Buyurun, hindi’ tartışmasına... 
     İSTANBUL Milliyet 

     Türkiye’nin yurtdışı tanıtımlarında da zaman zaman sorun haline gelen hindi turkey’ söylemi, bir kez daha tartışma gündemine oturdu. 
     Prof. Dr. Mümtaz Soysal, Portekizlilerin bu kuşa turkey’ adını taktıklarını söylerken, tarihçi Mehmet Ali Kılıçbay, hindinin bizim Turkey’le uzaktan yakından alakası olmadığı fikrinde. Dönem dönem " Turkey’ değil Türkiye’ diyelim" şeklindeki ateşli tartışma, Prof. Dr. Soysal’ın nereden öğrendiğini hatırlamadığı’ bilgileriyle tekrar alevlendi. 
     
     Soysal Turkey bird dediler 
     Soysal’a göre hindi’ şöyle turkey’ oldu 
     Milli mücadele yıllarına kadar Türkiye’ lafı telaffuz edilmese de, 11. yüzyılda Araplarla savaşmak için Anadolu’ya gelen Haçlılar, bıyıkları aşağıya doğru sarkık, Orta Asya’dan gelmiş insanlar gördü. Haçlılar, bu insanlara Türk’, yaşadıkları yere de Türkiye’ dedi. Portekizliler ise ilk olarak hindiyi, Türk Osmanlı h kimiyeti altındaki Kuzey Afrika’da gördü. Daha sonra Amerika’da da karşılarına hindi çıkınca, rastladıkları kuşa benzediği için Turkey bird’ dediler. Bu kuşun anavatanı Türkiye’de Hindistan sanılarak hindi denilse de, Hindistan’da da anavatanı Mısır olduğu düşünülerek mısri’ deniyor. 
     
     Kılıçbay Ses benzerliği 
     Tarihçi Mehmet Ali Kılıçbay’a göre ise turkey’ gerçeği şöyle 
     "Hindi zaten Amerika kaynaklı bir hayvan. Portekizlilerin Türk toprağına ait bir hayvan zannetmesine imkan yok. Biz de Hindistan’dan geldiği için hindi’ diyoruz. Ama buradaki Hindistan aslında Amerika. Çünkü Christoph Colomb Amerika’yı keşfettiğinde, Hindistan sanıyordu. Uzun süre o toprakların adı Hindistan kaldı. Yani Osmanlılar, o hayvanın Amerika’dan geldiğini biliyor. Turkey’ denilmesi ise sadece ses benzerliği. Kuzey Amerika da Kızılderililerin kullandığı dilde hindinin söylenişini duyan beyazlar, bunu dillerine almış. Bu isim zamanla ses benzerliğiyle turkey’ olmuş." 
     
Ansiklopedi Hindi için şöyle diyor      Ansiklopedilerde hindinin karşısında Meksika ve ABD’nin güney kesimlerinde bugün h l yabani yaşamlarını sürdüren, dünyanın her yerinde eti için kümes hayvanı olarak beslenen evcil hindilerin ataları’ diyor. "Meleagris gallopava" denilen hindinin anayurdu olarak Kuzey Amerika gösteriliyor ve bu hayvanların ilk kez Meksika’daki Aztekler tarafından kümeste beslenmeye başlandığı belirtiliyor. Hindinin 1524 yılında İspanyol k şif Hernan Cortes tarafından Avrupa’ya getirildiği de diğer bilgiler arasında. 
     



 YAŞAM 





















</TEXT>
</DOC>
