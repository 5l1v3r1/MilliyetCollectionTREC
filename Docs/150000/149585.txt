<DOC>
<DOCNO> 149585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo11.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 0 - İstanbulspor 0 
</HEADLINE>
<TEXT>

     Birinci Süper Lig'de, Trabzonspor ile İstanbulspor 0-0 berabere kaldı. 
     47. dakikada İstanbulspor savunmasında Bekir'in hatalı geri pasında, topla buluşan Fatih'in ceza alanı içinde gelişine vuruşunda, meşin yuvarlak Zdravkov'da kaldı. 
     . dakikada Aurelio'nun ceza yayı üzerinde yerden sert şutunda, kaleci Zdravkov güçlükle topu kornere çeldi. 
     Aynı dakikada İstanbulspor'da Musa sarı kart gördü. 
     58. dakikada İstanbulspor'da Musa'nın yerine Cenk x oyuna girdi. 
     59. dakikada İstanbulspor'da Deniz sarı kart gördü. 
     62. dakikada Aurelio'nun pasında, ceza alanı içindeki Gökdeniz'in şutunda, savunmada son anda araya giren Deniz'e çarpan top kornere çıktı. 
     66. dakikada Bushaj'ın pasıyla ceza alanına hareketlenen Mehmet'in şutunda, kaleci Petkoviç topun sahibi oldu. 
     67. dakikada İstanbulspor'da Saidou sarı kart gördü. 
     68. dakikada Trabzonspor'da Mehmet Yılmaz'ın yerine Muzaffer x oyuna dahil oldu. 
     74. dakikada Gökdeniz'in ceza alanı dışından kullandığı serbest vuruşta, kaleci Zdravkov topun sahibi oldu. 
     77. dakikada Trabzonspor'da Tayfun'un yerine Mustafa Yalçınkaya x , 79. dakikada da Somers'ın yerine Erman Özgür x oyuna dahil oldu. 
     88. dakikada İstanbulspor'da Mehmet yerini Zeki'ye bıraktı. 
     90. dakikada İstanbulspor'da Bushaj sarı kart görürken, bu futbolcu yerini Kona'ya bıraktı. 
     Uzatma dakikalarında Mustafa Yalçınkaya'nın sağdan pasında, ceza alanı içinde topla buluşan Erman Özgür'ün sert şutunda, meşin yuvarlak üstten auta gitti ve karşılaşma golsüz sona erdi. 

     
</TEXT>
</DOC>
