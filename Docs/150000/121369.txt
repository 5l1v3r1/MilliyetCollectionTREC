<DOC>
<DOCNO> 121369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko35.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Ticaret Bankası emeklilerinin gözü yeni Hükümet'te... 
</HEADLINE>
<TEXT>

     Türk Ticaret Bankası Munzam Sosyal Güvenlik ve Emekli Yardım Sandığı Vakfı, emekli aylıklarının bir an önce ödenmesi için hükümetin ilgi göstermesini istedi. 
     Türk Ticaret Bankası Munzam Sosyal Güvenlik ve Emekli Yardım Sandığı Vakfı Başkanı Celal Balabanlı tarafından yapılan yazılı açıklamada, Türk Ticaret Bankası emeklilerinin, 1 Kasım tarihinde ödenmesi gereken 3 aylık emekli maaşlarını alamadıkları belirtildi. 
     Bankanın basın yoluyla yaptığı duyuru ve Emekli Sandığı'nın buna cevaben basın yoluyla verdiği cevaplardan anlaşıldığı üzere, bankanın tasfiyeyi gerekçe göstererek aktüeryal açık borcunu Emekli Sandığı'na ödememesi sonucu maaşların verilemediğinin anlaşıldığını belirten Celal Balabanlı, açıklamasında şu görüşlere yer verdi 
     ''18.10.2002 tarihinde Danıştay Dava Daireleri Genel Kurulu, Danıştay 10. Daire'nin onayladığı bankanın kapatma kararını bozmuştur. Aynı zamanda Türk Ticaret Bankası'nın Fon'un el koyduğu banka olmadığı da bu kararla kesinleşmiştir. 
     İdari yargı hukukunun Kararın bozulması, kararın yürütülmesini kendiliğinden durdurur 52 4. maddesi gereği, Dava Daireleri'nin bozduğu ilgili daire kararlarının kendiliğinden durduğu hükmü açıktır. Bu durumda BDDK'nın 346 sayılı 'Mevduat lisansını iptal etme ve devamında Genel Kurul yapılarak tasfiye' kararı Danıştay 10. Daire'nin kararı haline geldiğinden ve bu kararın da 18.10.2002 tarihindeki Dava Daireleri Genel Kurulu'nda bozulması nedeniyle bu uygulamanın durdurulması gerektiği açıktır.'' Bu durum Munzam Vakfı tarafından BDDK ve Banka'ya bildirildiği halde gereğinin yapılmadığını belirten Balabanlı, gereğinin yapılması ve emeklilerin Anayasal hakkı olan emekli aylıklarının bir an önce ödenmesi konusuna hükümetin ilgi göstermesi, Meclis'in de gerekeni yapmasını beklediklerini bildirdi. 
     





</TEXT>
</DOC>
