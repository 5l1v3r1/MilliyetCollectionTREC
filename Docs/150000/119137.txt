<DOC>
<DOCNO> 119137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur24.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi "AB Türkiye'ye tarih vermeyi geciktirmemeli" 
</HEADLINE>
<TEXT>

     İtalya Başbakanı Silvio Berlusconi, Avrupa Birliği'ne, AB Türkiye'ye üyelik için müzakerelere başlama tarihi vermeyi geciktirmemesi çağrısında bulundu. 
     Berlusconi, Üsküp'te düzenlediği basın toplantısında, Türkiye ile görüşmelere hangi tarihte başlanacağı konusunun, 12 Aralık'ta Kopenhag'da düzenlenecek zirvede ele alınması gerektiğini söyledi. 
     Müzakerelere başlama konusunun tartışılması için bir an önce tarih belirlenmesi görüşünde olduğunu ifade eden Berlusconi, Türkiye ile müzakerelerin, 2003 yılı sonrasına ertelenmemesinin önemini vurguladı. 
     Berlusconi, Türkiye'nin, İslam dünyasıyla Avrupa arasında, laik ve Müslüman bir devlet örneği teşkil etmesine dikkat çekti. 
     ''Türkiye'nin, diğer ülkelerle karşılaştırıldığında, laik bir ülke olduğunun önemini değerlendirmek ihtiyacındayız'' diyen Berlusconi, bunun tüm Müslüman ülkelerin örnek alması gereken bir gelişme olduğunu belirtti. 
     





</TEXT>
</DOC>
