<DOC>
<DOCNO> 148522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun02.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ın merkezinde çatışma sesleri geliyor... 
</HEADLINE>
<TEXT>

     Irak'ın başkenti Bağdat'ın güney bölümünde sabah saatlerinde çatışmalar patlak verdiği bildirildi. 
     Bağdat'taki AFP muhabiri, çatışmaların yerel saatle 07.00'de başladığını, yoğun otomatik silah ve topçu ateşi sesleri duyduğunu söyledi. 
     Bu arada Bağdat'ın merkezinde, sakin bir gecenin ardından yeniden silah ve tank seslerinin duyulduğu bildirildi. 
     Reuters muhabirleri, TSİ 07.00 civarında Amerikan uçaklarının seslerinin duyulduğunu söylediler. 
     Irak güçlerinin, Dicle Nehri üzerinden, nehrin batı yakasındaki Amerikan tanklarına roketatarla ateş açtığı, ateşin, savaşı izleyen gazetecilerin kaldığı Filistin Oteli yakınlarındaki bir bölgeden geldiğinin sanıldığı belirtildi. 
     





</TEXT>
</DOC>
