<DOC>
<DOCNO> 132782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/ekonomi/eko06.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KOBİ’lere özel borsa kuruluyor 
</HEADLINE>
<TEXT>

İMKB, TSPAKB, TOBB, Takasbank ve yerel odaların ortak kuracağı KOBİ borsasının temsilcilikleri Gaziantep, Kayseri, Konya ve Denizli’de olacak 
     SEÇKİN ÜREY 

     Sermaye Piyasası Kurulu SPK , Anadolu’da KOBİ borsası kurulması için altyapı çalışmalarını tamamladı. Edinilen bilgilere göre borsa, özel bir şirket tarafından işletilecek. 
     Şirketin ortakları Türkiye Sermaye Piyasası Aracı Kuruluşlar Birliği TSPAKB , TOBB, İMKB, Takasbank ve yerel odalar olacak. SPK’nın onayıyla yabancı ortak kabul edilecek. Şirket, illerde temsilcilik açabilecek. İlk etapta temsicilik açılacak illerin Gaziantep, Kayseri, Konya ve Denizli olacağı belirtiliyor. 
     Borsa, "Yerleşik Şirketler" ve "Girişim Şirketleri" adı altında iki pazardan oluşacak. KOBİ borsasında piyasa üyeleri SPK tarafından yetkilendirilecek aracı kurum ve bankalar olacak. Piyasa, elektronik işlem platformu üzerinde finans çarşısı şeklinde faaliyet gösterecek. Yerli - yabancı bütün yatırımcılara açık olacak piyasada hisse senetlerinin yanı sıra tahviller de işlem görecek. 
     
     Piyasa yapıcılığı oluşturulacak 
     Bu borsaların dünyadaki örneklerini inceleyen SPK, küçük ölçekli işletmelerin menkul kıymetlerinin işlem gördüğü piyasaların en büyük sorununun "likidite azlığı" olduğu sonucuna vardı. 
     Olası likidite sorununu aşmak için borsaya "piyasa yapıcılığı" sistemi yerleştirilecek. Buna göre, SPK kaydına alınmış bir KOBİ’nin en az bir piyasa yapıcı üye ile anlaşması gerekecek. KOBİ’nin işlem görecek sermaye piyasası aracına yapılacak piyasa aracılığının en az bir yıl boyunca sürmesi gerekecek. 
     
Kayıtdışılığa karşı vergi kolaylığı      Kayıtdışılığın borsanın önündeki en büyük sorun olduğunu tespit eden SPK’nın çözüm önerileri şöyle n Kurumlar Vergisi’nde halka açıklık oranı arttıkça vergi oranı düşecek şekilde düzenleme yapılacak. n KOBİ borsasındaki şirketlere düşük vergi oranı uygulanacak. n Belirli bir miktarın üzerindeki her türlü teslim, tediye ve tahsilat işlemleri ile para hareketlerinin mali kuruluşlar kanalıyla yapılması zorunlu tutulacak. 
     



 EKONOMİ 


















</TEXT>
</DOC>
