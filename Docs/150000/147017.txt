<DOC>
<DOCNO> 147017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko02.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazot fiyatında indirim... 
</HEADLINE>
<TEXT>

     Akaryakıt ürünlerinden mazotun perakende satış fiyatı yüzde 2.05 oranında indirildi. 
     Enerji ve Tabii Kaynaklar Bakanlığı'ndan yapılan açıklamada, daha önce 1 milyon 515 bin lira olan mazotun litre satış fiyatının, bu geceden itibaren 1 milyon 484 bin liradan satışa sunulacağı bildirildi. 
     Konuyla ilgili bir açıklama yapan Enerji ve Tabii Kaynaklar Bakanı Hilmi Güler, uluslararası piyasalardaki gelişmelerin, akaryakıt fiyatlarına aynen yansıtıldığını belirterek, günümüze kadar dikkate alınmayan indirimlerin aksatılmadan uygulanacağını kaydetti. 
     Bakan Güler, özellikle tarım kesiminin ağırlıklı olarak kullandığı mazot ile dar gelirlinin kullandığı tüp gazı fiyatlarının hassasiyetle takip edildiğini ve piyasa dalgalanmaları sebebiyle oluşacak indirimlerin, gecikmeden kullanıcılara yansıtılmaya devam edileceğini bildirdi. 
     





</TEXT>
</DOC>
