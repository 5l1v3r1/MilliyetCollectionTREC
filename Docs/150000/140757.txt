<DOC>
<DOCNO> 140757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sondun21.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Thatcher'in "Demir Leydiliği"nin arkasında viski desteği varmış 
</HEADLINE>
<TEXT>

     İngiltere eski başbakanlarından Margaret Thatcher'ın ''Demir Leydi'' sıfatını, tüm gece süren içki meclisinin pekiştirdiği iddia edildi. 
     Thatcher'ın özel yardımcısı Cynthia Crawford, Thatcher'ın Arjantin ile Falkland Savaşı'na girdiğinde, ''Gecenin ortasında cin-tonik içmemelisiniz, enerji vereceği için viski-soda içmeniz gerek'' dediğini ve savaş sonunda kendisinin de viski-sodaya az da olsa düşkünleştiğini söyledi. 
     Günde yalnızca 4 saat uyuyabilen Thatcher'ın kocası Denis'in favori içkisinin cin-tonik olduğu, ancak bunun Thatcher'a yetmediği belirtildi. 
     IRA'nın, Brighton'da kendisini havaya uçurma girişiminde bulunduğu geceyse Thatcher'ı dayanıklılığının kurtardığı hatırlatıldı. Geç saatlere kadar çalıştığı için hedef olan yatağına gitmeyen Thatcher'ın, yine enerjisini artırmak için daha fazla viskiye ihtiyaç duyduğu kaydedildi. 
     Crawford, Thatcher'ın 11 yıllık iktidarının sona erdiği gün çok yorgun olduğunu ve vitamin takviyesi gerektiğini de belirtti. 
     Başbakanlık döneminde sert kimliğiyle öne çıkan Thatcher için, dönemin ABD Başkanı Ronald Reagan, ''İngiltere'deki en sağlam erkek'' demişti. 
     





</TEXT>
</DOC>
