<DOC>
<DOCNO> 138826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/guncel/gun03.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’liler VIP’e giremedi 
</HEADLINE>
<TEXT>

     TOLGA ŞARDAN 

     Olası Irak harek tı öncesi üç ABD’li astsubayın istekleri Ankara’da "kriz" çıkardı. Dışişleri Bakanlığı’nın izni olmadan Esenboğa Havalimanı’nda VIP girişini kullanmak isteyen ABD’li subaylar, ellerindeki bavulları da X - Ray cihazından geçirmek istemeyince geri döndürüldü. BM Genel Sekreteri Kofi Annan’ın önceki gün Ankara’ya gelmesinden birkaç saat önce, ABD’li üç askeri görevli, Esenboğa’ya gelerek VIP’i kullanmak istedi. 
     
     X-RAY İTİRAZI 
     Görevliler üç ABD’liye, Dışişleri Bakanlığı’nın yazılı izni olmadan, VIP’i kullanamayacaklarını bildirdi. ABD Hava Kuvvetleri’ne bağlı bir uçakla Diyarbakır’a gitmek istediklerini belirten ABD’lilere, tüm yolcuların kullandığı iç hatlar terminalini kullanmaları tavsiye edildi. Bir görevliyle birlikte iç hatlar terminaline gelen üç ABD’li, bu kez de eşyalarını, havalimanı güvenliğini sağlayan X-Ray cihazına sokmak istemedi. Ancak görevliler, eşyalar arasında silah olacağını düşünerek, çantaların cihaza sokulmasında ısrar etti. Sonunda ABD’liler alana giremeden ayrıldı. 
     



 GÜNCEL 















</TEXT>
</DOC>
