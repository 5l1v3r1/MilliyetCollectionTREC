<DOC>
<DOCNO> 103997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun23.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da 2 yaşındaki çocuğa 500 bin euro tazminat. 
</HEADLINE>
<TEXT>

     Hollanda'da bir hastane, depresyon sırasında intihar eden bir annenin iki yaşındaki çocuğuna 500 bin euro tazminat ödeyecek. 
     Çocuğa tazminat ödenmesine ilişkin karar, Breda Mahkemesi tarafından, hastanenin anneyi kontrol altında tutmayarak görevini savsakladığı gerekçesiyle verildi. 
     28 yaşındaki annenin, iki yıl önce yaptığı doğumdan hemen sonra depresyon geçirmeye başladığı, bir defasında trenin önüne atlayarak intihar etmek istemesi üzerine hastaneye kaldırıldığı belirtildi. 
     Tilburg'daki Tweesteden Hastanesi'ne kaldırılan kadına, ''ağır depresyon'' teşhisi konuldu ve refekatsız hastaneyi terkedemeyeceği kararı verildi. 
     Zaman zaman iyileşme eğilimi gösteren kadının, bir defasında hastanenin hemen yakınındaki semt evinde grup halinde jimnastik yaparken tuvalete gideceğini söyleyerek pencereden atladığı ve yaşamına son verdiği kaydedildi. 
     Kadının ailesi tarafından açılan davayı sonuçlandıran mahkeme, hastaneyi, refekat görevinde ihmalkar davrandığı gerekçesiyle, şu anda iki yaşında olan çocuğuna, 18 yaşına kadar bakım masrafları tutarı olarak 500 bine euro tazminat ödenmesine karar verdi. 
     





</TEXT>
</DOC>
