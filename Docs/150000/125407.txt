<DOC>
<DOCNO> 125407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko20.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
11 ayda bütçeden 99.4 katrilyon harcandı... 
</HEADLINE>
<TEXT>

     Konsolide bütçe, Kasım sonu itibariyle 29 katrilyon 719 trilyon 97 milyar lira açık verdi. 
     Maliye Bakanlığı verilerine göre, yılın 11 aylık döneminde bütçe harcama toplamı 99 katrilyon 498 trilyon 741 milyar lira oldu. Bunun 46 katrilyon 813 trilyon 201 milyar liralık bölümünü faiz harcamaları oluşturdu. 
     5 katrilyon 95.3 trilyon liralık yatırımın yapıldığı Ocak-Kasım döneminde, bütçeden sosyal güvenlik kuruluşlarının açıkları için de 9 katrilyon 690.1 trilyon lira çıktı. 
     Tarımsal destekleme için de, 1 katrilyon 833.6 trilyon lira aktarma yapıldı. 
     Söz konusu dönemdeki bütçe gelirleri ise 69 katrilyon 779.6 trilyon lira olarak belirlendi. 
     Bunun 54 katrilyon 22 trilyon 790 milyar liralık bölümü vergiden gelirken, diğer gelirlerin toplamı ise 15 katrilyon 756 trilyon 854 milyar lira oldu. 
     Böylece 2002 yılı bütçesi, 11 aylık dönemde 29 katrilyon 719 trilyon 97 milyar lira açık verdi. Faiz dışı fazla ise 17 katrilyon 94 trilyon 104 milyar lira olarak hesaplandı. 
     





</TEXT>
</DOC>
