<DOC>
<DOCNO> 140350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo06.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
B.B. Ankaragücü teknik direktörü Muharrem Uğur istifa etti 
</HEADLINE>
<TEXT>

     İkinci Futbol Ligi A Kategorisi'nde ikinci yarıya kötü bir başlangıç yapan Büyükşehir Belediyesi Ankaraspor'da, teknik direktör Muharrem Uğur istifa etti. 
     ''Alınan kötü sonuçların tek sorumlusu benim'' diyen Uğur, şunları söyledi 
     ''Kazanılan başarıları nasıl üstümüze alıyorsak, başarısızlıkta da sorumluluk bana ait. İkinci yarıda oynadığımız 5 maçta sadece 5 puan alabildik. Şekerspor maçından sonra istifamı yönetime verdim. Henüz sözleşmem fesh edilmedi. Buna yönetim kurulu birkaç gün içinde kararını verecektir.'' Büyükşehir Belediyesi Ankaraspor'un şampiyon olacağına inancının tam olduğunu vurgulayan Muharrem Uğur, ''Ligde çok dengesiz sonuçlar alınıyor. Güçlü kadrosuyla şampiyonluğun en büyük adayı Büyükşehir Belediyesi Ankaraspor'dur. Takımda kan değişikliği olması gerektiğine inandığım için istifa ettim'' diye konuştu. 
     





</TEXT>
</DOC>
