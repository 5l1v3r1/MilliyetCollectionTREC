<DOC>
<DOCNO> 139234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo33.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FC Porto Hedefimiz UEFA Kupası'nda final oynamak... 
</HEADLINE>
<TEXT>

     UEFA Kupası 4. tur rövanş maçında Denizlispor ile karşılaşacak Portekiz'in FC Porto takımının teknik direktörü Jose Maurihinho, ''Rakibimize saygı duyuyoruz ancak bizim hedefimiz UEFA Kupası'nda final oynamak'' dedi. 
     Portekiz ekibi, yarınki karşılaşmanın son hazırlıklarını, maçın yapılacağı Denizli Atatürk Stadı'nda gerçekleştirdi. Antrenman öncesinde basın mensuplarına kısa bir açıklamada bulunan Jose Maurihinho, ilk maçtaki 6-1'lik skorun avantajına karşın sahaya ciddiyetle çıkacaklarını ve kazanmayı amaçladıklarını söyledi. 
     Denizlispor'un tur şansı olup olmadığına ilişkin soruya karşılık Maurihinho, ''Biz rakibimizden çekinmiyoruz. Ancak Denizlispor saygı duyulacak bir ekip. İlk maçta bizim başarılı oyunumuz sözkonusuydu. Farklı skor Denizlispor'un zayıf takım olduğunun işareti değildir. Biz yarın turu geçip, UEFA Kupası'nda finale kadar ilerlemek istiyoruz'' diye konuştu. 
     Portekiz ekibinde Ferreira'nın kart cezalısı olduğu, bunun dışında eksik bulunmadığı belirtildi. Bu arada FC Porto'nun Pamukkale'de kamp yaptığı otele basın mensuplarının girmelerine izin verilmedi. 
     





</TEXT>
</DOC>
