<DOC>
<DOCNO> 131228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko07.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Muhasebesi Yönetmeliği'nde değişiklik... 
</HEADLINE>
<TEXT>

     Devlet Muhasebesi Yönetmeliği'nin saymanlıklar ile denetim elemanlarına yapılacak ödemelere ilişkin maddelerinin bazılarında değişiklik yapıldı. 
     Değişiklere ilişkin Maliye Bakanlığı Yönetmeliği, bugünkü Resmi Gazete'de yayımlandı. 
     Buna göre, saymanlıklarca ödemelerin, ödemelerin yapılacağı kişilerin banka hesabına aktarma suretiyle yapılması esas olacak. Ancak, talep halinde saymanlıklarca, Bakanlık tarafından belirlenen limit dahilindeki ödemeler, denetim elemanlarına yapılacak ödemeler ile Bakanlık tarafından kasadan yapılması bildirilen diğer ödemeler kasadan yapılacak. 
     Denetim elemanlarına yapılacak ödemelerde ise denetim elemanlarının yollukları ve diğer giderleri bulundukları yer saymanlıklarınca ödenecek. Yönetmelikte, denetim elemanlarına yapılacak ödemelere ilişkin diğer ödeme şekilleri ve usulleri de yer aldı. 
     





</TEXT>
</DOC>
