<DOC>
<DOCNO> 141576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/magazin/yazdud.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultan’dan Sarayda Atiye Hanım’ 
</HEADLINE>
<TEXT>

Ferdi’ye 40. sanat yılı kutlaması, Şamdan tam gaz, Serdar Ortaç rüzgarı, Salopet ve Friends Trends’de izdiham yaşanıyor, Darüşşafaka’da yenilikler, dünya kadınlarla daha ışıltılı... 
     Yine ne gezdim, ne gezdim. Aslında sevgili dostum ve Yayın Yönetmenim Rifat Ababay bazen kızıyor kendimi bu kadar yorduğum için. Ama çok da takdir ediyor. E gezmezseniz, ondan bundan duyduklarınızı yazarsanız fire verirsiniz. Şükürler olsun, 5 yıldır bu köşede gol yemedim, Allah yedirmesin. Yakında 6. seneme gireceğim, bir pasta kesip kutlayacağım. Şaka yahu, kafa buluyorum. Neyse, Ferdi Özbeğen’i severim, bilirsiniz. Gatto’daki gala gecesine uğramıştım, sonra üst üste iki kez daha gittim. Salı akşamı, 23 yıllık arkadaşım sevgili Filiz Varta’nın doğum günüydü. Güzel arkadaşım o gece moda dergilerinden fırlamış gibiydi. Parti de harikaydı. Tesadüf, aynı gün Gatto’nun başarılı işletmecisi Ergun Yıldız’ın da doğum günüydü. İkisini bir arada, Ferdi Özbeğen’in birbirinden güzel şarkılarıyla kutladık. Büyük patron Mustafa Ulusoy ve güzel patroniçe Ferda Hanım ile aynı masadaydık. Mustafa Ağabey ile iyi kaynattık. En çok da spordan konuştuk. Mekan yine tıklım tıklımdı. Seba İnşaat’ın yakışıklı ortağı Haşmet Mürşit ve Şifo Mehmet konuklarıyla büyük bir masada eğleniyorlardı. Gatto’nun ortaklarından koyu Fenerbahçeli Raşit Karakuş’un ağzı kulaklarına varırken ortağı olan hasta Galatasaraylı Süleyman Köse’nin ağzını bıçak açmıyordu. Malatya yenilgisinin ardından karalar bağlamıştı. Fazla kalmadık. Sırdaşım İsmail Akkaya, kızkardeşi Tansel, Polo 13’ün başarılı işletmecisi Ali Sayar ile birlikte Friends Trends’deki şifreli partiye gittik. Orada yaşananları sizlere daha sonra aktaracağım. Ferdi Özbeğen’i adam gibi dinlemek için ise perşembe akşamı yakın dostlarımla gittim Gatto’ya. Kandırabilirsem, sevgili Yayın Yönetmenim Rifat Ababay’ı da götüreceğim. Ama yine diyete girdi, bugünlerde biraz mızmız. Jumbo Çatal Bıçakları’nın veliahtı Minas Çolak ve nişanlısı Yasemin, ortaklardan İrma-Nurhan Çıtak, kardeş kadar sevdiğim Cenk Eren ile çok keyifli bir gece yaşadık. Kalabalıktı. Tabii ya, Ferdi Özbeğen tuttu. Çünkü sadece piyano eşliğinde sunuyor şarkılarını. Herkes bir ağızdan o bilinen şarkılara eşlik ederken sohbetini de yapmaktan geri kalmıyor. Baktım da Ferdi her kuşağa hitap ediyor birkaç masayı gençler kaplamıştı. Ferdi Özbeğen o akşam, yakında 40. sanat yılını kutlayacağını açıkladı. Gatto’nun genç patronları sevgili Süleyman Köse ve Raşit Karakuş ile Ergun çok özel bir gecenin hazırlığındalar. Tabii ben yazınca sürpriz olmaktan çıktı ama... Program öncesi Ferdi ile sohbet ettik. Saat 22.30’da sahne aldığı mekana 20.00’de geliyor. "Şenaycığım, biz Zeki Müren ekolündeniz. Bilirsin, Zeki Bey de 24.00’de sahne alırdı ama saat 19.30’da çalıştığı gazinonun kulisinde olurdu. Eeee, eski terbiye" dedi. 13 yıldan beri sahneye çıkmayan Ferdi o gece de bir döktürdü ki aman Allah Karşı masamızda sevgili Semra Özal, kızı Zeynep ve Fatih Ürek vardı. Arkamızda da sevgili Yılmaz Morgül dostlarıyla oturuyordu. Efendiliğine hayran olduğum sevgili Şifo Mehmet’in yanında gazeteci kardeşimiz Tayfun Topal ile dostları vardı. Bir ön masada da müzik sektörünün beyefendi isimlerinden Dany Grünberg ve konukları keyifle eğleniyorlardı. Herkes birbiriyle o kadar tanışıktı ki sanki Ferdi evinin salonunda şarkı söylüyordu. Baktım bazı romantik şarkılarda büyük patron Ferda-Mustafa Ulusoy çiftinin güzel kızı Selen ile nişanlısı Oğuz Kayhan dans ediyorlardı. Ferdi meşhur şarkısı Hata’ ile çıktı, ardından Selmi Andak’ın meşhur şarkısı Vefa Arıyorum’u söyledi. Elveda Meyhaneci’, Aldırma Gönül Aldırma’, Ah O Günler’, Yıldızların Altında’ ve daha niceleri... Programı 01.00’e kadar devam etti. Repertuvar değiştiği için sıkılmıyorsunuz. Unutmadan, Türkçe tangolardan da bir demet sundu. O akşam öğrendim, sizinle de paylaşayım İlk bestelenen tango, hani sevgili Akrep’in zevkle okuduğu, Candan Erçetin’in de repertuvarına aldığı Bir Çapkına Baygınım, Neşesi Bilsen Ne Hoş’ uş. Jumbo’nun yönetim kurulunda olan İrma aktiv olarak da çalışmaya başlamış. E kızlar yetişti. Büyüğü Londra’da işletme okuyor zaten. İrma Maslak, Nişantaşı, Acıbadem, Ulus gibi tüm Jumbo mağazalarının aldığı özel günlerde süsleme’ işini yürütüyor. Unutamayacağım, keyifli gecelerden birini geçirdim anlayacağınız. Gatto, Ferdi Özbeğen’li gecelerde özel bir mönü sunuyor. Alla turca zeytinyağlılar, Akdeniz böreği, pancarlı risotto, tavuk ve et emense... Dilerseniz alakart mönüden de yararlanabilirsiniz. Sağolsun, Selim Usta masada bitti ve fırından yeni çıkmış hellimli minik pizzaları getirdi. Ardından benim grup "Zorba" dedi ama bende hal kalmamıştı, evin yolunu tuttum. Gatto’nun telefon numarası 0212 270 13 48. 
     
Minik dev adamın başarısı      Bana göre minik bir dev adam İzzet Çapa. İnanın, can dostum diye yazmıyorum. Bakın geçen hafta cumartesi günü Salopet’e belki 1000 kişi geldi. Bebek’te trafik tıkandı. Rezervasyon kabul etmediler, kapı görevlileri arabaları nereye koyacaklarını şaşırdı. Saat 18.00 sıralarında Absolut Partisi vardı, yolumu değiştirerek İstinye’ye sahilden gitmeye karar verdim ve uğradım. Stadyum gibiydi. Adam elini tenekeye değdirse altın oluyor. Bundan böyle her cumartesi bu partiler devam edecek ve genelde müthiş DJ, büyük yorumcu ve besteci Serdar Ortaç çalacak. Pazar günü hava güzeldi, yine 15 dakikalığına uğradım Salopet’e. Kahvaltıda sosyetenin ağır takımı vardı. Ayşe-Adnan Polat, Tilda-Erol Tezman, sevgili Emre Kütük ve dünya tatlısı annesi, yeniden büyük aşk yaşayan futbolcu Sergen ve kız arkadaşı Aslı, Muzi Karaata, Elif Dağdeviren, Serdar Ortaç... Benden sonra daha da kalabalıklaşmış. Tabii bu başarıda şeker işletmeci Tolga Sezgin, servisi her zaman kusursuz olan Barış ve ekibi, aşçıbaşı Mehmet Zeybek’in büyük rolü var. Salopet’in telefonu 0212 257 10 53. Friends Trends’de salı günü yapılan şifreli partiler ise almış başını gidiyor. Pazartesi geceleri Mr. Cole ise orta yaşın üzerindeki müşteriye müthiş keyifli dakikalar yaşatıyor. Herkes yemeklerden çok memnun. Zaten kimi ararsanız orada. İnsan kiminle konuşacağını ya da kime bakacağını şaşırıyor. Bu arada bir tatlı ustası kraliçe Rose rejimde. O da son dönemin star ismi, beslenme ve diyet uzmanı Perihan Taylan Kümeli’ye gidiyor. Ama masalara tatlı tavsiyesinde bulunduğu yetmiyormuş gibi bir de gönderiyor. Rose’dan söz açıldı madem, onun esmer güzeli kızı Selin Kar, Fatih Kıral’ın oğlu Onur ile flört ediyor. O gece Selin, Onur’a sürpriz bir parti hazırlamıştı. Birbirlerine çok yakışıyorlar. Kısmet. Geçtiğimiz salı gecesi düzenlenen Godfather’ gecesine sırdaşım İsmail Akkaya, kızkardeşi Tansel, Polo 13’ün başarılı işletmecisi Ali Sayar, Kaan Kopuz ve Volkan ile gittik. Kapıdan zor girdik. Şifreli geceler heyecan veriyor, o nedenle acayip tuttu. Herkes birbirine hava atıyor, şifresizler giremiyor ya. Baktım, bir köşede sevgili Süheyla Ababay. Kendileri Rifat Ababay’ın güzel gözlü zevceleri olurlar. Dostlarıyla keyifli bir gece geçirdiği belliydi ama beni görünce sevindirik oldu. Türkçe pop hastası, hemen DJ’e gerekli talimatı verdik. Eeee, Süheyla Ababay’ın hatırı büyük. Bir başka köşede Nedret-Ali Taciroğlu, Heves Ekinci ve arkadaşları eğleniyordu. Nedret Hanım’ın doğum günüymüş. O kalabalıkta Selhan Aloğlu, Emre Kütük, Sinan Kosif, Nejat Cinisli, hayli kilo veren sosyetenin ünlü butikçisi Muzi Karaata, Serpil Çakır, Ayşe Azizoğlu, Atilla Başer, Aslı Tümer, geceye uygun şık kıyafetleri içinde Serdar Ortaç, Salopet’in ortakla ından Feyzi Kalkavan’ı gördüm. Serdar coşup DJ kabinine geçti, uçurdu. Kısa metraj Şamdan’a uğradık. Maşallah mekan eski günlerine kavuşmuş. Yüksel-Sadri Şener, Uludağ’da açtığı Havana ile eğlenceyi zirveye taşıyan yakışıklı Emre Ergani, Murat Evliyaoğlu, Tolga ve Fulya Cinisli, Varol Kaynar, Beşiktaş’ın yakışıklı başkanı Serdar Bilgili, Binnaz Avcı, Ayhan Akbin, Volkan Yetmişbir’i gördüm. Saat 04.30’da eve gittiğimde tükenmiştim. 
     
Sultan ile Nazo aynı dizide      Biliyorsunuz, zorunlu olarak Maslak Darüşşafaka’ya spor yapmaya gidiyorum. Çünkü bizim sitenin spor salonunda yeterli koşu bandı yok. Ama Sayın Başkan Ümit Baştüfekçi bir ay içinde makinaları çoğaltacağına söz verdi. İnşallah rahatlarız. Neyse, Darüşşafaka’da çok profesyonel aletler var. Bir girdim mi çıkmak istemiyorum. Tüm gazetelerimi sabah saatlerinde koşu bandında okuyorum. Ardından da vücut çalışıyorum. Şimdilerde yenilikler var Darüşşafaka’da. Açık, kapalı olimpik yüzme havuzları, tenis kortları, kondüsyon aletlerinden yararlanmak için asil üyelik kartı 3 milyar. Ama 4 ay vadeli olarak kredi kartı ile ödemek de mümkün. Asil üyelere Polo Restaurant ve Bar’da yüzde 20 indirim uygulanıyor. Yüzme, basketbol, tenis, mini karate ve cimnastikte 4-16 yaş arası öğrenci kayıtlarına başlamışlar. Üstelik bir antrenöre 4-6 öğrenci düşüyor. Ders günleri, cumartesi-pazar. Bir branş ücreti 150 milyon. Daha detaylı bilgi için telefon numarası 0212 286 26 26. Efendim, bugün Dünya Kadınlar Günü’. Bana göre her gün dünya kadınların, analarımızın, kardeşlerimizin, bizlerin. Yaşam kadınlarla güzel, dünya kadınlarla daha ışıltılı. Bu özel gün nedeniyle pek çok yerde etkinlik var. Biri de Lütfi Kırdar’da düzenlenen Kadın Festivali. Program zengin. Sponsorların başında Hürriyet Gazetesi, DMC Doğan Müzik Company , Doğan Kitap, D R, Radyo D geliyor. Yani ayıptır söylemesi, bizim grup. Ama panelin konuşmacısı İclal Aydın. Aydın’a tepkili filan değilim. Vatan Gazetesi’ndeki yazılarını da severek okuyorum. Ama acaba Hürriyet, Milliyet, Posta, Radikal, Kanal D veya Radyo D’den bir kadın konuşmacı bulamadılar mı merak ettim. Neyse, Dünya Kadınlar Günü kutlu olsun. Gelelim Türk Sineması’nın Sultanı’na, Türkan Şoray’a. Müthiş bir diziye hazırlanıyor. Dizinin yazarı sevgili Senay Ülkü. Senay Ülkü, Türkan Sultan’ı en azından 30 yıldır tanıyan, onunla aynı ortamı paylaşan can dostu ve Zerda’nın da öykü yazarı biliyorsunuz. Dizinin senaryosu u da özel yazmış. Adı Sarayda Atiye Hanım’. Eski saraylı Atiye Hanım’ın bir eşkiya ile olan derin aşkı işleniyor. Bu dizi için pek çok kanal, Senay Ülkü’nün ve Türkan Sultan’ın peşindeymiş. Senay, Nazo’yu da Nazan Şoray bu dizide oynatmak istiyormuş, yine ilk benden duyun istedim. Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
TOP DEDİKODULAR      Ferda’nın büyük yalanı 
     Pop şarkıcısı Ferda Anıl Yarkın askerlikten kaçmak için sahte rapor düzenlettirdiği iddiasıyla yargılandığı mahkemede "Albay çocuğuyum, askerden kaçmam" demiş. 
     Ba ba ba ba Ne büyük yalan Ferda’nın babası ünlü bestekar Kamuran Yarkın’dır. Yıllardır büyük solistlere şeflik yapmış, ud çalmıştır. Askerlikle ilgisi de deniz astsubayı iken istifa etmesinden ibarettir. 
     
     Kıyamet kopacaktı 
     Salı akşamı Etiler Şamdan’daydım. Baktım dünya güzeli Yağmur Ünal kendisine çok yakışan sevgilisi Barış Yaman ve yakın arkadaşları İzzet Antebi eğleniyorlar. 15 dakika sonra İzzet’in eski sevgilisi Hande Demir, yeni sevgilisi Mustafa Sirmen ile girdi mekana. İzzet küçük bir hamle yaptı, Barış tuttu. Hande apar topar merdivenlerden inip kendini Şamdan’dan dışarı zor attı. Az daha dananın kuyruğu kopacaktı. 
     
     Evlilik balonu 
     Stelyo Pipis ve Asuman Krause sevdiğim arkadaşlarım. Ama dedikodulara göre ikisinin evlilik olayı hikayeymiş. Medyayı da buna alet etmişler. Amaç Çarkıfelek’e hostes olarak başlayan Asuman’a reklam yapmakmış. Bu iş Stelyo’ya da yaramış tabii. Stelyo "Hayatımın kadını" dediği Ebru Gündeş’in, Süha Yavuz’dan ayrıldıktan sonra kendisine döneceğini sanıyormuş. Ebru’nun, Ömer Durak’la ani evliliği Stelyo’yu şoka sokmuş. Teselliyi Asuman’da bulmuş. Sağa sola da evleneceğim kız diyerek Asuman’ı tanıtmış. Bu olaydan da Stelyo müthiş keyif almış. Yani istetmek, evlilik hep palavraymış. Bu günlerde bu top’ dedikoduyu insanlar dalga geçerek anlatıyorlar. Bakalım n’olucak 
     
     



 MAGAZİN 














</TEXT>
</DOC>
