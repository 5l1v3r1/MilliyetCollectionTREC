<DOC>
<DOCNO> 138791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur23.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de 12 yaşındaki kıza tecavüze gizli celse 
</HEADLINE>
<TEXT>

     Mardin ve Kızıltepe İlçesi'nde yoksul bir ailenin kızı olan 12 yaşındaki N.Ç'nin zenginlik vaatleriyle bölgede görevli yüzbaşıdan kaymakamlık yazıişleri müdürüne, ilköğretim okulu müdür yardımcısından mahalle muhtarına kadar çok sayıda kişinin tecavüzüne uğradığı iddiasıyla ilgili dava dün gizli celseyle başladı. Davada küçük kızı pazarladığı öne sürülen 2 kadın ile tecavüzle suçlanan çoğu kamu görevlisi 26 erkek yargılanıyor. 
     Mardin 1'inci Ağır Ceza Mahkemesi ndeki duruşmaya tutuklu 28 sanık ile tecavüz mağduru 12 yaşındaki N.Ç, babası Süleyman Ç. ve avukatları Nazan Kaya da hazır bulundu. Davada müdahil olmak isteyen Diyarbakır Kadın Platformu Avukatı Aygül Demirtaş ın talebi ise dosyada vekaletinin bulunmaması nedeniyle reddedildi. Duruşma öncesi adliye binası önünde toplanan sanık yakınları, basın mensuplarını görüntü almasını sık sık taciz yoluyla engellemek istedi. Mağdur N.Ç. ile sanıklar adliyenin arka giriş kapısından sıkı güvenlik önlemleri altında salona alındı. 
     
     TOPLUM AHLAKINA AYKIRI 
     Duruşmada görüntü alınmasına izin verilmezken Cumhuriyet Savcısı, toplumun genel ahlak yapısı, kamu güvenliği, mağdurenin yaşının küçük olması ve sanık sayısının fazlalığı nedeniyle duruşmanın gizli yapılmasını talep etti. Mahkeme Heyeti de talebi oybirliğiyle kabul etti. Kararın ardından basın mensupları salondan çıkarıldı. İddianamenin okunduğu duruşmada sanıkların sorgusuna geçildi. Sanıkların, suçlamaları reddederek, kendilerine kurulan bir komplonun kurbanı olduklarını söyledikleri öğrenildi. 
     
     ÇOĞU KAMUDA ÇALIŞIYOR 
     İddianamede, Mardin Jandarma Alay Komutanlığı nda görevli Yüzbaşı Ersun Erdemir, Kızıltepe Kaymakamlığı Yazıişleri Müdürü Recep Sakız, Mardin Ziraat Bankası Şubesi Veznedarı Mehmet Seyitoğlu, aynı bankada memur Hamit Aydın, Kızıltepe Orman İşletme Müdürlüğü nde görevli Teyyar Salman, Mardin Vakıflar Şube Müdürlüğü nde görevli Cuma Uraş, Derik Belediyesi Memurları Şeyh Davut Oruç, Şeyh Davut Dora, Enver Adanç, Mardin Bayındırlık Müdürlüğü şoförü Selman Aydın, Kızıltepe Mehmetçik İlköğretim Okulu Müdür Yardımcısı Ümit Ergin, Sercan Ofset Sahibi Hamit Abdulsametoğlu, Mardin TEDAŞ Müessese Müdürlüğü nde çalışan Ahmet Günay, Şeyhmus Cansın, nakliyatçı Şemsettin Aslan, Yenimahalle Muhtarı Harun Uras, Derik Ziraat Odası Başkanı Mahmut Temelli, esnaf Mehmet Katkar, Ali Altsoy, çiftçiler Burhan Ertaş, Şeyh Davut Anuk, Nizam Denli, Sabri Ajak, Harun Uras, Silahattin Kuray ve Rıdvan Bayraktar N.Ç nin ırzına geçmekle suçlanıyor. Bu sanıklar için TCK nın 414 1 sayılı Irza geçmek' ve 430 1 sayılı Küçüğü kaçırmak, alıkoymak' suçlarından ceza isteniyor. 
     Yine N.Ç yi pazarladıkları öne sürülen Türkan Temel ve Emine Akyol un ise TCK nın 430 ve 435 inci maddeleri gereğince 2 yıla kadar ağır hapisle cezalandırılmaları isteniyor. 
     
     KAYMAKAMLIKTA TECAVÜZ 
     İddianamede, sanıkların fiili livata yoluyla küçük kızın ırzına geçtiği, cinsel ilişkide bulunulması yönünde kandırıldığı, gerçekleşen tecavüz sırasında sanık iki kadının olay yerinde beklediği belirtiliyor. N.Ç ye tecavüzün ise Derik İlçe yolu üzerinde güvenlik nedeniyle boşaltılan köyler, eski hükümet konağı, tenha yerlerde parkedilen otomobillerin içerisi, kayalık alanlar, piknik yerleri hatta Kaymakamlık Yazıişleri Müdürü Recep Sakız ın makam odasında gerçekleştirildiği belirtiliyor. 
     





</TEXT>
</DOC>
