<DOC>
<DOCNO> 100350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sonspo09.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da hedef Beşiktaş'tan 3 puanı almak... 
</HEADLINE>
<TEXT>

     Bursaspor, ligin ilk haftasında karşılaşacağı Beşiktaş'tan çekinmiyor. 
     Teknik Direktör Nejat Biyediç, lige iyi bir başlangıç yapmak istediklerini, bunu başarmaları halinde aleyhte gibi görünün fikstürün avantaj haline dönüşeceğini belirtti. 
     Beşiktaş'ın kadrosunu büyük ölçüde yenilediğini, sakatlıklar ve uyum sorunu yüzünden henüz lige hazır hale gelmediğini anlatan Biyediç, ''Beşiktaş'ın bu durumu, bizim için avantaj olabilir. Bunu da iyi kullanmak istiyoruz. Takımıma güveniyorum. 3 puan bizim olacak'' dedi. 
     Bu arada yeşil-beyazlı kulübün yönetim kurulu, bu sezon uygulanacak prim sistemini belirledi. Yönetim kurulu kararına göre, futbolculara iç saha galibiyetinde 1, dış saha galibiyetinde 1.5 milyar lira prim verilecek. Dış saha beraberliğinde primi 750 milyon lira olarak uygulayacak yönetim kurulu, iç saha beraberliğine prim vermeme kararı aldı. 
     Sistemin, Beşiktaş maçında da uygulanacağı, ekstra prim verilmeyeceği belirtildi. 
     Yönetim kurulu toplantısında, daha önce denenen, ancak bonservis bedelinin yüksekliği nedeniyle geri gönderilen Meksikalı Valle'nin durumu da görüşüldü. Valle'nin, ilk 4 hafta sonunda takımın durumuna göre, gerekli görülmesi halinde transfer edilmesi kararlaştırıldı. 
     





</TEXT>
</DOC>
