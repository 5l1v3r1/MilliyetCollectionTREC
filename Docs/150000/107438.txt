<DOC>
<DOCNO> 107438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo14.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de Amoah dışında kadro hazır 
</HEADLINE>
<TEXT>

     Göztepe'de Beşiktaş maçının hazırlıkları büyük ölçüde tamamlanırken, Joseph Amoah'ın bu maçta da forma giyemeyeceği belirtildi. 
     Sarı-kırmızılı takım kampa girerken, Beşiktaş karşısında en az 1 puan hedeflendiği kaydedildi. Beşiktaş'tan transfer edilen oyuncular Tunç ve İlhan Şahin iki kulüp arasındaki protokol gereği 15 Eylül Pazar günü oynanacak maçta forma giyemeyecek. Gençlerbirliği maçında omuzundan sakatlanan Amoah'ın tedavisi ise sürüyor. 
     Teknik direktör Ali Osman Renklibay'ın istifasından sonra başlatılan teknik adam arayışlarından sonuç alınamaması nedeniyle sarı-kırmızılı ekibi Beşiktaş maçına antrenör Mustafa Fedai çıkaracak. 
     Diğer yandan Göztepe ile Kapital Sigorta arasında göğüs reklamı anlaşması yapıldı. Göztepe A.Ş. Başkanı Feyyaz Gülmen ile Kapital Sigorta Yönetim Kurulu Başkanı Hüseyin Yıldız arasında imzalanan protokol gereğince sarı-kırmızı takım formasında bir sezon boyunca bu şirketin reklamını taşıyacak. Ödenecek rakam konusunda ise açıklama yapılmadı. 
     





</TEXT>
</DOC>
