<DOC>
<DOCNO> 106691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/spo15.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Antep iddialı      GAZİANTEP, çarşamba günü Fenerbahçe ile oynayacağı erteleme maçının hazırlıklarını yoğun bir tempoda sürdürüyor. Başkan Celal Doğan, "Fenerbahçe’ye 7 yıldır evimizde büyük bir üstünlük kurduk. Bu geleneği bozmayacağız" dedi. 
     
Murat hırs küpü      BURSA’DA Murat Sözkesen idmanlardaki hırsıyla teknik heyetin gözüne girdi. Teknik Direktör Nejat Biyediç, "O bence Türkiye’de en iyi golcülerden biri. Okan’ın ardından İstanbulspor maçında da Murat’tan patlama bekliyorum" diye konuştu. 
     
Kayıhan el yaktı      GÖZTEPE’DE masaya oturulan Ümit Kayıhan’la anlaşma sağlanamadı. Asbaşkan Levent Ürkmez, kendisine ve yardımcısına ödenecek rakamlarda anlaşamadıklarını belirtti, "İzmir futbolu ve Göztepe’nin geleceğinden çok kendi menfaatlerini düşündü" dedi. 
     
Arap atı konferansı      DÜNYA Arap Atı Organizasyonu WAHO Konferansı’nın ilk toplantısı dün İstanbul’da başladı. 43 ülkeden 240 konuğun katıldığı toplantıların ardından cuma günü Karacabey Harası’nda Arap atlarının şovu gerçekleştirilecek. 
     
Altın alana müjdeli haber      GSGM, uluslararası müsabakalarda madalya alan federasyonlara ek ödenek çıkaracak. Büyüklerde takım sporlarında Olimpiyat Şampiyonu çıkaran federasyona 300, Dünya Şampiyonuna 250, Avrupa Şampiyonuna 200, Dünya ve Avrupa kupalarında da 100 milyar lira verilecek. Ferdi olarak Olimpiyat Şampiyonu için 75, Dünya Şampiyonu için 60, Avrupa Şampiyonu için 50, diğer organizasyonlar için de 25 milyar lira ödenecek. 
     
Formula için 12 bin mektup      FORMULA 1 Yarışları’nın İzmir’de düzenlenmesi için uzun zamandır çalışmalarını yürüten Selçuk’ta, FOA Yönetim Kurulu Başkanı Ecclestone’a 12 bin imzalı mektup gönderildi. Mektupta, "Ege olarak bu organizasyonun yapıldığı ve yapılması düşünülen hiçbir ülke ve bölge halkının duymadığı heyecan ve sinerji ile doluyuz" ifadesi yer aldı. 
     
Juventus’un Emre inadı      İTALYA’DA 13 Eylül’e uzatılan transfer pazarında Hollandalı Edgar Davids’i Roma’ya vermesi beklenen Juventus’un, bu boşluğu İnter’den Emre Belözoğlu ile doldurmak istediği bildirildi. Tutto Sport gazetesinin birinci sayfasından verdiği haberde, Genel Direktör Luciano Moggi’nin Emre için Inter’e 5 milyon Euro ve Brindelli’yi önerdiği ileri sürüldü. 
     
Özbek vefat etti      GENÇLİK ve Spor Genel Müdürlüğü Dışilişkiler Daire Başkanı Haluk Özbek önceki akşam geçirdiği kalp krizi sonucu hayata gözlerini yumdu. 55 yaşındaki Özbek, Futbol Federasyonu genel sekreterliği görevinde de bulunmuştu. Özbek’in cenazesi bugün Ankara’da Hacıbayram Camii’ndeki namazın ardından Cebeci Asri Mezarlığı’nda toprağa verilecek. 
     
Öztuna’ya operasyon      FENERBAHÇE ve Milli Takım’ın eski golcülerinden Ergun Öztuna bugün SSK Göztepe Hastenesi’nde ameliyat masasına yatacak. Yürüme sorunu nedeniyle ayaklarından bir operasyon geçirecek olan Öztuna’nın kısa sürede eski sağlığına kavuşması bekleniyor. 
     



 SPOR 


























</TEXT>
</DOC>
