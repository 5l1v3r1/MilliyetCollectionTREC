<DOC>
<DOCNO> 114688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur03.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı küskünler odalarını boşaltıyor 
</HEADLINE>
<TEXT>

     ANAP'ta listeye giremeyen Meclis İdare Amiri Erkan Kemaloğlu ile Diyarbakır Milletvekili Sebgetullah Seydaoğlu TBMM'deki odalarını boşalttı. 
     TBMM'de milletvekillerinin büyük bölümü Halkla İlişkiler binalarındaki odalarını koruyor. Milletvekilleri odalarını boşaltmak için seçim sonucunu bekliyor. Listeye giremeyen bazı milletvekilleri ise yavaş yavaş eşyalarını toplamaya başladılar. 
     ANAP'tan listeye giremeyen Meclis İdare Amiri ve Muş Milletvekili Erkan Kemaloğlu da ANAP'ın grup odalarının yanında bulunan odasındaki eşyalarının büyük bölümünü taşıdı. ANAP'tan yine listeye giremeyen ve Meclis'in tatil kararının iptali için Anayasa Mahkemesi'ne başvuran isimler arasında yer alan Diyarbakır Milletvekili Sebgetullah Seydaoğlu'nun da odasını boşalttığı öğrenildi. 
     





</TEXT>
</DOC>
