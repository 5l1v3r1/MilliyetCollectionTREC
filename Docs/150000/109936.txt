<DOC>
<DOCNO> 109936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur12.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da yoğun Irak trafiği 
</HEADLINE>
<TEXT>

     Ankara, Irak Başbakan Yardımcısı Tarık Aziz ve ABD'nin Avrupa ve Irak işlerinden sorumlu Dışişleri Bakan Yardımcısı Elizabeth Jones'u aynı gün ağırlayacak. 
     Pazartesi günü Ankara'da olacak olan Jones ve Aziz, temaslarına Salı günü başlayacak. 
     Jones, ABD Büyükelçiliği yetkilileriyle yapacağı toplantıdan sonra Dışişleri Bakanlığı'na geçerek yoğun temaslarda bulunacak. 
     Edinilen bilgiye göre, Jones'un, Başbakan Yardımcısı ve Dışişleri Bakanı Şükrü Sina Gürel ve Dışişleri Bakanlığı Müsteşarı Büyükelçi Uğur Ziyal ile Ortadoğu, Kıbrıs ve NATO daireleri başkanlarıyla görüşmesi planlanıyor. Jones, Adalet Bakanı Aysel Çelikel, Cumhurbaşkanlığı Sözcüsü ve Özel Kalem Müdürü Tacan İldem ve askeri yetkililerle de görüşmesi bekleniyor. 
     





</TEXT>
</DOC>
