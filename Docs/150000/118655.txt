<DOC>
<DOCNO> 118655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/soneko18.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül'ün ABD'ye maliyeti 36 milyar dolar... 
</HEADLINE>
<TEXT>

     Dünya Ticaret Merkezi'nin ikiz kulelerini vuran 11 Eylül saldırılarının New York kentine maliyetinin, 33 ile 36 milyar dolar arasında olduğu bildirildi. 
     New York Merkez Bankası tarafından yapılan hesaplamalara göre, saldırı New York kentinin üretim gücünü ciddi biçimde zayıflatırken, özellikle hava taşımacılığı, lokantacılık, otelcilik ve mali hizmet sektörlerini vurdu. 
     New York kentinin 33 ile 36 milyar dolarlık kayıplarına, saldırıların yok ettiği binaların maddi değeri ve enkaz kaldırma çalışmalarının maliyetinin yanı sıra ikiz kulelerde ölen 2 bin 795 kişinin, eğer hayatta olsalardı bugüne dek kazanmış olacakları ücret gelirleri de giriyor. 
     Maliyet hesaplarına, doğrudan kayıpların yanı sıra kent ekonomisinin küçülmesinden kaynaklanan potansiyel kayıplar da dahil ediliyor. 
     





</TEXT>
</DOC>
