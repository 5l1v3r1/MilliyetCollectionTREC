<DOC>
<DOCNO> 148950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/dunya/dun03.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkının Bush’a verdiği destek arttı... 
</HEADLINE>
<TEXT>

     DIŞ HABERLER SERVİSİ 

     Washington Post gazetesi ve ABC televizyonunun gerçekleştirdiği son kamuoyu araştırmasına göre, Amerikan halkının ABD Başkanı George Bush’a verdiği destek bir haftada yüzde 19 arttı. Ankette her dört Amerikalıdan üçünün Başkan Bush’un yönetimini onayladıkları ortaya çıktı. Özellikle Bağdat’ın düşmesiyle beraber halkın savaş hakkındaki görüşlerinin olumlu olarak değiştiğini belirten uzmanlar, Amerikalıların yüzde 80’inin Irak’la savaşa gitme kararını desteklediklerini ve halkın üçte ikisinin savaşın çok iyi gittiğini düşündüklerini açıkladılar. Ancak Bağdat’ın ele geçirilmesine rağmen Amerikan halkının dörtte üçü savaşın henüz bitmediğini düşünüyor. Amerikalıların çoğunluğu Irak’ta barışı korumak için ülkelerinin uzun süre bölgede kuvvet bulundurmak zorunda kalacağı ve son derece zorlu bir döneme girildiği görüşünde. 
     


DÜNYA 


















</TEXT>
</DOC>
