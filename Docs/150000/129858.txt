<DOC>
<DOCNO> 129858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur31.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da lise öğrencini bıçaklayıp cep telefonunu aldılar 
</HEADLINE>
<TEXT>

     Kartal'da bir lise öğrencisi, kimliği belirsiz 2 kişi tarafından bıçakla yaralandıktan sonra cep telefonu gasp edildi. 
     Yakacık Endüstri Meslek Lisesi 9 C sınıfı öğrencisi Eyüp Keskin'i 15 öğle tatili sırasında cep telefonuyla arayan bir kişi, ''Kız arkadaşlarımıza laf atmışsın, gel görüşelim. Arkadaşın Cemal'i de çağırdık'' diyerek, okula 500 metre mesafede buluşmaya çağırdı. 
     Buluşma yerinde karşılaştığı ve önceden tanımadığı 2 kişi tarafından cep telefonu alınmak istenen Eyüp Keskin, gaspçılara direnince bıçakla bacağından yaralandı. 
     Keskin'in cep telefonunu da alan gaspçılar, olay yerinden kaçtı. 
     Hastaneye gitmek için önce minibüse binen Eyüp Keskin, E-5 Karayolu Kartal Köprüsü'nde araçtan inerek vatandaşlardan polis çağırmalarını istedi. 
     Keskin, olay yerine giden polislerce Kartal Dr. Lütfi Kırdar Eğitim ve Araştırma Hastanesi'ne kaldırılarak tedavi altına alındı. 
     Bu arada, İstanbul'a yanına geldiği erkek arkadaşının kendisini terk etmesi üzerine bunalıma girerek uyuşturucu hap aldığı öne sürülen 16 yaşındaki N.G., Karaköy'de baygın halde bulundu. Önce Karaköy Polis Merkezi'ne götürülen N.G, daha sonra Çocuk Şube Müdürlüğü görevlilerine teslim edildi. 
     





</TEXT>
</DOC>
