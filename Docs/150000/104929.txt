<DOC>
<DOCNO> 104929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo03.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksikalı çıktı 
</HEADLINE>
<TEXT>

Galatasaray Teknik Direktörü Fatih Terim "Yüzde 90 transfer bitti" dedi, kalan yüzde 10’a Almaguer sürprizini sakladı. 33 yaşındaki oyuncu, "Türkiye’nin en elit takımına geldim" yorumunu yaptı 
     Tesislere gitti 
     TRANSFERİN bitmesine saatler kala Galatasaray yabancı transferinde sürpriz adımlar attı. Antrenör Ahmet Ceylan’ın İspanya’da izleyip beğendiği 33 yaşındaki defans oyuncusu Almaguer dün İstanbul’a geldi. Havalimanından menajeriyle birlikte ayrılan Meksikalı futbolcu, Sarı-Kırmızılı takım Malatya’ya gittiği için Teknik Direktör Fatih Terim ile görüşemedi. Almaguer, "Sorun çıkacağını sanmıyorum" diye konuştu. 
     
     Çok mutluyum’ 
     GALATASARAY’A geldiği için çok mutlu olduğunu açıklayan Almaguer, "Büyük başarılara imza atmış bir takımın formasını giymek gurur verici olacak" dedi. Meksikalı oyuncu şunları söyledi "Türkiye’yi ve özellikle Galatasaray’ı teklif aldıktan sonra araştırma ihtiyacı duymadım. Galatasaray’ı biliyordum. Avrupa’da önemli hedeflerinin olduğunu bana aktardılar. Ben de bu forma altında elimden geleni yapıp, takıma bir şeyler katmaya çalışacağım." 
     
Almaguer kimdir      MEKSİKA’NIN Monterrey kentinde dünyaya gelen Sergio Almaguer 33 yaşında. 1.83 boyunda ve 80 kilo. 16 kez Meksika Milli Takımı’nda yer aldı. Profesyonel futbol hayatı Puebla takımında başladı. Daha sonra Queretaro, U.Nuevo Leon, UAT ve Necaxa’da da forma giyen Almaguer en Cruz Azul da oynuyordu. Savunmada mücadele eden tecrübeli oyuncu Meksika’nın Dünya Kupası kadrosunda yer almamıştı. 
     
Murat gitti Mehmet geldi      TRANSFERİN son gününde girişimlerini hızlandıran Galatasaray, sezon başında İstanbulspor’dan aldığı Murat Erdoğan’ı Gaziantepspor’a kiraladı. Sarı - Kırmızılı takım genç futbolcuya takas olarak Gaziantepspor’dan Mehmet Polat’ı bir yıllığına renklerine kattı. Ayrıca yabancı kontenjanın fazla olması nedeniyle Arnavut Duro, Faruk ile birlikte Malatya’ya gönderildi. 
     GALATASARAY’IN bir süre peşinden koştuğu Finli golcü Litmanen, Hollanda’nın Ajax kulübüyle sözleşme imzaladı. 31 yaşındaki golcünün opsiyonlu dört aylık sözleşme yaptığı açıklandı. Daha önce yedi sezon Hollanda ekibinde forma giyen Finli golcü, 224 maçta 126 gol atarak Ajax’ın gelmiş geçmiş en iyi golcülere arasında yer bulmuştu. Litmanen, Galatasaray’dan 2 milyon dolar istemişti. 
     
Ümit ve Hasan Malatya’da yok      GALATASARAY’DA sakatlıkları devam eden Ümit Davala, Hasan Şaş ve Berkant, Malatyaspor maç kadrosunu dahil edilmedi. Teknik Direktör Fatih Terim, aşil tendonlarından sakat olan Ümit ile Berkant’ın yanı sıra sağ ayak bileğinde problemi olan Hasan Şaş’ı İstanbul’da bıraktı. Hafta içinde bileğindeki sakatlığı nedeniyle tam kapasite çalışma şansı bulamayan Arif’in ise düzeldiği öğrenildi. Ergün’ün son durumunun ise maç saatinde belli olacağı açıklandı. 
     
Önce sahada, şimdi kenardaFutbol oynadığı yıllarda Galatasaray’a karşı Rosenborg formasıyla iki kez mücadele eden Brugge Teknik Direktörü Sollied, "Galatasaray gerçeğini kimse inkar edemez" dedi 
     Seyirci ateşli’ 
     BRUGGE Teknik Direktörü Sollied’in kariyerinde Galatasaray’ın apayrı bir yeri var. Şampiyonlar Ligi’nde Sarı - Kırmızılı takımla aynı gruba düşmelerinin şanssızlık olduğunu söyleyen Sollied, "Norveç’in Rosenborg takımında oynarken, Galatasaray’a karşı iki kez forma giydim. İstanbul’daki 3 - 0’lık yenilgimizi hiç unutamıyorum. Taraftarlar bizi şaşkına çevirmişti. Galatasaray taraftarı dünyada gördüğüm en fanatik, ama olumlu şiddet içeren taraftar topluluğu" dedi. 
     
     Yüksek rizikolu maç 
     BRUGGE ile Galatasaray’ın aynı gruba düşmesi, Belçika İçişleri Bakanlığı’nı da harekete geçirdi. Emniyetin, özellikle Belçika’da oynanacak olan maçın yüksek risk taşıdığına dikkat çekmek için, bakanlığa özel bir yazı gönderdiği bildirildi. Raporda, Belçika’da Türkiye’den gelen yasadışı örgüt mensupları bulunmasının ve bu ülkede yaşayan çok sayıda Türk seyircinin olmasının sorun olarak görüldüğüne yer verildi. Brugge’ün Sarı - Kırmızılılar’a 500 bilet önereceği iddia edildi. 
     
Rakipler temkinli      Belçika Basını 
     BELÇİKA’NIN en yüksek tirajlı gazetesi Het Laatste Neeuws, Brugge’ün zorlu bir gruba düştüğünü belirtti. Kura çekimiyle ilgili olarak hazırlanan sayfada, Barcelona’nın yıldızı Kluivert ile Hasan Şaş’ın yan yana resimleri yer aldı. Haberde, Galatasaray’ın güçlü bir ekip olduğuna dikkat çekildi ve "Hasan Şaş, Şampiyonlar Ligi’nin en tehlikeli ve hızlı oyuncularından olacak" yorumu yapıldı. 
     
     Rus Basını 
     RUSYA’NIN en büyük spor gazetesi Sport Express, Şampiyonlar Ligi sayesinde Moskovalılar’ın Dünya Kupası’nın yıldız futbolcularını izleme şansı bulacağını yazdı. Spartak Moskova’nın Liverpool, Lokomotif Moskova’nın ise Galatasaray ile karşılaşacağını hatırlatan gazete, "Welcome Michael Owen, Merhaba Hasan Şaş" başlığını kullandı. Kommersant gazetesine açıklama yapan Lokomotif’in hocası Syomin, "Galatasaray çok ciddi bir rakip" ifadelerini kullandı. 
     
     İspanyol Basını 
     İSPANYA’NIN yüksek tirajlı Marca Gazetesi, "Yine mi Galatasaray " başlığını attı. Son üç yıldır sürekli Galatasaray’ın takımlarıyla karşılaştığını yazan İspanyol gazetesi, "İstanbul’un gediklisi olduk. Bu gruptan Barca ile Galatasaray bir üst tura çıkar. Barcelona, Van Gaal ile İstanbul’da galibiyet için oynayacak" yorumunu yaptı. El Mundo Deportivo Gazetesi ise, "Kuradaki tek sorun Ali Sami Yen cehennemi" cümlelerini kullandı. 
     



 SPOR 



























</TEXT>
</DOC>
