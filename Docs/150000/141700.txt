<DOC>
<DOCNO> 141700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/ekonomi/eko01.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Canevi İyi ki tezkere Meclis’ten geçmedi 
</HEADLINE>
<TEXT>

Hükümetin savaş bilançosunu ayrı tutması gerektiğini belirten TEB Yönetim Kurulu Başkanı Yavuz Canevi, Bu Türkiye’nin uzun vadeli hedefleriyle karıştırılmasın’ dedi 
     FİNANS SOHBETLERİ 
Kadife Şahin 

     Hazine eski müsteşarı ve Türk Ekonomi Bankası TEB Yönetim Kurulu Başkanı Yavuz Canevi, hükümetin savaş bilançosu ile Türkiye’nin orta ve uzun vadeli hedeflerinin gereklerini karıştırdığını söyledi. İkinci tezkerenin Meclis’ten geçmemesinden memnunluk duyduğunu belirten Canevi, "Böylece esasa dönüldü" dedi. Tezkere gelirse şu kadar para gelecek, tezkere gelmezse şu kadar milyar dolar zararımız olacak’ değerlendirmelerini doğru bulmadığını ifade eden Canevi şöyle konuştu 
     "Savaş kendi bilançosu ile gelir götüreceğini götürür, götürmeyeceği bizde kalır. Burada ancak bir savaş tazminatı söz konusudur. Savaşın faturasını zaman içinde kendi kaynaklarımız ile veya ABD’nin ve Avrupa Birliği’nin desteği ile telafi edilebiliriz. Ama bizim asıl görmemiz gereken savaş olmasaydı ne olacak 
     Tezkere gürültüsü sırasında asıl odak noktasımızı kaçırmak üzereydik. Ben şahsen tezkerenin geçmemesinden mennun oldum. Çünkü ister istemez esasa dönüşü zorladı. Şimdi biz birden bire kendimizi olayın ortasında bulduk. Biz bunun faturasını çıkardık ama para gelmiyor. O zaman ne yapacağız’ diyerek asıl olaya odaklanmaya başladık." 
     
     Avrupa Birliği’ni unuttuk’ 
     Katlanılan bütün fedak rlıkların karşılığında hükümetin topluma Üç yıl sonra Türkiye tek haneli enflasyona ulaşmış, ortalama yüzde 6 sürdürülebilir kalkınma hızı olan, istikrarlı bir ülke olacak’ sözünü vermesi gerektiğini belirten Canevi, Avrupa Topluluğu’na üyelik hedefinden uzaklaşılmaması gerektiğini kaydetti. 
     Canevi, "Irak savaşı, teskere, IMF bunlar ara yollarda karşılaştığımız tümsekler. Hükümetin çok iyi değerlendirmesi gerekiyor" dedi. 
     
     Büyüme hedefi tutabilir’ 
     Türkiye’nin bu yıl yüzde 5 büyüme hedefini gerçekleştirebileceğini belirten Canevi, enflasyonda tereddütler oluştuğunu bildirdi. Enflasyonun yüzde 20 yerine 25 olmasının bile bir başarı sayılacağını ifade eden Canevi, "Hükümetin yaklaşımı doğrudur. Şimdiden hedefleri gevşetip piyasalara yanlış sinyal vermek istemiyorlar" dedi. 
     İkinci altı ayda olayların programın lehine gelişebileceğine dikkat çeken Canevi, "Savaşın bittiği bir ortamda piyasa çok hızlı reaksiyon verebilir. Faizler çabuk düşüyor. Bu nedenle hedeflerin çok uzağında kalmamız söz konusu değil" şeklinde konuştu. 
     
Bankalar iğfal ediliyor      Bankaların devlete borç veren kurum olmaktan çıkmasının Hazine’nin kredi talep eden müşteri pozisyonundan çıkmasıyla mümkün olacağını bildiren Canevi, bankaların toplam 26 milyar dolar kredi verdiğini söyledi. Canevi, "14 milyar dolar bono ve tahvilde. 15 milyar dolar da nakit olarak MB’de dolaşıyor" dedi. Bankaların 26 milyar dolar krediden 4.5 milyar dolar kazandığını belirten Canevi, "Ama 14 milyar dolar devlet k ğıdından 14 milyar dolar kazanılmış" dedi. Canevi, "Bu k rlı ortamda bankalar biraz iğfal ediliyor" dedi. 
     
Sektör yolun yarısında      Bankacılık Düzenleme ve Denetleme Kurumu’nun kurulmasından sonra sektörün daha rasyonel bir yapıya kavuşturulması ve denetim açısından sevindirici bir noktaya gelindiğini söyleyen Canevi, "Ancak buna rağmen kanaatim henüz yolun yarısında olduğumuzdur" dedi. Sistemin yüzde 50’sinin kamu bankalarının elinde olduğunu bildiren Canevi, sektörde doğru bir rekabet ortamının oluşmadığını söyledi. Canevi, bu tablo değişirse özel bankaların gerçek bankacılıkla ilgileneceğini kaydetti. 
     
Sigorta için ortak arıyoruz      TEB’in aktifindeki devlet k ğıdı payının yüzde 14 olduğunu belirten Canevi, bankanın 2002 yılı sonunda kredi portföyünü genişletmeye başladığını söyledi. TEB’in yatırım fonlarında da iddialı olduğunu belirten Canevi, Citibank’la yapılan anlaşmanın benzerini bir başka yabancı bankayla da yapılacağını söyledi. Bireysel emeklilik için Hazine’ye başvurulduğunu bildiren Canevi, izin alındığı takdirde bu fonların yönetimini sağlayacak olan portföy şirketinde yabancı bir şirketle çalışmayı istediklerini söyledi. 
     



 EKONOMİ 

















</TEXT>
</DOC>
