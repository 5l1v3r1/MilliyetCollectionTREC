<DOC>
<DOCNO> 139413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/soneko13.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın rezervleri 30 milyar 551 milyon dolara yükseldi 
</HEADLINE>
<TEXT>

     Merkez Bankası'nın resmi rezerv varlıkları, Ocak sonu itibariyle, bir önceki aya göre 2 milyar 457 milyon dolar artarak 30 milyar 551 milyon dolar düzeyine çıktı. 
     Merkez Bankası'nın resmi rezerv varlıkları, 31 Aralık itibariyle 28 milyar 94 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Ocak itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 28 milyar 760 milyon dolarını döviz varlıkları konvertible dövizler , 155 milyon dolarını IMF rezerv pozisyonu, 272 milyon dolarını SDR, 1 milyar 364 milyon dolarını da altın oluşturdu. 
     Bankanın 31 Aralık'ta döviz varlıkları konvertible dövizler 26 milyar 611 milyon dolar, IMF pozisyonu 1 milyon dolar, SDR'ler 31 milyon dolar, altında 1 milyar 299 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Ocak sonu itibariyle, 27 milyar 197 milyon doları anapara, 7 milyar 364 milyon doları da faiz olmak üzere, toplam 34 milyar 561 milyon dolar çıkış olduğu görülüyor. 
     31 Ocak itibarıyla bir önceki aya göre şarta bağlı döviz yükümlülüklerinin toplamı, 315 milyon dolar artarak 13 milyar 918 milyon dolardan 14 milyar 233 milyon dolara çıktı. 
     





</TEXT>
</DOC>
