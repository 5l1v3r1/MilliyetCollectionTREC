<DOC>
<DOCNO> 121458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/ekonomi/eko06.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Birsen Yabancılar pozitif beklemede 
</HEADLINE>
<TEXT>

İstikrarın yabancıları borsaya çekeceğini belirten Birsen, yabancıların ekim sonu itibariyle 153 milyon dolarlık net alımı olduğunu bildirdi 
     İMKB Başkanı Osman Birsen, ekonomik ve siyasi istikrarın devam etmesiyle yabancı yatırımcıların borsaya daha fazla yöneleceğini belirterek, "Yabancı yatırımcılar şu anda pozitif bekleme pozisyonundalar" dedi. Birsen, seçim öncesinde piyasalarda yakalanan olumlu trendin seçim sonrasında güçlenerek devam ettiğini, borsadaki işlem hacmi ve endeksin bunun göstergesi olduğunu söyledi. 
     
     Sermaye fırsatı doğdu 
     Birsen, kriz döneminde İMKB’nin yabancı yatırımcıların çoğunu muhafaza ettiğine dikkat çekerek, şunları kaydetti "Hatta yabancılar net yatırımcı olarak kaldı. Yabancıların ekim sonu itibariyle 153 milyon dolarlık net yatırımı söz konusu. " 
     Birsen, siyasi istikrarla Türkiye’de sermaye oluşumu için önemli bir fırsat yakalandığını vurgulayarak, "Aslında sermaye var. Bu sermayenin kayıtlı ve düzenli piyasalarda yer almasını sağlamalıyız" dedi. 
     



 EKONOMİ 






















</TEXT>
</DOC>
