<DOC>
<DOCNO> 113800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun15.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜLHANE PARKI gül bahçesi olacak 
</HEADLINE>
<TEXT>

     ŞENOL DEMİRCİ İstanbul 

     Gülhane Parkı’nda İstanbul Büyükşehir Belediyesi tarafından 12 trilyonluk bütçeyle başlatılan düzenleme çalışmalarının büyük bölümü tamamlandı. 
     Büyükşehir Belediye Başkanı Ali Müfit Gürtuna, gelecek temmuz ayında halka açılması planlanan Gülhane Parkı’nda basın toplantısı düzenledi. Gürtuna, 1839’da Tanzimat Fermanı’nı, 89 yıl sonra da Atatürk’ün "harf devrimini" açıkladığı ve "Başöğretmen" unvanı aldığı Gülhane Parkı’nın eski görkemine kavuşmasına yönelik titiz çalışmalar yapıldığını kaydetti. 
     Parkı aslına uygun olarak gül bahçesine dönüştürmek istediklerini söyleyen Gürtuna, "Biz gül bahçesi oluşturalım. Nasıl olsa onun bülbülleri de peşinden gelecektir" dedi. 
     Gürtuna, konuşmasının ardından Vali Yardımcısı Kamer Diribaş’la birlikte Gülhane Parkı’na ceviz fidanı ve gül fideleri dikti. 
     



 GÜNCEL 


























</TEXT>
</DOC>
