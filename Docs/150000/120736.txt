<DOC>
<DOCNO> 120736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/altan.html </URL>
<DATE> 2002/11/24/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bir dokun, bin ah işit... 
</HEADLINE>
<TEXT>

     Önceki gün öğleden sonra kalktık Düzce’ye gittik ve geceyarısından sonra döndük İstanbul’a... 
     Düzce’de bir avuç dost, 1963’te Muhsin Ertuğrul’un imbikten geçmiş tiyatro aşkıyla, Belediye Şehir Tiyatrosu’nda değerlendirdiği bizim "Mor Defter" piyesini oynuyordu. Lütfetmiş bizi de davet etmişlerdi. 
     Sonradan "Mor Defter", film de oldu Yılmaz Güney’in ilk kez başrolde oynadığı film de odur hem de Filiz Akın gibi deneyimli bir aktrisin karşısında... 
     Düzce’de piyesin yönetmenliğini Hicran Özargun üstlenmişti. Başrolü, aynı zamanda belediyede nikah memuru da olan, Düzce’nin ünlü simalarından, Allah’ın sevimli insanı Akif Çorut oynuyordu. 
     O piyes yazıldığı zaman henüz doğmamış olan bir avuç dostun "Mor Defter"i, Düzce gibi acıları h l daha tam sarılmamış bir kentimizde, - bütün olumsuzluklara ve zorluklara karşın - sahnelemesi doğrusu gönlümün gizli bulutlarında, hafiften duygulu birkaç damlaya dönüşür gibi oldu. 
     O kadar da yürekten oynuyorlardı ki, o zor piyesi... 
     
     Aynı duygusallığın kerpeteni içinde hissetmiştim kendimi, Bakırköy Belediye Tiyatrosu da yine 1962’de yazılmış ve Muhsin Ertuğrul’un üstün tiyatro kişiliği sayesinde sahnelenmiş olan Dilekçe’yi de, yeniden oynarken. 
     Bakırköy Belediye Başkanı’yla arkadaşları da, ne kadar kibar ve billurdan bir yakınlık içindeydiler... 
     
     Düzce’de tiyatro bitip, dostlarla tekrar tekrar kucaklaştıktan sonra, İstanbul’a dönmek için otoyola çıktık. Her yer sisler içindeydi. Otoyolun İstanbul yönüne gireceğimize, yanlışlıkla Bolu - Ankara yönüne girmişiz. Önce Bolu’ya kadar gittik, oradan döndük İstanbul’a... 
     Yazarı henüz daha yeryüzündeyken, 40 yıl önce yazmış olduğu bir piyesinin yeniden sahnede canlanıvermesi... Hem de Düzce gibi, bir avuç nüfuslu bir yörede... 
     Düzceli dostlara teşekkürler ederim piyese alkışlarını armağan etmiş olan seyircilere de... 
     
     Şu bizim aşırı mıknatıslı iç politikanın orkestradan yoksun, olduğundan fazla görünme tutkusundaki iri kıyım şarlatan şefleri nedense bir türlü algılamak istemiyorlar, "devlet" kavramının sadece, "yürütme erki"ne bağlı "atanmışlar"ı sarmaladığını. 
     Anayasa’nın 6. maddesindeki "Egemenlik, kayıtsız şartsız milletindir" ilkesi, aynı zamanda parlamentosundaki başkanlık kürsüsünün arkasına da yazılmış bir Cumhuriyet demokrasisinde "Millet - devlet el ele" türünden siyasal bir değerlendirme yapılabilir mi 
     Fransız İhtilali’nden sonra benimsenmiş klasik "devlet" tanımlaması "devletin milletin örgütlenmiş biçimi" olduğudur. 
     Ayrıca ister seçilmiş, ister atanmış olsun, hiç kimse devletin içinde devleti temsil edemez. 
     Sık sık devleti temsil ettiklerini iddia eden, çeşitli bakanlıklara bağlı bürokratlar, sadece "kamu görevlileri"dirler. 
     Devleti, yalnız ve yalnız dış merkezlerdeki büyükelçiler temsil ederler, Bir de Cumhurbaşkanı... 
     Anlayamadım gitti, Türkiye Cumhuriyeti demokrasisinde neden birtakım evrensel politika ve anayasa hukuku kavramları, bu kadar yamuk kullanılıyor 
     
     Adamın biri, vücudunun organlarını birbirine karıştırdığı için akıl hastanesine düşmüş. 
     Gözü diye, göbeğini kulağı diye burnunu ağzı diye ensesini gösteriyormuş. 
     Neyse ki, bir süre sonra iyileşmiş. 
     Akıl hastanesinden çıkarken, bir kez daha sınamak istemişler kendisini. 
     - Gözünü göster. 
     Hasta hemen gözünü göstermiş. 
     - Kulağını göster. 
     Kulağını da hemen göstermiş. 
     Hastaya 
     - Aferin, demişler, gerçekten iyileşmişsin... 
     Hasta, eliyle kafasına şöyle hafifçe vurmuş 
     Göt derler, buna göt, demiş. 
     
     Eşref’den bir kıtayla bitirelim yazıyı 
     Her biri h lince, icra - yı mezalim etmede 
     Görse bir memuru insan, bir ş ki zannediyor. 
     Eyleme beyhude ey biç re, feryad - ü fig n 
     Ah - ı mazlumu hükümet, musiki zannediyor. 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
