<DOC>
<DOCNO> 132335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yasam/yas02.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Usta ışınlamaya doğru gidiyor 
</HEADLINE>
<TEXT>

Cep telefonlarını pille şarj edebilen aleti keşfeden Konyalı Murat Ata, şimdi de cep’te oyun meraklıları için joystick’le telefonun çekim gücünü artıran sticker yaptı 
     Kendini cep telefonunu ileri götürmeye’ adayan Murat Ata, telefonlarını pille şarj edebilen aletten sonra şimdi de cep telefonu oyunlarının daha rahat oynanabilmesi için joystick’ ile telefonun çekim gücünü yüzde 50 oranında artıran sticker’ üretti. 
     
     Oyun tiryakileri için 
     Bir üniversitenin iki yıllık muhasebe bölümünden yedi yıl önce mezun olan Ata, geliştirdiği joystick sayesinde cep telefonu ile oyun oynama tiryakilerine büyük kolaylık sağladığını belirterek, "Tuşlara hiç dokunmadan aynı atari oynar gibi oyunlar rahatlıkla oynanabiliyor. Şu anda sedece bende bulunan ve 12 milyon liraya satılan alet, beklediğimden fazla talep gördü" dedi. 
     
     Projelere devam... 
     Cep telefonu kullanıcılarını rahatsız eden "kapsama alanı dışında" olmanın da kendisini yeni arayışlara yönlendirdiğini belirten Ata, "Aradığınız kişinin telefonundan "ulaşılamıyor" mesajı, kullanıcıların karşılaşmak istemediği en büyük sorun. Ürettiğim sticker, cep telefon antenine temas edecek şekilde yapıştırılıyor. Böylece, telefonun çekim gücünün düştüğü, bodrum gibi yerlerde sizi arayanlar rahatlıkla ulaşabiliyor" diye konuştu. 
     Cep telefonları üzerinde çalışmayı hobi edindiğini ve yeni şeyler üretmeyi çok sevdiğini anlatan Ata, bin dolara alınan sim lock ve güvenlik kodu çözücü’ sistemi küçük bir kutu içine sığdırmayı hedeflediğini de sözlerine ekledi. 
     



 YAŞAM 

























</TEXT>
</DOC>
