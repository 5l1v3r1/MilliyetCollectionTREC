<DOC>
<DOCNO> 108821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yasam/yas09.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçleri iki kadına yetti 
</HEADLINE>
<TEXT>

Konya’da bir ana kız, kendilerine laf atan şehir eşkıyalarını uyarmanın bedelini’ önce otobüste sonra da adliyede sille tokat dövülerek ödedi ’ 
     ALİYE ÇETİNKAYA DHA 

     Şehir eşkıyaları dün Konya’da bir anne ile kızını hastanelik etti. Hatice Güleç 45 , dün 29 yaşındaki kızı Gülsel ile kent merkezine gitmek üzere Selçuklu ilçesi’nden bir belediye otobüsüne bindi. Otobüs hareket halindeyken, C.G. 17 ile E.K. 18 adlı iki kişi, anne ile kızını sözle taciz etmeye başladı. Bunun üzerine anne Güleç dayanamayarak, C.G. ile E.K.’yi "Utanmıyor musunuz Yaptığınız çok ayıp" diye uyardı. Bu uyarıya fena halde sinirlenen C.G. ile E.K. de, Güleç’e "Sana ne moruk " dedikten sonra onca yolcunun arasında anne ile kızı tekme tokat dövmeye başladı. Yara bere içinde kalan, gözleri moraran anne kız, otobüsten kendilerini zor atarak bir karakola gidip şik yetçi oldu. 
     
     Adliye’de dayak 
     Polisin kısa sürede yakalayıp adliyeye sevk ettiği C.G. ile E.K., bu kez de ifade vermek üzere beklerken gördükleri Güleç ile kızı Gülsel’e polislerin gözü önünde yeniden saldırdı. Yumruklarla yere yığılan ana kız, polislerce saldırganların elinden kurtarılarak ambulansla Numune Hastanesi’ne kaldırıldı. İki saldırgan ise, savcılık ifadelerinin ardından çıkarıldıkları nöbetçi mahkemede tutuklandı. 
     



 YAŞAM 


















</TEXT>
</DOC>
