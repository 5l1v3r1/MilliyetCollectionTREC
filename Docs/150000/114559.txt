<DOC>
<DOCNO> 114559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun14.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ AVCI HİK YESİ .. 
</HEADLINE>
<TEXT>
80’lik dedeyi domuz diye vurdu 
     NECİP KARATUNA Balıkesir DHA 

     Balıkesir’in Sındırgı ilçesinde acemi avcı, mantar toplayan dedeyi domuz sanıp öldürdükten sonra gömdü. Derecikören köyünde mantar toplamak üzere 2 gün önce evden ayrılan 80 yaşındaki Ali Dağ, geri dönmedi. Ailesinin başvurması üzerine harekete geçen Jandarma, Dağ’ın cesedini gömülü olarak buldu. Jandarma’nın başlattığı soruşturmada, sınır komşusu olan Sarıkaya köyünde oturan 22 yaşındaki İsmail Yıldız gözaltına alındı. İfadesinde, çalılar arasındaki Ali Dağ’ı domuz sanarak vurduğunu anlatan Yıldız, olayın kaza olduğuna kimsenin inanmayacağını düşündüğü için de cesedi gömdüğünü anlattı. Yıldız, çıkarıldığı mahkemece tutuklandı. 
     
Sincap sandığı kardeşini öldürdü      Ermenek’te bir öğretmen, sincap zannederek av tüfeğiyle ateş ettiği kardeşini öldürdü. Süleyman Burçaklı, polise kardeşini kazayla öldürdüğünü belirterek, savcıya şu ifadeyi verdi "Görev dönüşü Ermenek’te bulunan evimize geldim. Ahırdaki hayvanlara bakmak için ayakkabı değiştirdiğim sırada dışardan bir ses geldi. Sık sık sincaplar bu şekilde eve girdiğinden Yine sincap var’ diye otomatik av tüfeğiyle sesin geldiği yönde bulunan naylonla kaplı pencereye ateş ettim. Ateş ettikten sonra bir ses duydum. Dışarıya çıkınca kardeşimi vurulmuş olarak buldum." Burçaklı, ifadesinin ardından tutuklanarak cezaevine gönderildi. 
     



 GÜNCEL 
























</TEXT>
</DOC>
