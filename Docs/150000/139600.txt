<DOC>
<DOCNO> 139600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/ydilmen.html </URL>
<DATE> 2003/02/28/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
Tebrikler ve dikkat 
</HEADLINE>
<TEXT>

     Lucescu arka üçlüyü doğru isimlerden kurmuştu. Ani gelişecek kontrataklara karşı Ali Eren ile topları iyi kullanan Ahmet Yıldırım’ı tercih etmişti. Orta sahada Pancu, Tayfur ve Sergen üçlüsünden Sergen ile Pancu’nun defansif özellikleri olmadığı için bu bölgede Slavia daha çok pas yapma şansını yakaladı. Bu da Beşiktaş’ı oyundan düşürdü. 
     İşler kötü giderken Pancu tüm dengeleri bozdu. Attığı gol Slavia’nın planlarını alt üst etti, Beşiktaş’ı diriltti. 
     İkinci yarı da farklı bir görüntüde başlamadı. İlk golde olduğu gibi yine kornerlerle başlayan hücumlarda Beşiktaş golleri buldu. Durum 4-0 olduktan sonra İtalyan hakemin skorun verdiği rahatlıkla laubalilikten verdiği penaltı 0-0 veya 1-0’da kesin vermezdi başa bela oldu. Ardından ikinci gol de gelince panik başladı. 
     Son saniyelerde doğuştan Beşiktaşlı yardımcı hakemin üçüncü golü iptal etmesi ile güçlükle çeyrek final geldi. Ben Beşiktaş’ı bu kadar kötü görmemiştim. Çeyrek finali de rakipleri kim olursa olsun geçeceklerine inanıyorum ancak böyle oynamamak şartıyla. Umarız Slavia maçları son olur. Tebrikler ve dikkat. 
     
     
     



 SPOR 


























</TEXT>
</DOC>
