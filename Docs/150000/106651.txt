<DOC>
<DOCNO> 106651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gun04.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Elbiseler uçtu gitti... 
</HEADLINE>
<TEXT>
Modacı Saraç’ı 50 milyar lira dolandırdılar 
Faruk Saraç’ın Akmerkez’deki mağazasından elbise alıp karşılıksız çek veren şahıslar sırra kadem basınca, Saraç soluğu adliyede aldı 
     ESRA ALUS İstanbul 

     Modacı Faruk Saraç, Akmerkez’deki mağazasından 50 milyarlık elbise alıp karşılığında bir firma adına bir aylık çek verdikten sonra kayıplara karışan kişiler hakkında şik yette bulundu. 
     Saraç, dün İstanbul Adliyesi’nde önce Cumhuriyet Başsavcısı Ferzan Çitici’yi ziyaret etti. Saraç, daha sonra şik yet dilekçesini müracaat savcılığına verdi. Bu kişilerin şebeke olduğunu öne süren ünlü modacı, "Öğrendiğim kadarıyla otomobil galerileri ve Akmerkez gibi birçok alışveriş merkezini yaklaşık 18 trilyon lira dolandırmışlar" dedi. 
     Bu kişilerin "Aparel" adlı firmanın yetkilileri olduklarını söylediklerini kaydeden Saraç, sözlerini şöyle sürdürdü "10. yıl kutlamaları için personele elbise almak istediklerini söylediler. Firmayı araştırdık ve sağlam olduklarını öğrendik. KDV alacaklarını belirttiler, 6 Eylül 2002 tarihine 50 milyarlık çek verdiler. Biz de kabul ettik. Böyle olacağını tahmin edemedik." 
     Aparel firmasının adını kullanan zanlıların iki kişi olduğu öğrenildi. 
     



 GÜNCEL 

















</TEXT>
</DOC>
