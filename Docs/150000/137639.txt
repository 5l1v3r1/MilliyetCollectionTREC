<DOC>
<DOCNO> 137639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/spor/spo01.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PRAG ÇÖZÜLDÜ 
</HEADLINE>
<TEXT>

Beşiktaş Teknik Direktörü Lucescu, Slavia Prag’ı yıkma planını taktiğe döktü. Rumen teknik adam, oyuncularından 90 dakika boyunca pres yapmalarını istedi 
     İmha planı hazır 
     RAKİPLERİNİ iyi analiz etmesiyle tanınan Beşiktaş’ın hocası Lucescu, Slavia Prag’ı da vurma planlarını hazırladı. Çek temsilcisini kasetlerden çözen Rumen hoca oyuncularına yapmaları gerekenleri tek tek anlattı. Lucescu’nun, "Bu maçta en önemli silah pres. Rakip çok koşup, bizi yormayı planlıyor. Biz de aynı taktikle karşılık vereceğiz" dediği öğrenildi. 
     
     Uzun topa dikkat 
     LUCESCU, bu karşılaşmada tüm maçlara oranla daha fazla ter dökmelerinin de gerekeceğini ifade etti. Rumen hocanın taktik toplantısında şu ifadeleri kullandığı bildirildi "Sahada kaldığımız sürece tek düşünceniz topa müdahale etmek olacak. İlk hamleler önemli. Oyun kurmalarına kesinlikle izin vermeyeceğiz. Bu sırada uzun toplarla pozisyon arayacağız." 
     
Yönetimden servet sözü      SLAVİA Prag karşısında çeyrek final bileti kovalayacak olan Beşiktaş’ta kesenin ağzı açıldı. Kupa’da şampiyonluğu hedefleyen Siyah - Beyazlı yöneticiler, tur için rekor prim belirledi. Slavia Prag’ın elenmesi durumunda futbolculara 30’ar bin dolar prim ödenmesi kararlaştırıldı. 
     
SERGEN terapide      İSTANBULSPOR maçında gördüğü kırmızı kartla tepki çeken Sergen’e, Slavia Prag maçı öncesinde motivasyon uygulanıyor. Teknik Direktör Lucescu’nun yıldız futbolcuyla bire bir görüşmeler yaparak moralini üst seviyelere çekmeye çalıştığı öğrenildi. Rumen teknik adamın, "Bu maçta sana ihtiyacım var. Herşeyi bir kenara bırak ve Slavia sınavına konsantre ol" dediği öğrenildi. 
     
Benim işim gol atmak’      LİGDE son iki maçta attığı gollerle yeniden göze giren Ahmet Dursun, sıkıntılı dönemi atlattığını dile getirdi. Yıldız futbolcu, "Takımdan ayrı kaldığım dönem kabus gibiydi. Benim işim gol ve bunu tekrar hatırladım. Slavia Prag’ı fazla tanımıyoruz. Ancak Beşiktaş’ın artık çekineceği bir rakip kalmadı. Hedefimiz galibiyet. Elimizden geleni yapacağız" diye konuştu. 
     
Sinan Engin’in gözü UEFA’da      MENAJER Sinan Engin, Slavia Prag maçının kendileri için final olduğunu açıkladı. Engin, bu turu geçtikten sonra kupaya kadar uzanabileceklerini iddia etti. Beşiktaş Menajeri, "Çek takımını safdışı bırakırsak, kupayı bizden kimse alamaz. Bundan adım gibi eminim. İlhan’ın yokluğu takımı etkileyecek. Çünkü onun pres yönü vardı. Dikkatli olup, kontrolü kaybetmemeliyiz" dedi. 
     
Kapılar kapandı      NEVZAT Demir Tesisleri’nde Slavia Prag hazırlıklarını sürdüren Beşiktaş dün kampa girdi. Günü tek idmanla devam ettiren Siyah - Beyazlı takımda taktiksel son hazırlıklar yapıldı. Beşiktaş bugün özel bir uçakla Prag’a gidecek. Lucescu’nun kafileye 22 futbolcu alacağı açıklandı. 
     
Ve ertelendiUEFA Kupası’nda yer alan Beşiktaş ve Denizlispor’un başvurusunu değerlendiren Futbol Federasyonu, iki kulübün hafta sonu oynayacağı lig maçlarını ileri bir tarihe erteledi 
     Mart ayı düşünülüyor 
     UEFA Kupası’nda ülkemizi temsil eden Beşiktaş ile Denizlispor’un hafta sonu oynayacağı karşılaşmalar, Futbol Federasyonu tarafından ileri bir tarihe ertelendi. İki kulübün de başvurusunu değerlendiren ve takımların başarısını ön planda tutan Federasyon yönetimi, Diyarbakırspor - Beşiktaş ve Denizlispor - Fenerbahçe karşılaşmalarının mart ayında oynanmasını düşünüyor. 
     
     Aslan pazar oynayacak 
     BAŞARI için ellerinden gelen gayreti gösterdiklerini ifade eden Futbol Federasyonu Başkanı Haluk Ulusoy, "Görevimiz kulüplerimizin başarısı için elimizden geleni yapmak" dedi. Öte yandan bu ertelemenin ardından Galatasaray - Malatyaspor karşılaşması da 22 Şubat cumartesi gününden bir gün sonraya alındı. Trabzon’un Adana maçı da kulübün isteği üzerine 19.00’a kaydırıldı. 
     
     



 SPOR 






















</TEXT>
</DOC>
