<DOC>
<DOCNO> 149700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun15.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani'den ABD'ye "Uzun süre kalırlarsa direnişle karşılaşırlar" 
</HEADLINE>
<TEXT>

     Irak Kürdistan Demokratik Partisi IKDP lideri Mesut Barzani, ABD'den, en kısa sürede Iraklılara ülkelerinin kontrolünü vermelerini istedi ve aksi halde işgalci güç olarak artan direnişle karşılacaklarını söyledi. 
     Barzani, El Hayat gazetesine yaptığı açıklamada, ''Dünyada hiçbir ülke işgal altında kalmak istemez. Uzun zaman kalırlar ve işgalci gibi davranırlarsa direnişle karşılaşırlar. Ama söz verildiği gibi davranır ve federal Irak'ın yeniden inşasına yardım ederlerse, o zaman olaylar farklı gelişir'' dedi. 
     Mesut Barzani, Irak direnişinin çökmesinin ardından peşmergelerin Kerkük'e girmesiyle ortaya çıkan karmaşanın nedeninin, ''Bazılarının, peşmergelerin kente girmeyecekleri konusunda müttefik güçlerle yapılan anlaşmaya uymaması'' olduğunu söyledi. 
     Barzani ''Açık olalım, Amerikalılarla, Türkiye'nin Kuzey Irak'a girmemesi karşılığında bizim de Kerkük ve Musul'a girmeyeceğimiz konusunda anlaşmaya vardık'' dedi. 
     Mesut Barzani, kendilerinin Kerkük'e girmeme konusundaki anlaşmaya uyduklarını, ancak meydana gelen ihlalin Kerkük'ün geleceği konusunda kendisinde korku yarattığını söyledi. 
     





</TEXT>
</DOC>
