<DOC>
<DOCNO> 121359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko25.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada birinci seans işlemleri sona erdi... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 293.66 puan azalarak 12,530.63 puandan kapandı. Hisse senetleri ortalama yüzde 2.29 oranında değer kaybetti. 
     Seans, 26.81 puan düşüşle 12,797.48 puan seviyesinden açıldı. Seansın ilk yarısı da, 185.04 puan azalışla 12,639.25 puandan geçildi. 
     Seans kapanışında mali endeks 531.54 puan azalışla 15,841.60 puana, sanayi endeksi 153.83 puan azalışla 11,964.25 puana ve hizmetler endeksi 181.53 puan azalışla 7,843.75 puana geriledi. 
     Böylece önceki kapanışa göre mali grup hisseler ortalama yüzde 3.25, sanayi grubu hisseler ortalama yüzde 1.27 ve hizmetler grubu hisseler ortalama yüzde 2.26 oranında değer yitirdi. 
     Endeks, seans içinde en düşük 12,426.58 puana gerilerken, en yüksek değer olarak da 12,824.29 puanı gördü. 
     1. seansta işlem gören toplam 280 hisse senedinden 213'ü değer yitirirken, 20 hisse senedi değer kazandı. 47 hissenin fiyatında ise değişiklik olmadı. 
     Seansta, 250 trilyon 346 milyar 304 milyon liralık işlem hacmi oluştu. 
     1. seansta Garanti Bankası, Doğan Holding, Erdemir, İş Bankası C ve Turkcell, en yoğun işlem gören hisseler oldu. 
     Borsa uzmanları, özellikle bankacılık sektörüne gelen satışlarla endeksin 12,500 desteğine kadar gerilediğini belirtirken, endeksin IMF görüşmeleri ve AB ile ilgili haberlere göre hareket edeceği beklentisinde olduklarını ifade ettiler. 
     





</TEXT>
</DOC>
