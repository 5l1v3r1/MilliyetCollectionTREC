<DOC>
<DOCNO> 143972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo03.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Bucks, New Jersey Nets'i 104-85 yendi... 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesine, bu sabaha karşı yapılan 10 maçla devam edildi. 
     Atlantik Grubu'nda liderliğini haftalardır sürdüren New Jersey Nets, sahasında Milwakuee Bucks'a farklı skorla yenilip 68. maçında 21. yenilgisini alınca, liderlik koltuğunu, 68 maçta 40 galibiyeti bulunan Philadelphia 76ers'a kaptırdı. 
     New Jersey'deki karşılaşmada, konuk ekipte Gary Payton, 23 sayı ve 5 asist, Sam Cassell, 22 sayı, 5 ribaunt ve 5 asist, Michael Redd, 18 sayı, 5 ribaunt ve 4 asist, Desmond Mason da 17 sayı ve 10 ribaunluk performanslarıyla galibiyetin mimarları oldular. 
     Evsahibi ekipte ise Kenyon Martin, 28 sayı ve 14 ribauntluk performansına karşın yenilgiyi önleyemezken, Jason Kidd, 17 sayı, 9 ribaunt ve 9 asist, Richard Jefferson, 14 sayı ve 12 ribaunt, Kerry Kittles da 11 sayıyla oynadı. 
     Ligin en iyi galibiyet yüzdesine sahip ekibi olan Ortabatı Grubu lideri Dallas Mavericks, bugün maçı olmamasına karşın, 67 maçta 51 galibiyet ve 16 yenilgilik performansıyla bu sezon play-off'a kalmayı garantileyen ilk ekip oldu. 
     Öte yandan Orlando Magic'in, sahasında Miami Heat'a üstünlük sağladığı maçta, Magic'in ligin sayı kralı forveti Tracy McGrady, 36 sayı, 9 ribaunt ve 9 asistle oynarken, üstüste 7. maçta 30 sayı barajını geçmiş oldu. 
     Lige, yarın sabaha karşı yapılacak 3 maçla devam edilecek. 
     NBA'de, günün maçlarında alınan sonuçlar şöyle 
Indiana Pacers-Boston Celtics 102-72 
Toronto Raptors-Atlanta Hawks 87-86 
New Jersey Nets-Milwaukee Bucks 85-104 
Orlando Magic-Miami Heat 109-93 
New Orleans Hornets-New York Knicks 101-96 
Memphis Grizzlies-Cleveland Cavaliers 128-101 
Phoenix Suns-Utah Jazz 86-99 
Portland Trail Blazers-Houston Rockets 94-83 
Golden State Warriors-Seattle Supersonics 105-99 
Los Angeles Clippers-Denver Nuggets 91-78 

     





</TEXT>
</DOC>
