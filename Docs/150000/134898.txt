<DOC>
<DOCNO> 134898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/dunya/dun03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaydan kardeşe son mesaj 
</HEADLINE>
<TEXT>
Eğlence bitiyor 
     İHSAN DÖRTKARDEŞ DHA 

     Mekik faciasından kısa bir süre önce, uzaya çıkan ilk İsrailli astronot İlan Ramon’un, Columbia’dan kardeşi Gadi Ramon’a "Neredeyse sonuna geldik, eğlence bitiyor. Dünyada görüşmek üzere" diye e - posta gönderdiği açıklandı. 
     İngiliz The Times gazetesi, kazada ölen astronotların yaşamlarından kesitlere yer verdi. Gazete, uzay mekiği Columbia’nın dönüşüne kısa süre kala İsrailli astronot İlan Ramon’un gönderdiği e - posta mesajını da yayımladı. Ramon, kardeşi Gadi Ramon’a şunları yazdı 
     "İşte neredeyse sonuna geldik eğlence bitiyor. Ama geri geldiğimizde bunu pek çok partiyle kutlayacağız biliyorum. Bizi izliyor olmanız harika. Umarım sadece yaptığımız deneyleri değil, diğer keyifli anları da gösteriyorlardır size. Bugün bir basın toplantısı yaptık. İsrail’den sadece bir gazeteci vardı. Galiba herkes seçimlerle uğraşıyor. 2.5 gün sonra döneceğiz. Çok yoğun bir gün olacak ama pazar akşamı telefonla konuşuruz. Dünyada görüşmek üzere." 
     



 DÜNYA 














</TEXT>
</DOC>
