<DOC>
<DOCNO> 115324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur30.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazıcıoğlu Sol elde birini överek, diğerini döverek büyütüyorlar 
</HEADLINE>
<TEXT>

     Büyük Birlik Partisi Genel Başkanı Muhsin Yazıcıoğlu, ''Sol elde birini överek, sağ elde birini döverek büyütüyorlar'' dedi. 
     Partisince Mevlana Meydanı'nda düzenlenen mitinge katılan Yazıcıoğlu, bazı siyasi partilerin, BBP'nin barajı aşamayacağını, bu nedenle vatandaşların oylarını kendilerine vermelerini istediğini söyledi. Yazıcıoğlu, şöyle dedi 
     ''Geçmişte bazıları gelip size aman baraja takılır oyunuzu bize verin dedi. Ben de Siz sağa vereceksiniz, onlar ya ele verecek, ya sele gidecek, ya da sola verecekler dedim. Öyle oldu. 3,5 yıl iktidarda kaldınız ne oldu Şimdi bir başkası geliyor. Aynı şeyi söylüyorlar. Adam olacak çocuk belli olur. Senin çocukluğunu da biliyoruz.'' CHP Genel Başkanı Deniz Baykal ve AKP Genel Başkanı Recep Tayyip Erdoğan'ın dün gece televizyon programına katıldıklarını anımsatan Yazıcıoğlu, şöyle konuştu 
     ''Dün televizyonda izlediniz. Sol elde birini överek, sağ elde birini döverek büyütüyorlar. Yine bir kayıkçı kavgası var. Koalisyon olacaklarmış. Anlaşmayı şimdiden sağladılar bile. Peki başbakanınız kim olacak Yine uyarıyorum. Sizin çocukluğunuzu da gördüm. 28 Şubat'ta siz yok muydunuz Zamanında ne yaptınız da tek başına iktidara gelirseniz ne yapasınız İçi boş balonlara kanmayın. Hormonlulara itibar etmeyin. Anadolu toprağında natürel olarak yetişmiş büyük birliğe gelin. Baraja onlar takılacak. Onlar düşüyor biz yükseliyoruz.'' 
     





</TEXT>
</DOC>
