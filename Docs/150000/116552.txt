<DOC>
<DOCNO> 116552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun13.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Alman'dan Libya'da zehirli gaz fabrikasına malzeme 
</HEADLINE>
<TEXT>

     Almanya'da bir şirketin 2 yöneticisi, Libya'nın Rabita kentinde bulunan ve daha önce zehirli gaz üreten bir fabrikaya malzeme göndermekle suçlanıyor. 
     Der Spiegel dergisi, Lüneburg Savcılığı tarafından dış ticaret yasasını ihlal ettikleri gerekçesiyle haklarında dava açılan bu kişilerin en az 2 yıl hapis cezasına çarptırılacağını yazdı. 
     Haberde, 1999 yılında yapılan 510 bin marklık ihracata, Libyalıların alıcı olarak Trablusgarp'taki bir ilaç şirketini göstermelerinden dolayı izin verildiği, ancak daha sonra malzemelerin montajını yapmak üzere Libya'ya giden bir şirket yetkilisine, yedek parçaların Rabita'daki eski fabrikaya takılacağının söylendiği belirtildi. 
     Bu değişikliğin Alman İhracat Dairesi'ne Bafa bildirilmediğine dikkat çekilen haberde, 2001 yılında Trablusgarp'taki ilaç fabrikasının, daha önce Rabita'daki fabrika için de çalıştığının ve Alman Ekonomi Bakanlığı'nın "uyarı listesi"nde' yer aldığının tespit edildiği kaydedildi. 
     Batılı gizli servislerin, 1990 yılına kadar zehirli gaz üretilen Rabita'daki fabrikada artık üretim yapılmadığı görüşünde oldukları, ancak Libya'nın kimyasal silah programından vazgeçmemesi ve zehirli gaz üretimi için gerekli olan tesislerin hala çalışabilir durumda olması sebebiyle, bu ülkeye yapılan ihracatlar konusunda dikkatli olunması uyarısında bulundukları belirtildi. 
     





</TEXT>
</DOC>
