<DOC>
<DOCNO> 103507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas06.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer o yağmurlar Almanya’yı yıkmış 
</HEADLINE>
<TEXT>

     DIŞ HABERLER 

     Almanya’nın birçok kentini etkileyen yüzyılın sel felaketinin yol açtığı zararın 25 milyar euro yaklaşık 40 katrilyon Türk lirası olduğu açıklandı. Bu rakam, daha önce yapılan en kötü zarar tahminlerinin çok çok üzerinde çıktı. 
     Almanya Başbakanı Gerhard Schröder de, seli, "2. Dünya Savaşı sonrası Almanya’nın yüzleşmek zorunda kaldığı en büyük felaket" diye tanımlarken, yetkililer, yıkıma uğrayan kentlerin yeniden imarı için kaynak arayışına başladı. Schröder, genel seçimlere 5 hafta kala, selden zarar gören kentlere yardım amacıyla kamu harcamalarının durdurulması kararı alırken, daha önce söz verilen vergi indiriminin de rafa kaldırılacağını açıkladı. 
     Tuna Nehri’nin taşması sonucu Bavyera Eyaleti’ndeki kentlerin çoğunu sel vurmuş, taşan Elbe Nehri de Almanya’nın doğusuna büyük zarar vermişti. 
     
     



 YAŞAM 



















</TEXT>
</DOC>
