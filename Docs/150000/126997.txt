<DOC>
<DOCNO> 126997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun18.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Noel satışları son 30 yılın en düşüğü kaldı... 
</HEADLINE>
<TEXT>

     Noel tatilini yaşayan ABD'de, yılbaşına yaklaşılırken, satışlar son 30 yılın en düşük düzeyinde kaldı. 
     Washington Post gazetesi, ekonomistlere göre, Wal-Mart gibi basit hipermarketlerden Tiffany gibi mücevheratçılara kadar pek çok yerden alınan bilgiler çerçevesinde, yılın en büyük alışveriş dönemi olması gereken Noel'de satışların, son 30 yılda aynı dönemlerdeki satışların altına düştüğünü yazdı. 
     ABD'de beklentiler bu haftaki satışlara kaldı. Alışveriş merkezleri, sırf Noel için her zamanki açılış saatlerinden üç saat önce açılırken, Kmart gibi hipermarketler Noel döneminde 110 saat sürekli açık kaldı. 
     Mağazalarda ise başta giyim olmak üzere birçok malın fiyatında, kötü giden satışlar nedeniyle yarı yarıya indirim yapıldığı dikkat çekiyor. 
     





</TEXT>
</DOC>
