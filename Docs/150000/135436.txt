<DOC>
<DOCNO> 135436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/yilmaz.html </URL>
<DATE> 2003/02/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Şener’den savaşa olumlu bakış 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Einstein gibi düşünmüyor olsa gerek ki savaşa getirdiği yorum, bütçe kalemlerinin arasına sıkışıyor. 
     
     600 milyon dolar mı 
     MÜSİAD Ekonomi Basın Ödülleri töreninde görüştüğüm Devlet Bakanı Kürşad Tüzmen, o sırada "Meksika’ya giriyor muyuz, ABD’nin Irak’ta ne işi var " sorusunu soruyordu. 200 işadamı ile Bağdat’a yola çıkacaktı. Oysa Tüzmen’in o gün sorması gereken soru Irak hükümeti ile BM ticareti çerçevesinde yaptıkları 600 milyon dolarlık anlaşma, muhtemel savaş sonrası geçerli mi, değilse ortaya nasıl bir hukuk çıkacak 
     
     Saddam’sız Irak 
     Tayyip Erdoğan’ın yanından ayrılmayan Siyasi Danışmanı ve AKP milletvekili Ömer Çelik’in Star gazetesindeki yazılarını takip edenler ise "Saddam’sız Irak" tezini işlediğini görürler. 
     Erdoğan’ın "Türkiye bu denklemin dışında kalmamalı" sözleriyle, grubundan Irak Savaşı kararı cıkması yönünde destek istediği günlerde, Çelik "son ve tek hamle" diye, Saddam’sız Irak için Meclis’in savaş kararı kartını açması gerektiğini yazıyordu. 
     Saddam’ın ancak böyle bir kararlılık karşısında Irak’ı terk edebileceğini söyleyen Çelik, barış şansını "savaş kararına" bağlıyordu. 
     Bu iki davranış AKP çevrelerinden de edindiğim izlenimle birbiri ile çakışmıyor. Hükümetin Irak savaşının gerekliliğini halka inandırmadan, Meclis’ten "biz de burada olmalıyız" kararı aldırma çabalarını siyasetten bir boşluk yaratıyor. 
     Savaş sonrası Irak topraklarını parselleyen İngiliz ve ABD tezine karşın, Türkiye’nin güvenliği açısından Kuzey Irak’ta olmak gerekliliği ortaya çıksa bile, alınan güvenceleri varsa bilen de yok. 
     
     Şener’den savaş umudu 
     Bu belirsizlik içinde Başbakan Yardımcısı Şener’in bir savaş ekonomisi uzmanı olduğunu bilmemizin yarırı olur mu 
     Şener, Capital dergisinin bu ayki sayısında savaş ekonomisi ile ilgili görüşlerini şöyle açıklıyor "Bizi ilgilendiren tarihi savaşların Osmanlı ekonomisine etkileri ile ilgili makaleler de yazdım. Daha çok ana finansman dengeleri bozuluyordu. Tanzimat dönemi ile ilgili İttihat ve Terakki Partisi’nin ekonomi politikaları ile ilgili makaleler yazdım... Osmanlı ekonomisinin en canlı olduğu dönem 1. Dünya Savaşı yıllarıydı. Toparlanamayan, özel girişimciliğin önünü açamayan Osmanlı’da, reform girişimlerinin de başarısız olduğu ortamda, savaş dolayısıyla çok sayıda yeni şirket ve çok sayıda banka kurulmuş... Savaş tabii ki istenmez ama savaşla birlikte ekonomik bazı alanlar canlanır... 
     Özelleştirme konusunda hiç ummadığımız bir talep var. Savaşları hep olumsuz ve kötü düşünmek de sağlıklı değil." 
     Şener ayrıca acil eylem planının savaştan etkilenmeyeceğini de belirtiyor. Şener, ekonominin can simidi olarak savaşı görenlere moral kaynağı olacak gibi... 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
