<DOC>
<DOCNO> 144560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko06.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalar ABD ve İngiltere'nin Irak'a karşı başlattığı savaşın kısa süreceği ihtimalineoynadı. 
     Savaşın kısa süreceği beklentisiyle hafta içinde menkul kıymet borsalarında büyük yükselişler görülürken haftalardır önemli paralar karşısında gerileyen ABD Doları güçlendi, altın ve petrol fiyatları geriledi. 
     Londra piyasasında ABD Doları'nın diğer önemli paralar karşısındaki değeri, hafta başı ve hafta sonu kapanışları itibariyle şöyle 
     
     
PARA BİRİMİ CUMA PAZARTESİ Japon Yeni 121.43 118.39 İsviçre Frangı 1.3989 1.3742 Kanada Doları 1.0548 1.4785 
     Londra borsasında pazartesi 1.0675 dolardan kapanan euro, bugün cuma kapanışta 1.0548 dolara indi. 
     Aynı borsada haftaya 1.5762 dolardan giren İngiliz Sterlini, bugünhafta sonu 1.5652 dolara geriledi. 
     
     ALTIN FİYATLARI 
     Aynı etkenlerle, kriz zamanlarında ''güvenli sığınak'' olarak yatırımcıların yöneldiği altın fiyatlarındaki yükseliş yerini gerilemeye bıraktı. 
     Altının savaşı önceleyen haftalarda yatırımcıların ''güvenli sığınak'' olarak yönelmesiyle kazandığı ''savaş primi'' savaşın gerçekten başlamasıyla erimeye başladı. 
     Altının ons fiyatı, bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 333.10 336.90 Zürih 332.00 338.10 Hong Kong 333.50 344.00 
     Londra Borsası'nda pazartesi 4.48 dolardan kapanan gümüşün ons fiyatı, cuma günü 4.40 dolara indi. 
     
     MENKUL KIYMET BORSALARI 
     Irak'a karşı ABD saldırısının başlaması aylardır süren belirsizliğe son verirken, ABD İngiliz güçlerinin Irak'ta hızlı bir ilerleme gösterdiğine ilişkin ilk günlerde gelen haberler, ''savaşın kısa süreceği'' beklentilerini güçlendirerek piyasaları yükseltti. 
     Tüm dünya borsalarında görülen yükseliş en çok New York Borsası'nda etkili oldu. 
     New York Borsası'nda hafta içinde yüzde 8.4 ya da 661.91 puanlık bir yükseliş kaydeden Dow Jones Endeksi 1982 Ekimi'nin ilk haftasından, yani yaklaşık 20 yıldan bu yana en iyi haftalık performansını gösterdi. 
     Teknoloji şirketlerini izleyen Nasdaq Endeksi de yüzde 6.4 ya da 85.66 puan haftalık artışla 1,421.17 puana yükseldi. 
     Diğer borsalarda da yükseliş vardı. 
     Londra Borsası'nda FTSE 100 Endeksi haftayı yüzde 2.5 ya da 259.3 puan yükselişle 3861.1 puanda tamamladı. 
     Frankfurt Borsası'nda cuma günü 2715.06 puanda kapanan temel gösterge DAX Endeksi'nin haftalık kazancı 311.87 puan oldu. 
     Bahar Bayramı nedeniyle cuma günü tatil olduğu için perşembe günü kapanan Tokyo Borsası'nda Nikkei Endeksi 192.36 puanlık haftalık kazançla 8,195.05 puana çıktı. 
     Borsalardaki yükselişin Irak'a karşı savaşın ABD ve İngiltere açısından çabuk ve kesin bir zaferle biteceği inancına dayandığına işaret eden uzmaar, savaşta ortaya çıkabilecek bir terslik yüzünden bu inancın sarsılması halihde büyük düşüşler yaşanabileceğine dikkat çekiyor. 
     
     PETROL FİYATLARI 
     Irak'a karşı savaşın başlamasıyla geçen haftalarda tırmanışa geçerek bir ara 40 dolara yaklaşan petrolün varil fiyatı geriledi. 
     Diğer piyasalar gibi petrol piyasasında da ''savaşın çabuk biteceği'' beklentisinin güçlenmesiyle petrol fiyatları geçen hafta yüzde 30'luk bir gerileme göstererek son 4 ayın en düşük düzeyine indi. 
     ABD hafif petrolünün varil fiyatı hafta boyu kaydettiği yüzde 30'luk gerileme sonunda Cuma günü 26.30 dolar oldu. 
     Brent petrolünün varil fiyatı da aynı oranda gerileyerek hafta sonu 24.35 dolarda kapandı. 
     





</TEXT>
</DOC>
