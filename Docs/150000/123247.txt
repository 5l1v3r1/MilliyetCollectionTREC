<DOC>
<DOCNO> 123247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/magazin/yazdud.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Songül ile Baykal evleniyorlar... 
</HEADLINE>
<TEXT>

Donjon Rumelihisarı’ndan Taksim’e transfer oldu, Woo’da eğlence ve yemek iç içe, Sema programında Pınar ile Umut’u ağırlıyor, 7 Cüceler’ geliyooor, Udanya, kaçtı denilen aşıkları buldum ve... 
     Efendim, üç günlük bayram bugün tatil de yarın ne yazık ki bitiyor. Ben, sizler bu satırları okuduğunuz anda Macaristan’ın başkenti Budapeşte’de olacağım. Yok öyle seyahat falan değil, Yeşil Elma’nın davetlisi olarak iş gezisindeyim yine. Aranızda "Şöyle bir iş bulamadık" diyenler vardır. Valla gazetedeki kankalarımdan Radikal Gazetesi’nin İdari Editörü sevgili Zerrin Yazıcı da aynı şeyi söylüyor ama bu seyahatlerde asker gibiyiz. Sabahın köründe kalkıyoruz. Müzeler, tarihi ve doğal güzellikleri gezmek için bir rehber eşliğinde yapılan şehir turu başlıyor. Daha sonra başka programlar. Üç günlük seyahatte topu topu bir öğleden sonra bize kalıyor. Neyse ben hayatımdan memnunum. 
     Laf olsun, torba dolsun dedik, pardon sayfa dolsun. Şaka şaka. Kısmetse Budapeşte’de yaşadıklarımı sizlerle cumartesi günkü sayfamda paylaşacağım. Sadece 11 Aralık Çarşamba günü kepenkler kapalı olacak. E kocaman bir üç ayları da tabir-i caiz ise devirmiş bulunuyorum. Valla bayramın birinci günü, hem de perşembe olması nedeniyle ağzıma damla alkol koymadım. Aslında soğudum mu ne, hiç canım çekmedi. Neyse gelelim sadede. Açıldığından beri ancak bir kez o da kapıdan "ce" dediğim Levent’teki Woo Restaurant Bar’a sonunda ağız tadıyla yemek yemeye gittim. Yanımda Seba’dan komşularım Digitürk Genel Müdür Yardımcısı sevgili Meltem Sayın ile, HSBC Ortaköy Şube Müdürü sevgili Filiz Yolaçan vardı. Valla hem yemek hem de sohbet çok keyifliydi. Tesadüf bu ya hepimizin ortak arkadaşı olan hasta Beşiktaşlı ve Beşiktaş Koleji’nin ortaklarından Varol Kaynar, Galata Kulesi’nin işletmecisi Hakan Kardeşler, Seda Sayan ve Mehmet Ali Erbil’in menajeri Stelyo Pipis vardı. Bir süre sonra Chefs’in ortağı Mike Norman ile arkadaşları geldiler. Büyük bir masada Alican Ulusoy konuklarıyla yemek yiyordu. Genç jenerasyondan Kerim Cıngıllıoğlu, Emir İşgüder, Gökçin Sertel vardı. Barda Mete Küçükberber, bir müzik adamı Murat Yeter, Ozan Doğulu, Ozan Kaçmaz, Aysu Baçeoğlu’nu gördüm. 
     O gece antre, yani ön yemek olarak ortaya somon, levrek ve beef carpaccio, avokado karides kokteyl geldi. Ardından ben ana yemekte thaapaa chicken özel bir sos eşliğinde acılı tavuk parçaları, altta karışık ızgara sebze ve patates var yedim. Meltem’in tercihi Woo fillet özel şarap soslu porcini mantarlı et oldu. Filiz ise özel kırmızı şarap ve özel soslu kuzu pirzola yedi. Tatlı olarak Woo’ya özel apple crispy geldi. Güveç içinde fındık, ceviz, elma ve tarçın ile fırına verilmiş, üzerine de vanilyalı dondurma konmuştu. Masamıza Taner Demirer ile Yasin Gündüz baktı. Çapa Çapa Grubu’ndan yakından tanıdığım sevgili Murat Menteşe buraya şef olmuş. Bir de Mustafa Dağıtır var şef olarak. Aşçıbaşı Tuncay Kaya başarılı. Ama DJ Özhan Özal’ın hakkını yememek lazım. Beni bile coşturdu. İnanmayacaksınız finalde kalkıp dans bile ettim. Stelyo, 40 derece ateşli olmasına rağmen zıp zıp zıplıyordu. DJ Özhan bence bu işin ustalarından. Woo’nun başarısının en önemli nedeni patronlar Nedim Binler, Cem Bişkin ve işletmeci İlgi Gövsa’nın konuklarını çok iyi ağırlamaları bence. Bu arada 11 Aralık 2002’de Woo’da Türkçe Parti var, bilginize. Telefon numarası 0212 281 63 73. Bu hafta iki CD dinledim. Biri, birlikte büyüdüğüm eski bir sanatçı dost. Cici Kızlar’dan Bilgen Bengü. Canı müzik çekince oturup Nerden Çıktı Bu Rüzgar’, Delisin’ ve Haydi Haydi Git de Konuş’ gibi unutulmaz şarkılarını da koyduğu Canım Çekti’ adlı single’ı çıkarmış. Zevkle dinledim. Diğeri ise genç jenerasyonun adam gibi adam isimlerinden biri. Haddini bilen, saygılı, güzel arkadaşım Çelik. Bütün yaz boyunca Çelik kendisini bu albüme hazırlamış ve epey de yol aldığına inanıp hemen stüdyoya girmiş. Adını da Yol’ koymuş. Her zaman olduğu gibi albümde çoğunlukla Çelik şarkıları var. Rock sound’undan tutun, slow ve hareketli parçaların yanı sıra pek çok şarkıdan meydana gelen renkli bir albüm Yol’. Çelik hayranları, anlayacağınız hasret bitti. Efendim, Sema Çelebi sosyetenin Altın Kadını, biliyorsunuz artık iyi bir televizyoncu oldu. Her pazar Levent Kırca TV’de değişik konuklar ve birbirinden farklı konularla saat 13.00’de ekrana geliyor. Bu pazar Sema’nın konukları Çocuklar Duymasın’ adlı sevilen dizinin annesi Pınar Altuğ ile eşi Umut Elçioğlu. Sakın kaçırmayın. Kahvaltı ile birlikte güzel gider bence... 
     
Taksim’de Donjon fırtınası, Kuruçeşme’de Crystal farkı      Rumelihisarı’nda muhteşem bir yer olan Donjon’dan ve onun başarılı işletmecisi Erdal Erdinç’den sizlere geçen yaz çok söz etmiştim. Donjon muhteşem manzarası, kaliteli servisi, lezzetli yemekleri ve uygun fiyatları ile kısa zamanda şöhreti yakalamıştı. Özellikle de bizim Seba Grubu’na yakın olması nedeniyle de en sık gittiğimiz yerlerden biriydi. Şu anda da Rumelihisarı Donjon kışlık bölümünde Efes Pilsen pub konsepti ve ucuz fiyat politikasıyla hizmete devam ediyor. Öyle ki fıçı bira 2, şişe bira 2.5 milyon lira. Öğrencilere indirim var. Onlar fıçı biraya 1 milyon 750 bin lira ödeyecek. Zaten müşteri portföyü de daha çok gençlik. Şimdilerde ise Donjon yazlık bölümündeki işletme başarısıyla Taksim’e taşındı. Hem de iki ayrı eğlence yeri olarak. İlki bir süredir açık zaten. Tepebaşında underground müzik yapan marjinal bir kulüp. Farklı bir kesime hizmet veriyor, hafta sonları saat 23.00’de açılıyor. Bugünden itibaren hizmete giren Donjon Meyhane ve musikili meyhaneyi ise çok merak ediyorum. İstanbul’a döndüğüm an soluğu burada alacağım. İki katlı olan Donjon Taksim’in alt katı muhabbet meyhanesi olarak düzenlenmiş. Üst katta ise Hilmi Bilol ve saz arkadaşlarından muhteşem bir fasıl ziyafeti var. Lezzetin ve servisin en iyi yapılacağı Donjon Taksim’in bir özelliği de garsonların 54 yaşın üzerinde olmaları. Dekorasyonu Rumelihisarı’ndaki gibi ortaklardan Mehmet Kamil Güner yapmış. Halkla ilişkileri Yeliz Akkaya, işletmeyi ise Erdal Erdinç yürütecek. Donjon, Taksim Havaş’ın karşısında HSBC Bankası’nın yan sokağında. Üst katta fiks mönü 25 milyon lira olacak. Alt katta ise mönüde, yediğiniz yemeğin karşısında ne yazıyorsa onu ödeyeceksiniz. Telefon numarası 0212 253 36 43. 
     Valla kimi görsem bana Kuruçeşme’deki Crystal’dan söz ediyor. Birkaç kez gittim ama benim gibi yaşı geçmişler için değil. Millet ellerine biraları almış, kafa sallıyor. Müziğin ritmine kendilerini öylesine kaptırmışlar valla dünyayı umursamıyorlar. Üstelik aralarında müşteri olarak öyle ünlü isimler var ki. Gördüklerimi sayarsam biraz ayıp olur, çünkü söz verdim. Burası 909 Production tarafından işletiliyor. İşletme ise meşhur DJ Tangun’da. Çarşamba, perşembe, cuma ve cumartesi yani haftanın dört günü açık. Girişler 20’ydi ama bayram sonrası 25 milyon lira olacak. Genelde tech-house ve progressive müzik çalıyorlar. Saat 24.00’de başlayan eğlence sabah 05.30’a kadar da devam ediyor. Sabahçı kahvesi gibi. Yine bayram sonrası Lounge açılıyor, burada da hafif yemekler, tatlılar olacak. Murat Uncuoğlu’nun ayda bir konuk DJ olarak çalıştığı Crystal’da DJ Tangun, DJ Cure-Shot, DJ Kiwi Fuks, DJ Hakan Henry, DJ Mouse, DJ Utkan, DJ Macit çalıyorlar. Ayda ise 2 kez yurtdışından popüler DJ’ler müzik yapıyor. Telefon numarası 0212 261 19 88. Çırağan Kempinski’de Havyar Bar Rus Lokantası’nda Havyar ve Şampanyalı günler başlıyor. 9-29 Aralık tarihleri arasında Havyar Bar Rus Lokantası’na gelen konuklar saat 18.00’den 23.00’e özel Fransız şampanyaları eşliğinde birbirinden lezzetli havyarlı kanapeleri de tatma olanağı bulacaklar. Balalayka ve armonika ile Rus müziğinden örnekler veren iki Rus müzisyeninin de renk katacağı bu lokantaya rezervasyonsuz gitmeyin, çünkü kapasitesi 40 kişi. Telefon numarası 0212 258 33 77. Efendim, yazılı ve görsel medyada tam bir haftadır Songül Karlı’nın, türkücü Davud Güloğlu’nun şoförü olarak gösterilen Baykal Gümüş ile kaçtığına dair birtakım dedikodular yer alıyor. Taraflardan Songül Karlı sonunda sevgili Ali Çınar’ın Özel Hat’ adlı programına çıkıp Ali’ye güvenerek bazı açıklamalar yaptı. Ama kimse Baykal Gümüş’e ulaşamadı. Baykal’ı çocukluğundan tanırım. Ağabeyi Kartal da çok ama çok sevdiğim biridir. İkisi de yıllardır Rumelihisar konserlerinin başarılı geçmesinde önemli rol oynarlar. Çok iyi bir ailenin çocuklarıdır. Üstelik Baykal şoför falan değil, yıllardır pek çok insana medya danışmanlığı yapmış kültürlü, beyefendi çocuktur. Ayrıca şoför olsa ne fark edecek. Neyse, Baykal iki gün önce beni aradı. Songül Karlı ile olan birlikteliğini açıkladı. Ama bu olay yani Songül’ün Baykal ile ilişkisi, imam nikahlı eşi Ergun Topaloğlu’ndan ayrıldıktan sonra başlamış. İnsanların önce resmi nikah sonra imam nikahı yapmasını anlıyorum da sadece imam nikahı yapıp karı-koca hayatı yaşamalarına tahammülüm yok. Kimse de kusura bakmasın. Üstelik hayli de dindar biriyim, neyse. Ayrıca Baykal, Ergun ile Songül’ün birlikte oturdukları eve topu topu bir kez o da evinin yolunu bulamayacak kadar sarhoş olan Ergun Topaloğlu’nu bırakmak için gitmiş. Valla ben kimsenin burada savunmasını yapmıyorum. Songül Karlı’yı iyi bir Türk Halk Müziği sanatçısı olarak bilirim, sesini beğenirim. Ergun Topaloğlu’nu hayatımda hiç görmedim, hatırlamam. Ama Baykal ile ağabeyi Kartal’ı yıllardır tanıdığım için ikisinin de ne kadar efendi ve dürüst olduklarını bilirim. Yani Baykal öyle ırz düşmanı falan değil. Kısacası Songül ile Baykal arasında bir birliktelik var ve bu ilişki de eğer birileri müsaade ederse nikah masasında noktalanacak. 
     
Japon mutfağında bir star Udanya...      Can dostum ara sıra hafta sonları da olsa Friends Trends’inden kaçıp bizimle yemeklere çıkabiliyor. Geçtiğimiz hafta sonu sırdaşım İsmail Akkaya, o ve ben uzun süredir gidemediğimiz ama bana göre Japon restoranlarının içinde gerçek bir lider olan Udanya’da aldık soluğu. Buranın ortaklarından Hülya Akal bu işi gerçekten çok iyi biliyor. O kadar keyifli bir yemek yedik ki kendisine, yani Hülya’ya teşekkür ederiz. Ayrıca sushi ve Japon mutfağı, malzemelerinin ithal olması nedeniyle hayli pahalıdır. Ama gelen hesap o kadar makuldu ki, ister istemez diğer Japon restoranlarının ve sushi’cilerin kulaklarını çınlattık. Yengeç, karides, avokado ve mayonezden yapılan California maki’, susam, yengeç, karidesten meydana gelen sesam maki’, tatlı karides amaeri nigiri’, ahtapottan yapılan tavo nigiri’, ton, uskumru, somon, somon yumurtasından oluşan jon nigiri sushi’ ön yemek olarak geldi. Tavuk kıymasından oluşan sarmısaklı Japon mantısı’, karides, yağda kızartılmış sebzelerden yapılan tempra moriawase’, makarna, tavuk ve kızarmış sebzelerden oluşan yaki upon’, ufak karides tava, soya soslu az pişmiş somon balığıyla hazırlanan somon tataki’ ise ana yemeklerdi. Masaya garson olarak Tarık ve Metin baktılar. Aşçı Yasog çok şirin biri. Udanya öğle saatlerinde bile rezervasyonsuz gidilmeyen bir Japon restoranı bilesiniz. Telefon numarası 0212 256 93 18. 
     Pek çok ünlü stara şarkı sözü veren, bazı şarkıları ise haftalarca listeden inmeyen ünlü söz yazarı Seda Akay yeniden gece yaşamına döndü. Geçtiğimiz yıl Taksim-Talimhane’de açtığı marjinal gece kulübünü baharda kapatan Seda, ortakları Kadir-Birgül Eros çifti ve Mehtap Türküevi’nin sahibi Nurettin Ölmez ile 7 Cüceler’ adlı yeri açıyor. Burada otantik bir dekorasyon içinde türkülerle eğleneceğiz. Valla benim yeni adresim belli oldu, çünkü ben pop’dan çok türkü severim. Evet efendim, bu cumartesi de bu kadar kalın sağlıcakla. En kötü gününüz benimkinden iyi, bayramınız tekrardan mübarek olsun. 
     
     



 MAGAZİN 












</TEXT>
</DOC>
