<DOC>
<DOCNO> 122445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/sazak.html </URL>
<DATE> 2002/12/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB, ordu, MGK 
</HEADLINE>
<TEXT>

     AKP lideri Tayyip Erdoğan’ın AB turunda görüştüğü kimi ülke liderleri, Kopenhag siyasi kriterlerine ek olarak, ordunun siyasetteki yerine ilişkin de görüş ve eleştiriler getirdiler. 
     Benzer düşünceleri, Brüksel’de Avrupa Parlamentosu çatısı altında duymak her zaman mümkün. Türkiye’ye adaylık perspektifi verilmesinden pişman çevrelerde 12 Aralık yaklaştıkça yeni gerekçeler ve engeller yaratılıyor. Ordunun 3 Kasım seçimlerinden sonra etkisinin daha da artacağı düşünülerek, MGK’nın konumu tartışmaya açılıyor. 
     Brüksel’deki temaslarımız sırasında özellikle Hıristiyan Demokrat sözcülerce, Laik Cumhuriyet’i koruma duygunuzu anlıyoruz ama kökleri İslama dayalı bir partinin iktidara gelmesi, askerlerin rejim üzerindeki vesayetini artıracak. Bu da AB üyelik sürecini olumsuz etkiler’ görüşü öne sürülmektedir. 
     Oysa ağustostaki Anayasa değişikliğiyle ölüm cezasının kaldırılması’ ve Öcalan’ın cezasının yaşam boyu hapse çevrilmesi bile ordunun AB’ye giden yolda sivil yönetimle demokratik uyum içinde çalıştığını göstermektedir. Anadilde yayın ve kültürel haklara da Genelkurmay’dan itiraz gelmemiştir. 
     Rejimin, laik ve demokratik’ karakterini değiştirecek eğilimlere karşı duyarlı olmak, askerlerin olduğu kadar sivillerin de görev ve sorumluluk alanına giriyor. 
     Kıbrıs, AGSP ve AB’nin paket halinde çözülmesine dönük politikalarla ilgili çekincelerin dile getirildiği MGK’nın yapısı Brüksel’deki Türkiye karşıtı lobileri hareketledirmiş. Tayyip Erdoğan’ın adımları genelde destek buluyor. 
     MGK’nın sivil üyelerle takviyesinin uygulamada bir değişiklik yaratmadığı inancı yaygın. 
     TÜSİAD Brüksel temsilciliğinin İlerleme Raporu’ndan hareketle yaptığı değerlendirmede bu duruma değinilmekte ve 3 Kasım’da oluşan parlamentodan beklenen reform tasarıları Bahadır Kaleağası tarafından şöyle sıralanmaktadır 
     Hukuk devleti ve yargının etkinliği Mahkemelerin uzaması önlenmeli. 
     Yargılanmanın yenilenmesi Avrupa İnsan Hakları Mahkemesi kararları yargının iadesi’ nedeni sayılmalı. Leyla Zana gibi mahkumlara yeniden yargılama yolu açılmalı. 
     İşkenceyle mücadele DGM’lerde gözaltı süresinde avukat bulundurma zorunlu olmalı. 
     İfade özgürlüğü Basın Yasası ve RTÜK’teki ifade özgürlüğü geliştirilmeli. 
     Yolsuzlukla mücadele Avrupa Konseyi’nin ilgili sözleşmeleri çekincesiz imzalanmalı. 
     Sivil toplum Dernekler Yasası’ndaki kısıtlamalar kaldırılmalı. 
     Cemaat vakıfları Dini azınlıkların mal edinme hakları ve din adamlarının eğitimi konusundaki kısıtlamalara son verilmeli. 
     Ekonomik ve Sosyal Konsey Avrupa standartlarında uzlaşmanın önü açılmalı. 
     Listeyi uzatmak mümkün ama 12 Aralık’a kadar seri adımlar atmak gerekiyor. Hükümetin ilk AB paketini Meclis’e sunacak olması önemli. Kopenhag’dan çıkacak karara göre sivilleşmenin gerekleri sırayla yerine getirilmelidir. 
     
     







Hukukun liberalleşmesi 


Etiler - Taksim... 


Şahin ve Babacan’ın IMF görüşmesi 


Resmin bütünü gözden kaçmasın 


Siirt üçlemesi 


Tayyip Erdoğan solcu mu 


Milli Eğitim kaynıyor 


Çözüm ile çözümsüzlük arasında... 


Sabah ve atv böyle satılacak Allah sana, sen bana 


AB, ordu, MGK 


Yoksulluk yardımında söz Gemici’nin 


Zenginimiz de fakir, fakirimiz de fakir... 


TOBB Başkanı Önce birleşme 


</TEXT>
</DOC>
