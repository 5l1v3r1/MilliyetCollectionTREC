<DOC>
<DOCNO> 130954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun04.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore ile Güney Kore 21 Ocak'ta görüşecek... 
</HEADLINE>
<TEXT>

     Güney Kore ile komünist komşusu Kuzey Kore'nin yetkililerinin, 21-24 Ocak tarihleri arasında Seul'de biraraya gelecekleri bildirildi. 
     Güney Kore Birleşme Bakanlığı Sözcüsü, kuzey komşusunun nükleer faaliyetlere döneceğini açıklamasının ardından ilk kez düzenlenecek toplantılarda, konuyla ilgili endişelerini dile getireceklerini söyledi. 
     Sözcü, Pyongyang hükümetine, uluslararası kamuoyunun nükleer program nedeniyle duyduğu endişeyi anlatacaklarını ve geri adım atmaları çağrısında bulunacaklarını belirtti. 
     Kuzey ile Güney Kore yetkilileri arasında daha önce düzenlenen toplantılarda, ağırlıklı olarak ekonomik işbirliği konuları ele alınıyordu. 
     Kuzey Kore, nükleer faaliyetlerini tekrar aktif hale getireceğini ve Nükleer Silahların Yayılmasını Önleme Anlaşması'ndan NPT çekildiğini açıklamıştı. 
     





</TEXT>
</DOC>
