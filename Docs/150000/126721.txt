<DOC>
<DOCNO> 126721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yasam/yas03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pankartlı ilanı aşk newline bir telefonla başladı 
</HEADLINE>
<TEXT>

Uğruna Samsunspor-Galatasaray maçında Seni Seviyorum’ pankartı açılan Muradiye’yi bulduk aşklarının ilginç başlangıcını öğrendik 
     GÜNAY YURTGÜLÜ Friedberg 

     Milliyet, Samsunspor - Galatasaray maçının bitimine doğru "Muradiye Seni Seviyorum" pankartıyla sahaya atlayan Birol Ordulu’nun sevgilisi Muradiye Karaca’yı Almanya’da buldu. 16 yaşındaki Muradiye, "Aşkını ispat edeceğini söylemişti. Onu sahada görünce, havalara uçtum" dedi. 
     Frankfurt yakınlarındaki Rodheim’da ailesiyle yaşayan ve bir kuaförde staj yapan Karaca, aşkını şöyle anlattı "1.5 yıl önce bir arkadaşımla Samsun’daki numaraları çevirip kapatıyorduk. Tesadüfen bir numaraya Birol çıktı. Ses tonundan çok etkilendim ve konuşmaya başladık. Sevgimiz, telefon ve mesaj çekerek arttı. Geçen ağustos ayında Türkiye’de görüştük." 
     
     Evlenmek istiyoruz’ 
     Sevgilisini sahada görünce sevinçten çılgına döndüğünü belirten Muradiye, şunları söyledi "Maçta aradı ve televizyonu izlememi söyledi. Sahada onu görünce yerimden hopladım. Ama polisler yakalayınca ağlamaya başladım. Evi aradım annesi Korkma, birkaç saat sonra bırakırlar’ diye beni teselli etti. Sonra Birol aradı ve Seni nasıl sevdiğimi gördün mü Değerimi iyi bil’ dedi. Bana evlenme de teklif etti. Ben de evet’ dedim." 
     



 YAŞAM 



















</TEXT>
</DOC>
