<DOC>
<DOCNO> 112705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yazar/sazak.html </URL>
<DATE> 2002/10/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim sonrası Irak 
</HEADLINE>
<TEXT>

     ABD’de Bush yönetimince oluşturulan Saddam sonrası Irak’a ilişkin son senaryo New York Times’te yer aldı. 
     Irak’ta Japon modeli uygulanacakmış. 
     İkinci Dünya Savaşı’nda teslim alınan Japonya’nın General MacArthur yönetiminde yeniden yapılandırılması gibi, ABD’nin Körfez Komutanı Tommy Franks askeri harekat ertesi Irak’ta yerleşerek, yeni bir anayasayla ülkenin demokratik düzene geçişini sağlayacakmış. Böylece Saddam giderse, ülke bölünür’ kaygısına son verilerek Irak’ın toprak bütünlüğü güvence altına alınacakmış. 
     Bush yetkiyi aldı. 
     Barış zamanı savaş çıkaracak 
     Gönüllü ya da gönülsüz Bağdat’ı ABD mandası’ altına sokacak. 
     Kuzey Irak’ta ise Kürtler federasyona gidiyor. 
     Bu durumda Türkiye ne yapacak 
     Yeni Roma - pardon ABD imparatorluğu, Saddam sonrası Irak’ı planlarken, 3 Kasım’da sandıktan çıkacak Türkiye’nin müstakbel yöneticileri seçim sonrası Irak’ın ülkemize etkilerini düşünüyorlar mı 
     Ulusal Strateji Dergisi’nin bu hafta düzenlediği ABD - NATO - Rusya Yakınlaşması’ konulu toplantının önemli bir konuğu vardı. NATO Avrupa Müttefik Kuvvetleri ve Avrupa’daki Amerikan Kuvvetleri Komutanı Orgeneral Joseph W. Ralston İstanlul’da konuştu. Raltson’ı emekli Orgeneral Çevik Bir takdim etti. 
     Bir, ABD ile Rusya Federasyonu yakınlaşmasını ve NATO ilişkilerini yıllardır yakından takip ediyor. 
     AB’nin eski Doğu Bloku üyelerini içine aldıkça Rusya’nın Avrupalılaşacağı’ stratejisi çerçevesinde NATO’nun bu yumuşamaya katkısını savunuyor. Benzer işbirliği Kafkaslar’da, Rusya - ABD, Gürcistan, Azerbaycan hattında geliştikçe bunun Türkiye - Moskova ilişkilerine çok olumlu yansıyacağına inanıyor. 
     NATO Komutanı’na, Irak’a ilişkin sorular yöneltildi ama operasyonla ilgili olanların tümü yanıtsız kaldı. 
     Çevik Bir’le toplantı sonrasında konuştuk. 
     ABD’nin, BM Güvenlik Konseyi’nden karar çıkartmadan Irak’ı vurmayacağına’ ilişkin beklentisini dile getirdi. Ancak Başkan Bush kararlıydı. Türkiye bu süre içerisinde zaman kazanmaya çalışmalıydı. 
     Bir’e göre Saddam, ABD’nin harekata giriştiği noktada Körfez Savaşı’nda yapmadığı silaha sarılarak, kimyasal ve biyolojik başlıklı füze kullanabilirdi. 
     Ankara bu olasılığı dikkate alarak, savaş sonrası senaryolar kadar, öncelikle halkımızı koruyacak önlemleri almalıydı. Irak’ın toprak bütünlüğü ve Kuzey Irak’ta Kürt devleti oluşumuna izin verilmeyeceğine ilişkin kararlılık ABD’li dostlarımıza’ iletilmeli ve Türkiye savaş hali’ dahil tüm hazırlıkları yapmalıydı. Petrol bölgesinin geleceği de önemli. 
     Çevik Bir, BM onaylı bir harekata, son aşamada ABD ile birlikte katılınılabilir’ görüşünde. Seçim telaşındaki liderler Irak konusunda ne düşünüyorlar. Öğrenebilsek fena olmayacak 
     
     







Vur vur inlesin salyangozlar dinlesin... 


Genelgeye bak 


Gelişmeler bizi savaşa sürüklüyor 


Umudu dişleri arasına alanlar 


Guru Collina 


Türkiye ABD’yi uyaracak 


Medyada görünmek seçim kazandırır mı 


Pratik zek nıza güveniyorsanız hodri meydan 


Herkesin gözü önünde... 


Kıssadan hisse... 


Seçim sonrası Irak 


Politikacı, reklamcı için bir üründür 


Aşk ideolojiyi affeder mi 


Seçimden sonra her şey iyi olacak 


38 kuşağından Cahit Kayra 


Bozüyük zirvesi değil, Eskişehir festivali 


</TEXT>
</DOC>
