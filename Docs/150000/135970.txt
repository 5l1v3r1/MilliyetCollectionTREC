<DOC>
<DOCNO> 135970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur20.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, U-2 casus uçaklarına hava sahasını açıyor 
</HEADLINE>
<TEXT>

     Türkiye, Amerikan casus uçakları U-2'lere hava sahasını açtı. 
     CNN Türk'ün haberine göre Dışişleri Bakanlığı'nda Türkiye ile Amerikan üst düzey bürokratlar arasındaki pazarlıkta U-2'lar için izin çıktı. 
     Amerika, uydulardan gelen bilgilerin yetersiz olması nedeniyle U-2'lar için ısrarcı oldu. 
     Bu arada Genelkurmay techizat ve malzemeden sonra Irak sınırına asker kaydırmaya da başlıyor. Bayram sonuna kadar birliklerin sevki tamamlanacak. 
     New York Times'da dün yeralan ve Türk askerinin ABD komutası altında bulunacağı haberinin ise doğru olmadığı, Amerika'nın sadece eşgüdüm görevi göreceği ve Türk askerine Türk subayların komuta edeceği belirtildi. 
     Türk ve Amerikalı yetkililer arasında süren pazarlığa göre Batman, Diyarbakır ve İncirlik modernize edilecek üsler olarak belirlendi. İstanbul Sabiha Gökçen havaalanı ise Awaks uçakları için lojistik destek amacıyla kullanılacak. 
     





</TEXT>
</DOC>
