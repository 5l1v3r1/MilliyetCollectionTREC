<DOC>
<DOCNO> 107501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/guncel/gun06.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümle barışık bir insanım... 
</HEADLINE>
<TEXT>

Geçim sıkıntısını gazetedeki köşesinde Artık yoruldum’ diyerek dile getiren şair Ahmet Cemal, yaşamına son vermekten bahsetti 
     ELİF KORAP İstanbul 

     Günlerden bir gün beni sigorta hastanesinin odasında ölmeye yatırdıklarında ya da bir yerlerde yaşamını yorgunluktan kendisi noktalamış olarak bulduklarında paranın savaşını yitirmiş ama sanırım kendini ucuzlatmamayı başarmış biri olarak çekip gideceğim..." 
     Yılların çevirmeni şair Ahmet Cemal, önceki gün Cumhuriyet’teki köşesinde içinde bulunduğu maddi imk nsızlıkları anlatırken bu cümleyi kullandı. Yaşamına son vermekten bahseden Cemal, "Artık yoruldum" diyerek, Türkiye’de edebiyata gönül vermenin bedelini anlattı 
     
     H l kirada oturuyorum’ 
Bir arkadaşınızın borç talebinize olumsuz yanıt verdiğini yazmışsınız köşenizde. Arkasında çok daha büyük bir sitem var sanırım... 
     Türkiye’de çeviri yaparak, yaşamak çok zor. Ece Ayhan, pek çok yazar aynı sıkıntılarla yaşamını geçirdi. İnsanlar öldükten sonra sahip çıkılıyor O kişinin ölmeden önce ne yaptığı merak edilmiyor. Bu kadar kitap çevirdim, hocalık ve yazarlık yaptım. H l kirada oturuyorum. H l faturalarımı ödemekte zorlanıyorum. 
     
"Hiçbir zaman yeteri kadar sahip olamadığım nesne insanoğlunun farklı yüzlerini tanımamı sağladı" diyorsunuz. Ne gibi yüzler bunlar 
     Bizde dostluklar parayla ölçülmez’ denir. Tam tersi. Dostunuzu sıkıntılı zamanda aramayacaksınız da ne zaman arayacaksınız. Ben durumu iyi bir dostumdan kiramı ödemek için borç istedim. Bana Geri ödeyemezsen kendimi aldatılmış hissederim. Seni kaybetmemek için vermeyeceğim’ dedi. Ben de seni bir daha görmek istemiyorum’ dedim. Para için mi,’ diye sordu. Evet’ yanıtını verdim. 
     
     Kendisi nokta koyabilmeli 
Kendiniz için yaşamını yorgunluktan kendisi noktalamış olarak bulduklarında’ ifadesini kullanmışsınız. Kastettiğiniz intihar mıydı Maddi zorluklar bu noktaya getirir mi kişiyi 
     Ölümle barışık bir insanım. İnsan eğer başarabiliyorsa, yaşamının gerçekten bittiği noktada kendisi de nokta koyabilmeli. Alışkanlık olarak sürdürmemeli. Bu mutlaka intihar edeceğim anlamına gelmez, ama etmeyeceğim de demek değil. 
     



 GÜNCEL 















</TEXT>
</DOC>
