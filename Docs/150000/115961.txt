<DOC>
<DOCNO> 115961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/soneko07.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10 bin 175 puana geriledi... 
</HEADLINE>
<TEXT>

     İMKB Ulusal-100 Endeksi, önceki kapanışa göre 262.73 puan düşüşle 1. seansı 10,175.11 puandan tamamladı. 
     Hisse senetleri ilk seansta ortalama yüzde 2.52 oranında değer yitirdi. 
     1. seansa 33.37 puan düşüşle 10,404.47 puandan başlayan endeks, seansın ilk yarısını 120.89 puan düşüşle 10,316.95 puandan geçti. Endeks, seans içinde en düşük 10,113.37, en yüksek de 10,540.94 puanı gördü. 
     Kapanışta mali endeks 323.24 puanlık düşüşle 12,399.62 puana, sanayi endeksi 203.94 puanlık düşüşle 9,700.93 puana ve hizmetler endeksi 211.87 puanlık düşüşle 7,100.89 puana geriledi. 
     Böylece mali grup hisseler önceki kapanışa göre ortalama yüzde 2.54, sanayi grubu hisseler yüzde 2.06 ve hizmet grubuna bağlı hisseler de yüzde 2.90 oranında değer yitirdi. 
     1. seansta işlem gören toplam 281 hisse senedinden 196'sı değer yitirdi. 24 hisse senedi değer kazanırken, 61 hissenin fiyatında da bir değişiklik olmadı. 
     Seansta 267 trilyon 656 milyar 40 milyon liralık işlem hacmi oluştu. 
     1. seansta Yapı ve Kredi Bankası, İş Bankası C , Garanti Bankası, Tansaş ve Tüpraş en yoğun işlem gören hisseler oldular. 
     Disket emirleriyle 10,500 seviyesinin üzerine çıkan endeks ardından gelen satışlarla önce 10,300, daha sonra da 10,100 puan sevilerine geldi. 
     Uzmanlar, 10,300-10,400 aralığında tutunamayan endeksin kar satışlarıyla gerilediğini ifade ederek, seçim öncesinde son üç iş gününe girilmesi nedeniyle risk almak istemeyen yatırımcıların satışlarının gözlendiğini, seçime kadar endeksin 10,200-10,600 aralığında seyretmesi olasılığının yüksek göründüğünü kaydediyorlar. 
     





</TEXT>
</DOC>
