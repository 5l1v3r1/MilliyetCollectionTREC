<DOC>
<DOCNO> 108330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sontur13.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, "gürültü yapmayın" diyen komşusu karı-kocayı öldürdü 
</HEADLINE>
<TEXT>

     Çanakkale'nin Ayvacık İlçesi'nde bir polis memuru, ''Gürültü yapmayın'' uyarısında bulunan alt kat komşusu olan karı-kocayı beylik silahı ile vurarak öldürdü. 
     Ayvacık İlçesi Bölge Trafik İstasyonu'nda görevli polis memuru Hakan Özcan 30 , dün gece Küçükkuyu Beldesi'ndeki evinde, eşi ile tartıştı. Tartışma devam ederken alt katta oturan emekli astsubay Mehmet Dikici 54 ve eşi Ayşen 52 , polis memurunun evine telefon ederek, gürültüden rahatsız olduklarını bildirdiler. 
     Uyarıya sinirlenen polis memuru Hakan Özcan, beylik silahını alarak alt kata indi ve komşularıyla tartışmaya başladı. Özcan daha sonra silahını ateşledi. 
     Hakan Özcan'ın beylik silahından çıkan kurşunların isabet ettiği emekli astsubay Mehmet Dikici olay yerinde can verirken, eşi Ayşen Dikici ise ağır yaralı olarak kaldırıldığı Edremit Devlet Hastanesi'nde müdahaleye rağmen kurtarılamadı. 
     Polis memuru Hakan Özcan'ın Küçükkuyu Jandarma Karakolu'na teslim olduğu, soruşturmanın sürdürüldüğü bildirildi. 
     





</TEXT>
</DOC>
