<DOC>
<DOCNO> 103061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy14.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın’dan Baykal’a 
</HEADLINE>
<TEXT>
Olgun siyasiler şaka yapmamalı’ 
     EZELHAN ÜSTÜNKAYA Ankara 

     CHP Genel Başkanı Deniz Baykal’ın, solda ittifak tartışmaları sırasında dile getirdiği "CHP’den ayrılanlar olgunlaşıp gelsin" sözüne SHP Genel Başkanı Murat Karayalçın’dan yanıt geldi. 
     Karayalçın, "Evet, siyasiler olgun olmalı, ağzından çıkan sözleri iyi değerlendirmeli. Yanlış anlaşılacak şakalar yapmamalı" diyerek, Baykal’ın şaka yaptığını söylediği "CHP otobüsüne çağrı"ya göndermede bulundu. 
     Baykal’ın "İttifak değil, iltihak çağrısı yaptık" yönündeki sözleri, solda tepkiye neden olurken, Karayalçın şu değerlendirmeyi yaptı "İttifak diye yola çıkıldı, iltihak gündeme geldi. Şimdi de iltica söz konusu. Olgunlaşma konusunda sorunu olan siyasi değilim. Evet, siyasiler olgun olmalı. Ağzından çıkan sözleri iyi değerlendirmeli. Şakalar yapmamalı. Sonra da Yanlış anlaşıldım’ dememeli." 
     



 SİYASET 






















</TEXT>
</DOC>
