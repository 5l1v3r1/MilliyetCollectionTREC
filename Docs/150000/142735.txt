<DOC>
<DOCNO> 142735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur02.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkalı'da freni patlayan Tır, 2 belediye otobüsüne çarptı... 
</HEADLINE>
<TEXT>

     Halkalı'da freni patlayan TIR'ın kontrolden çıkarak 2 belediye otobüsü ile 1 minibüse çarpması sonucunda 4 kişi yaralandı. 
     İstasyon Mahallesi Çukurova Durağı'nda meydana gelen kazada, Bulgaristan uyruklu Mincu Slauvun 55 idaresindeki, kağıt yüklü olduğu belirtilen A ET 0309 plakalı TIR'ın aniden freni boşaldı. 
     Bunun üzerine kontrolden çıkan araç, durakta yolcu alan 2 belediye otobüsü ile 1 minibüse çarptı. 
     Kazada, otobüs şoförleri Mevlüt Akbulut 37 ve Mustafa Ataman 40 hafif şekilde yaralanırken, araçta sıkışan minibüs sürücüsü Mahmut Özaydın, itfaiye ekiplerince kurtarılarak Bakırköy Devlet Hastanesi'ne kaldırıldı. 
     TIR'da sıkışan ve ayağında parçalı kırık oluşan Mincu Slauvun da araçtan çıkarıldıktan sonra İstanbul Üniversitesi Tıp Fakültesi Hastanesi'nde tedavi altına alındı. 
     
     ARAÇTA SIKIŞTILAR 

     Bu arada, Bayrampaşa Metro yan yolda seyreden Cenk Alyaz yönetimindeki 34 J 1823 plakalı minibüs, aşırı hız ve dikkatsizlik sonucunda yolun kenarında park halindeki 34 BAP plakalı TIR'a arkadan çarptı. 
     Çarpma sonucunda, minibüste bulunan Sibel Öc ile sürücü Alyaz, araç içinde sıkıştılar. 
     Olay yerine gelen itfaiye ekiplerince çıkarılan yaralılar, Vakıf Gureba Hastanesi'ne kaldırıldılar. 
     TIR'ın park ettiği yerde, ''1. derece acil ulaşım yolu. Park yapılmaz'' yazılı levha bulunuyor. 
     





</TEXT>
</DOC>
