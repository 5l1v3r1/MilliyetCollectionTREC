<DOC>
<DOCNO> 126954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yasam/yas03.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi camide mayo defilesi 
</HEADLINE>
<TEXT>
BÜYÜK AYIP 
Makedonya’da Osmanlılar’dan kalan tarihi Yeni Cami’de mankenlerin yaptığı mayo ve çamaşır defilesi Müslüman halkı ayaklandırdı. 
     DIŞ HABERLER SERVİSİ 

     Manastırlılar öfkeli... 
     MAKEDONYA’NIN Manastır kentinde Osmanlılar’dan kalan tarihi eser Yeni Cami’de bayan mankenler tarafından düzenlenen mayo ve çamaşır defilesi, Müslüman halkın büyük tepkisini çekti. AA’nın Üsküp mahreçli haberine göre, Makedonyalı Müslümanlar, "İslam ibadet evinde böyle bir defilenin yapılmasından son derece rahatsızlık duyduklarını" belirttiler. 
     
     Önce çıplak sergisi 
     14. YÜZYIL’DA Osmanlı Türkleri tarafından inşa edilen Yeni Cami, Makedonya Anayasası’na aykırı bir şekilde Manastır Belediyesi kararıyla Kent Kültür Derneği’ne teslim edilip galeri yapılmıştı. Birkaç kez Yeni Cami galerisinde çıplak kadınlardan oluşan resimlerle sergi açan Makedonlar, pazartesi günü aynı camide mayo ve iç çamaşırı defilesi düzenledi. 
     
     Cami gasp edildi 
     MAKEDONYA İslam Birliği Diyanet Başkanı 1. Danışmanı Hacı Yakup Selimovski, Müslümanların dini mek nında yapılan defileye büyük tepki gösterdi. Anayasa’ya aykırı bir şekilde camiye sahip çıkan Kültür Derneği’ni mahkemeye verdiklerini belirten Selimovski, Osmanlı Türk eserini mutlaka İslam himayesi altına alacaklarını söyledi. 
     



 YAŞAM 




















</TEXT>
</DOC>
