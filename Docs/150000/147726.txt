<DOC>
<DOCNO> 147726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/soneko02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, Sanko Menkul Değerler A.Ş. likit fonunun kurulmasını onayladı 
</HEADLINE>
<TEXT>

     Sermaye Piyasası Kurulu, başlangıç tutarı 2 trilyon lira olan Sanko Menkul Değerler A.Ş. B tipi likit fonunun kuruluşuna izin verdi. 
     SPK Bülteni'ne göre, bu hafta Bolu Çimento Sanayi A.Ş.'nin iç kaynaklardan karşılanmak üzere 20 trilyon 780,6 milyar liralık bedelsiz hisse senedi, Anadolu Izusu Otomotiv'in 2,6 milyar lira bedelli hisse senedi ve Türk Tuborg'un 5 trilyon 569,2 milyar lira bedelli hisse senedi ihracı nedeniyle Kurul kaydına alınma talepleri onaylandı. 
     Ak Yatırım Menkul Değerler A.Ş. 1 trilyon liralık A tipi hisse senedi Fonu, Finans Yatırım Menkul Değerler A.Ş.'nin 30 trilyon liralık B tipi likit fonu, Akbank'ın da 25 trilyon liralık B tipi değişken fonu katılma belgelerinin Kurul kaydına alınma talepleri de uygun görüldü. 
     Kopaş Kozmetik Pazarlama ve San. A.Ş.'nin kayıtlı sermaye tavanını 600 milyar liradan 12 trilyon liraya yükseltme talebini incelemeye alan Kurul'a, bu hafta 8 şirketin hisse senedi ihracı nedeniyle Kurul kaydına alınma taleplerini de incelemeye aldı. 
     Bu çerçevede Akbank iç kaynaklardan karşılanmak üzere 384 trilyon lira nominal tutarında bedelsiz, Eczacıbaşı İlaç San. ve Tic. A.Ş., 24 trilyon 365 milyar lira bedelsiz, İş Genel Finansal Kiralama A.Ş. 5 trilyon lira, Okan Tekstil 6 trilyon lira, Dentaş Kağıt Sanayi de 5 trilyon 616 milyar lira bedelsiz hisse senedi ihraç etmek istiyor. 
     Ayrıca başvurular arasında Dentaş Kağıt Sanayi'nin 1 trilyon 404 milyar lira, Okan Tekstil'in 6 trilyon lira, Balpaş'ın 2 trilyon 667 milyar lira, Doğu Halk Holding'in de 1 trilyon 300 milyar lira bedelli hisse senedi ihraç talebi oldu. 
     Aksa Akrilik Kimya San. A.Ş. ise 5 trilyon 431 milyar lirası temettüden karşılanmak üzere bedelsiz hisse senedi ihraç etmek istiyor. 
     





</TEXT>
</DOC>
