<DOC>
<DOCNO> 133967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko05.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışanın parası devlete kaynak oldu 
</HEADLINE>
<TEXT>

     ANKARA Milliyet 

     Ankara Ticaret Odası’nın ATO yaptığı araştırmaya göre, çalışanlar, nema kesintileri aracılığıyla devleti yıllardır IMF gibi fonladı. Çalışanlar 1988’den bu yana devlete 15.4 milyar dolar tutarında fon yarattı. Ancak çok büyük zararları oldu. Geçen yıl sonunda emekli olan orta dereceli bir memurun devletten aldığı anapara ve nema ödemeleri toplamı 8 milyar 24 milyon lirada kalıyor. Oysa, aynı vatandaş, devlete verdiği parayı, dolarda değerlendirmiş olsa 11.3 milyar lira, dolar cinsinden faizde değerlendirse 13.8 milyar lira, altında değerlendirmesi halinde de 11.4 milyar liraya yakın bir getiri sağlayacaktı. Hazine Bonosu’na yönlendirmiş olması halinde de bu paranın 84 milyar lira gibi önemli bir rakama ulaşacağı hesaplandı. 
     Bu arada, dün Başbakan Yardımcısı Abdüllatif Şener’le görüşen KESK Başkanı Sami Evren, nemaların mutlaka şubat ayında ödenmesini, tasfiye planının 2007’ye kadar uzatılmamasını istedi. 
     



 EKONOMİ 






















</TEXT>
</DOC>
