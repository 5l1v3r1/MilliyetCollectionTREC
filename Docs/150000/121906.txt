<DOC>
<DOCNO> 121906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/guncel/gun99.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bir emekli daha kuyruk kurbanı      Bolu’da maaşını almak için kuyruğa giren bir emekli, kalp krizi geçirdi. Yaşlı adam olay yerinde yapılan ilk müdahalenin ardından hastaneye kaldırılarak tedavi altına alındı. Sebahattin Nalbant 69 , Halk Bankası’ndan maaşını almak için gişe önünde kuyrukta beklerken kalp krizi geçirdi. Görevlilerin haber vermesi üzerine bankaya gelen 112 Acil Yardım ekipleri, yaşlı adama ilk müdahaleyi, maaş kuyruğunda bekleyen emeklilerin yanında, banka gişesinin önünde yaptı. Nalbant, ilk müdahaleden sonra Bolu SSK Hastanesi’ne kaldırıldı. 
     
Müftü Kaçak suyla aptes olmaz      HATAY DHA 

     İskenderun Müftüsü Remzi Yavuz, kaçak su ve elektrikle alınan aptesin geçersiz olacağını söyledi. Merkez Kaptan Mehmetpaşa Camii’nde cuma hutbesi okuyan Yavuz, vatandaşların sorularını da cevapladı. Bir vatandaşın "Güneş enerjisiyle ısıtılan suyla aptes alınır mı " sorusunu yanıtlayan Yavuz, şunları söyledi "Alttan ısıtılan suyla aptes alınıyor da yukarıdan ısıtılırken neden şüphe duyuyorsunuz Asıl önemli olan kaçak olarak kullanılan sulardır. Kaçak su ve elektrik kullanarak 100 kere aptes alsanız da cünüpsünüz, aptessizsiniz. Kılacağınız namaz da geçersizdir." 
     
Sezer’den Hanuka mesajı      ANKARA Milliyet 

     Cumhurbaşkanı Ahmet Necdet Sezer, Musevi vatandaşların Hanuka Bayramı’nı kutlayarak, "Arınma, barışma ve insan değerlerinin yüceltilmesi gibi konular üzerinde daha çok yoğunlaştığımız bu kutsal günlerde, tüm Ortadoğu’da barış ve hoşgörü temelinde birleşilmesinin zorunluluğunun anlaşılmasını diliyoruz" dedi. Sezer, yayımladığı mesajda tek tanrılı dinlerin ve köklü uygarlıkların beşiği olan Ortadoğu’da insanın dayanma gücünü zorlayacak düzeye tırmanan şiddet ve belirsizlik ortamının yerini hoşgörü, dostluk ve işbirliğine bırakması gerektiğini belirtti. 
     
Mezarlıklar aydınlatılacak      ŞENOL DEMİRCİ İstanbul 

     İstanbul Büyükşehir Belediye Başkanı Ali Müfit Gürtuna, mezarlıklarda aydınlatma sistemleri kurulması için çalışma başlattıklarını söyledi. Mezarlıklar Müdürü Seyit Ahmet Olgun’la birlikte Eyüp Mezarlığı’nı denetleyen Gürtuna, bazı tarihi mezarları da inceledi. Gürtuna, Mareşal Fevzi Çakmak’ın mezarını da ziyaret ederek Fatiha okudu. İstanbul’da 8 milyon metrekare mezarlık alanı bulunduğunu belirten Gürtuna, "Mezarlık alanlarının ciddi bakımı ve en iyi şekilde korunması amacıyla çalışmalarımız sürüyor" dedi. 
     
Gül’ün 11’lik oğlu askere çağrıldı      ANKARA Milliyet 

     Başbakan Abdullah Gül’ün 11 yaşındaki oğlu Mehmet Emre Gül askere çağrıldı. Ancak, bu tebligatın isim benzerliği nedeniyle yanlışlıkla yapıldığı ortaya çıktı. 11 Ekim 2002 tarihli tebligat Gül’ün TBMM Lojmanlarındaki 10. Sokak 29 Numaralı evine yapıldı. Askerlik Şubesi Başkanı Personel Yüzbaşı Abdülkadir Yavuz imzasıyla gönderilen tebligatta, "Askerlik çağına girdiğiniz halde yoklamanızı yaptırmadığınız için yoklama kaçağı durumuna düşmüş bulunmaktasınız" denildi. Ancak daha sonra tebligatın isim benzerliği nedeniyle yanlış kişiye yapıldığı ortaya çıktı. 
     
Eşine laf atan genci öldürdü      GÜRKAN AKGÜNEŞ İstanbul 

     Gaziosmanpaşa’da dini nik hlı eşine laf attığı gerekçesiyle Mahmut Cayarlar’ı 20 bıçaklayarak öldüren Faruk Görener 29 kaçtı. Acemi birliğindeki eğitimini tamamlayan Mahmut Cayarlar, birkaç gün önce dağıtım iznine geldi. Cayarlar’ın, kendisi gibi Sarıgöl Mahallesi’nde oturan İpek Özfidan isimli kadına laf attığı belirtildi. Dini nik hlı eşine laf atan Cayarlar’ı Kanarya Sokak’ta gören Faruk Görener çılgına döndü. Bıçaklı saldırı sonucu bacağı ve karnından yaralanan Cayarlar, kaldırıldığı hastanede hayatını kaybetti. 
     
Altan Öymen imza gününde      İSTANBUL Milliyet 

     Altan Öymen, "anılı kitap" diye tanımladığı "Bir Dönem Bir Çocuk" adlı kitabını, İstanbul’daki Remzi kitabevlerinde imzalıyor. Öymen’in kendi anılarıyla birlikte 1930’lu, 40’lı yılların hik yesini de içeren ve Doğan Kitap tarafından yayımlanan resimli ve karikatürlü kitap, kısa sürede beş baskı yaptı. Öymen, kitaplarını bugün ilk olarak 14.00-16.00 arasında Nişantaşı Rumeli Caddesi’ndeki Remzi Kitabevi’nde, saat 17.30-19.30 arasında da Etiler’de Akmerkez’deki Remzi Kitapevi’nde imzalayacak. Öymen yarın da Suadiye ve Kozyatağı’nda okurlarıyla buluşacak. 
     
Öğrenciler yol kapattı      MUSTAFA PAKSOY Denizli DHA 

     Denizli’de 100. Yıl Mehmetçik İlköğretim Okulu öğrencileri, okul önündeki Kenan Evren Bulvarı’nda iki arkadaşlarının trafik kazasında yaralanmasını protesto etti. Kentin en işlek caddesi olan Kenan Evren Bulvarı’nı bir saat trafiğe kapatan öğrencilere velileri de destek verdi. İki gün önce trafik kazası geçiren arkadaşları Şule Yıldırım ve Ebru Kırlı’nın yaralandığını belirten öğrenciler, pankart açarken, "Üst geçit İstiyoruz", "Yaşamak istiyoruz", "Yetkililer önlem alsın" sloganları attı. Polis, eylemin sona erdirilmesi için velilere uyarıda bulundu. Ancak öğrenciler ve veliler, eylemi sürdürmekte ısrarlı davranınca bir süre sonra olay yerine gelen Emniyet Müdürü Mümtaz Karaduman, öğrenci ve velilerle görüşerek şikayetleri dinledi. 
     
Hollanda’daki eroine tutuklama      Antalya’dan Hollanda’ya sebze götüren, Duran Beyaztoprak’ın kullandığı TIR, bu ülkeye girişi sırasında içerisinde arama yapıldı. Aramada, patlıcan ve biber kasalarının arasına saklanmış 100 kilogram eroin ele geçirildi. Yüklemenin yapıldığı Antalya’da alarma geçen polis, eroini TIR’a yüklediği iddia edilen Mehmet Aslan’ı 31 gözaltına aldı. CHP Antalya Milletvekili Yusuf Öztop’un kardeşi Abdullah Öztop’a ait işyerinde çalıştığı öğrenilen Aslan, suçlamaları kabul etmeyerek, yerleştirme emrini patronunun verdiğini söyledi. Adliyeye çıkarılan Aslan, tutuklandı. Öztop’a ait işyerinin, operasyondan hemen sonra terk edildiği öğrenildi. Öztop ile Hıdır isimli şahsın da aralarında bulunduğu 4 kişinin olayla ilgili olarak arandıkları bildirildi. 
     
Yarış atları, trafik kazasında öldü      Şanlıurfa’da, yarış atlarını taşıyan kamyonun devrilmesi sonucu beş kişi yaralandı, atlardan ikisi öldü, biri de sakatlandı. Değeri 8 ile 50 milyar lira arasında değişen atların yarışlarda çeşitli dereceler aldıkları belirtildi. Elazığ Hipodromu’ndan Şanlıurfa Hipodromu’na götürülen dört yarış atını taşıyan Serkan Erman 26 yönetimindeki kamyon, Şanlıurfa-Diyarbakır karayolunun 31. kilometresinde dikkatsizlik ve tedbirsizlik sonucu şarampole devrildi. Kazada yaralanan, sürücü Serkan Erman, Erdem Avcı 25 , seyisler Ali Can Öksüz 30 , Celal Yıldırım 48 ve Mehmet Ali Aydoğan 42 hastaneye kaldırıldı. Kazada, Cengiz Tuluy’a ait "Cantuluy" ve Hüsnü Ayık’a ait "Kamikaze" yarış atları öldü, "Fella" isimli yarış atı da sakatlandı. 
     
13 yaşındaki gelin mahkemelik etti      BURSA DHA 

     Bursa Osmangazi Mutlular Mahallesi’nde oturan Ayşe Veli G. çiftinin 4 çocuğundan biri olan 13 yaşındaki H.G, geçen yıl ilköğretim okulunu bitirdi. Liseye gidemeyen H.G., mahalleden tanıştığı 27 yaşındaki Arif Er’e şık oldu. H.G. Medeni Kanun’a göre evlenemeyecek kadar küçük olduğu için, Er’le arasında imam nik hı kıyıldı. Ancak küçük kızın babası bir ay geçtikten sonra damadından resmi nikah istedi. Damadın olumsuz yanıtına sinirlenen Veli G. şik yette bulununca, Jandarma gelin ve damadı kız babasıyla birlikte gözaltına aldı. Er hakkında ırza geçmek’, baba Veli G. hakkında ise küçük yaşta kız çocuğunu evlendirmek’ suçundan işlem yapıldı. Adliyeye çıkartılan zanlılar tutuksuz yargılanmak üzere serbest bırakıldı. 
     



 GÜNCEL 















</TEXT>
</DOC>
