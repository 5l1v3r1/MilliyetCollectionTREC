<DOC>
<DOCNO> 134581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yasam/yas08.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de iki taksiciye infaz 
</HEADLINE>
<TEXT>

     TAYLAN YILDIRIM İzmir 

     Buca’da iki taksi şoförü, kimliği belirsiz kişilerce götürüldükleri ormanlık alanda, başlarından tabancayla vurularak öldürüldü. Yıldız Mahallesi sakinleri, dün sabah ormanlık alanda patlama sesi duyarak polise haber verdi. Polis geldiğinde olay yerinde 10 metre aralıkla yanarken bulunan iki taksi, itfaiye müdahalesiyle söndürüldü. 35 T 6691 plakalı taksinin sürücüsü Himmet Marangoz’un başına tek kurşun sıkılmış cesedi, aracının 25 metre ilerisinde bulundu. 35 T 5087 plakalı taksinin şoförü Hasan Fırlatan’ın cesedi de, taksisinin bagajından çıktı. Polis, sabıkalı Halil Heper 19 , Ömer Aşkan ve Ersin Yakın’ı gözaltına aldı. Sanıklardan Heper, "Gece, taksiyi gasp ederek Buca’ya geldik. Daha sonra üçümüz de ateş ettik. Sabah taksicileri gasp etttikten sonra ormanlık alana götürüp öldürdük. Araçları da zevk olsun diye yaktık" dedi. 
     



 YAŞAM 


















</TEXT>
</DOC>
