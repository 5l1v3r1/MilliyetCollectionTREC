<DOC>
<DOCNO> 148247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/spor/spo03.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜÇ SİLAHŞÖRLER 
</HEADLINE>
<TEXT>

Galatasaray’ı Diyarbakır karşısında galibiyete taşıyan Ümit Karan, Volkan ve Cihan, "Puan kaybetmeden ligi bitireceğimizine inanıyoruz" derken, kazanılan başarıda tüm takımın hisse sahibi olduğunu belirttiler 
     CÜNEYT KARAKAYA 

     Fotoğrafa itiraz 
     DİYARBAKIRSPOR gibi zorlu bir deplasmandan üç puanla dönen Galatasaray’ın "Üç silahşör"ü Ümit Karan, Volkan ve Cihan, zafer fotoğrafını çektirirken itiraz etti Üçünün gol attığını, ancak başarıda tüm takımın hisse sahibi olduğunu ifade eden Sarı - Kırmızılı futbolcular, "Aslında bu fotoğrafta tüm futbolcuların yer alması gerekiyor. Biz elbirliğiyle Cim - Bom’u üst sıralara taşıyoruz" diye konuştu. 
     
     1, 2, 3 yetmez’ 
     "BUGÜN biz atarız, yarın başka bir arkadaşımız" diye konuşan Galatasaray’ın kahraman üçlüsü, Beşiktaş’ın efsane isimleri "Metin - Ali - Feyyaz" üçlüsünü hatırlatırcasına, "1, 2, 3 yetmez, 4, 5, 6 olsun" tezahüratını yaptı. Ümit, Volkan ve Cihan, "Zorlu şampiyonluk yarışında taraftarın beklentilerini boşa çıkarmayacağız. Puan kaybetmeden ligi bitireceğimize inanıyoruz" yorumunu yaptı. 
     
Kendi rekorunu egale etti      GALATASARAY, bir sezon içinde deplasmanda üstüste 7 kez gülmeyi ikinci kez yine Fatih Terim ile yaşadı. Terim, Galatasaray’ın 1998-99 sezonunda kırdığı 7 maç üstüste dış sahada maç kazanma rekorunda da takımın teknik patronuydu. 17 ve 29. haftalar arasında 7 dış saha maçından zaferle ayrılan Sarı - Kırmızılılar, 31. haftada Beşiktaş’la oynadığı maçta İnönü’de 2 puan bırakıp rekoru 7’de bırakmıştı. 
     
Kemik sesleri      ERHAN TELLİ 

     Kıran kırana idman 
     ASLAN, Altay maçı için hazırlıklarına dün sabah yapılan kıran kırana antrenmanla başladı. Kaleci Aykut’un müdahalesiyle yerde kalan Emre Aşık, uzun süre yerden kalkamazken, Vedat’ın darbesiyle sakatlanan Mehmet Polat ise idmanı yarıda bırakmak zorunda kaldı. Grip olduğu açıklanan Xaiver ile sağ ayak arka adelesindeki sakatlığı süren Berkant da salonda çalıştı. 
     
     Yıldızlar parlıyor 
     ELVİR Baliç ile genç kaleci Aykut ise dünkü idmanın yıldızları olarak dikkat çektiler. Çift kale maçta birbirinden şık paslar atan Boşnak futbolcu, zaman zaman yaptığı hatalar nedeniyle kendi kendine kızdı. Almanya’nın Stutgart takımından alınan genç gurbetçi file bekçisi Aykut kendinden emin tavırlarıyla ve refleksleriyle beğeni topladı. 
     


SPOR 


























</TEXT>
</DOC>
