<DOC>
<DOCNO> 131722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/ekonomi/aeko.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Erdoğan’ın 
</HEADLINE>
<TEXT>

Bir an önce yazılı taahhüt isteyen IMF’nin İcra Direktörü Kiekens, ileride hükümetin başına geçmesi ihtimali nedeniyle AKP lideri Erdoğan’la görüşmeden Türkiye’den ayrılmadı 
     ANKARA Milliyet 

     AKP Genel Başkanı Recep Tayyip Erdoğan, dün akşam sürpriz şekilde Uluslararası Para Fonu IMF İcra Direktörü Willy Kiekens ile görüştü. Erdoğan görüşme sonrasında, "Dördüncü gözden geçirme öncesinde mevcut durumu görüştük" dedi. 
     IMF Birinci Başkan Yardımcısı Anne Krueger ile beraber Türkiye’ye gelen Kiekens, Erdoğan ile görüşmek için Krueger’le birlikte ayrılmayarak Ankara’da kaldı. Randevu talebinin aslında Krueger’den geldiğini ancak Erdoğan’ın Çin’de bulunması nedeniyle Kiekens’in görüşme için kaldığı belirtildi. 
     IMF’nin hükümet içinde resmi sıfatı bulunmamasına rağmen görüşmek istemesinin nedeni olarak Erdoğan’ın olası Başbakanlık’ı gösterildi. Ekonomik reformların kararlılıkla uygulandığını görmek isteyen ve bunun için yazılı taahhütlerin bir an önce kendilerine ulaşmasını isteyen IMF, ileride hükümetin başına geçmesi ihtimali nedeniyle Erdoğan’la da ekonomik programa ilişkin taahhütleri görüşmek istedi. 
     Yaklaşık bir saat 40 dakika süren görüşmenin sonunda Erdoğan, "Faizler, enflasyon, yatırım ve eğitim konularında fikir alışverişinde bulunduk" dedi. Büyüme hızının nasıl artırılabileceği üzerinde durduklarını ifade eden Erdoğan, "Gayet olumlu ve sempatik bir görüşme yaptık" dedi. 
     
     IMF’yle problem yok 
     IMF ile aralarında problem bulunmadığını söyleyen Erdoğan, "İşin gayet güzel gittiğinin tespitleri var" diye konuştu. Devlet Bakanı Ali Babacan ile IMF yetkililerinin bütçe üzerinde beraber çalıştıklarını kaydeden Erdoğan, Krueger’in açıklamasındaki taleplerin hatırlatılması üzerine sözü Babacan’a verdi. Babacan, "Bunlar bilinen konular, yeni bir şey değil, üzerinde çalışıyoruz" dedi. 
     
     En büyük tasarruf faizden 
     Bu arada Başbakan Abdullah Gül’de IMF’nin beklediği ek tedbirlerin ve 2003 bütçesinin görüşüldüğü Yüksek Planlama Toplantısı öncesinde yaptığı açıklamada, hükümetin kararlılığını teyit etti. . 
     Kamu borçlarının sürdürülebilirliği açısından faiz dışı fazlaya önem verdiklerini hatırlatan Gül, "Bu nedenle faiz yükünün bütçede azaltılmasına dönük en büyük tasarruf faizlerdeki indirimden sağlanacaktır. Faizler indirilip bütçe üzerindeki faiz yükü azaltılınca da bütçeler etkin şekilde bir mali araç olarak kullanılmaya başlanacaktır ve gerçek fonksiyonlarını yerine getirmeye başlayacaktır" diye konuştu. 
     
     Hedefler belli’ 
     Maastricht kriterlerine ulaşmaya çalıştıklarını belirten Gül, hükümetin hedeflerini de şöyle sıraladı "Hedefimiz gayet açık. Önce enflasyonu düşüreceğiz. Bundan kesinlikle vazgeçmeyeceğiz. Enflasyonu düşürürken kamu borç stokunu kesinlikle indireceğiz. Bunlar olurken, reel faizler muhakkak düşecek. Türkiye’nin risk primi giderek azalacak." 
     
Uygulamaya geçin, kredileri açalımDünya Bankası Başkan Yardımcısı Linn, hükümetin hızlı hareket etmesini ve reformlar için adım atmasını istedi 
     Dünya Bankası Başkan Yardımcısı Johannes Linn, Ankara’daki temaslarını tamamladıktan sonra düzenlediği basın toplantısında, yeni hükümetin geçmişteki anlaşmaları gözden geçirilme sürecinin iki, üç haftada tamamlanacağını, uygulama kapsamındaki adımların atılmasının da altı, dokuz ayı alabileceğini söyledi. 
     Linn, "Bu sürenin netleşmesi ve hükümetin atacağı adımlara bağlı olarak değişebilir" dedi. 450 milyon dolarlık Kamu ve Mali Sektörü Uyum Kredisi diliminin mümkün olduğunca çabuk ödenmesini beklediklerini belirten Linn, "Hükümetle mutabakata vardıktan sonra da piyasalara gereken, sinyali yollayacacağız" diye konuştu. 
     
     Irak için destek oluruz’ 
     Linn, fikir birliğinin yeterli olmadığını, gerekli adımların hayata geçirilmesinin garanti altına alınmasının gerektiğini kaydetti ve Türkiye için önemli olanın hızlı hareket etmek olduğunu kaydetti. Irak savaşıyla ilgili soru üzerine Linn, "Reformlar hızla yapılırsa, savaşın etkileri asgariye iner" dedi ve bu konuda çıkabilecek sosyal sorunlarla ilgiyardıma hazır olduklarını belirtti. Linn, 2003-2006’yı kapsayan yeni Ülke Yardım Stratejisi kredisiyle ilgili çalışmanın da Haziran 2003’de Dünya Bankası yönetimine sunulmasının planlandığını söyledi. 
     
     İhale Yasası uyarısı 
     Linn, hükümetin değiştirmek istediği Kamu İhale Yayası’na ilişkin olarak da şunları söyledi "Bizce iyi, başarılı bir kanun. Ancak, uygulamaya geçildiğinde belki bazı noktaların tekrar gözden geçirilmesi gerekebilir. Ve biz hükümetle bu uygulama sürecinin gözden geçirilmesinde bir arada çalışma konusunda istekliyiz." 
     
Başbakan’dan kararlılık sözü      Başbakan Abdullah Gül, ilk kez başkanlık ettiği YPK toplantısında niyetin uygulamayla ortaya konulması gerektiğini söyledi. Gül, bütçenin tekrar gözden geçirilerek, 10 gün sonraki YPK’da son şekli verildikten sonra Bakanlar Kurulu’na sunulacağını bildirerek şöyle dedi "Uygulama ile performansla, niyetimizi ve kararlılığımızı ortaya koymazsak inandırıcılığımız olmaz. Niyet ve kararlılık çok önemlidir. Ne yapacağımızı bilmek çok önemlidir. Ama tabii ki uygulama performansı bunların ispatı olacaktır." 
     
Sempatik bir görüşme oldu’      AKP lideri Erdoğan, Kiekens’la görüşmesininde dördüncü gözden geçirme öncesi mevcut durumu değerlendirdiklerini söyledi ve şöyle dedi "Görüşmede, faizler, enflasyon, yatırım ve eğitim konularında fikir alışverişinde bulunduk. Büyüme hızının nasıl artırılabileceği üzerinde de durduk. Gayet olumlu ve sempatik bir görüşme yaptık. IMF’yle hiçbir problem yok. İşin gayet güzel gittiğinin tespitleri var. Şu anda bütçe üzerine Devlet Bakanı Ali Babacan ile çalışma içindeler." 
     



 EKONOMİ 

















</TEXT>
</DOC>
