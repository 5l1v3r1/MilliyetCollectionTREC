<DOC>
<DOCNO> 119793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sonspo33.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol Takımı, Bulgaristan maçına hazır 
</HEADLINE>
<TEXT>

     A Milli Basketbol Takımı, 33. Avrupa Erkekler Basketbol Şampiyonası yarı final eleme grubunda, yarın Bulgaristan ile deplasmanda yapacağı karşılaşmanın hazırlıklarını tamamladı. 
     Öğle saatlerinde Bulgaristan'a gelen milliler, maçın yapılacağı Diana Spor Salonu'nda bir antrenman gerçekleştirdi. 
     Yunanistan'dan hafif sakat dönen Panatinaikos'lu İbrahim Kutluay'ın da akşamki çalışmada yer alması, teknik heyeti sevindirdi. 
     Bulgaristan ile A Milli Basketbol Takımı arasındaki karşılaşma, yarın TSİ 18.00'de Diana Spor Salonu'nda yapılacak. 
     Bu arada, Bulgaristan-Türkiye maçını takip etmek üzere A Milli Basketbol Takımı ile hareket eden basın mensupları, kendilerine tahsis edilen otobüsün bozulması nedeniyle Bulgaristan'a 5 saat gecikmeyle vardı. 
     





</TEXT>
</DOC>
