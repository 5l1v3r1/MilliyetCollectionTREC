<DOC>
<DOCNO> 128177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/dunya/dun03.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Genelkurmay Başkanı geliyor 
</HEADLINE>
<TEXT>

     ABD Genelkurmay Başkanı Orgeneral Richard Myers’ın bu ayın ortalarına doğru Türkiye’ye gelmesi bekleniyor. 
     Diplomatik kaynaklardan edinilen bilgilere göre, bölge ülkelerini ziyaret edecek olan Orgeneral Myers, Türkiye’ye de gelme talebinde bulundu. Türkiye’nin Myers’ın talebine olumlu yanıt verdiği ve program üzerinde çalışmaların başladığı belirtildi. Kaynaklara göre, ABD Genelkurmay Başkanı’nın ziyareti ocak ortalarına doğru gerçekleşecek. 
     Amerikalı bir diplomatik kaynak da, Orgeneral Myers’ın ocak ayı içinde Ankara’ya gelebileceğini söyledi. Myers’ın 8 ülkeyi kapsayacak bölge gezisi çerçevesinde Ankara’da yapacağı temaslarda ağırlıklı konunun Irak olması bekleniyor. Myers’ın gezisinin, olası harek t için hem hazırlıkları yerinde görmek, hem de bölge ülkeleri askeri yetkililerinin nabzını tutmak amacını taşıdığı belirtiliyor. 
     
     



 DÜNYA 












</TEXT>
</DOC>
