<DOC>
<DOCNO> 103503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas02.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk vurdu cehalet öldürdü 
</HEADLINE>
<TEXT>

Yoksulluğun ve cehaletin eline düşen üç minik yavru. evleri yanınca boğularak can verdi. Onlardan geriye kalan, ucu yanık fotoğraflardı 
     BÜLENT ÖZDEMİR İstanbul 

     Yoksulluk onları çok erken yaşta yakalamıştı, ölüm de öyle yaptı. İstanbul Küçükçekmece’de bir evde, bir yangın çıktı ve belki de kısacık ömürlerinde güzel bir gün görmemiş üç küçük yavruyu Oğuzhan 5 , Yağmur 3 ve Melisa’yı 2 bu dünyadan aldı götürdü. 
     İşşiz babaları Tekin Türkmen, üç kuruş paraya bir el arabası alıp seyyar satıcılık yapmaya başlamıştı. Anneleri Dilber ise bu yoksulluk içinde üç küçük çocuğunu büyütmek için çırpınıyordu. 
     Küçükçekmece Yeni Mahalle Sel Sokak’ta bir çatı katında oturuyordu Türkmen ailesi. Ama, evin elektrik ve suyu borcundan dolayı yaklaşık bir yıldır kesik olduğu için su ihtiyacı, komşulardan alınan taşıma su’yla sağlanıyordu. 
     Anne Dilber, her zaman yaptığı gibi dün de komşuya su almaya gitti. Giderken de kapıyı, evde oynayan çocuklarının ve ocakta pişen yemeğin üzerine kilitledi. İşte o ocaktaki yemek, Türkmen ailesinin felaketi oldu. Rüzg rın savurduğu perdeler tutuşunca ev bir anda alevler içinde kaldı. 
     
Banyoya sığındılar      Yangını gören vatandaşlar hemen itfaiyeye haber verirken, bazıları da çığlıklar atarak alevlerin içine dalmaya çalışan anne Dilber Türkmen’i engellemeye çalışıyordu. 
     İtfaiye yangını diğer katlara sıçramadan kontrol altına alarak hemen içeri girdi. 5 yaşındaki Oğuzhan, kardeşleri Melisa ve Yağmur’u banyoya kadar götürebilmiş ancak daha fazlasına gücü yetmemişti. İtfaiye erleri banyoda kendilerinden geçmiş halde buldukları üç yavruyu Dr. Sadık Ahmet Hastanesi’ne kaldırdılar ama artık çok geçti. Minicik ciğerleri o kadar dumana dayanamamış, boğularak can vermişlerdi. 
     



 YAŞAM 



















</TEXT>
</DOC>
