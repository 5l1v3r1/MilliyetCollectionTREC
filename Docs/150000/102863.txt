<DOC>
<DOCNO> 102863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas04.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kuruş tasarruf için katliam yaptı 
</HEADLINE>
<TEXT>

34 insanın can verdiği otobüs faciasına, yakıt tasarrufu yapmak için rampa inerken vitesi boşa alan otobüs şoförünün neden olduğu belirlendi 
     TUNCAY DAĞLI, TOLUNAY DUMAN, MUSTAFA İNSAN, FATİH KARAÇALI Adana, Mersin DHA 

     Hacı Bektaş Veli şenliklerinden dönüş yolunda 34 kişinin hayatını kaybettiği trafik faciasının, yakıt tasarrufu yapmak isteyen sürücünün rampa aşağı inerken vitesi boşa alması ve fren yaparak balataları yakması sonucu meydana geldiği anlaşıldı. Otobüs şoförü Mehmet Ali Çalbay’ın, yakıttan tasarruf etmek için yaklaşık 10 kilometrelik 30 derece eğimli yolda yokuş aşağı vitesi boşa aldığı, hızı kontrol etmek için sürekli fren yaparak balataları yaktığı belirlenirken, bazı yaralı yolcular, "Arkadan bir duman çıktı, şoför Fren tutmuyor’ diye bağırdı" şeklinde ifade verdi. 
     
İkinci otobüs de enkaz’ çıktı      Aynı yerde zincirleme kazaya yol açan ve 9 kişinin yaralandığı ikinci otobüsün de, izin verilmemesine rağmen şehirlerarası yolculuğa çıktığı tespit edildi. Mersin Emniyet Müdür Vekili Akın Küçükbarak, iki otobüsten birinin izinsiz, diğerinin de izin verilmemesine rağmen yola çıktıklarını kaydederek, Mersin Ademoğulları firması hakkında yasal işlem başlatacaklarını söyledi. 
     
Kooperatif İlgimiz yok      34 kişiye mezar olan otobüsün bağlı olduğu Ceyhan Birlik Kooperatifi Başkanı Kerim Kılıç ise, şehirlerarası yolcu taşımacılığı yapmadıklarını, Çalbay’ın bir süre önce otobüs satın aldığını dile getirdi. Kılıç, "Faciaya neden olan seferin bizimle bir ilgisi yok . Bu otobüs sadece Adana - Ceyhan arasında çalışabilir" dedi. 
     Bu arada Çalbay’ın kullandığı otobüsün 3 hafta önce fenni muayedene geçtiği ortaya çıktı. Otobüsle ilgili ön inceleme raporunda, aracın fenni muayeneden geçtiği ve 1 yıllık kullanım süresi olduğu belirlendi. Çalbay’ın da otobüsü 22 Temmuz 2002’de noterden üzerine aldığı ve 26 Temmuz’da araç muayenesi yaptırdığı belirlendi. Çalbay’ın kaçak çalıştığı, fazla para kazanmak için de 46 yolculuk otobüse 20 fazla yolcu aldığı anlaşıldı. 
     
Arıza yok’ demişGörgü tanıklarının ifadelerine göre de Çalbay, kaza yerinden 10 kilometre önce frenlerden gelen koku üzerine aracı durdurup inceleme yaptı, arıza olmasına karşın yolculara arıza olmadığını söyleyerek yola devam etti. Çıktığın vitesle in’ kuralına uyun      Kazanın meydana geldiği yerin, Bayındırlık Bakanlığı’nın belirlediği 608 "kara nokta"dan biri olduğu öğrenilirken, Çukurova Üniversitesi’nden Yrd. Doç. Dr. Hüseyin Akıllı, bu tür kazaların nasıl meydana geldiğini şöyle anlattı "Yakıttan tasarruf sağlamak için yokuş aşağı inen aracın vitesi boşa alındığında araç kontrolsüz hızlanıyor. Hızı azaltmak için de fren kullanılıyor. Bu durumda balatalar yanabiliyor ve fren tutmuyor. Ayrıca araç vitese takılı değilse, frene basınca motor freni de tutmuyor." 
     



 YAŞAM 
























</TEXT>
</DOC>
