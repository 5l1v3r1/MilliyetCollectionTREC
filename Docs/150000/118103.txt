<DOC>
<DOCNO> 118103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sondun09.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uzay aracı Soyuz Dünya'ya döndü... 
</HEADLINE>
<TEXT>

     Bir Belçikalı astronot ve iki Rus kozmonotu taşıyan Rus uzay aracı Soyuz-TM kapsülü, mürettebatın Uluslararası Uzay İstasyonu'ndaki UUİ 12 gün süren çalışmalarını tamamlamasından sonra Dünya'ya döndü. 
     Rusya'nın başkenti Moskova'nın yakınlarında, Korolyov'daki kontrol merkezinden yapılan açıklamaya göre, Soyuz kapsülü, UUİ'den ayrılmasından yaklaşık 3.5 saat sonra TSİ 02 04'te Kazakistan'ın başkenti Astana'nın yaklaşık 300 kilometre güneybatısındaki üsse indi. 
     Soyuz-TM'nin sorunsuz iniş yaptığı ve mürettebatın durumunun iyi olduğu bildirildi. 
     Kazakistan'daki Baykonur uzay üssünden 29 Ekim'de ayrılan kozmonotlar Sergey Zalyotin, Yuri Lonchakov ve Belçikalı astronot Frank de Winne, UUİ'de bir kurtarma kapsülünü yerleştirdiler ve Avrupa Uzay Ajansı'nın hazırladığı program çerçevesinde bilimsel deneyler yaptılar. 
     Haziran ayından bu yana UUİ'nin mürettebatı olarak görev yapan bir Amerikalı astronot ile 2 Rus kozmonot da, Amerikan uzay mekiği Endeavur'un bu ay içinde götüreceği yeni mürettebatla yer değiştirecek. 
     





</TEXT>
</DOC>
