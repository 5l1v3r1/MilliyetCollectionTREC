<DOC>
<DOCNO> 102732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/soneko30.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
301 milyon dolar tutarında tahvil satıldı 
</HEADLINE>
<TEXT>

     Hazine Müsteşarlığı'nın, ABD Doları cinsinden, ''halka arz yolu'' ile bir yıl vadeli 364 gün , iskontolu devlet tahvili satışında bugün nominal 301 milyon dolar tutarında satış gerçekleşti. 
     Yarın da satışta kalacak olan tahvillerin net satış tutarı ise 276.2 milyon dolar oldu. 
     Bu arada, halka arz devlet tahviullerinden yarın almak isteyen yatırımcıların senet bedelleri için yapacakları ödemelerde uygulanacak kur 1 milyon 643 bin 882 lira olarak belirlendi. 
     Tahvillerin satış fiyatı yarın için ise 917,64 dolar olarak uygulanacak. Tahvillere ilişkin tüm ödemeler anapara, faiz TL olarak yapılacak. 
     Hazine Müsteşarlığı tarafından yapılan halka arzda satışa aracılık yapacak bankalar ve aracı kurumlar şöyle 
     ''T.C. Merkez Bankası, Akbank, Alternatifbank, Anadolubank, Citibank, Denizbank, Finansbank, HSCB Bank, Koçbank, MNG Bank, Nurol Yatırım Bankası, Oyakbank, Şekerbank, Ziraat Bankası, Dış Ticaret Bankası, Ekonomi Bankası, Garanti Bankası, Halkbank, İş Bankası, T. Sınai Kalkınma Bankası, Vakıflar Bankası, Tekfenbank, Tekstilbank, Turkısh Bank, Yapı Kredi Bankası, Ak Yatırım Menkul Değerler, Alfa Menkul Değerler, Ata Yatırım Menkul Kıymetler, Eczacıbaşı Menkul Değerler, Finans Yatırım Menkul Değerler, Halk Yatırım Menkul Değerler, Yapı Kredi Yatırım Menkul Değerler, Yatırım Finansman Menkul Değerler.'' 
     





</TEXT>
</DOC>
