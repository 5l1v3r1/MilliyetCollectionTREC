<DOC>
<DOCNO> 120654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sontur17.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim öğrencisi çocuğu herkesin önünde kaçırdılar 
</HEADLINE>
<TEXT>

     Şanlıurfa'da, ilköğretim Okulu 3. sınıf öğrencisi Mustafa Altınkan, kimliği belirlenemeyen 2 kişi tarafından okul arkadaşlarının gözleri önünde kaçırıldı. 
     Alınan bilgiye göre, Mustafa Altınkan, önceki gün sabah erken saatte, Süleymaniye Mahallesi'ndeki evinden çıkarak aynı semtte bulunan Şanlıurfa İlköğretim Okulu'na gitti. 
     Küçük Mustafa, okulunun önüne geldiğinde, yanına yanaşan otomobilden inen kimliği belirlenemeyen 2 kişi, arkadaşlarının şaşkın bakışları arasında Mustafa'nın ağzını kapatarak, otomobile bindirdikten sonra olay yerinden uzaklaştı. 
     Emniyet Müdürlüğü Asayiş Şubesi ekipleri, Mustafa'yı kaçıran kişilerin eşkalinin görgü tanıklarının verdiği bilgiler doğrultusunda belirlendiğini, soruşturmanın sürdürüldüğü bildirildiler. 
     Anne Bedia Altınkan, oğlunun kimler tarafından kaçırıldığını bilmediğini ve hiç kimseyle bir alıp veremediklerinin bulunmadığını söyledi. 
     Oğlunu, sabah kahvaltı yaptırdıktan sonra okula gönderdiğini ve kaçırıldığını öğrendiğinde şok geçirdiğini anlatan Altınkan, şöyle konuştu 
     ''Oğlumdan 2 gündür haber alamıyoruz. Evlat acısı çok zor. Bu acıya hiçbir anne dayanamaz. Oğlumun arkadaşları, çocuğumu 2 kişinin kaçırdığını söyledi. Bir an önce oğlumun bulunmasına istiyorum. Oğluma bir kötülük yapılmasından korkuyorum.'' Okul arkadaşlarından Semih Terzi de Mustafa'nın kaçırılmasından sonra okulda korku başladığını ifade ederek, ''Artık okula gidip gelirken korkuyoruz. Okulda, Mustafa'nın fidye için kaçırıldığı söylentileri dolaşıyor'' dedi. 
     





</TEXT>
</DOC>
