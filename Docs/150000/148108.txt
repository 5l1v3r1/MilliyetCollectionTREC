<DOC>
<DOCNO> 148108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun56.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta kolera salgını tehdidi... 
</HEADLINE>
<TEXT>

     Dünya Sağlık Örgütü WHO , Irak'ta hastanelerin ''ağzına kadar dolu'' olması nedeniyle ülkenin, solunum yolları hastalıkları ve kolera salgını tehdidi altında bulunduğunu bildirdi. 
     WHO sözcüsü Melanie Zipperer, haber kanalı LCI televizyonuna verdiği demeçte, ''Irak'ta büyük bir salgın riski bulunduğunu saptadık, çünkü halk yeterince gıda ve içme suyu temin edemiyor. Kolera ve solunum yolları enfeksiyonlarının yayılması çok mümkün'' dedi. 
     Zipperer, ''Bağdat'taki hastaneler tıka basa dolu, ayrıca ilaç ve tıbbi malzeme sıkıntısı var. Durum giderek ağırlaşıyor'' diye konuştu. 
     Sözcü, zarar gören halka ulaşmak amacıyla insani koridor talebinde bulunduklarını da belirterek, ''WHO'nun Ürdün, Suriye, Türkiye ve Kuveyt'te stokları var'' dedi. 
     





</TEXT>
</DOC>
