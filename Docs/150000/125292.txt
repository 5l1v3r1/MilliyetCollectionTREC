<DOC>
<DOCNO> 125292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/ekonomi/eko03.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 hedefleri, IMF taahhütlerine newline uydu 
</HEADLINE>
<TEXT>

2003 enflasyon hedefi yüzde 20, büyüme hedefi yüzde 5 olarak açıklandı. Bu rakamlar, 57’inci hükümetin IMF’ye taahhütleri ile aynı düzeyde 
     ANKARA Milliyet 

     Devlet Bakanı Ali Babacan ve Merkez Bankası 2003 enflasyon hedefinin yüzde 20, Gayri Safi Milli Hasıla büyüme hedefinin yüzde 5 olduğunu açıkladı. Böylece, enflasyon hedefinin değiştirilmesi’ tartışmaları son bulduğu gibi, 2003 hedeflerinde IMF’ye verilen taahhütlere bağlı kalınmış oldu. 
     Açıklamada, 2002 yıl sonu enflasyon hedefinin yüzde 35, revize edilmiş büyüme hedefinin yüzde 4 olmasına karşın, son veriler ışığında enflasyonun yüzde 31’e gerilemesinin, büyümenin de yüzde 6.5 olarak gerçekleşmesinin öngörüldüğü bildirildi. 2003 enflasyon hedefi yüzde 20, büyüme hedefi ise yüzde 5 olarak verildi. Geçici bütçede de bu büyüklüklerin esas alındığı kaydedildi. Bu rakamlar, eski Bakan Kemal Derviş döneminde açıklanan, Güçlü Ekonomiye Geçiş Programı’nın ve bu programa dayanılarak IMF’ye verilmiş niyet mektuplarındaki hedeflerle aynı. 
     Açıklamada faiz dışı fazla hedefi ile ilgili bir rakam yer almazken, "Sürdürülebilir borç dinamikleri için gerekli bir faiz dışı fazlayı hedefleyen mali disiplinin" gerekliliği vurgusu yapıldı. 
     
İki-üç yılda tek haneyi göreceğiz’      Antalya Sanayici ve İşadamları Derneği ile Dünya Gazetesi’nin düzenlediği konferansta konuşan MB Başkanı Süreyya Serdengeçti, "Enflasyon, kaynaklar üzerindeki bir çeşit yolsuzluktur. 25 - 30 yıldır bunu yaşıyoruz. Fiyat istikrarı MB’nin bağımsızlığı ve şeffaflığından geçer. Türkiye’de de artık bu var. Türkiye artık, enflasyonla mücadele edelim ama...’ sözlerini bırakmalı. Tek haneli enflasyona varmakta pek de sıkıntımız kalmadı. Toplum da mücadeleyi anladı. Programda en ufak bir rehavete kapılmamalı. Bu darbe vurur" dedi. 
     
Büyüme beklentisi yüzde 4-6.8      Özel sektörün büyük şirketleri de 2003 yılı beklentilerini netleştirmeye çalışıyor. Para dergisinde yer alan bilgilere göre holdinglerin 2003 yılı enflasyon beklentisi yüzde 20 - 25 arasında yoğunlaşıyor. Büyüme beklentileri ise 4 ile 6.8 arasında. Bu arada doların yılsonu TL fiyatı tahminleri ise ağırlıklı olarak 2 milyon lira düzeyinde bulunuyor. 
     
Holdingler yüzde 20 - 25 arası enflasyon bekliyor 2003 sonu itibariyle, beklentiler Holding adı Dolar TL Yıllık enflasyon Bono faizi Bileşik GSMH büyümesi İhracat milyar Sabancı 2.206.500 30.2 45 4 - Eczacıbaşı - 20 - 4-5 - Oyak 2.200.000 23 - 26 - 5 - Doğuş 1.965.754 23.8 - 6.8 36.7 Anadolu 2.100.000 24 - - - Boyner 2.085.000 25 - - - Zorlu - 20 - 6 40 Borusan 2.000.000 25 - 5 41 Yaşar 2.000.000 20 - 25 - 6 -      
     
     


 EKONOMİ 






















</TEXT>
</DOC>
