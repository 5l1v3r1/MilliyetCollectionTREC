<DOC>
<DOCNO> 133335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/guncel/gun01.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutan Odierno nükleer’ uzmanı 
</HEADLINE>
<TEXT>

     DIŞ HABERLER SERVİSİ 

     Demir At’ı yönetecek Tümgeneral Odierno, 1976’da ABD Askeri Akademisi’nden topçu üsteğmen rütbesiyle mezun oldu. Kuzey Carolina Üniversitesi’nde nükleer patlamaların yarattığı etkiler konusunda mühendislik masteri yapan Odierno ayrıca ABD Donanma Savaş Koleji’nden Ulusal Güvenlik ve Strateji konusunda master diploması aldı. Üç kez Almanya’da görev yapan Odierno, destek kıtaları ve 56. Topçu Tugayı atış birlikleri komutanlıklarında bulundu. 
     Körfez Savaşı’nda Çöl Kalkanı ve Çöl Fırtınası operasyonlarında yer aldı. 
     
     ÜSTÜN HİZMET ÖDÜLÜ 
     Odierno, Kara Kuvvetleri Savaş Koleji’ndeki eğitiminden sonra da 1995-97 arasında Texas Fort Hood’taki 1. Süvari Tümeni’nde topçu tümeni komutanlığına atandı. Nükleer Savunma Ajansı’nda nükleer araştırma askeri yetkilisi sıfatıyla yer alan Odierno’nun Savunma Bakanlığı Üstün Hizmet ödülü ve Lejyon madalyası da var. 
     
ABD’nin en iyileri bu tümenin üyesi      4. Piyade Tümeni, yani Demir At, Amerikan ordusunun en gelişmiş teknolojilerini kullanan ve tamamen dijital techizatla donanmış olan ilk birliği. Tümen, Amerikan ordusunu modern teknolojilere uyumlu hale getirme kapsamında pilot uygulamanın yapıldığı bir birim. Üç savaş geçirmiş olan birlik askerlerinden 20’si Amerikan Kongresi’nin "Yüksek Onur Nişanı" sahibi. Dünyanın savaş gücü en yüksek, modern ve motorize birliği olarak ün yapmış olan 4. Piyade Tümeni, her türlü koşulda savaşabilecek durumda. Her biri tugay büyüklüğündeki beş birimden oluşan tümenin asker ve komutanları Amerikan kara ordusunun en iyileri olarak biliniyor. 
     



 GÜNCEL 











</TEXT>
</DOC>
