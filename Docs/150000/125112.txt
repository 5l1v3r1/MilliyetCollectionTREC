<DOC>
<DOCNO> 125112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo05.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'ye heykeli dikilecek adam RIZA 
</HEADLINE>
<TEXT>

UEFA Kupası’nda tarihi zaferlere imza atan Horozlar’ın patronu, "Yönetim, takımın heykelini dikmeli" dedi 
     BİLAL MEŞE 

     "Kol kola finale" 
     DENİZLİSPOR’U, ilk kez katıldığı UEFA Kupası’nda dördüncü tura kadar taşıyan Rıza Çalımbay’ın gözü finalde. "Bu başarılar rastlantı değil" diyen genç hoca, "Temelde takım ruhu yatıyor. Birbirine kenetlenen, inanan bir ekibiz. Asla pes etmeyeceğiz, zirveyi yakalamak için ter dökeceğiz" ifadesini kullanıyor. Beşiktaş ile kol kola çeyrek finale çıkacaklarını iddia eden Çalımbay, gönlünde Beşiktaş ile finalde karşılaşmak yattığını da ekliyor. 
     
     Daum’dan destek 
     BEŞİKTAŞ’IN rakibi Slavia Prag ile hazırlık maçı yaptıklarını hatırlatan Denizlispor’un teknik patronu, "Siyah - Beyazlılar, Prag’ı eler. Üstelik, ikimizin de ilk maçları deplasmanda. Bu büyük bir avantajı" vurgulamasını yapıyor. Rıza Çalımbay, Portekiz Ligi’nde 33 puanla lider olan Porto’yu mutlaka eleyeceklerini kaydederken, rakiple ilgili en büyük desteğin eski teknik direktörü Christoph Daum’dan geldiğini söyledi. 
     
     Beşiktaş damgası 
     UEFA Kupası’nda Porto’ya elenen Austria Wien’de görev yapan Daum’un, rakibi anlatan detaylı bilgiler verdiğini belirten Rıza Çalımbay, tercümanı Murat Kuş aracılığıyla Porto’nun kasetlerini de gönderdiğini ekledi. Denizli’nin hocası ilginç bir konuya de değindi öBugün lige baktığımız zaman, birçok takımda Beşiktaş’ta yıllarca top koşturanların görev yaptığını görürüz. Bu sayı giderek artacak, lige Beşiktaş damgasını vuracağız." 
     
     Taraftar süper 
     DENİZLİSPOR Yönetim Kurulu’nun heykelini dikmeyi planladığı Çalımbay, "Bu düşünce benim için çok büyük bir onurdur" diyor ve ekliyor "Ancak ortada bir başarı varsa, burada herkesin payı bulunuyor. Malzemecisinden, doktoruna ve futbolcusuna kadar. Sadece benim heykelim olmaz. Bu takımın heykeli dikilir. Başarımızda diğer bir faktör ise seyircimiz. Sürekli yanımızda oldular, bize moral verdiler." 
     



 SPOR 


























</TEXT>
</DOC>
