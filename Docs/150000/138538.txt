<DOC>
<DOCNO> 138538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yazar/ulagay.html </URL>
<DATE> 2003/02/23/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Bir maraza çıksa da ekonomiyi kurtarsak 
</HEADLINE>
<TEXT>

     
     AKP’nin ham hayali 
     Türkiye’deki siyasal durumun fevkalade duyarlı dengelerde durduğunu ve AKP yönetimiyle askerlerin, ABD askerlerinin Türkiye’deki üslerden yararlandırılması kararının sorumluluğunu birbirlerine yıkmaya çalıştığını da belirten Financial Times’ın değerlendirmesi, AKP yönetiminin h l anlamamış göründüğü bir noktayı öne çıkardığı için önemli. AKP yönetimi, bir türlü IMF’yi tatmin edecek biçimde tutturamadığı bütçe dengelerini, ABD’den alınacak savaş tazminatıyla yamayabileceğini umuyor. Böylece hiç değilse bir süre, IMF’nin denetimi dışında icraat yapabileceğini ve kendi programını uygulayabileceğini düşünüyor. AKP’nin iktidara geldiği günlerde IMF ile aralarında hiçbir sorun bulunmadığını belirten ve kolayca anlaşmaya varılacağını sanan Devlet Bakanı Ali Babacan’ın son günlerdeki söylemi de "IMF’ye teslim olmama" psikolojisine girdiğini düşündürüyor. 
     AKP yönetimi ve Sayın Babacan bu tavır ve söylemle bazı kesimlerden puan alabilir, ABD’ye savaş onayı vermenin kendi yandaşlarında yarattığı ezikliği ve düş kırıklığını bu yöntemle gidermeye çalışabilir ama içte ve özellikle dışta, mali piyasaları bu söylemle tatmin etmesi çok zor olacaktır. Tam tersine Türkiye’nin bir kez daha, ekonomisine sürekli istikrar kazandıracak uygulamalardan kaçındığı, doğru yoldan saptığı ve nereye varacağı belli olmayan bir yola girdiği izlenimi yaygınlaşacaktır. Bu ortamda piyasalarda özlenen güvenin oluşmasını ve faizlerin makul düzeylere inmesini beklemek de boştur. Oysa, Ekonomistler Platformu tarafından yılın ekonomisti’ seçilen Kemal Derviş’in, ödül töreninde vurguladığı gibi, Türkiye’nin reel faizleri 10’lara indirmeden sağlıklı büyümeye geçmesi ve borç sorununu aşması olanaksızdır. 
     
     Yamayla olmuyor 
     19 Şubat skandalıyla tetiklenen 2001 krizini IMF’nin cömert desteğiyle atlatmaya çalışırken karşılaştığı ciddi zorlukları 11 Eylül sayesinde sağlanan ek destekle aşabilen Türkiye’nin bu kez da Irak savaşını kullanarak işin içinden sıyrılmaya çalışması, ahlaki kıstaslar bir yana, salt ekonomik kıstaslarla da kaygı verici bir durum. Türkiye bu tavrıyla, kendi olanaklarıyla bütçesini bağlayamayan, kendi ayakları üzerinde durmaktan aciz, adeta durumunu kurtarmak için bir yerde bir maraza anlaşmazlık, kavga çıkmasını bekleyen bir ülke durumuna düşüyor. IMF ile anlaşmadan yola devam etmeyi ve keyfi ekonomiye dönmeyi marifet sananlar da sonuçta Türkiye’nin dış itibarıyla oynamış oluyorlar. Umarız, tutarlı bir seçenek ortaya koymadan bu yola girenlerin ülkeye ödettikleri maliyete yenileri eklenmez ve Bush’un "gönüllüler koalisyonu" yerine "satılık ülkeler koalisyonu" oluşturduğunu belirten ünlü ekonomist Paul Krugman gibi başkaları da Türkiye’yi "satılık ülke" diye nitelemez. 
     
     







Çıktım erik dalına, anda yedim üzümü 


Kanalda diyalog 


Uzlaşmaya doğru 


Tayyip Erdoğan’la daldan dala... 


Rötarlı Sevgililer Günü 


Krizde bir başbakan portresi 


YÖK yasası bu haliyle TBMM’den geçer mi 3 


Hangi ünlünün yatağında uyumak istersiniz 


Kıssadan hisseyi siz bulun 


Ceyar Bush’a karşı 


Lezzetlerin seyahatleri engellenemez 


İmparatorluk ve sokaklar 


Gezi tazminatı 


Bir maraza çıksa da ekonomiyi kurtarsak 


İstanbul’da gökdelen yapılacak arsa kalmadı 


</TEXT>
</DOC>
