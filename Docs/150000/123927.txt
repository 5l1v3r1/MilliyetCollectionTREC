<DOC>
<DOCNO> 123927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun25.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin her yerinde "savaşa hayır" mitingleri başladı 
</HEADLINE>
<TEXT>

     ABD'nin çeşitli kentlerinde olası bir Irak savaşına hayır kampanyaları başlatıldı. 
     Amerikan basını, başta Washington, Detroit ve Chicago olmak üzere yaklaşık 150 merkezde bu tür toplantı ve mitingler yapıldığını duyurdu. Protestoların düzenlendiği yerler arasında Ohio, New York, Los Angeles, California ve New Mexico eyaletleri de bulunuyor. Washington'da Ekim ayında düzenlenen ''savaşa hayır'' mitingine ise 100 bin kişi katılmıştı. 
     ''Barış için Birleştik'' adı altında 70 dolayında grup tarafından organize edilen mitinglere bu kez yüzlerce Amerikalının katıldığı bildiriliyor. Ancak organizatörler, düzenledikleri kampanyada katılımcıların sayısı değil, savaşa karşı bilinçlenmenin önemli olduğunu savundular. 
     Nobel Barış Ödülü alan eski ABD Başkanı Jimmy Carter'dan da övgüyle söz eden organizatörler, gelecek haftalarda protesto mitinglerinin sayısının artacağına dikkat çekiyorlar. 
     





</TEXT>
</DOC>
