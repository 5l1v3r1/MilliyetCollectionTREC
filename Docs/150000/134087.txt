<DOC>
<DOCNO> 134087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko11.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yükselişle tamamladı 
</HEADLINE>
<TEXT>

     İMKB Ulusal-100 Endeksi, önceki kapanışa göre 101.99 puan artışla, 1. seansı 10,827.65 puandan tamamladı. Hisse senetleri ortalama yüzde 0.95 prim yaptı. 
     Alıcılı bir seyir izlenen Borsada, bileşik endeks 10,900 puan seviyelerine doğru gerçekleşen artışın ardından 10,800 seviyelerine geldi ve bu seviyelerde dengelendi. 
     Dün 10,500 desteğinden gelen alışlarla 10,600 puanın üstünde kapanan endeksin bugün tekrar 11,000 direncine doğru hareket ettiğini belirten uzmanlar, ABD'nin 5 Şubat'ta BM'yi toplantıya çağırması nedeniyle piyasalardaki Irak tedirginliğinin sürdüğünü, gün içinde kar satışlarının gelebileceğini tahmin ediyorlar. 
     Uzmanlar, Hazine'nin yurtdışında 5 yıllık 250 milyon dolar tutarında ihraç yapacağını duyurmasının, piyasa tarafından olumlu algılandığını kaydediyorlar. 
     Borsa, haftanın dördüncü gününe 20.02 puan düşüşle 10,705.64 puan seviyesinde başladı. Seansın ilk yarısı, 134.56 puan artışla 10,860.22 puandan geçildi. 
     Endeks, seans içinde en düşük 10,660.58 puana kadar gerilerken, en yüksek olarak 10,924.84 puanı gördü. 
     Seans kapanışında mali endeks, 140.09 puan artışla 13,323.06 puana, sanayi endeksi 107.63 puan artışla 10,567.83 puana, hizmetler endeksi 57.09 puan artışla 7,130.74 puana yükseldi. 
     Böylece, önceki kapanışa göre mali grup hisseler ortalama yüzde 1.06, sanayi grubu hisseler ortalama yüzde 1.03, hizmetler grubu hisseler ortalama yüzde 0.81 oranında değer kazandı. 
     İşlem gören toplam 283 hisse senedinden 159'u değer kazanırken, 38 hisse senedi değer yitirdi. 86 hissenin fiyatında ise değişiklik olmadı. 
     Seansta, 248 trilyon 714 milyar 418 milyon liralık işlem hacmi oluştu. 
     Yapı ve Kredi Bankası, Garanti Bankası, İhlas Holding, İş Bankası C ve Sabancı Holding en yoğun işlem gören hisseler oldu. 
     





</TEXT>
</DOC>
