<DOC>
<DOCNO> 128055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sondun03.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'dan kısasa kısas... ABD vatandaşlarını fişleyecekler 
</HEADLINE>
<TEXT>

     Brezilya'da bir yargıç ülkeye girecek ABD vatandaşlarına, ABD'nin bu ülkeye giden Brezilya vatandaşlarına yaptıklarının aynısının yapılmasını emretti. 
     Feredal yargıç Julier Sebastiao da Silva, dün bir hükümet dairesinin başvurusu üzerine verdiği kararda, ABD'nin vize uyguladığı ülkelerin vatandaşlarına yönelik uygulamasını ''tümüyle vahşi, insan haklarını tehdit eden, insan onurunu zedeleyen, yabancı düşmanı ve Nazilerin işlediği en korkunç şeylerle aynı değerde gördüğünü'' belirtti. 
     Brezilya polis sözcüsü, kararın başka bir mahkeme tarafından bozulmaması durumunda, 1 Ocak'tan itibaren yürürlüğe gireceğini söyledi. 
     ABD vize uyguladığı ülkelerin vatandaşlarının, 5 Ocak'tan itibaren ülkeye girişlerinde parmak izlerini alacak ve fotoğraflarını çekecek. 
     ABD'nin vize uygulamadığı 27 ülkenin vatandaşlarına bu işlemler uygulanmayacak. 
     
</TEXT>
</DOC>
