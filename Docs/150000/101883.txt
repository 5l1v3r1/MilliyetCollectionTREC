<DOC>
<DOCNO> 101883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sonspo20.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Gençlerbirliği'nden Muhammed Lawal'ı kiraladı 
</HEADLINE>
<TEXT>

     Elazığspor, Gençlerbirliği'nden Muhammed Lawal'ı 1 yıllığına kiraladı. 
     Elazığspor Kulübü Başkanı Hayrettin Karamazı, Gençlerbirliği Kulübü Başkanı İlhan Cavcav ile yaptıkları görüşme sonucunda, orta alan oyuncusu Muhammed Lawal ile 1 yıllığına kiralık olarak anlaşmaya vardıklarını söyledi. 
     Karamazı, Nijeryalı oyuncunun takımla birlikte idmana katıldığını belirterek, Galatasaray'dan Ufuk ile Brezilyalı bir oyuncunun da denendiğini bildirdi. 
     Denemeye alınan oyuncular hakkında kararın bu hafta içinde verileceğini ifade eden Karamazı, ''Denemeye alınan oyuncular hakkında son kararı teknik direktör Giray Bulak verecek. Bulak'ın vereceği rapor doğrultusunda bu oyuncuların transferleri yapılacak. Bu akşam yapacağımız yönetim kurulu toplantısında öncelikle, cumartesi günü kendi sahamızda yapacağımız Trabzonspor maçının bilet fiyatlarını belirleyeceğiz'' dedi. 
     





</TEXT>
</DOC>
