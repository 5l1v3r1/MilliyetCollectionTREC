<DOC>
<DOCNO> 136419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yasam/yas05.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban kestik’ 
</HEADLINE>
<TEXT>

İşadamı Yenisey’i villasında öldüren katil zanlıları, ellerinde kanla yakalanınca kurban kestik’ diyerek kaçmaya çalıştı 
     ŞENOL DEMİRCİ İstanbul 

     Gasp amacıyla villasına giren kişilerce boğazı kesilerek öldürülen Türk Pirelli’nin eski yöneticisi ve Levent Rotary Kulübü’nün eski başkanlarından Ali Asaf Yenisey’in üç katil zanlısı tutuklanarak cezaevine gönderildi. Zekeriyaköy Jandarma Karakolu’nda gözaltında tutulan Ali Sunar, Grıgaryan Gagık ile bu iki kişiyi otomobiliyle villaya getirdiği öne sürülen Nuri Başnur’a dün tatbikat yaptırıldı. Jardarma yetkililerinden alınan bilgiye göre Sunar ve Gagık olay gecesi ilaç ve uyuşturucu aldı. 
     
     Fazla uzaklaşamadılar 
     Yenisey’i kasığından ve göğsünden bıçakladıktan sonra boğazını keserek öldüren, eşi Mihriban Ayten’den de 200 milyon lirayı aldıktan sonra kaçmaya çalışan iki zanlı, fazla uzaklaşamadan devriye gezen jandarma ekibine rastladı. Gagık’ın devriye aracını görünce panikleyip, bıçak olan kanlanmış ellerini karda temizlemek istedi. Jardarmanın kanın nedenini sorduğu zanlıların kurban kestik’ dediği öğrenildi. Tam bu sırada jandarma telsizinden cinayet anonsu geçince zanlılar gözaltına alındı. 
     
     Tutuklandılar 
     Sorgularının ardından Sarıyer Adliyesi’ne sevkedilen üç zanlı tutuklanarak Bayrampaşa Cezaevi’ne gönderildi. Sunar ve Gagık’ın savcılıkta birbirini suçladığı iddia edildi. 
     Kaçak işçi olarak Türkiye’de bulunan ve üzerinde çalıntı kredi kartı çıkan Gagık’ın villalarda part - time çalıştığı belirlendi. Ali Sunar’ın ise sekiz ayrı suçtan sabıkalı olduğu bildirildi. 
     



 YAŞAM 



















</TEXT>
</DOC>
