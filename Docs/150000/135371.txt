<DOC>
<DOCNO> 135371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/magazin/mag01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş’e çifte kıskaç .. 
</HEADLINE>
<TEXT>

Gündeş’e 920 bin dolar ödemezsen hacze giderim’ diyen Universal Müzik, bir yandan da rakip şirketlere transferi’ engelliyor 
     MAGAZİN SERVİSİ 

     EBRU Gündeş’le bağlı olduğu müzik şirketi arasındaki trilyonluk kavga sürüyor. Gündeş’in, şirketin taahhüt ettiği 180 milyar tutarındaki KDV’yi yatırmadığı gerekçesiyle sözleşmesini tek taraflı feshetmesi üzerine harekete geçen Universal Müzik, şarkıcıya ihtar çekip bir hafta süre verdi. 
     
     Hesap günü, 7 Şubat 
     UNİVERSAL Müzik, beş albümlük sözleşme yaptıktan sonra 920 bin dolar yaklaşık 1.5 trilyon avans ödediği Gündeş’ten parayı iade etmesini istedi. Gündeş, 7 Şubat 2003’e kadar 920 bin doların tamamını şirkete iade etmezse Universal Müzik, şarkıcının evi, şirketi ve otomobilleri için haciz isteyecek. 
     
     Rakipleri yazıyla uyarıyor’ 
     YÖNETİCİLERİNDEN Neşe Demirkat’ın, 2002’de albüm satışlarına karşılık Gündeş’e 1 trilyona yakın hak ediş ödediklerini söylediği Universal Müzik, sözleşmeyi fesheden Gündeş için bir yandan da rakip müzik şirketlerine 10 yılda 5 albümlük sözleşmemiz var’ diye yazı gönderdi. 
     



 MAGAZİN 














</TEXT>
</DOC>
