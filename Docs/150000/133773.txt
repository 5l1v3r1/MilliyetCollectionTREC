<DOC>
<DOCNO> 133773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun10.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanıklara susma hakkı 
</HEADLINE>
<TEXT>

Yargıtay, susma hakkını kullanan bir sanığa "suçunu ink r ediyor" diyerek ceza veren mahkeme kararını bozdu... 
     GÖKÇER TAHİNCİOĞLU Ankara 

     Yargıtay içtihat niteliğinde bir karara daha imza atarak, susma hakkını kullanan sanıklar hakkında susmalarını gerekçe göstererek aleyhte karar verilemeyeceğini belirtti. Kartal 1. Ağır Ceza Mahkemesi’nde "piyasaya sahte para sürmek" suçundan yargılanan M., dava boyunca susma hakkını kullanmayı istediğini belirterek, ifade vermeyi reddetti. Mahkeme, M.’nin avukatının bunun CMUK’la düzenlenen bir hak olduğu yönündeki savunmasına rağmen sanığın susma hakkını kullanmasını "ink ra yönelik beyan" olarak kabul etti. 
     Mahkeme, işlediği suçu ink r ettiği gerekçesiyle hapse mahk m ettiği sanığı TCK’nın 59. maddesinde düzenlenen "iyi hal indiriminden" de yararlandırmadı. Bu nedenle sanık cezasının 6’da 1 oranında indirilmesi hakkını kaybetti. Mahkeme yine sanığın susmasını gerekçe gösterip sanığın cezasını erteleme yetkisi bulunmasına rağmen bunu uygulamadı. Davaya bakan Yargıtay 8. Ceza Dairesi ise CMUK’la sanıklara "susma hakkı" tanındığına ve sanığın sustuğu için iyi hal indiriminden yararlandırılmamasını ve cezasının ertelenmemesini hakkın ihlali olarak yorumladı. Daire, susmanın suçun ink rı’ ya da gizlenmesi’ diye yorumlanmasını savunma hakkının kullanılışını sınırlandırma’ olarak değerlendirerek ceza kararını bozdu. 
     
     



 GÜNCEL 





















</TEXT>
</DOC>
