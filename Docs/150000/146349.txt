<DOC>
<DOCNO> 146349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yazar/sazak.html </URL>
<DATE> 2003/03/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Barış, hemen şimdi 
</HEADLINE>
<TEXT>

     Gelişigüzel atılan bombalarla sivil halk katlediliyor. 
     Bağdat’ta ikinci pazaryeri faciası cuma akşamı yaşandı, korunmasız insanların üzerine düşen füzelerle ikisi çocuk, 58 kişi öldürüldü. 
     ABD bu şekilde Saddam’a diz çöktürüleceğini’ sanıyorsa yanılıyor. Aynı yanlışı Körfez Savaşı ertesi Irak’a uyguladığı on iki yıllık ambargo’ sürecinde yaptı Washington. Halk yoksullaştıkça Saddam rejimi güçlendi. Ülke cezalandırılmış oldu. Şimdi de yönetime karşı ayaklanmadılar diye zavallı insanların üzerine bomba yağdırılıyor. 
     Bağdat’ta sergilenen vahşet, tarihe Bush - Blair ikilisinin utancı’ olarak geçecek. 
     Haydi ABD Başkanı Bush, silah ve petrol lobilerinin kuklası’ olarak bu savaşa zorlandı. Blair’e ne demeli 
     İngiliz İşçi Partisi’ni Önce insan’ diyerek iktidara getiren solcu’ Tony Blair, muhafazakar Thatcher’e rahmet okutuyor. 
     21’inci yüzyılın başında uygarlığın sefaletine bakın. 
     ABD vuruyor, dünya seyrediyor. 
     Savaşın seyri istediği gibi gitmediği için ABD, 10 günlük mola almış. Sanki basket maçındayız. Daha fazla tank, top, zırhlı araç Irak’a getirildikten sonra savaşa devam edilecek 
     Aslında seyirci de şaşkın. 
     Real Madrid ile Siirt Köy Hizmetleri karşılaşıyor. Bir tarafta Ronaldo’lar, Zidane’ler, Figo’lar... Milyonlarca dolarlık rüya takımı’, öte yanda kurada dünya devi’yle eşleştiği için baştan kaybetmiş amatörler. 
     Futbolda bile az rastlanır sürpriz’i Irak gerçekleştiriyor. 
     Savaşın onuncu gününde ABD’ye mola aldırıyor. 
     Elbette Bağdat’ta yaşananlar oyun değil, insanlar ölüyor ve barış, hemen şimdi’ düşüncesinin öne çıkması gerekiyor. 
     Bu savaşın galibi olmaz. 
     ABD kazansa da kaybedecek 
     Daha fazla kan dökülmeden taraflara onurlu çıkış kapısı’ açmak gerekiyor. 
     Irak şu ana kadar elinde varolduğu öne sürülen kimyasal ve biyolojik silahların hiçbirini kullanmadı. Eğer Saddam’ın elinde kitle imha silahı yoksa o zaman 11 Eylül’ü kimin yaptığı sorgulanmalıdır BM Güvenlik Konseyi tarafından en kısa sürede ateşkes’ ilan edilir. Bosna’da, Kosova’da olduğu gibi Barış Gücü’ oluşturularak silah denetimleri başlatılır. 
     Irak’ın demokratikleştirilmesi ve Saddam’ın geleceği ise silah zoruyla’ değil halkın iradesiyle belirlenir. Normalleşme oldukça bugünkü rejimin ömrü kısalır. 
     ABD’nin kanlı bir savaşın üzerine inşa etmeye çalıştığı Özgür Irak’ modeli, Filistin acısını yaşamış Arapların gözünde ikinci İsrail’ kurmaktan başka bir şey ifade etmiyor. 
     Neyse ki Türkiye on gündür işlenen insanlık suçu’na ortak olmadı. 
     Artık barışı konuşmanın zamanı. 
     Barış, hemen şimdi... 
     
     







</TEXT>
</DOC>
