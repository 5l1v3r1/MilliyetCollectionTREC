<DOC>
<DOCNO> 142210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun22.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin "Küçükler Zirvesi" Brüksel'de yapılacak... 
</HEADLINE>
<TEXT>

     Belçika Dışişleri Bakanlığı, ''AB'nin küçük üyeleri olan 7 ülkenin'' 19 Mart'ta Brüksel'de, başbakanlar düzeyinde bir zirvede buluşacaklarını açıkladı. 
     Açıklamaya göre, Belçika, Hollanda, Lüksemburg, Portekiz, Avusturya, Finlandiya ve İrlanda başbakanları, söz konusu zirvede, AB'nin kurumsal reformlarını ve bu reformların küçük üyelere yansımasını tartışacaklar. 
     Lüksemburg Başbakanı Jean-Claude Juncker'in girişimleriyle düzenlenen ''küçükler zirvesi''nde, AB'nin geleceğinin tartışıldığı bir platform olan Avrupa Konvansiyonu'ndaki gelişmeler analiz edilecek. 
     Küçük ülkeler, gündeme getirilen bazı önerilerin, karar mekanizmasını, başkanlık sistemini ve temsil boyutlarını değiştirmeyi hedeflemesinden, üyeler arasında eşitlik düzeyinin bozulabileceğinden rahatsız olduklarını belirtiyorlar. 
     





</TEXT>
</DOC>
