<DOC>
<DOCNO> 144202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun50.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da yeni bilgisayar virüsü... 
</HEADLINE>
<TEXT>

     Almanya'da yeni bir bilgisayar virüsünün yayıldığı bildirildi. 
     F-Secure adlı güvenlik şirketi tarafından yapılan açıklamada, ''Ganda'' adı verilen virüsün İsveç'ten geldiğinin tahmin edildiği ve ''G.W. Bush animation'', ''Is USA always number one'' ABD her zaman 1 numara mı ya da ''Spy pics'' Ajan fotoğrafları gibi isimler altında gönderilen e-mailler ile yayıldığı belirtildi. 
     Gönderilen e-maillerde, Amerikan Federal Soruşturma Dairesi FBI'nin piyasadan toplatmaya çalıştığı sözde gizli casusluk fotoğraflarının bulunduğunun bildirildiği, bu e-mailleri açanların ''Ganda'' virüsünün yayılmasını sağladıkları ifade edildi. 
     Tüm bu gelişmelere rağmen ''Ganda'' virüsünün ciddi boyutlarda zarar vermediği kaydedildi. 
     





</TEXT>
</DOC>
