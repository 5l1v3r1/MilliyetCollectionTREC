<DOC>
<DOCNO> 146198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko06.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Anamur'da kopya muz üretimi yapılıyor... 
</HEADLINE>
<TEXT>

     Mersin'in Anamur İlçesi'nde genetik kopyalama yöntemiyle muz yetiştirildiği bildirildi. 
     Anamur Tarım İlçe Müdürlüğü yetkilileri, yeni teknolojik yöntemlerle kopya muzların üretildiğini, bunun için yurtdışından en iyi muz türü olarak bilinen, ''Grand main'', ''Williams'' ve ''Gold fingen'' türlerinin getirtildiğini belirttiler. 
     Kopyalama işlemlerinin Antalya'da Hollandalılar tarafından kurulan laboratuvarlarda gerçekleştirildiğini kaydeden yetkililer, muz fidelerinin Alanya, Bozyazı ve Anamur'daki seralarda büyütüldüğünü söylediler. 
     Yetkililer, geçen yıldan bu yana gerçekleştirilen kopyalama işlemlerinin başarılı sonuç verdiğini ve üreticiler tarafından yakından takip edildiğini kaydettiler. 
     




</TEXT>
</DOC>
