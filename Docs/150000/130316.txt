<DOC>
<DOCNO> 130316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/bila.html </URL>
<DATE> 2003/01/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal’ın arayışı 
</HEADLINE>
<TEXT>

     Cumhurbaşkanı Sezer ve Meclis Başkanı Arınç’la görüşen Baykal, yarın da Genelkurmay Başkanı Org. Hilmi Özkök’ü ziyaret edecek. 
     Baykal’ın aradığı Kıbrıs ve Irak konusunda Ankara politikasının ne olduğu. 
     CHP liderini bu arayışa iten gelişme ise Dışişleri Bakanı Yaşar Yakış ve Dışişleri sözcülerinin Ankara’nın geleneksel Kıbrıs politikasını değiştireceğine dönük açıklamaları oldu. 
     Baykal, öncelikle bu açıklamanın ne anlama geldiğini ve Kıbrıs’la ilgili ne gibi kararlar verildiğini öğrenmek için bu temaslarını başlattı. 
     Baykal’a bu arayışlarının sonucunda neler saptadığını sorduk. 
     Yanıtı şu oldu 
     "Sayın Cumhurbaşkanı ile görüştüm. Sayın Sezer, Milli Güvenlik Kurulu’nda alınan kararların çerçevesini aşan bir değişikliğin söz konusu olmadığını söyledi. Sayın Cumhurbaşkanı’nın böyle bir bilgisi yok. KKTC Cumhurbaşkanı Sayın Denktaş’ın da bilgisi dahilinde değil. Dolayısıyla ortada kamuoyuna açıklandığı gibi Türkiye’nin KKTC’ye ve Sayın Denktaş’a bakışında bir değişiklik gözükmüyor. Zaten konu, Milli Güvenlik Kurulu’nda da değerlendirilmiş, çerçevesi çizilmişti." 
     CHP lideri Baykal, müzakereye hazırlanan KKTC Cumhurbaşkanı Denktaş’ın bu tür açıklamalar ve bazı yetkisiz kişilerin beyanlarıyla yıpratıldığı kanısında. Kıbrıs’ın ulusal bir sorun olduğunu vurgulayan CHP lideri, Kıbrıs Türkleri’nin ve Türkiye’nin güvenliği ve çıkarlarını gözetmeyen yaklaşımların kabul edilemeyeceğini vurguluyor. 
     Baykal, Irak konusunda da hükümetin ne yapmak istediğinin tam anlaşılamadığını, politikasını netleştiremediğini de kaydediyor. CHP lideri, her iki konu hakkında Meclis’in bilgilendirilmesi gerektiğini belirtiyor. 
     KKTC Cumhurbaşkanı Denktaş’ın müzakereye hazırlandığı bugünlerde, hükümet, AKP yönetimi ve bazı AKP milletvekillerinin, KKTC Cumhurbaşkanı’nı sorunun çözümünde engelmiş gibi gösteren beyan ve eylemlere destek niteliğindeki açıklama ve yorumları, Cumhurbaşkanı Sezer’i, CHP lideri Baykal’ı, askerleri ve KKTC yönetimini rahatsız etmiş görünüyor. 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
