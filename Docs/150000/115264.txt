<DOC>
<DOCNO> 115264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun32.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin "Hemen hemen imkansızı başardık" 
</HEADLINE>
<TEXT>

     Rusya Devlet Başkanı Vladimir Putin, rehine kurtarma operasyonunun tamamlanmasından sonra bu gece televizyondan halka seslendi ve "Hemen hemen imkansızı başardık" dedi. 
     Korkunç birkaç gün geçirildiğini belirten Putin, sevdikleri insanların "silahlı alçakların" ellerine düştüklerini kaydetti ve "serbest bırakılacaklarını umut ettik ama en kötüsüne de hazır olmamız gerektiğini biliyorduk" dedi. Putin, şöyle devam etti 
     "Bu sabah rehineleri kurtarma operasyonunu düzenledik. Hemen hemen imkansızı başardık ve yüzlerce, evet yüzlerce insanın hayatını kurtardık. Rusya'nın diz üstü çökertilemeyeceğini gösterdik." Putin, ölen rehinelerin yakınlarına ise "lütfen affedin" diye seslendi ve ölenlerin anılarının halkı birleştirdiğini belirtti. 
     Putin, "Dünyadaki dostlarımıza da teşekkür etmek istiyorum. Bizden moral desteklerini ve tecrübelerini esirgemediler. Terör, güçlü ve tehlikeli bir düşman. Bu düşman er geç yenilgiye uğratılacak. Onların geleceği yok" diye konuştu. 
     





</TEXT>
</DOC>
