<DOC>
<DOCNO> 136886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yasam/yas04.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumaşımız Moskova’da görücüye çıkıyor 
</HEADLINE>
<TEXT>

     KUMAŞ, iplik ve aksesuvar yan sanayicileri Moskova’da görücüye çıkıyor. Türkel Fuarcılık tarafından organize edilen, İTÜD, KYSD ve MESİAD’ın desteklediği "1. Uluslararası Textim - Expo Kumaş, İplik ve Aksesuvar Yan Sanayi Fuarı", 26 Şubat - 1 Mart tarihleri arasında Moskova Expo Center’da düzenlenecek. Büyüyen ve dünyayı etkisi altına alan Türk kumaş ve tekstil yan sanayinin gücünü sergilemeyi amaçlayan fuarın açılışını Sanayi ve Ticaret Bakanı Ali Coşkun gerçekleştirecek. 
     
     Bir de panel var 
     FUARDA Türkiye’nin tekstil alanında dış pazarlara yakınlığı, hızlı teslim olanakları, modaya olan duyarlılığı, kalitesine oranla uygun fiyatı öne çıkarılacak. Türkiye Tekstil Sanayii İşverenleri Sendikası TÜTSİS Yönetim Kurulu Başkanı Halit Narin’in de ziyaret edeceği fuar paralelinde, TÜTSİS Genel Sekreteri Metin Emiroğlu’nun yönetiminde "Türk Tekstil Sanayii’nin Rusya Federasyonu’na İhracat Potansiyeli" konulu bir de seminer düzenlenecek. 
     



 YAŞAM 

















</TEXT>
</DOC>
