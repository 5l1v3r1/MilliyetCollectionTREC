<DOC>
<DOCNO> 131112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/guncel/gun02.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin Türkiye’ye son önerisi 
</HEADLINE>
<TEXT>
Şimdi onay ver sonra duruma bak 
Türkiye’den, topraklarını ABD askerlerine açması konusunda karar bekleyen Washington, "En azından bize ön onay verin, tavrınızı sonra belirleyin" diyecek 
     YASEMİN ÇONGAR WASHINGTON 

     Türkiye’nin, toprakları üzerinden Irak’a, Amerikan kara birliği sevkiyatına izin verip vermeme konusundaki kararsızlığından büyük rahatsızlık duyan Washington, ABD Genelkurmay Başkanı General Richard Myers’ın 19 Ocak’ta başlayacak ziyareti sırasında, en azından "ön onay" alabilmek için bastıracak. 
     Milliyet’e görüş açıklayan bir ABD’li diplomat, "Kuzey Cephesi konusunda, Ankara’dan net yanıt istiyoruz. Ancak Türkler, nihai kararlarını almak için BM’deki gelişmeleri beklemekte ısrarlıysalar bile, bize hiç olmazsa, ön bir onay verebilirler. Ankara, daha sonra gelişmelere göre, olası bir harek ta ilişkin tavrını belirleme ve gerekirse, topraklarını bu harek tta kullandırmama hakkını saklı tutabilir" dedi. 
     
     HAZIRLIKLAR TAMAMLANMALI 
     Aynı diplomat, Bush Yönetimi’nin de henüz savaş kararı almadığını vurgulayarak, "Ancak savaş olacakmış gibi hazırlanmak zorundayız ki, bir askeri yaptırım kaçınılmaz olursa, hızla hareket edebilelim. Ayrıca, bölgeye yığınak, niyetimizin ciddiyetini göstererek, Saddam Hüseyin’in kitle imha silahlarından vazgeçmesi ya da sürgüne giderek savaşsız çözümün yolunu açması için de bir şans oluşturuyor" dedi. 
     Amerikan askeri kaynakları ise, "Türkiye, BM’deki durumu bekleyip ona göre tesislerini ve topraklarını ABD’ye açıp açmayacağına karar vermek istiyor. Ancak bir cephe açılması için gerekli hazırlıklar çok zaman alır. Ankara, bize yanıt vermeli ki, planlarımızı ve hazırlıkları ona göre yapalım. Aksi halde, Türkiye yeşil ışık yaksa bile çok geç olabilir" diyorlar. 
     
     ARA FORMÜL İSTENMİYOR 
     Öte yandan, Ankara’nın 80 bin kişilik bir Amerikan kara yığınağına "hayır" diyerek, bunun yerine, "sayısı yirmi binden az olmak" kaydı ile bazı özel güçlerin Türkiye’de konuşlanmasına izin vermesi olasılığı, ABD’yi tatmin etmiyor. 
     ABD’li bir analist, bu yaklaşımı, "Böyle bir karar, Washington’da ne yönetimi, ne de Kongre’yi tatmin edecektir. Türkiye’nin vereceği bir yarım evet’ yanıtı, ile kesinkes hayır’ arasındaki fark, fazla itibar görmeyecektir. Harek tın uzaması ve ABD’nin kayıp vermesi halinde, bunun sorumlusunu arayanlar, Kuzey Cephesi açılamamasını gerekçe sayabilecek ve parmakla Türkiye’yi gösterebileceklerdir" diye özetledi. 
     



 GÜNCEL 




















</TEXT>
</DOC>
