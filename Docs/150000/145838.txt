<DOC>
<DOCNO> 145838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun06.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört kurşun bile Eric’i öldüremedi 
</HEADLINE>
<TEXT>

     Irak savaşı, hazin ve iç burkan olaylar kadar mucizevi kurtuluşlarla da akıllarda kalacak. Umm Kasr’daki çarpışmalarda başına 4 kurşun isabet eden İngiliz deniz komandosu Eric Walderman, hayatta kalarak bir mucizenin kahramanı oldu. Sky televizyonunun haberine göre, 25 yaşındaki Yeşil Bereli komando, hayatta kalmasını başındaki kevlar miğfere borçlu. Çünkü Walderman’ın miğferinin dış kamuflaj bölümünü delen kurşunlar, iç bölümdeki çelikten sağlam kevlar kısmını geçemedi. 
     
     ÇELİKTEN SAĞLAM 
     Walderman’ın bir şansı da kurşunların 2.5 santim daha aşağı isabet etmemiş olması. Bu durumda miğferin hemen altından komandonun başına saplanması işten bile değildi. Amerikan DuPont firması tarafından polimer plastik liflerden geliştirilen kevlar maddesi, mermi ve şarapnel parçası gibi çekirdek çarpmalarına karşı çelik malzemeye göre yüzde 40 daha dirençli. Sualtı kullanımı için geliştirilenler ise çelikten 20 kat sağlam. n DIŞ HABERLER SERVİSİ 
     


GÜNCEL 






















</TEXT>
</DOC>
