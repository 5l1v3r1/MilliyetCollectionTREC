<DOC>
<DOCNO> 100219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siy01.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’e kararını ver’ notası 
</HEADLINE>
<TEXT>

DSP’nin kurmayları bu kez de Derviş’i hedef alarak, "Ya hükümette tarafsız kal ya da siyasi kararını acilen ver" çağrısında bulundular... 
     ANKARA Milliyet 

     Başbakan Bülent Ecevit’e yönelik eleştirilere tepkisiz kaldığı gerekçesiyle, Ecevitler’in talimatıyla Hüsamettin Özkan’ın partiden istifa etmesini isteyen DSP kurmaylarının hedefi bu kez Ekonomiden Sorumlu Devlet Bakanı Kemal Derviş’ti. DSP’liler Derviş’e, "Ya hükümette tarafsız kal ya da siyasi kararını acilen ver" çağrısında bulundu. 
     DSP Grup Başkanvekili Emrehan Halıcı, Genel Sekreter Süleyman Yağız ve Genel Sayman Mecit Şekercioğlu ile dün düzenlediği basın toplantısında, Derviş’in Ecevit’in daveti üzerine hükümette Hazine’den Sorumlu Devlet Bakanı olarak görev aldığını dile getirdi. Halıcı, "Ne yazık ki son zamanlardaki bazı davranışlarıyla partimiz üzerinde oynanan oyunlara bilerek ya da bilmeyerek eşlik ediyor. Derviş’in hükümetteki konumuyla bağdaşmayan tutumlar içine girmesini yadırgıyoruz" dedi. Halıcı, eleştirilerini şöyle sürdürdü 
     
     DSP parçalanırken sessiz kaldı 
     "Derviş, ortanın solu’ ve demokratik sol’la hiçbir ilgisi olmayan kişi ve çevrelerle ilişki kurmaktadır. Dahası, solda birlik ve ittifak çağrılarına itibar etmeyen Ecevit’e, geniş ama ilkesiz bir birlikteliği telkin etmektedir. Derviş, solda bir birlik, bütünlük gerekliyse, neden DSP’nin parçalanmasına sessiz kalmıştır Hükümetin uyumlu çalışması sürerken, sabah akşam, Siyasi belirsizlik var. Seçim tarihi belirlenmeli’ diye ülkeyi belirsizliğe sürükledi. Önce buna açıklık getirmesi gerekir." 
     Derviş’in bir siyasal oluşuma katılmasının en demokratik hakkı olduğunu dile getiren Halıcı, "Ancak Hazine’den Sorumlu Devlet Bakanlığı gücünü kullanarak, hükümet ve DSP karşıtı bir hareketin içinde olamaz. Hem hükümetin dördüncü ortağı gibi hem de hükümete karşı bir organizasyonun baş aktörü gibi hareket edemez" dedi. 
     
     Nafile turlar atıyor 
     Özkan ile Derviş’in durumlarının benzerlik gösterdiğini de vurgulayan Halıcı, "Şu anki tabloda Derviş, ekonomik kararlardan daha çok siyasi birtakım kararlar oluşturmak üzere nafile turlar atıyor" diye konuştu. Halıcı, Derviş’in 7 - 8 Ağustos’ta IMF ile yapılacak toplantılara katılmak istediği anımsatılınca da, "O yüzden yumuşak konuşuyoruz" karşılığını verdi. 



 SİYASET 



















</TEXT>
</DOC>
