<DOC>
<DOCNO> 143474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur11.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'da kar yağışı... 
</HEADLINE>
<TEXT>

     Genel olarak kar yağmayan Muğla il merkezinde akşamdan buyana kar yağışı devam ediyor. 
     Türkiye'nin en uzun sahil şeridine sahip Muğla'da dün akşam saatlerinde başlayan yağış ile kar kalınlığı kent merkezinde 7 santimetre, yüksek kesimlerde 20 santimetreye ulaştı. 
     Muğla Köy Hizmetleri İl Müdürlüğü yetkilileri, Merkez İlçe'ye bağlı köy yollarıyla, Fethiye'nin yüksek kesimlerindeki köylerin yolları ve Köyceğiz'e bağlı Otmanlar ve Karaçam köy yollarında kar yağışının etkili olduğu ve ulaşıma kapanmaması için ekiplerin düzenli çalışmalarını sürdürdüğünü bildirdi. 
     Muğla'da halen sadece Merkez İlçe'ye bağlı Dağpınar-Zeytinköy yolunun ulaşıma kapalı olduğu ve ekiplerin çalışmalarını sürdürdüğü belirtildi. 
     





</TEXT>
</DOC>
