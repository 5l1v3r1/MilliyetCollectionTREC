<DOC>
<DOCNO> 139343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/spo15.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

UEFA’dan görev      UEFA, üç hakeme görev verdi. Ali Aydın Avrupa Şampiyonası Eleme Grubu’nda Andorra - Estonya, Mustafa Çulcu Çek Cum. - Avusturya Ümit Milli sınavında, Kuddusi Müftüoğlu ise Ümit Milli Takımlar Festivali’nde düdük çalacak. 
     
Atalay’dan ziyaret      GENÇLİK ve Spor Genel Müdürü Mehmet Atalay, yönetici ve sporcularla birlikte Anıtkabir’e giderek Atatürk’ü ziyaret etti. Atalay, mozoleye çiçek koyup saygı duruşunda bulunduktan sonra şeref defterini imzaladı. 
     
Saat değişikliği      TÜRKİYE Basketbol Ligi’nin 19. haftasında yapılacak Büyük Kolej - Ülkerspor maçının yeri ve saati değiştirildi. Daha önce 1 Mart pazar günü saat 20.00’de oynanacağı açıklanan maç, aynı gün saat 16.00’ya kaydırıldı. 
     
Kalpar’dan imza      LİGİN ilk yarısında hedeflediği puana ulaşamadığı için teknik kadroda değişime giden Altay, Hüseyin Kalpar ile 1.5 yıllık sözleşme imzaladı. Kalpar, "Altay’ın bir takım sorunları var. Hep birlikte bunları çözeceğiz" dedi. 
     
Tekvando heyecanı      TEKVANDODA Avrupa Gençler Şampiyonası bugün Atina’da start alacak. 30 saatlik bir yolculuğun ardından, Zonguldak’tan Atina’ya geçen Milli Takım kafilesinde hedef takım halinde zirveye çıkıp, tarihi bir başarı almak. 
     
Kayakta yokuz      İTALYA’NIN Val Di Fiemme kayak merkezinde devam eden büyükler Dünya Kayak Şampiyonası’nda hayal kırıklığı yaşadık. Sporcularımız beklenen başarıları alamazken, FİS puan sıralamasında baraj olan 100 puana uzak kaldı. 
     
Inter berabere      ŞAMPİYONLAR Ligi A Grubu’nda Emre ve Okan’ın oynamadığı maçta Inter, kendi sahasında Barcelona ile 0 - 0 berabere kaldı. Gruptaki diğer maçta Yıldıray’lı B.Leverkusen deplasmanda Newcastle United’a 3 - 1 yenildi ve çeyrek final şansını kaybetti. D Grubu’nda Roma deplasmanda Valencia’ya 3 golle geçerken Ajax, Arsenal yenişemedi. 
     
A GRUBU TAKIMLAR O G B M A Y P Barcelona 4 3 1 0 8 2 10 Inter 4 2 1 1 7 6 7 Newcastle U. 4 2 0 2 8 9 6 B.Leverkusen 4 0 0 4 5 11 0      
     Newcastle Utd. - B.Leverkusen 3 - 1 
     Inter - Barcelona 0 - 0 
     
B GRUBU TAKIMLAR O G B M A Y P Ajax 4 1 3 0 4 3 6 Arsenal 4 1 3 0 4 2 6 Valencia 4 1 2 1 2 4 5 Roma 4 1 0 3 5 6 3      
     Valencia - Roma 0 - 3 
     Ajax - Arsenal 0 - 0 
     
Dünya turu      Köylü zaferi 
     YASİR KAYA 

     TEK maç eleminasyon sistemine göre oynanan kupa maçlarında her ülkede zaman zaman sürprizler yaşanabiliyor. Ancak Fransa’da bir köy takımının yarı final kapısına dayanmış olması herkesi şaşkına çevirdi. Önceki turlarda Troyes ve Tolouse gibi güçlü ekipleri safdışı bırakan 5. küme takımı amatör Schiltigheim çeyrek finalde, Strasbourg yakınlarındaki köyünde Birinci Lig’den Rennes’i konuk edecek. 
     
     Yeni gözde Portillo 
     REAL Madrid Zidane, Figo ve Ronaldo’nun transferinde harcadığı astronomik paralarla dikkat çekse de, alt yapıya da önem veriyor. Bunun en son örneği Şampiyonlar Ligi’nde Dortmund karşısında 90 2’de attığı golle takımına çok önemli bir puan kazandıran 20 yaşındaki Javier Portillo. 11 yaşından beri Real Madrid’de olan Portillo geçen sezon yükseldiği A takımda Panathinaikos’a 25 metreden attığı golle dikkatleri çekmişti. 2007’ye kadar kulübüyle sözleşmesi bulunan Portillo’yla, Barcelona ve Manchester United da yakından ilgileniyor. 
     
     Gizemli hastalık 
     İTALYA futbolu henüz adı konulmayan bir kas sinir hastalığı nedeniyle sarsılıyor. 1960 - 96 arasında profesyonel olarak yeşil sahalarda yer alan futbolculardan 350’sinin bu hastalığın sebep olduğu sorunlar nedeniyle hayatını kaybettiği belirtildi. Bu halkaya katılan son isim, bir dönem Parma ve Roma’da da forma giyen ve 42 yaşında hayatını kaybeden Gianluca Signorini olmuştu. 
     
     Futbol gündemi 
     Sakatlığı geçen Blackburnlu Hakan Şükür’ün haftasonu Manchester City maçında oynaması bekleniyor. 
     Milan Kaptanı Maldini, Lokomotiv maçıyla Avrupa kupalarında 118. maçına çıktı ve İnter’in eski oyuncusu Bergomi’nin rekorunu kırdı. 
     Teknik Direktör Hitzfeld’in taktiklerini eleştiren Bayern Münihli Michael Ballack, kulübü tarafından 10.000 Euro para cezasına çarptırıldı. 
     West Ham’ın İtalyan yıldızı Di Canio eski takımı Celtic’le temasta. 
     Ekvadorlu hakemler, ligin ertelenmesine yol açan grevlerini maaşlarına yapılan yüzde 15 zam sonrası sona erdirdi. 
     İngiltere’de kötü bir sezon geçiren Leeds United, ligi orta sıralarda bitirmeleri halinde İntertoto kupasına katılmaya sıcak bakacaklarını açıkladı. 
     



 SPOR 

























</TEXT>
</DOC>
