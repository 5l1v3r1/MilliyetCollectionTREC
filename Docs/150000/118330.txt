<DOC>
<DOCNO> 118330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/ekonomi/eko04.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’den 2 puanlık ihtiyatlı faiz indirimi 
</HEADLINE>
<TEXT>

Merkez Bankası, gecelik faiz oranlarını 2 puan düşürerek yüzde 44’e indirmesine rağmen, bazı risklerin bulunduğu mesajını verdi 
     EKONOMİ SERVİSİ 

     Merkez Bankası, yeni hükümetin izleyeceği politikaların yanı sıra, Irak ve AB’ye ilişkin belirsizliklerin sürdüğü bir ortamda faiz indiriminde ihtiyatlı davrandı. Merkez Bankası, kısa vadeli faiz oranlarını dünden itibaren 2 puan düşürdü. Gecelik faiz oranlarında, borçlanma faiz oranı yüzde 46’dan yüzde 44’e, borç verme faiz oranı da yüzde 53’ten yüzde 51’e düşürüldü. 
     
     Merkez’den uyarı 
     Bankanın bir haftalık borçlanma faiz oranı ise yüzde 46’dan yüzde 44’e indirildi. Bankalararası Para Piyasası’nda saat 16.00 - 16.30 arası gecelik vadede uygulanan bankanın borç verme faiz oranı yüzde 63’ten yüzde 61’e düşürülürken, yüzde 5 olan borçlanma faiz oranı değiştirilmedi. Ayrıca, piyasa yapıcısı bankalara repo işlemleri yoluyla gecelik ve bir haftalık vadelerde tanınan borçlanma imk nının faiz oranları yüzde 49’dan yüzde 47’ye düşürüldü. Merkez Bankası olumlu bir görünümün mevcut olduğu, ancak bazı risklerin de bulunduğu mesajını verdi. Merkez Bankası, enflasyonda görülen düşüşteki başarının devamı için, son aylarda kamu maliyesinde oluşan bozulma ve yapısal düzenlemelerdeki gecikmelerin telafisine yönelik önlemlerin, bir an önce gerçekleştirilmesi gerektiğini bildirdi. Merkez Bankası, enflasyondaki gerilemeyi, yapısal reformların 2003’te de kesintisiz devamının da önemli ölçüde etkileyeceğini vurguladı. 
     
Merkez Bankası neden ihtiyatlı davrandı      Merkez Bankası, tarım fiyatlarındaki yükselmenin önümüzdeki aylarda gıda fiyatlarının artışının hızlanmasına yol açabileceğini vurguladı. Kamu fiyat artışlarının hızlanması olasılığını da enflasyondaki düşüşü etkileyebilecek bir diğer olumsuzluk olarak sıraladı. Özel sektörün enflasyonla mücadelede önemli yer tuttuğunu bildiren Merkez Bankası, özel sektörün fiyatlama politikasını enflasyon hedefini dikkate alarak belirlemesi istedi. Güvene bağlı oluşacak talep artışının özel kesimce k r marjlarını artırma fırsatı olarak görülmemesi gereğine dikkat çeken Merkez, enflasyonla mücadelenin, maliyeti azaltmak açısından önemli bir faktör olduğunu bildirdi. 
     
Uzmanlar ne diyor      Berna Beyazıtoğlu CSFB Ekonomist 
     Zamanlama, miktar açısından beklentimiz doğrultusunda indirim oldu. Bundan sonra da indirimde ihtiyatlı tutumun sürmesini bekliyoruz. 
     
     Emin Öztürk Bender Menkul Ekonomist 
     Büyümenin güçlülüğü konusunda endişeler olduğu bir dönemde, Merkez faiz indiriminde muhafazak r davrandı. 
     



 EKONOMİ 


















</TEXT>
</DOC>
