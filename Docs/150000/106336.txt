<DOC>
<DOCNO> 106336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/siyaset/siy07.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit tartışmayı noktaladı 
</HEADLINE>
<TEXT>
Örtülü ödenek dürüst şekilde kullanıldı... 
     ANKARA Milliyet 

     Başbakan Bülent Ecevit, Hüsamettin Özkan’ın istifasından önce örtülü ödenekten ödeme yaptırdığı yolundaki iddiaların ardından başlayan tartışmalara noktayı koydu. Özkan’ın beklediği yönde açıklama yapan Ecevit, "Örtülü ödeneğin çok dürüst biçimde kullanıldığını kamuoyu biliyor" dedi. Ecevit, eski Başbakan Yardımcısı Özkan’ın kendisinden beklediği "usulsüzlük yok" açıklamasını eski Yargıtay Başsavcısı Vural Savaş’ın DSP’ye katılım töreninde yaptı. Ecevit, Özkan’ın istifasından bir gün önce örtülü ödenekten ödeme yaptırdığı yolundaki iddialarla ilgili soruya şu yanıtı verdi 
     "Aslında fol yok, yumurta yok, nedense bir gazete bu konuyu gereksiz bir şekilde gündeme getirdi. Bu da bir merak, huzursuzluk meydana getirdi. Bu konu, ciddiyeti olmayan bir konu, kapanmış sayılabilir. Örtülü ödenek konusunda eski arkadaşlarımızla herhangi bir olumsuzluk olmadı. Onun için bu konunun kamuoyunda yer tutacak bir tarafı olmadığı kanısındayım." 
     



 SİYASET 












</TEXT>
</DOC>
