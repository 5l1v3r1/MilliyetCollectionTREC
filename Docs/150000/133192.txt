<DOC>
<DOCNO> 133192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/siyaset/siy00.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Gül’den garanti... 
</HEADLINE>
<TEXT>
Türkiye’de din devleti kurulamaz 
Dev şirketlerin yöneticilerinin "Türkiye’nin islam devletine doğru gidip gitmediği" sorusuna, Gül ve Erdoğan,öBunları kafanızdan çıkarın" şeklinde cevap verdi 
     ABDULLAH KARAKUŞ, ELÇİN ERGÜN Davos 

     Boeing, BP, Ericsson, Microsoft, Ford gibi dev şirketlerin üst düzey yöneticileri Başbakan Abdullah Gül ve AKP lideri Recep Tayyip Erdoğan’a Türkiye’nin bir İslam devletine doğru gidip gitmediğini sordu. Gül ve Erdoğan ise, Türkiye’de din esasına dayalı bir devletin kurulmayacağını belirterek "Bunları kafanızdan çıkarın. Partimizin hiçbir yerinde İslam’ adı yok" dediler. 
     Erdoğan, Gül ve Devlet Bakanı Ali Babacan dün üç saat süren öğle yemeğinde ünlü şirketlerin üst düzey yönetileri ile bir araya geldi. Heyet, dünya devlerini Türkiye’de yatırım yapmaları için ikna etmeye çalışırken ilginç bir soruyla karşılaştı. 
     Şirket yöneticilerinin "İslami bir parti kbaşa geldi deniyor Türkiye, bir islam devletine mi doğru gidiyor" sorusuyla karşılaşan Erdoğan şu yanıtı verdi "Böyle bir şey olmadı ve olmayacak. Böyle bir şeyi aklınızdan kesinlikle çıkarın. Bu konuda şüpheniz olmasın. AKP muhafazakar bir partidir. Bunu yaparak hakkımızda söylenti çıkaranlar, din üzerinden rant elde etmeye çalışanlardır. Türkiye’de din esasına dayalı bir devlet yoktur. Gerçek budur. Dinin siyasete alet edilmesine karşıyız. Herkesin bunu böyle bilmesini isterim." 
     
     ANLATTIKLARINIZ MÜZİK GİBİ 
     Gül de "Bizim hakkımızda söylenenlerle bizim gerçek durumumuzun yakından uzaktan ilgisi yoktur. Biz laik bir devletiz. Geçmişte koalisyon hükümetleri olduğu için hükümetin tarifiyle ilgili bazı sıkıntılar vardır. Artık güçlü bir hükümet var" karşılığını verdi. Boeing adına yemeğe katılan Ambassador Tom Pickering, Erdoğan, Gül ve Babacan’ın anlattıkları karşısında duyduğu memnuniyeti "Şu an anlattıklarınız bana müzik gibi geliyor. Çünkü Türkiye’de böyle bir müzik duymak istiyoruz" diyerek dile getirdi. 
     
     



 SİYASET 

















</TEXT>
</DOC>
