<DOC>
<DOCNO> 137364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur13.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç "Başbakanlık yarın Meclis'e tezkere göndermeyecek" 
</HEADLINE>
<TEXT>

     TBMM Başkanı Bülent Arınç, Başbakanlık'ın eğer koşullarda bir değişiklik olmazsa yarın TBMM'ye herhangi bir tezkere göndermeyeceğini bildirdi. 
     Bülent Arınç, Parlamento Muhabirleri Derneği'ni ziyareti sırasında gazetecilerin sorularını yanıtladı. Yurt dışına asker gönderme ve yabancı bir ülke askerini yurt içinde konuşlandırma konusunda tezkerelerin birlikte Meclis'e sevk edileceğine ilişkin bir beklenti bulunduğunu anımsatan Arınç, ''Başbakan da daha önceki görüşmelerimizde böyle bir ihtimalden bahsetmişti. Ama bugün itibariyle, en azından yarın için böyle bir tezkerenin gönderilmeyeceğini biliyorum'' dedi. 
     Önümüzdeki günlerdeki gelişmelerin ne getireceğinin hep birlikte takip edileceğini belirten Arınç, ''En azından yarın, eğer şartlar değişmeyecekse beklendiği gibi Başbakanlık TBMM'ye bir tezkere göndermeyecek'' dedi. 
     





</TEXT>
</DOC>
