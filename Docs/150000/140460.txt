<DOC>
<DOCNO> 140460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/spo04.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
40 yıldır sahadayım en iyisini bilirim’ 
</HEADLINE>
<TEXT>

Trabzonspor Teknik Direktörü Aybaba eleştirileri yanıtladı, "Bu takımda tek patron benim" diye konuştu 
     Yönetime hesap veririm’ 
     GENÇLERBİRLİĞİ yenilgisinin ardından, takım kurgusunu yanlış yaptığı konusunda eleştiri alan Trabzonspor Teknik Direktörü Samet Aybaba sert çıktı. Bordo - Mavili takımda tek patronun kendisi olduğunu söyleyen Aybaba, "Futbolun içinde 40 yıl geçirdim. Sahaya nasıl bir kadro çıkaracağımı bilirim. Hesap vereceğim tek yer, yönetimdir. Yönetim de taraftara hesap verir. Bu bir bütündür" dedi. 
     
     Biz bir takımız’ 
     YAPILAN eleştirilerin haksızlığına dikkat çeken Aybaba, şöyle devam etti "Biz bir takımız. Herkes formda ve tüm oyuncularım da oynayabilir. Beşiktaş, Slavia Prag maçını kazandığı kadrodan kaç kişiyi Göztepe maçında oynattı. Artık, şunu niye oynattı, bu neden oynamadı, gibi tartışmaların bitmesi gerekir. Bunları hiç de doğru bulmuyorum ve işimi en iyi biçimde yapmaya çalışıyorum." 
     
     Penaltı çalıştılar 
     TÜRKİYE Kupası’nda karşılaşacağı B.B.Ankaraspor maçının hazırlıklarını sürdüren Trabzonspor’da belinden rahatsızlanan Serkan Kılıç ile, ayak bileğinde sakatlığı bulunan Yavuz, dünkü idmanda düz koşu yapıp soyunma odasına gitti. Samet Aybaba’nın yaptırdığı taktik teknik çalışmanın son bölümünde tüm futbolculara 10’ar penaltı atışı yaptırıldı. 
     
     Sümer’den uyarı 
     B.B. ANKARASPOR karşısında futbolcuların çok dikkatli olmasını isteyen Trabzonspor Başkanı Özkan Sümer, rakibin küçümsenmemesi gerektiğini ifade etti. Sümer, "Rakibi küçümsemek felaket getirir. Bunun örnekleri çoktur. Trabzonspor da bu konuda bedel ödemiştir. Yine bir bedel ödememek için işi ciddi tutmalıyız. Unutulmasınki, her maçın sonucunu takımların ligdeki durumları belirlemiyor" diye konuştu. 
     
     Erman, Trabzon’un listesinde 
     BEŞİKTAŞ’TAN Akçaabat Sebatspor’a gelen ve orta sahada oynadığı futbolla takımının İkinci Lig A Kategorisi’nde ilk sıralarda yer almasında pay sahibi olan Erman Ergin, Trabzonspor’un transfer listesine girdi. Teknik direktör Samet Aybaba’nın da 3 kez seyredip beğendiği 22 yaşındaki futbolcu için Siyah - Beyazlı yöneticilerle temasa geçildiği öğrenildi. 
     



 SPOR 







bnba.jpg 

















</TEXT>
</DOC>
