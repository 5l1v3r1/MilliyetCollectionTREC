<DOC>
<DOCNO> 137236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yasam/yas01.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Profiterolün adı da tadı da uydurma .. 
</HEADLINE>
<TEXT>

Önder Şenyapılı, sözcüklerin şaşırtıcı öykülerini bir kitapta topladı. Kitabın en ilginç bulgularından biri de şu Profiterol, kelime olarak ANLAMSIZ 
     SERHAT OĞUZ İstanbul 

     Beyoğlu’nda doğup, Türkiye’nin hemen tüm pastanelerinin mönüsünde vazgeçilmezler arasına giren tadına doyulmaz profiterol’ tatlısını bilmeyen yok. 
     Kimine göre İtalyan kökenli bir tatlı, kimine göreyse, akademik kariyeri olan bir bilim adamının muhteşem formülü. Tatlının acı gerçeğiyse şu Profiterolün hiçbir anlamı yok. Bu cismen tatlı’, ismen ise acı’ gerçeği ortaya çıkaran ise, kendisini sözcüklerin anlamlarına adayan Ortadoğu Teknik Üniversitesi ODTÜ Mimarlık Fakültesi Öğretim Görevlisi Önder Şenyapılı. 
     
     Luca’nın icadı’ 
     Önder Şenyapılı’nın ODTÜ Yayınları’ndan çıkan Her Sözcüğün Bir Öyküsü Var’ adlı kitabında, profite-rolün öyküsü şöyle anlatılıyor 
     "Türkiye’ye 15 yaşın-dayken gelen Arnavutluk doğumlu Luca Zgonidis, babasının ölümünden sonra pastacı çıraklığı yapar. 1940’ların parasıyla 45 bin lira hava parası vererek İnci Pastanesi’nin bulunduğu mek nı tutarlar. Zgonidis, şöyle devam ediyor İlk günler çok zorluk çektik. Kendim birşey icat edip bir de isim uydurunca çok iyi tuttu. Anlayacağınız profiterolün kendi de adı da uydurmaca." 
     
İşte birkaç sözcük ve ilginç öyküleri      Şenyapılı’nın kitabındaki diğer ilginç sözcük öykülerinden bazıları da şöyle 
     Abiye Tören ya da davetlere uygun zarif giyime denen abiye, Arapça kökenli ve yüzünü örten utangaç kadın anlamına geliyor. 
     Afyonu patlamak Osmanlı döneminde afyonkeşler, oruç tutarken afyon alamayacakları için sahurda üç dört k ğıt üst üste sarılmış afyon yutardı. Bu gündüz midede patlayınca tiryaki keyfini bulurdu. 
     Avokado Aztekler, bu meyveyi, erkeğin erbezlerine benzetip bu anlama gelen ahuacatl’ adını vermişler. Üstelik, bu meyvenin olgunlaştığı dönemde bakirelerin evden dışarı çıkmaları yasaklanmış. 
     Kahve Ağacının anavatanı Habeşiştan’daki Kaffa bölgesi olduğu için bu adı aldı. 
     Kanyak Türk brendisi üretildiği zaman konyak deniliyor ancak Fransızlar ismi tescil ettirince, Türkler bu ismi kan - yak olarak değiştiriyor. Konyak ise Fransa’nın Cognac kentinde üretildiği için bu adı alıyor. 
     Keşkül Dervişlerin yardım toplamak için kullandığı çanağa keşkül deniliyordu. Fazla pahalıya gelmeyen sütlü tatlıya keşkül - ü fukara deyiminden yola çıkılarak bu ismin verildiği zannediliyor. 
     Palavra sıkmak Küçük çaplı kısa namlulu hafif toplara palavra’ deniyor. Denizcilikte selamlama törenlerinde selamlama atışı bunlarla yapılırdı. 
     Paparazzi Fellini’nin La Dolce Vita filminde Marcello Mastroianni’nin sadık sağ kolu foto muhabirinin ismi Paparazzo’ydu. Paparazzo süratli, iş bitirici olduğu için ünlüleri izleyen hızlı magazin gazetecileri artık böyle anılıyor. 
     



 YAŞAM 





















</TEXT>
</DOC>
