<DOC>
<DOCNO> 148441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/dunya/dun01.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Suriye’nin rejimi’ne taktı 
</HEADLINE>
<TEXT>

Bush yönetimindeki muhafazak rlar, Saddam’a yardım eden Şam hükümetinin barışçı yollarla değiştirilmesini istiyor 
     SEMA EMİROĞLU New York 

     ABD’nin önde gelen gazetelerinden Washington Post, Bush yönetimindeki muhafazak rların bundan sonra Suriye’de rejim değişikliği görmek istediklerini, ancak bunun Amerikan askeri operasyonu yerine, barışçı yollarla yapılmasından yana olduklarını yazdı. 
     "Bazıları Suriye’yi bundan sonraki hedef olarak görüyor. Amerikan yetkilileri, Saddam Hüseyin’e yardım eden hükümetin barışçı biçimde değişmesinden söz ediyor" başlığını kullanan gazete, Savunma Bakanı Donald Rumsfeld’in, Şam yönetimini "Irak lideri Saddam Hüseyin’e yardım etmek amacıyla malzeme ve İslamcı savaşçıların sınırı geçmesine izin vermekle" suçladığını hatırlattı. Gazete, Rumsfeld’in yardımcısı Paul Wolfowitz’in de, NBC televizyonuna verdiği mülakatta "Suriye’de değişiklik olmak zorunda. Suriyelilerin, davranışlarından sorumlu tutulacaklarını bilmeleri gerekiyor" dediğini bildirdi. 
     Wolfowitz ve diğer yetkililerin, Suriye’deki "barışçı değişikliğin" nasıl gerçekleşeceğini tam olarak açıklamadıklarına dikkat çekilen haberde, "Ama pek çok yetkili, Irak’taki savaşın başarılı biçimde sonuçlanmasının, değişiklik için olası bir atlama taşı olacağı hakkında konuşmaya başladı" denildi. 
     Habere göre, Suriye ile birlikte İran’ı da uyaran Rumsfeld’in sözleri, diğer Bush yönetimi destekçilerini de aynı konuda açıkça konuşmaya teşvik etti. 
     Eski CIA Başkanı olan ve şu anda Irak’ta yeni bir hükümet oluşturulmasına yardım edecek ABD yetkilileri arasında adı geçen James Woolsey de, California Üniversitesi’nde verdiği bir konferansta, "Suriye’nin faşist yönetiminin yerine başka bir hükümet getirilmelidir" dedi. 
     
Şam yakınlaşmasından askerler çok memnun’      İHSAN DÖRTKARDEŞ DHA 

     İngiliz Financial Times gazetesi, Türkiye’nin İran ve Suriye ile yakın diyaloğa girerek "tamamen ABD ile ilişkilere bağımlı olmadığı izlenimi" vermesinin, koyu laik askerler ve bürokrasideki milliyetçi kesimlerin hoşuna gittiğini savundu. Gazetede, "Türkiye, dış politikasında değişiklik iddiasını reddediyor" başlığıyla yayımlanan yazıda, İran Dışişleri Bakanı Kemal Harrazi’nin Ankara ziyaretinin ardından Dışişleri Bakanı Abdullah Gül’ün Suriye’ye gideceği hatırlatıldı. 
     
     


DÜNYA 












</TEXT>
</DOC>
