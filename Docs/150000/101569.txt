<DOC>
<DOCNO> 101569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/yasam/ayas.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha yeni başladım 
</HEADLINE>
<TEXT>

Altın kız Ayhan, Türkiye seninle gurur duyuyor’ nidaları arasında ayak bastığı vatanında iddialı konuştu Şimdi hedefim, dünya şampiyonluğu.. 
     SPOR SERVİSİ 

     Avrupa Şampiyonası’nda 1500 metre altın madalya takarak atletizm tarihimizdeki en büyük başarıya ulaşan Süreyya Ayhan’ı, Türkiye bağrına bastı. Altın Kız’ı Münih’ten dönüşte İstanbul Atatürk Havalimanı VIP salonunda Gençlik ve Spor İl Müdürü Vedat Bayram ve Atletizm Federasyonu Başkanı Hüseyin Yıldırım ile kalabalık bir basın mensubu ordusu karşıladı. Boynuna takılan çelenk ve altınlara mahcup bir ifadeyle teşekkür eden Süreyya, geleceğe ilişkin sorulara ise cesaretle cevap verdi "Henüz atletizme yeni başlıyorum. Hayalimde Dünya ve olimpiyat şampiyonluğu var " 
     
Yüzlerce Süreyya var’      Büyük aşkı ve antrenörü Yücel Kop ile basın toplantısında başarısını tesadüfe değil uzun süreli, planlı bir çalışmaya bağlayan Ayhan, sözlerini şöyle sürdürdü 
     "İyi hazırlanmıştım. Son 20 metrede de şampiyon olacağıma inanıyordum ve bunu başardım. O anda beni izleyen Türk halkının desteğini yanımda hissettim. Yarış boyunca kendi taktiğimle koştum. Ben ve Türk atletizmi için bu bir başlangıç." 
     Sakatlığı ile ilgili hiçbir sorunu kalmadığını ve bundan sonra daha sık yarışacağını da belirten milli atletimiz, sözlerini, "Bundan sonra bana ve atletizme çok büyük destek geleceğine inanıyorum. Destek olursa başarı da gelir. Türkiye’de yüzlerce Süreyya var. Önemli olan bulup çıkartmamız" diyerek bitirdi. 
     
Aşkım güç verdi’      Ayhan’ın antrenörü Kop da başarı için yıllarca büyük emek verdiklerini belirtti. Ayhan da antrenörü Kop ile arasındaki aşkın performansına olumlu etki yaptığını kabul etti. Bu arada VIP salonu dışında bir grup vatandaş Süreyya’ya sevgi gösterilerinde bulunarak, Türkiye seninle gurur duyuyor’ diye tempo tuttu. Süreyya’yı Ankara’ya taşıyan uçak 20 dakika rötarla İstanbul’dan ayrılabildi. 
     
Küçükken rakibi bir traktördü’ ..      Süreyya Ayhan’ın başarısı, altı ahır olan harabe bir evde doğup büyüyen Altın Kız’ın memleketi Çankırı Korgun’daki ailesini sevince boğdu. Amcası Zeki Ayhan, Beş kilometre uzaklıktaki tarlaya gidiş dönüşlerde Kızım traktöre bin’ dememize rağmen, Ben traktörle yarışacağım’ diye iddialaşırdı" dedi. Süreyya Ayhan, Ankara’da kraliçe gibi karşılandı. Ayhan, Bakan Fikret Ünlü’den, genel müdür Kemal Mutlu’ya kadar bir çok kişiye teşekkür ederken, yıllardır birlikte olduğu antrenörü Yücel Kop’u unuttu. Daha sonra Başbakanlığa gelen Ayhan’a Başbakan Bülent Ecevit 450 Cumhuriyet altını karşılığı 48 milyar 391 milyon liralık çek ile başarı beratı verdi. Ayhan Ecevit’e hitaben, " Madalya töreninde verilen şampiyonluk çiçeğini size hediye ediyorum. Çünkü siz çiçek kadar güzelsiniz" şeklinde konuştu. 
     
Meçhul Türk’ anayoldan gittiDünya Şampiyonu Szabo’yu gözyaşları içinde bırakan Süreyya Ayhan’ın müthiş başarısını tüm dünya alkışladı... 
     İHSAN DÖRTKARDEŞ DHA 

     Avrupa Atletizm Şampiyonası’nda 1500 metrede 3.58.79’luk derecesiyle birinci olan Süreyya Ayhan’a Batı medyası geniş yer ayırdı. 
     Dünya ve olimpiyat şampiyonu Gabriela Szabo’yu geride bırakan Ayhan’ın başarısı, dünya basınında özetle şöyle yer aldı 
     The Independent İngiliz gazetesi, Türk yarışa asıldı, Szabo’nun kötü günü’ başlığı altında şunları yazdı Süreyya Ayhan’ın dünya ve olimpiyat şampiyonu Romanyalı atlet Szabo’yu yenmesi hiç beklenmiyordu. Türk koşucu bu yıl dünyadaki en iyi dereceyi yaparken, yarışı baştan sona bırakmadı. 
     
     Szabo hakkını teslim etti’ 
     The Guardian Meçhul Türk, altın madalyaya anayoldan gitti’ başlığını kullanan İngiliz gazetesi de, şu görüşlere yer verdi Hayatını 2 bin 200 metre rakımlı Erzurum’da geçiren Türk atlet Ayhan, ülkesi dışında neredeyse hiç tanınmıyor. Altın madalya kazanması, şampiyonanın en büyük sürprizi. Yarışın sonlarındaki atağına rağmen Ayhan’ı geçemeyen favori Szabo gözyaşları içinde pistten ayrıldı ancak, basın toplantısında Türk rakibinin hakkını teslim etti. Türkiye, atletizmde 1950’de kazandığı bronz madalyadan bu yana ilk kez madalya kazandı. Rumen koşucu kısa bacaklarıyla çok zorlandı. Ama sakin yüz ifadesiyle finişe koşan Ayhan’ı geçemedi. 
     Ayhan’ın elde ettiği büyük başarı dünya televizyonlarında da geniş yer aldı. Alman ZDF, İtalyan Rai ve Tunus televizyonları, Ayhan’ın büyük başarısını canlı olarak ekrana getirirken, diğer televizyonlar da haber bültenlerinde Türkiye’nin ilk kez altın madalya kazanarak büyük sürpriz yaptığını vurguladı. 
     
Eurosport çuvalladı Avrupa’nın spor kanalının yarış başlarken Bu taktikle yarışı bitiremez’ dediği Ayhan, onları da ezip geçti.. 
     SPOR SERVİSİ 

     Avrupa Atletizm Şampiyonası’nı tüm dünyaya canlı yayınlayan uluslararası spor kanalı Eurosport, Süreyya Ayhan’ın yarışında izleyenleri kendisine güldüren bir yayın yaptı. Kanalın spikeri, 1500 metre finalinin start almasıyla Türk atlet taktik kurbanı olacak. Süreyya yanlış koşuyor. Bu tempoyla yarışı bitirmesi imkansız’ dedi. Eurosport spikerinin finiş sonrası yaşadığı şoku ise iki kelimeye sığdı Szabo kaybetti ’ 
     
     Altınlar’ ona koşacak 
     Bu arada tarihi bir başarıya imza atarak 1500 metrede altın madalya’ya uzanan Süreyya Ayhan, devletten 400 altın alacak. Her Golden Lig ve Grand Prix’den 10 bin dolar start parası da alacak. Ayhan, ayrıca koşacağı her yarışta birincilik için 15, ikincilikte 12 ve üçüncülükte ise 8 bin Euro’nun sahibi olacak. 
     
     Programı çok yoğun 
     Pistlere Avrupa Şampiyonu olarak dönen Ayhan, 16 Ağustos’ta Weltklasse Zürich Golden Lig, 30 Ağustos’ta Memorial Van Damme yarışlarında koşacak. 23 Ağustos’ta Londra Grand Prix’ine katılacak ve sezonu 6 Eylül’de Berlin’de Istaf 2002 Golden Lig’de bitirecek. 
     
Rumen Szabo intikam peşinde      Avrupa Şampiyonası’nın 1500 metre bayanlar finalinde Süreyya Ayhan’a geçilerek pisti gözyaşları içinde terk eden dünya şampiyonu ve rekortmeni Rumen atlet Gabriela Szabo intikam yemini etti. Dünya Amatör Atletizm Birliği’nin IAAF resmi internet sitesi www.iaaf.org’a konuşan Rumen atlet, Kimin büyük olduğunu cuma günü herkes görecek. Zürich Golden Lig yarışlarında pistten ağlayarak ayrılan Süreyya olacak ’ gibi, oldukça iddialı bir demeç verdi. 
     
Hayra yordum      Yürekleri ezen, nefesleri kesen, son metreleri bitmek bilmeyen bir yarıştı 1500 metrenin finali... Süreyya Ayhan seçmelerdeki derecesiyle "madalya"nın ilk sinyalini vermiş, Türk halkını ekran başına kilitlemişti. Start verildi, klasik çıkışını yaptı. Rakipleri geride, rüzg r ensesindeydi.. Son metrelere yaklaşırken, Dünya Şampiyonu ve rekortmeni Rumen Szabo son bir gayretle yaklaşır gibi oldu. Ama o inançlı, hedefe ulaşma konusunda kararlıydı. Hiç oralı olmadı, finişe rüzg rı da sollayarak daldı ve kafasını altına uzattı.. Bu tadına doyum olmayan mutluluğu yudumlayarak koydum başımı yastığa. Düşünceleri yoğunlaştırıp o muhteşem anları tekrar tekrar yaşama planlarıyla... 
     Önce Doping Kontrol Merkezi’ndeki sıra bekleyen Süreyya Ayhan’ın silüeti geldi gözümün önüne. 
     
     Ah o doping kontrolü 
     Ardından kan - ter içinde bırakan karabasanlar. Bir türlü sıra gelmiyor, geldiğinde Süreyya giriyor, çıkmıyordu.. Geçmek bilmeyen dakikalarda aklıma gelen sorulara yanıtlar bulmaya çalışıyordum. Tatsız bir sürpriz herşeyin sonu olabilir miydi Süreyya gitmeden önce olası bir vitamin yüklemesini öğrenebilme adına Doping Kontrol Merkezi’ne başvurmuş, doping kontrolünden geçmiş miydi Federasyon olası tatsız bir gelişmede Türkiye’nin düşeceği durumu düşünmüş, önlemini almış mıydı Milletvekilliğine soyunmak için Atletizm Federasyonu Başkanlığı’ndan istifa eden Mehmet Yurdadön giderayak, "Dünya’da her atlet doping yapıyor" derken bir mesaj mı vermişti Gençlik ve Spor Genel Müdürü Kemal Mutlu, Yurdadön’ü tekzip eden "Türk atletleri hiçbir uluslararası müsabakada dopingli çıkmadı" sözlerini sarf ederken Lale Öztürk’ün adını özellikle mi unutmuştu Hacettepe Doping Kontrol Merkezi Başkanı Prof. Aytekin Temizel ısrarla "Bize başvuru olmadı" derken, kurumu adına bir önlem mi alıyordu 
     Sorular birbirini kovaladı, gözlerim endişeyle aralandı.. 
     Rüyanın tersi çıkar dedim, gördüklerimi hayra yordum.. 
     



 YAŞAM 
















</TEXT>
</DOC>
