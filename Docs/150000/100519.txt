<DOC>
<DOCNO> 100519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun30.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya İçişleri Bakanı Schily Türkiye'yi ziyaret edecek. 
</HEADLINE>
<TEXT>

     Almanya İçişleri Bakanı Otto Schily'nin, idam cezasının kaldırılmasıyla ilgili bilgi edinmek amacıyla Türkiye'yi ziyaret etmek istediği bildirildi. 
     İçişleri Bakanlığı sözcüsü Rainer Lingenthal, henüz tarihi belirlenmeyen ziyaretin, Almanya'da bulunan Türk tutukluların iadesine ilişkin görüşmeler yapılmasına da olanak sağlayacağını belirtti. 
     Sözcü, bu bağlamda ''kara ses'' olarak bilinen Cemalettin Kaplan'ın tutuklu oğlu Metin Kaplan'ın Türkiye'ye iadesinin de mahkeme tarafından incelendiğini kaydetti. 
     ''Almanya için sadece idam cezasının kaldırılmasının değil, işkence iddialarının ortadan kaldırılmasının da önemli olduğunu'' ifade eden Lingenthal, Schily'nin ziyareti sırasında, uzun zamandan bu yana görüşülen tutukluların iadeleri konusunun çözüme kavuşturulabileceğini söyledi. 
     





</TEXT>
</DOC>
