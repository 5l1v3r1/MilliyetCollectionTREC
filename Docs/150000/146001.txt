<DOC>
<DOCNO> 146001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/soneko37.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsada düşük işlem hacmi ile yaklaşık 200 puanlık dar bir bantta sıkışan endeks, son dakika alımlarıyla günü 9,631.43 puandan tamamladı. 
     1. Seansta 9,400-9,500 aralığında düşük hacimli sıkışık seyir izleyen endeks 9,461.68 puandan ve yüzde 1.16 oranında düşüşle kapandı. 
     2. Seansta bir miktar alımla 9,600 puanın üzerine çıkan endeks, bu seviyede yatay seyire girdi. İlk seansa göre 169.75 puan ve yüzde 1.79 oranında yükselen endeks 9,631.43 puandan haftayı tamamladı. Borsada günlük ortalama değer artışı ise yüzde 0.62 oldu. 
     Hisse senetleri piyasasında toplam 220 trilyon 342 milyar 724 milyon liralık işlem hacmi oluştu. 
     Borsa uzmanları, piyasalardaki yatay seyrin ve beklenti havasının devam ettiğini belirterek, endeksin hacimsiz bir şekilde 9,200-9,700 bandında dalgalandığını ifade ediyorlar. 
     
     DOLAR 
     Dolar serbest piyasada 12 bin 500 lira düşerken, Merkez Bankası efektif satış kurlarında ise 2 bin 671 lira artış gösterdi. 
     Kapalıçarşı'da dün 1 milyon 716 bin 500 liradan kapanan dolar, 1 milyon 715 bin liradan güne başladı. 1 milyon 840 bin liradan kapanan Euro'da 1 milyon 835 bin liradan açıldı. Gün sonunda doların satış fiyatı 1 milyon 704 bin liraya, Euro'nun satış fiyatı da 1 milyon 834 bin liraya geriledi. 
     Merkez Bankası, doların bugünkü efektif kurunu alışta 1 milyon 707 bin 17 lira, satışta ise 1 milyon 719 bin 27 lira olarak açıkladı. Böylece dolar, Merkez Bankası'nın dünkü kurlarına göre, alışta 2 bin 352 lira, satışta ise 2 bin 671 lira artış gösterdi. 
     
     FAİZ 0.66 PUAN ARTTI 
     İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli bugün valörlü tahvilin bileşik faizi 0.66 puan arttı. 
     Basit getirisi yüzde 64.33, bileşik getirisi yüzde 65.49'dan kapanan bu kağıdın aynı gün valörlü işlemlerinde, dünkü basit getiri yüzde 63.74, bileşik getiri yüzde 64.83 olmuştu. 
     3 Mart 2004 vadeli tahvilin 31 Mart valörlü işlemlerinde de bileşik faiz yüzde 64.54'ten kapandı. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda 3 günlük faiz ortalama yüzde 44.00 oldu. 
     İMKB Tahvil ve Bono Piyasası verilerine göre, 3 günlük faizde en düşük oran yüzde 43.00, en yüksek oran yüzde 44.10 olarak belirlendi. 
     Bankalararası TL interbankında da gecelik faiz oranı, ortalama yüzde 44.00 olarak gerçekleşti. 
     




</TEXT>
</DOC>
