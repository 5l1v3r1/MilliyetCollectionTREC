<DOC>
<DOCNO> 139309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/magazin/amag.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat Bilgisi’nde bir küçük Sedef 
</HEADLINE>
<TEXT>

Ekranların tiryakilik yaratan yeni dizisi Hayat Bilgisi’nin Gamze’si İpek Erdem, Sedef Erbil’in bir boy küçüğü’ gibi 
     İLKNUR GÜLMEZ 

     KANAL D’NİN izlenme rekorları kıran yeni dizisi Hayat Bilgisi’nin Gamze’si İpek Erdem, oyunculuğu kadar Sedef Erbil’e benzerliğiyle de dikkatleri çekiyor. Herkesin kendisini Mehmet Ali Erbil’in eşine benzettiğini söyleyen Erdem, "Onu beğeniyorum. Çok hoş ve güzel bir kadın" diyor. İstanbul Üniversitesi’nde tiyatro öğrenimi gören Erdem, dizide rol alışını ise şöyle anlatıyor "İstanbul’a geleli iki ay olmuştu. Bursa’ya ailemin yanına gideceğim gün Yıldız Asyalı, diziye birini aradıklarını söyledi. Görüştük ve kabul edildim." 
     
     Rüyada gibiyim’ 
     "DİZİLERİNİ seyrederek büyüdüm" dediği Perran Kutman’la aynı dizide oynamanın kendisini çok heyecanlandırdığını anlatan 19 yaşındaki Erdem, sözlerini şöyle sürdürdü "Okulumun ilk yılında bir dizide oynamayı düşünmüyordum ama bu fırsatı da kaçırmak istemedim. İstanbul’a çok büyük kararlarla geldim. Her şey umduğumdan çabuk gelişti. H l Perran Kutman’la aynı dizide oynadığıma inanamıyorum. Daha iyi olabilmek için ilk başta eğitimimi tamamlayacağım." 
     



 MAGAZİN 















</TEXT>
</DOC>
