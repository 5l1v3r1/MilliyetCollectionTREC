<DOC>
<DOCNO> 136519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/magazin/mag03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Allahım n’olur Michael kendine bir şey yapmasın’ 
</HEADLINE>
<TEXT>

Michael Jackson’ı sübyancı gibi gösteren’ belgeselin ardından hayranları sanatçının canına kıymaması için dua etme kararı aldı 
     DIŞ HABERLER SERVİSİ 

     İngiliz programcı Martin Beşir tarafından hazırlanan Amerikan ve İngiliz televizyonlarında yayınlanan bir belgeselde, bir zamanların pop kralı Michael Jackson’un çocuklarla yattığının açıklanması yıldızın genç hayranlarını endişelendirdi. 
     
     200 kişi duaya çıktı... 
     Los Angeles’daki bir grup Jackson hayranı, yıldızın intihar psikolojisi içine girdiğini belirterek bunu önlemek amacıyla Jackson’ın Hollywood Ünlüler Bulvarı’ndaki yıldızı üzerinde toplu gece duası yapacaklarını açıkladılar. 
     12 - 16 yaş arası 200 gencin oluşturduğu hayran grubunun lideri Alex Poe, "Jackson’ın TV belgeselinden sonra intiharın eşiğine geldiğine inanıyoruz. Kendisine kötü bir şey yapmaması için yapabileceğimiz tek şey onun için dua etmek" dedi. 
     
     Bir de benim belgeseli izleyin’ 
     Amerika’da 27 milyon, İngiltere’de 15 milyon kişi tarafından izlenen belgeselde Jackson, Neverland’daki çiftlik evinde çocuklarla gülüp eğlenirken gösteriliyor, çocuklardan birinin uzun süre sanatçının elini tuttuğu ekrana getiriliyordu. 90 dakikalık belgeselde Jackson çocuklarla aynı odada yattığını itiraf ediyordu. 
     Belgesel, daha önce sübyancılıktan yargılanan Jackson’ın bu alışkanlığını sürdürdüğü imajı yaratmış, Jackson da ropörtaj sırasında kendi çektiği görüntüleri yayınlayacağını söylemişti. Michael Jackson’ın çektiği bu alternatif görüntüler "İkinci Bölüm Size göstermedikleri röportaj" adıyla 20 Şubat’ta Fox TV’de 2 saatlik bir program olarak yayınlanacak. 
     



 MAGAZİN 












</TEXT>
</DOC>
