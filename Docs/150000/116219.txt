<DOC>
<DOCNO> 116219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur18.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim günü yağış yok 
</HEADLINE>
<TEXT>

     Milletvekili genel seçiminin yapılacağı 3 Kasım Pazar günü, yurtta yağış beklenmiyor. 
     Hafta başından beri etkili olan soğuk hava, yarından itibaren yerini ılık havaya bırakacak. Hava sıcaklığı yarın ve hafta sonunda artacak, iç ve doğu kesimlerde gece sıcaklıkları normallerin biraz altında, gündüz sıcaklıkları ise bütün bölgelerde mevsim normalleri civarında olacak. 
     Doğu Karadeniz kıyılarında hava, yarın yağmurlu, diğer yerler parçalı ve az bulutlu, Marmara ile yurdun iç kesimleri sabah saatlerinde yer yer sisli geçecek. 
     Bütün bölgeler 2 Kasım Cumartesi günü parçalı ve az bulutlu, Marmara ile yurdun iç ve doğu kesimleri yer yer sisli olacak. 3 Kasım Pazar günü, Karadeniz kıyıları parçalı ve yer yer çok bulutlu, diğer yerler az bulutlu geçecek. Marmara ile yurdun iç ve doğu kesimlerinde sabah saatlerinde yer yer sis görülecek. 
     





</TEXT>
</DOC>
