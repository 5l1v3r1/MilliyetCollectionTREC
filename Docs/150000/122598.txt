<DOC>
<DOCNO> 122598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/spor/spo01.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıradan bir maç 
</HEADLINE>
<TEXT>

Beşiktaş’ın golcüsü Pascal Nouma, arka arkaya yaptığı maçların kendini yorduğunu belirtirken, Galatasaray derbisinin farkı bulunmadığını söyledi 
     Yardım Luce’den 
     ÖNCE Dinamo Kiev, ardından da Gençlerbirliği karşılaşmasında 90 dakika görev yapan Pascal Nouma, bunların kendini yorduğunu söylüyor. Uzun süre sahalardan ayrılmasının ardından birden böyle bir tempoyla karşılaştığını belirten golcü, "Yorgunluğumu özel ve rahatlatıcı idman yaparak atlatmaya çalışıyorum. Bu konuda en büyük yardım Lucescu’dan geliyor" dedi. 
     
     "Biz kazanacağız" 
     GALATASARAY derbisinin kendisi açısından çok fazla bir önemi olmadığını söyleyen Pascal Nouma, "Benim için sıradan bir maç. Ben her maçta olduğu gibi yine sahaya gol atmak için çıkacağım. Biz bu maçı kazanacağız. Sonra da Kiev karşısında tur atlayacağız. İnanmayan varsa iddiaya girelim" dedi. Golcü, ayrıca Washington’un rahatsızlığına çok üzüldüğünü belirtti. 
     
Maceralı yolculuk      BEŞİKTAŞ, maceralı bir yolculuğun ardından Elazığ’a ulaşabildi. THY’nin 672 sefer sayılı 12.45’te kalkacak Tokat isimli uçağa binen Kartal, elektronik aksamındaki arıza nedeniyle yaklaşık yarım saat içerde bekledi. Daha sonra bekleme salonuna alınan Siyah - Beyazlılar, aradan 15 dakika geçtikten sonra bu kez yine RJ 100 tipi Siirt adlı uçakla havalandı ve saat 15.45’te Elazığ’a ulaşabildi. Siyah - Beyazlı kafilede Zago, Tayfur, Kaan Dobra ve Serdar yer almadı. 
     
Kupa maçı hikaye Beşiktaş’ta herkesin aklı derbi maçında. Bugünkü Elazığspor karşılaşması sanki hiç oynanmayacak 
     Lucescu memnun 
     BEŞİKTAŞLILAR bugün Elazığspor karşısına çıkacak ama Siyah - Beyazlılar’ın hepsi, Galatasaray ile oynanacak dev derbiyi düşünüyor. Yönetiminden, futbolcusuna, teknik heyetinden taraftarına kadar herkes, kupa mücadelesini bir kenara bıraktı. Bundan rahatsız olmadığını belirten Lucescu, "Bu bizi motive ediyor" diye konuştu. 
     
     "Herşey kazanmak için" 
     RUMEN çalıştırıcı, Terim ile kıyaslanmaktan rahatsızlık duyduğunu da söyleyerek, şöyle devam etti "İki takımın da eksileri ve artıları belli. Fazla detaya inmeye gerek yok. Sahaya kesinlikle beraberlik için çıkmayacağız." Başkan Serdar Bilgili de, "Galatasaray ile Beşiktaş arasındaki tüm maçlar centilmence geçmiştir. Yine aynısı olacak" dedi. 
     
Erdemir baskısı      GALATASARAY derbisinin hakemi olarak Orhan Erdemir’in adının geçmesi Beşiktaş’ı ayaklandırdı. Geçen yıl aynı hakem ile Cim Bom’a yenilen ve Erdemir’e büyük tepki gösteren Beşiktaş, bu ismin görevlendirilmemesi için MHK’ya baskı yapmaya başladı. Ancak komitenin, buna nasıl bir tepki vereceği merak konusu oldu. 
     
Pancu’nun ameliyatı İtalya’da olacak      PANCU, sağ dizindeki menüsküs nedeniyle 8 Aralık pazar günü oynanacak olan Galatasaray maçı sonrası İtalya’nın Bologna kentinde ameliyat olacak. Operasyon sonrası, 2003 hazırlık kamplarına katılabilecek olan yıldız oyuncuya, bu hastaneyi Beşiktaş’ın hocası Lucescu’nun tavsiye ettiği öğrenildi. Rumen oyuncu, ilk yarının son iki maçında yer almayacak. 
     



 SPOR 

























</TEXT>
</DOC>
