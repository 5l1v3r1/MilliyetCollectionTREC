<DOC>
<DOCNO> 110656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/ekonomi/eko09.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi kaçırana varlık yönetim şirketi izni yok 
</HEADLINE>
<TEXT>

     ANKARA Milliyet 

     BDDK, finans kurumlarının alacakları ile diğer varlıklarını satın alarak yeniden yapılandırdıktan sonra satacak olan varlık yönetim şirketlerinin VYŞ kuruluş esaslarını belirledi. 
     Buna göre, vergi kaçakçılığından hüküm giymiş olanlar, TMSF’ye devredilen bankalarda yüzde 10’dan fazla pay sahibi olanlar, tasfiyeye tabi tutulan bankerler, iflas etmiş veya konkordato ilan etmiş olanlar, ihaleye fesat karıştırma, kara para aklama gibi suçlarından hüküm giymiş olanlar VYŞ kurucusu olamayacak. 
     VYŞ’lerin ödenmiş sermayelerinin en az 10 trilyon lira olması şartı aranacak. Bir kişinin, varlık yönetim şirketi sermayesinin yüzde yüzde 50’sini ve daha fazlasını temsil eden payları edinmesi BDDK’nın iznine bağlı olacak. 
     



 EKONOMİ 

















</TEXT>
</DOC>
