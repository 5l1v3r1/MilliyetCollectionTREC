<DOC>
<DOCNO> 136580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sondun19.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de terör alarmı sürüyor... 
</HEADLINE>
<TEXT>

     İngiltere'de terör alarmı sürerken, asker tarafından korunan Heatrow Havaalanı yakınlarında iki kişinin terörle mücadele yasası gereği tutuklandığı açıklandı. 
     Tutuklamayla ilgili ayrıntılı bilgi vermekten kaçınan polis, bu iki kişinin bir araç içinde bulunduklarını ve ayaküstü yapılan sorgulamalarında kuşkulu bulunarak tutuklandıklarını bildirdi. 
     Tutuklamanın ''tedbiren'' yapıldığına da işaret eden polis yetkilileri, tutuklanan kişilerin yaşları, milliyetleri ve meslekleri konusunda ise bilgi vermiyor. 
     İngiltere'de geçen Salı gününden bu yana yeni bir terör alarmı verilmiş ve Başbakan Tony Blair'in emriyle başta Londra'daki üç büyük havaalanı olmak üzere diğer bazı kentlerdeki alanlarda da özel önlemler uygulanmaya başlanmıştı. 
     





</TEXT>
</DOC>
