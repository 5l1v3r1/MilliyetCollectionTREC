<DOC>
<DOCNO> 139208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo07.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Ülkerspor'un, İtalyanlara deplasmanda şansı tutmuyor... 
</HEADLINE>
<TEXT>

     Basketbolda Erkekler Avrupa Ligi 2. tur ilk maçında yarın Montepaschi Siena ile İtalya'da karşılaşacak olan Ülkerspor'un, deplasmanda İtalyan ekiplerine şansı tutmuyor. 
     Turuncu-yeşilliler, İtalyan takımlarıyla deplasmanda yaptığı 13 maçta yalnızca 3 galibiyet alabilirken, 10 karşılaşmadan da yenik ayrıldı. 
     1994-95 sezonunda Avrupa Radivoj Koraç Kupası'nda Bologna takımıyla yaptığı maçla İtalyan takımlarıyla mücadelesine başlayan turuncu-yeşilliler, bu ülke ekipleriyle deplasmanda yaptığı ilk 7 maçı yitirdikten sonra, 1999-2000 sezonunda Avrupa Ligi'nde Varese Roosters'i yenerek şanssızlığını yendi. 
     2000-01 sezonunda Suprolig'de Montepaschi Siena'yı deplasmanda 87-76 yenen Ülkerspor, bu sezon da ilk turda Virtus Bologna'yı İtalya'da 20 sayı farkla 88-68 yenmeyi başardı. 
     
     26 MAÇTA 17 YENİLGİ 
     Ülkerspor, bugüne dek İtalyan ekipleriyle yaptıkları 27 maçta ise 17 yenilgi ve 10 galibiyet aldı. 
     Turuncu-yeşilliler, İtalyanlarla İstanbul'da yaptığı 14 maçta 7 yenilgi ve 7 galibiyet elde etti. 
     
     ÜLKERSPOR'UN DEPLASMANDAKİ MAÇLARI 
     Ülkerspor'un İtalyan takımlarıyla deplasmanda yaptığı maçlar ve aldığı sonuçlar şöyle 
     1994-95 Avrupa Radivoj Koraç Kupası 
Bologna - Ülkerspor........... 82 - 75 
1995-96 Avrupa Ligi 
Benetton - Ülkerspor.......... 92 - 73 
1996-97 Avrupa Ligi 
Stefanel - Ülkerspor.......... 67 - 65 
Teamsystem Bologna - Ülkerspor 69 - 61 
1997-98 Avrupa Ligi 
Bologna - Ülkerspor........... 94 - 64 
Teamsystem - Ülkerspor........ 80 - 74 
1998-99 Avrupa Ligi 
Bologna - Ülkerspor........... 66 - 49 
1999-2000 Avrupa Ligi 
Varese Roosters - Ülkerspor... 82 - 86 
Bologna - Ülkerspor........... 79 - 
2000-01 Suprolig 
Montepaschi Siena-Ülkerspor... 76 - 87 
Scavolini Basket-Ülkerspor.... 96 - 83 
2001-02 Avrupa Ligi 
Kinder Bologna-Ülkerspor...... 68 - 60 
2002-03 Avrupa Ligi 
Vırtus Bologna-Ülkerspor...... 68 - 88 

     
     158. MAÇ 
     Basketbolda Erkekler Avrupa Ligi 2. turda yarın deplasmanda İtalya'nın Mantepaschi Siena takımıyla karşılaşacak Ülkerspor, Avrupa'da 158. maçına çıkıyor. 
     Turuncu-yeşilliler, 9 yıllık Avrupa serüveninde bugüne dek yaptığı 157 maçta 74 galibiyet, 82 yenilgi, 1 de beraberlik aldı. 
     





</TEXT>
</DOC>
