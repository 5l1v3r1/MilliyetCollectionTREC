<DOC>
<DOCNO> 124808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo05.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Berkant Şansımız olsaydı farklı bir skor da elde edebildik... 
</HEADLINE>
<TEXT>

     Galatasaraylı futbolcu Berkant Göktan, 2-1 galip ayrıldıkları Gaziantepspor deplasmanında şanssız olmalarına rağmen 3 puanla ayrılmasını bildiklerini söyledi. 
     Kendisine ait, internet sitesine açıklama yapan sarı-kırmızılı futbolcu, gerek Galatasaray'ın, gerekse kendisinin yavaş yavaş istenilen düzeye geldiğini kaydetti. 
     Takım olarak Gaziantepspor karşısında oynanılan futbolun sarı-kırmızılı taraftarları mutlu ettiğine inadıklarını belirten Berkant, koşan, mücadele eden ve pozisyona giren hırslı bir ekip görüntüsü sergilediklerini ifade ederek, ''Eğer Gaziantepspor karşısında biraz da şansımız yardım etseydi, galibiyet golünü son dakikalara bırakmaz, farklı da bir skor elde edebilirdik. Ama sene başından beri bizi yalnız bırakan şans faktörü, son dakikaya kadar yine yanımıza uğramadı. Neyse ki başarılı futbolumuzun meyvesini son dakikada da olsa Arif'in nefis şutu ile aldık'' dedi. 
     
     ''BÜYÜK İDEALLERİM VAR 
     Berkant, Galatasaray'a gelmeden önce Almanya'da Bayern Münih formasıyla göz doldurduğunu ve gelecek 10 yıla damgasını vuracak futbolculardan biri olarak gösterildiğini, ancak Türkiye'de gerçek yeteneklerini gösterme fırsatını elde edemediğin anlattı. 
     Futbolcu olarak büyük ideallerinin bulunduğunu dile getiren genç futbolcu, sözlerini şöyle tamamladı 
     ''Şanssızlıklar yakamı bırakmadı. Ne Galatasaray seyircisine, ne de Türk futbolseverine gerçek yeteneklerimi gösterme fırsatını elde edemedim. Şimdi yavaş yavaş eski kimliğime kavuşmaya, kendimi yeniden ispat etmeye çalışıyorum. Benim futbolcu olarak büyük ideallerim var. Bunların başında şampiyonluk yaşamak, kariyerimi sayısız başarılarla süslemek ve de milli takım forması giymek geliyor. Göreceksiniz bunları zaman içinde bir bir başaracağım.'' 
     





</TEXT>
</DOC>
