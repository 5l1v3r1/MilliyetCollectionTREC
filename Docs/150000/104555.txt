<DOC>
<DOCNO> 104555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yasam/yas03.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajlan hüzün’ kurbanı olmuş 
</HEADLINE>
<TEXT>

Karayolları, arabasıyla mıcırda kayarak can veren şarkıcı Ajlan’ın ölümünü şöyle açıkladı Olay günü hüzünlüydü... 
     SEMRA PELEK İstanbul 

     Fethiye, Eşen’de mıcırlı yolda trafik kazası geçirip, 29 yaşında ölen şarkıcı Ajlan Büyükburç’un ailesinin Karayolları Genel Müdürlüğü’ne karşı hukuk mücadelesi, üçüncü yılında ilginç’ bir hal aldı. 
     
     Yolda uyarı yoktu’ 
     Marmaris’te 22 Temmuz 1999’da bir otelde yaptığı program sonrası gece geç saatlerde Kaş’a gitmek için yola çıkan Ajlan, Eşen kavşağında mıcırlı yola girip aracının h kimiyetini kaybetmiş, bir traktöre çarpıp olay yerinde can vermişti. Katil yol’ denilen mevkide bir gün önce de Ajlan’ın arkadaşı Rüçhan Olucak kaza geçirip ağır yaralanmıştı. 
     Ajlan’ın annesi Türk n Türker ile kız kardeşi Jeyan Büyükburç, Karayolları Genel Müdürlüğü ile Eşen Belediyesi hakkında Aydın İdare Mahkemesi’nde maddi ve manevi toplam 32 milyar liralık tazminat davası açtı. 
     Avukat Cengiz Hortoğlu, dava dilekçesinde, mıcırların temizlenmediği, uyarı levhası olmadığı ve yolda mühendislik hataları olduğu öne sürüldü. Dava kapsamında görüş alınan İstanbul Teknik Üniversitesi Makine Fakültesi Otomotiv Anabilim Dalı’ndan Prof. Dr. Murat Ereke imzalı raporda da, yolda uyarı levhası bulunmadığı belirtilerek Karayolları’nın yüzde 50 kusurlu olduğu iddia edildi. 
     
     Sebep Yas’ şarkısı 
     Karayolları’nın 02 Kasım 2000’de mahkemeye gönderdiği dilekçede ise, Ajlan’ın kaza sebebi şöyle açıklandı 
     "Müteveffa olay günü hüzünlüdür. Programını üç yıl sonra arkadaşlarını da şaşkınlık içinde bırakarak, yas’ adlı şarkı ile kapatmıştır." 
     Kusurlu olduğunu kabul etmeyen Karayolları ayrıca Ajlan’ın üç gün önce ehliyet aldığını, ailesinin basını da kullanarak mahkeme üzerinde baskı kurmaya çalıştığını iddia etti. Mahkeme de, kazadan üç yıl sonra Emniyet Şube Müdürü, harita mühendisi ve inşaat teknikerinden oluşan üç kişilik bilirkişi heyetinden yeni rapor istedi. Yolda uyarı levhası bulunmadığını kabul eden heyet, yine de mıcıra kapılma ihtimalinin yolun genişliği nedeniyle az olduğu, bu nedenle Ajlan’ın yüzde 80, Karayolları’nın ise yüzde 20 kusurlu bulunduğu kararına vardı. 
     Avukat Hortoğlu’nun bu rapora itiraz edip yeni bilirkişi istemesine ise, mahkeme henüz cevap vermedi. 
     



 YAŞAM 


















</TEXT>
</DOC>
