<DOC>
<DOCNO> 116815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/guncel/gun01.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP’lılar yeni bir seçim istiyor 
</HEADLINE>
<TEXT>

Barajı aşmayı umut eden DEHAP’ta hayal kırıklığı yaşanıyor. DEHAP’lılar seçim sisteminin yeniden sorgulanmasını istedi 
     BELMA AKÇURA İstanbul 

     Barajı aşmayı umut eden DEHAP’ta sandıkların büyük bir kısmının açıldığı saatlerde sessizlik h kimdi. DEHAP Eminönü İlçe binasında bir araya gelen İstanbul il ve ilçe yöneticileri, seçim sonuçlarını CNN Türk Televizyonu’ndan izledi. Seçimden sadece AKP ve CHP’nin çıkması durumunda Türkiye’deki seçim sisteminin yeniden sorgulanacağını ifade eden DEHAP İstanbul İl Başkanı Doğan Erbaş, halkın yüzde 45’inin iradesinin parlamentoya yansımayacağını belirtti. Erbaş, mevcut seçim sistemini de "antidemokratik" olarak değerlendirdi. 
     Sonuçlar açıklanırken sürekli sigara ve çay içen DEHAP’lılar ısrarla umutsuz olmadıklarını, iki aydır kol ve ayak gücüyle geceli gündüzlü çalıştıklarını dile getirdiler. Partinin Beyoğlu İlçe binasında ise İlçe Başkanı İhsan İnatçı art arda çalan telefonları, "Kim diyor aşamayacağız, aşacağız" diye yanıt vererek kapatıyordu. 
     DEHAP’lı kadınların ve kadın milletvekili adaylarının seçim sonuçlarını ilçe binalarında izlememeleri dikkati çekerken, mitiglerinde görülen kadınlı çocuklu, müzikli coşku havası dün seçim sonuçları açıklanırken görülmedi. 
     Eski HADEP Genel Başkanı Murat Bozlak, "Seçim sonucunda AKP ve CHP olmak üzere sadece iki partili Meclis ortaya çıkarsa, Türkiye’nin yarıdan fazlası temsil edilemeyecektir" dedi. Bozlak, DEHAP’lılar ile birlikte seçim sonuçlarını HADEP Genel Merkezi’nde televizyondan izledi. Yüzde 10 barajında ısrar eden partilerin baraj altında gözüktüğünü dile getiren Bozlak, "Tablo böyle olursa temsilde adalet ilkesi ortadan kalkacak. Kısa sürede yeni bir seçime gitmek gerekir" diye konuştu. Diyarbakır, Batman, Van, Mardin ve Hakk ri gibi illerde yüzde 50’nin üzerinde oy aldıklarını, İstanbul’da da oy oranlarını üç kat artırdıklarını vurgulayan Bozlak, yüksek baraj nedeniyle Güneydoğu’daki seçmenin oyunun hiçe sayılacağını kaydetti. Zaman zaman MED TV’den verilen seçim sonuçlarını da izleyen DEHAP’lılar, parti binası önünde sigara içerek bekledi ve düşünceli ifadelerle parti önünde kısa yürüyüşler yaptı. 
     
4 partili gözaltında      Bursa’da sandık kontrol etmek isteyen DEHAP’lılarla sandık başkanı arasında çıkan tartışmada 4 DEHAP’lı gözaltına alındı. Yıldırım İlçesi Yiğitler Mahallesi’nde bulunan Erdoğan Şahin İlköğretim Okulu’ndaki 164 numaralı Sandık Başkanı Nazmi Karabulut, DEHAP’lı müşahit Filiz Getiren ve arkadaşlarını kendisine hakaret ettiği iddiasıyla polise şik yet etti. Şik yet üzerine polisler söz konusu kişileri gözaltına aldı. Mardin - Kızıltepe, Erzurum - Merkez, Bitlis - Güroymak ve Van - Erciş’te seçmenleri yönlendirmeye çalışan 8 kişi gözaltına alındı. 
     



 GÜNCEL 
















</TEXT>
</DOC>
