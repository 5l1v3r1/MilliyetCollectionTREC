<DOC>
<DOCNO> 129315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sonspo03.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol...Eczacıbaşı'nın başarılı oyuncusu Çiğdem sezonu kapattı 
</HEADLINE>
<TEXT>

     Bayanlar Birinci Voleybol Ligi'nin başarılı ekibi Eczacıbaşı'nda şanssızlıklar bitmiyor. 
     Mavi-beyazlılarda dizindeki kıkırdak yetmezliği nedeniyle geçtiğimiz günlerde ameliyat olan milli smaçör Mesude Atılgan Kuyan'dan sonra orta oyuncusu Çiğdem Can Rasna da sakatlığı nedeniyle yarın atroskopi oluyor. 
     Omuzunda yırtık bulunan Çiğdem'e Amerikan Hastanesi'nde Prof. Dr. Mehmet Demirhan tarafından atroskopi yapılacağı bildirildi. Çiğdem'in atroskopiden sonra 4 ay sahalardan uzak kalacağı ve sezonu kapattığı kaydedildi. 
     Menajer Kurtaran Mumcu, Mesude ve Çiğdem'in sakatlıklarının kendilerini üzdüğünü belirterek, ''Takımımız çok önemli iki oyuncusunu kaybetti. Ancak iki as oyuncumuzun takımda yer almaması bizi hedeflerimizden saptırmayacaktır. Hedefimiz yine Türkiye Kupası ve Lig şampiyonluğudur'' dedi. 
     





</TEXT>
</DOC>
