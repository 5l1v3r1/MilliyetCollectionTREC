<DOC>
<DOCNO> 133098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sondun01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, ABD'deki Iraklıları sorguluyor... 
</HEADLINE>
<TEXT>

     Amerikan Federal Soruşturma Bürosu FBI , Irak'a olası operasyona yardımcı olabilecek bilgi arayışı kapsamında ülkede bulunan 50 bin dolayındaki Iraklıyı sorguluyor. 
     Adının açıklanmasını istemeyen yetkililer, ülke çapında yapılan sorgulamanın birkaç ay önce başladığını ve belirsiz bir süre devam edeceğini belirtti. 
     Sorgulanan Iraklıların çoğunun Irak Devlet Başkanı Saddam Hüseyin rejimine muhalif oldukları belirtilirken, bir yetkili, ''Yardımlarını almaya çalışıyoruz, bize yardımcı olacak bilgilere sahip olabilirler'' dedi. 
     Sorgulananların arasında, kendilerine yardımcı olabileceklerin yanı sıra Amerikan çıkarlarına karşı olanların da bulunabileceğini söyleyen yetkili, bu sırada terör hücreleri ve Iraklı casuslarla ilgili bilgiler de edinebileceklerini kaydetti. 
     





</TEXT>
</DOC>
