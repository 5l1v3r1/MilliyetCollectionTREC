<DOC>
<DOCNO> 133818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yazar/cemal.html </URL>
<DATE> 2003/01/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Gidiş galiba savaşa doğru 
</HEADLINE>
<TEXT>

     Dünya Ekonomik Forumu toplantıları için her yıl Davos’a giderken Zürih’te bir gece kalırım, Kronenhalle’nin hatırına... 
     Şehrin bu eski restoranıyla barının yemeğinden çok havasını severim. Öyle pahalı bir yer değildir. Bembeyaz keten örtülü masaları, jilet gibi beyaz ceketli garsonları, loş aydınlatması ve kokusuyla farklı bir mekandır. 
     Ama onu asıl farklı kılan, duvarlarında asılı Picasso, Chagal, Miro’lar, yani resimlerdir. Barındaki, Giacometti’nin elinin değdiği bronz lambalardır. Müze gibidir Kronenhalle. 
     Ama bu yapıtların birçoğu satın alınmamış, kadın olan sahibine hediye edilmiştir bir zamanlar. Özellikle savaş yıllarında Zürih’te sürgün yaşamış, biraz da yokluk çekmiş ünlü sanatçılar tarafından... 
     Kronenhalle’de bir de kocaman sarışın kadın vardır, kocaman gözlükleriyle, gecenin bir vakti masaların arasında dolaşıp kocaman sesiyle müşterilere takılan, onların hatırını soran... 
     Pazartesi gecesi bana dedi ki 
     "Keyfini çıkar yemeğinin Gelecek haftanın ne getireceği belli olmaz." 
     Biraz şaşırdığımı görünce 
     "Savaş geliyor savaş Bu Bush’un ne yapacağı bilinmez." 
     İsviçre’nin ciddi gazetesi Neue Zürcher Zeitung’un Genel Yayın Yönetmeni Hügo Butler’la uzun yıllar IPI Yürütme Kurulu’nda birlikte çalışmıştık. Onun da kafasında Irak, diyor ki 
     "Ekonomide gerçekten güç bir dönem. Gazetenin ilan gelirleri tepetaklak gitti, sıkıştık. Herkes frene bastı, Irak’ı bekliyor. Bu belirsizlik ortadan kalkmadan kimsenin kıpırdayacağı yok." 
     Evet, her yerde Irak var. 
     Herkes bekliyor. 
     Yatırımcı frene basmış durumda. 
     Piyasalar hoş değil. 
     Savaş çıkacak mı 
     Şu günlerde Saddam eğer kafasına bir saksı düşüp bambaşka bir insan olabilirse, yani "Bakın, bu kitle imha silahlarını saklayan namussuzları bulup cezalandırdım" diyebilirse... Sürgüne gitmeye razı olursa... Ölürse... Ya da şu sıralar bir saray darbesiyle devrilirse... 
     Savaşı anlaşılan ancak böyle sürprizler durdurabilecek. Yoksa savaş için geriye sayım başlamış durumda. 
     Irak’ta görev yapan Birleşmiş Milletler silah denetçilerinin Güvenlik Konseyi’ne önceki gün sundukları rapor savaşı engelleyebilecek gibi gözükmüyor. 
     Rapor sürpriz değil. 
     Bir yandan Irak’ın denetim için yardımcı olmadığını saptıyor. Ama aynı zamanda denetçilere ek süre verilmesini istiyor. Washington’la Londra raporun birinci bölümüne, Paris’le Berlin ise ikinci bölümüne sahip çıkıyorlar. Ek süre konusunda taraflar anlaşabilir mi 
     Kolay değil. 
     Çünkü Amerika’yla İngiltere ek süre derken haftalar’dan söz ediyor, ötekiler aylar’dan. Savaş için nihai hazırlıkların şubat sonu, mart başı bitebileceğini belirten Amerikan kaynaklarına bakınca, iki üç haftalık ek süreye Washington’la Londra’nın razı olabileceği akla geliyor. 
     Dünyada kamuoyları savaşa karşı. Fransa’sı ve Almanya’sıyla, Çin’i ve Rusya’sıyla dünyada birçok ülke de savaşa karşı. Savaş korkutuyor çünkü... 
     Buna rağmen savaş mı 
     Amerikan yönetiminden gelen sinyaller maalesef öyle. Dünyada barış dalgası yükselirken, ne yazık ki savaşa doğru kayılıyor. 
     
     







Davos’ta türban 


Cinler balesi 


ABD üsleri... 


İstenen nedir 


Gidiş galiba savaşa doğru 


Üç şifre 


Zor olanı başarmanın keyfi 


Murat Sertel’i kaybettik 


Amerikan takiyesi 


Bu soyguna "Dur" diyecek yok mu 


Davos’tan derin haberler... 


Davos ahalisi depresyonda 


Açlık ile savaş yerine Irak ile savaş 


Sabancı yerli marka arıyor 


</TEXT>
</DOC>
