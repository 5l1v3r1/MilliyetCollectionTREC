<DOC>
<DOCNO> 139009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur20.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da don uyarısı 
</HEADLINE>
<TEXT>

     İstanbul Büyükşehir Belediyesi Ulaşım Daire Başkanı Rafet Bozdoğan, kenti etkileyen olumsuz hava koşullarıyla ilgili olarak, ''Bu gece ve yarın don tehlikesi var. Kar olmasa da, dona karşı tuzlama operasyonuna devam edeceğiz'' dedi. 
     Bozdoğan, şu anda yüksek kesimler de dahil hiçbir ana arterde problem bulunmadığını belirtti. 
     Temizleme çalışmalarını bugün ara caddelerde sürdüreceklerini, ayrıca kar erimesi sonucunda oluşacak göllenmelere engel olmak için de önlem alacaklarını kaydeden Bozdoğan, ''Kar yağışı bugün ve yarın devam edecek. Bu gece ve yarın don tehlikesi var. Dona karşı da, kar olmasa bile tuzlama operasyonuna devam edeceğiz'' diye konuştu. 
     Karla mücadelenin sadece teknoloji ile halledilebilecek bir iş olmadığını kaydeden Bozdoğan, ''Olsa, ABD bunu çözer. Olmuyor. Orada da hayat duruyor. Çok büyük özveri ve fedakarlık gösteren ekibimizi kutluyorum. Bu işi başardık'' dedi. 
     





</TEXT>
</DOC>
