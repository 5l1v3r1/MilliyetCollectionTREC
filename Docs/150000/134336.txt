<DOC>
<DOCNO> 134336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur02.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt'ta yangın... 3 kişi hayatını kaybetti... 
</HEADLINE>
<TEXT>

     Esenyurt'ta, bir fabrikanın bahçesindeki barakada patlama sonucunda çıkan yangında 3 işçi öldü. 
     Gece saatlerinde, Evren Oto Sanayi Sitesi A-1 Blok'taki ''Star Okey Oyun Fabrikası''nın bahçesinde bulunan tek katlı barakada patlama meydana geldi. 
     Patlama sonucunda, 3 ayrı bölümden oluşan barakada yangın çıktı. Bu sırada içeride bulunan fabrika işçilerinden Recep Çetinkaya 19 ile Burhan Demir 18 ve Murat Çelik 18 , dışarı çıkamayınca hayatlarını kaybettiler. 
     Yangın, olay yerine gelen itfaiye ekiplerince söndürüldü. 
     Çetinkaya, Demir ve Çelik'in cesetleri, yangın sonrasında itfaiye görevlilerince dışarı çıkarılarak, Özel Ufuk Hastanesi morguna kaldırıldı. 
     Bu arada, yangın sırasında barakada bulunan bazı işçilerin ise dışarı çıkarak kurtulmayı başardığı belirtildi. 
     Yetkililer, patlamaya bir sobanın yakınında bulunan tiner kutusunun yol açmış olabileceğini belirterek, soruşturmanın sürdüğünü kaydettiler. 
     





</TEXT>
</DOC>
