<DOC>
<DOCNO> 114969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/siyaset/siy04.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca Oylarınız deftere yazılıyor 
</HEADLINE>
<TEXT>

Yozgat’ta seçmenlere seslenen Erbakan, "Oyunuzu Milli Görüş’e vereceksiniz ki, dünyanız da, ahretiniz de kurtulsun" dedi 
     HABER MERKEZİ 

     Kapatılan RP’nin yasaklı Genel Başkanı Necmettin Erbakan, "Yanlış zihniyete oy verenlerin defterine yazılıyor. Oyunuzu Milli Görüş’e vereceksiniz ki, dünyanız da, ahretiniz de kurtulsun" dedi. 
     SP Genel Başkanı Recai Kutan, Kilis’teki partililere seslenmesi nedeniyle Erbakan’ın Yozgat mitingine katılamadı. SP’ye destek vermek amacıyla meydanlara Kutan’la birlikte inen Erbakan, bu kez tek başına konuştu. Erbakan, 3 Kasım seçimlerinin bugüne kadar yapılan seçimlerden farklı olduğunu ifade ederek, şunları söyledi 
     "Köylümüz, çiftçimiz, memurumuz, işçimiz inim inim inliyor. Ülke yangın yerine dönmüş, göğüsler yanıyor. Millet hiçbir seçimde bu kadar perişan olmamıştı. İnşallah 3 Kasım tüm bu dertlerden kurtulma ilacı olacak. Elbette bütün bu dertlerden kurtulmanın ilacı çok mühim bir olaydır. Gittiğimiz her ilde insanlarımız bunalmış, bir an evvel kurtulmak için can atıyor." 
     



 SİYASET 


















</TEXT>
</DOC>
