<DOC>
<DOCNO> 147917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo01.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre ve Okan, Roma önünde ilk onbirde... 
</HEADLINE>
<TEXT>

     İtalyan 1. Futbol Ligi'nin 27. haftasının ilk maçı Torino kenti derbisinde FC Juventus, Torino'yu 2-0 yendi. 
     Ligde lider FC Juventus, Torino'nun lig sonuncusu olmasına rağmen geçmişten gelen ezeli rekabetle zorlu bir derbiye çıktı. Siyah beyazlılara 3 puanı getiren golleri, 6. dakikada Comotto kendi kalesine ve 88. dakikada Tacchinardi attı. Oldukça sert geçen karşılaşmada, Torino'dan Lucarelli 42 , Mazzeno 56 ile Marinelli 67 ve Juventus'tan Tudor 42 kırmızı kart gördü. 
     Puanını 60'a çıkartan Juventus'un 6 puan gerisinde kalan FC İnter ise yarın Milano San Siro Stadı'nda AS Roma ile karşılaşacak. 
     Şampiyonluk yarışından kopmamak için mutlaka galip gelmesi gereken İnter'de, Türk futbolcular Emre Belözoğlu ve Okan Buruk, teknik direktör Hector Cuper tarafından maç kadrosuna alındı. Ünlü İtalyan hakem Pierluigi Collina'nın yöneteceği ve TSİ 21.30'da başlayacak maçta Türk futbolcuların büyük olasılıkla ilk 11'de sahaya çıkmaları bekleniyor. 
     Bu arada sakatlığı dolayısıyla uzun zamandır İnter formasını giyemeyen Arjantinli Hernan Crespo da ilk kez 18 kişilik kadroya dahil oldu. 
     





</TEXT>
</DOC>
