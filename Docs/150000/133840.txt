<DOC>
<DOCNO> 133840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun12.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısı Lopez'den gül yağmuruyla özür diledi... 
</HEADLINE>
<TEXT>

     Ünlü aktör Ben Affleck, kavga ettiği nişanlısı Jennifer Lopez'in gönlünü alabilmek için 3 bin dolarlık yaklaşık 5 milyar lira gülü önüne serdi. 
     Internetteki ''imdb'' sitesinin haberine göre, Lopez ile kavga etmek, aktör Affleck'e pahalıya maloldu. 
     En yakın arkadaşı aktör Matt Damon ile dışarı çıkmak isteyen Affleck, bunu Lopez'e söyleyince kızılca kıyamet koptu. ABD'de düzenlenen Sundance Film Festivali'nde Lopez ile tartışan Affleck, bu tartışmadan yenik ayrıldı. 
     Nişanlısına, ''Eğer ben gelmezsem sen Matt ile hiçbir yere gidemezsin. Çok istiyorsan onunla evlen'' diye çıkışan Lopez, ardından kapıyı vurup gitti. Terkedilen Affleck, Jennifer Lopez'den özür dilemek için 3 bin dolarlık gül satın alarak güzel yıldızın önüne serdi. 
     Lopez'in, çok sevdiği pembe gülleri görünce Affleck'i affettiği, ancak böyle tartışmaların tekrarlanmamasını istediği ifade edildi. 
     Jennifer Lopez ile Ben Affleck'in, 14 Şubat Sevgililer Günü'nde evlenmesi bekleniyor. 
     





</TEXT>
</DOC>
