<DOC>
<DOCNO> 102092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sonspo17.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Samsun'a gitti 
</HEADLINE>
<TEXT>

     Bursaspor, 17 Ağustos Cumartesi akşamı deplasmanda yapacağı Samsunspor maçı için Samsun'a gitti. 
     Bursaspor Teknik Direktörü Nejat Biyediç, hareket öncesi yaptığı açıklamada, Samsunspor'un ligin ilk maçında Galatasaray'a farklı skorla yenildiğini, bu açıdan bakıldığında kendilerinin avantajlı görüldüğünü söyledi. 
     Ligin ilk haftalarında güçlü takımlarla karşılaşacaklarını, fikstür dezavantajını avantaja çevirebilmek için en az bir deplasman maçından galibiyet çıkarmaları gerektiğini kaydeden Biyediç, ''Samsunspor güçlü bir takım. Her iki takım açısından da zor bir maç. Ancak ben, futbolcularıma güveniyorum. Samsunspor deplasmanına galibiyet için gidiyoruz'' dedi. 
     Biyediç, Samsunspor kaptanı Ercan'ın sakatlığı nedeniyle cumartesi akşamki maçta oynamayamamasının kendileri açısından avantaj olduğunu sözlerine ekledi. 
     Yeşil-beyazlı kafileye, kulüp teknik asbaşkanı Nurettin Karayaka başkanlık ediyor. 
     





</TEXT>
</DOC>
