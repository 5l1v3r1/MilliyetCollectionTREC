<DOC>
<DOCNO> 107042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur14.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri Başkanı "İslam ve terörü birlikte zikretmek yanlış" 
</HEADLINE>
<TEXT>

     Diyanet İşleri Başkanı Mehmet Nuri Yılmaz, İslam ve terörün birlikte zikredilmesinin yanlış ve gerçeğe aykırı olduğunu söyledi. Yılmaz, Diyanet İşleri Bölge Toplantısı'na katılmak üzere geldiği Sivas'ta, Vali Lütfullah Bilgin'i makamında ziyaret ederek bir süre görüştü. 
     Diyanet İşleri Başkanı Mehmet Nuri Yılmaz, TSO Toplantı Salonu'nda düzenlenen toplantıda, 11 Eylül'de ABD'ye yapılan terörist saldırının 1. yılı nedeniyle terör ve din konusunun öneminin arttığına işaret etti. Yılmaz, şöyle devam etti 
     ''11 Eylül'de ABD'de meydana gelen hadisede İslam ve terör gündeme taşınmıştır. Kimi yazarlar İslam dininin terörle özleştirildiğini yazdı. Avrupa'da ise camilere saldıralar yapıldı. Yabancı basından çok sordular günlerce İslam dininin terörü onaylayıp onaylamadığını... Bugün inanıyorum ki bu soru yine gündeme gelecektir. İslam ve terörü birlikte zikretmek yanlış ve gerçeğe aykırıdır. Hiçbir din terörü onaylamaz. İlahi dinlerin temelinde sevgi saygı ve hoşgörü vardır. Özellikle de bizim dinimiz İslam dininde, kutsal kitabımız Kuran'da, diğer dinlere göre sevgi, saygı ve hoşgörü daha çok yer almıştır. Bu diğer dinler içinde söz konusudur. Ancak bizim dinimizde daha yoğundur.'' Yılmaz, Kuran'ın, savaşta bile çocuklara dokunulmaması, yaşlıların öldürülmemesi ve ekinlere zarar verilmemesi konusunda uyardığını belirterek, ''İslam dini ve Kuran, savaşta bile tecavüzü, haksız yere saldırıyı, masum insanların öldürülmesini men etmiştir. Teröristleri kimliği önemli değildir. Terör terördür dini, ırkı ve milleti yoktur. Terör harekatları hiçbir zaman haklı gösterilemez'' dedi. 
     İslam'ın adının barış anlamına geldiğini dikkati çeken Yılmaz, İslam dininin teröre ağır yaptırımlar getirdiğini, teröristlerin, işledikleri suça göre el ve ayakları kesilerek cezalandırıldığı söyledi. 
     İslamla terörü bağdaştırmak hakikati tahrip etmekten başka bir şey olmadığını bildiren Diyanet İşleri Başkanı Yılmaz, şunları kaydetti 
     ''Kutsal cihat anlamında da terörle ilgisi yoktur. Birinin hayatı topyekun insanlığın hayatına denk tutulmuştur. Ayetleri de bir bütün içinde ele alınması gerekir. Tek olarak incelenmesi farklı sonuçlar çıkarır. İncil'de de bu böyledir.'' Vali Lütfullah Bilgin ise insanlığın yaratılışından beri, herkesin yaradılış ihtiyacına gerek duyduğunu, İslam dininin en son din olduğunu belirtti. 
     Toplantıya, Sivas, Kayseri, Yozgat, Tokat ve Kayseri il müftüleri ile çok sayıda ilçe müftüsü katıldı. 
     





</TEXT>
</DOC>
