<DOC>
<DOCNO> 114561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/magazin/amag.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Damat’ımız bir bakan... 
</HEADLINE>
<TEXT>

Kataloglarında kariyer sahibi isimleri kullanan erkek giyim markası Damat - Tween’in son modeli Bulgaristan Maliye Bakanı Velcev oldu... 
     YAŞAR ÇAKMAK 

     KENDİSİNİN de Damat-Tween’den giyindiğini açıklayan Bulgaristan Maliye Bakanı Milen Velcev’in modellik için verdiği pozlar, Bulgaristan’ın çok satan dergilerinden "Za Men"e For Men kapak oldu. Maliye Bakanı’nın mankenleri aratmayan pozlarına Bulgaristan’ın yüksek tirajlı gazetelerinden "Emek" de birinci sayfasında yer verdi. 
     
     Birçok ünlünün tercihi 
     DAMAT - Tween’den giyinen yabancılar arasında Güney Afrika eski Devlet Başkanı Nelson Mandela, Almanya futbol ligi Bundesliga ekiplerinden Hertha Berlin ile Afrika kıtasının en iyi takımı Kaizer Chief’s’in futbolcuları da var. Rock grubu UB40 ile Enrique Iglasias da Bükreş konserinde alışveriş için Türk moda kuruluşunun mağazasını seçti. Damat-Tween, yakında ortak mağaza açacağı Hertha Berlinli futbolcu Zecke’ye de modellik yaptıracak. 
     
     



 MAGAZİN 













</TEXT>
</DOC>
