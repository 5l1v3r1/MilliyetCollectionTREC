<DOC>
<DOCNO> 104907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/guncel/gun02.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir çeyiz permisi’ çetesi eksikti... 
</HEADLINE>
<TEXT>
Sahte evlilikle kaçak Mercedes 
Yurtdışından araba getirmek için Türk gençlerini yabancı kadınlarla "k ğıt üzerinde" evlendiren şebeke ortaya çıkarıldı. Yeşilyurt’un köylerinde 30 milyona evlenenler, boşanmak için 4 yıl mücadele etti 
     TOLGA ŞARDAN Malatya 

     REFAHYOL hükümetinin 1997’de başlattığı bedelsiz ithalat uygulamasıyla yurda sokulan yaklaşık 18 bin Mercedes’i mercek altına alarak Türkiye’nin en büyük operasyonunu yürüten gümrük müfettişleri, araçların bir bölümünün aynı dönemdeki "çeyiz permisi" uygulamasıyla ülkeye getirildiğini ortaya çıkardı. 
     
     Permi k bus oldu 
     Dönemin hükümetinin uyguladığı ve Türk erkeklerinin yabancı ülkede yabancı kadınlarla evlenerek belirli süre oturması halinde Türkiye’ye gelişte belirli miktara kadar her türlü eşyayı gümrüksüz getirme hakkını elde ettiği "çeyiz permisi" uygulaması, Malatya’nın Yeşilyurt ilçesindeki gençlerin k busu oldu. Milliyet, şebekenin para karşılığı evlendirdiği gençlerden bazılarının izini Yeşilyurt’a bağlı köylerde buldu. 
     Bazı uluslararası şebekeler, 1998 yılında çok sayıda Türk gencini yabancı kadınlarla evlendirdi. Bu olay, ilk olarak 1998’de Romanya’dan gelen şüpheli bir kişinin üzerinde yapılan aramada bulunan evrakla gün ışığına çıktı. İncelemede, evrakın sahte düzenlenmiş evlilik işlemlerinden oluştuğu ve üzerinde Yeşilyurt’un Gözene Köyü Muhtarı Ramazan Palancı’nın mührü bulunduğu görüldü. 
     
     Savcı, şebekeyi saptadı 
     İlçe savcısı Tekin Çelebi’nin başlattığı soruşturmada, şebekenin, Yeşilyurt’un Gözene, Yakınca, Gedik, Gündüzbey köylerindeki gençleri çeyiz permisi için para karşılığı evlendirdiği saptandı. 
     
     Noter Şırnak’a sürüldü 
     Aynı soruşturmada İlçe Nüfus Memurluğu görevlileri Olcay Gül, Nezaket Eryüz, Gülsen Alagöz ve ilçe noteri hakkında şebekeye yardım ettikleri iddasıyla adli işlem yapıldı. Bu grubun, organizasyon için Ankara’dan gelen işadamı Yavuz Yiğitoğlu ile bağlantılı olduğu belirlendi. Yapılan idari soruşturmada, nüfus memuru Olcay Gül’ün görevine son verilirken, ilçe noteri ise Şırnak’a sürüldü. 
     İlk soruşturmanın ardından dosya, görevsizlik kararıyla Malatya Savcılığı’na aktarılırken, geçen yıl Malatya Ağır Ceza Mahkemesi’nde "sahte belge düzenlemek ve irtikap" suçundan dava açıldı. İfadesi alınan Yavuz Yiğitoğlu, kendisinin şebekeyle bağlantısı olmadığını öne sürdü. 
     
     35 araç getirildi 
     Yiğitoğlu ve Kaplan’ın 80’e yakın genci 30 milyon lira karşılığında BDT ve Rumen uyruklu kadınlarla "k ğıt üzerinde" evlendirdiği anlaşıldı. Bu gençlerden 35’inin kimlikleri saptandı. İddiaları reddeden şebekenin, 35 kadar lüks aracı gümrük muafiyetini kullanarak ülkeye soktuğu saptandı. 
     
     Gençler ne diyor 
Dövmeye gittik, bulamadık      Murat Keklik 24 - Perdeci Üç yıl önce Yavuz Yiğitoğlu, Mehmet Kaplan ve iki arkadaş işlemleri yaptık. 30 milyon aldım. Üç ay içinde her şey bitecek, başınız ağrımayacak denildi. Uzman çavuşluk sınavına girecektim, giremedim. En büyük hayalim buydu. Hayalim yıkıldı. Çözümü üç yıl sürdü. Eşim Rumen asıllıydı, sadece fotoğrafını gördüm. 
     Eyüp Katırcı 24 - İşsiz Lise 3’ten terkim. Babamın emekli maaşıyla yaşıyorum. Komşumuz Mehmet Kartal konuyu anlattı. Olmaz dedim, bir ay sürecek dedi. 30 milyon verdiler, kabul ettim. Nik h memurunu ve kadını hiç görmedim. İmzaladım gitti. Sadece evrakta resmini gördüm. Eşim Rumen’di. Parayı peşin aldım. Perişan ve pişman oldum. Dört ay önce boşanabildim. 
     Recep Cantürk 24-Fırıncı Mehmet Kartal’ın sayesinde bu olay başıma geldi. 1997 yılında oldu. Eşim Kazakistanlıydı ve hiç görmedim. Üç ay formalite gereği dediler. 30 milyon verdiler. Mehmet Kartal’ın evinde Nüfus Müdürlüğü’nde görevli Olcay Gül vardı, içeri girdim, nüfus kütüğüne işlenmeyecek, korkacak bir şey yok dedi. Ona güvendim, ama kütüğe işlendi. Evlilik cüzdanları bizde değildi. 
     Cercis Keklik 51 - Emekli, Murat Keklik’in babası Oğlumun evlenmesinden benim haberim yok. 30 milyona çocuğu kandırmışlar. Zaman geçti, askere gitti. Parayla kot pantolon ve gömlek almış. Askerden sonra davacı oldular. İşe giremediler. Herkes ayıpladı. Gelini tanımıyorum. Evliliklerin sahte olduğu belli olunca iptal ettiler. Bunlar şebekeymiş. 35 araba çıkarıp sattılar. 
     



 GÜNCEL 














</TEXT>
</DOC>
