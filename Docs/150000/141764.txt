<DOC>
<DOCNO> 141764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/yasam/yas05.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’teki hesap gaspçılara uymadı 
</HEADLINE>
<TEXT>

Uğur Kirazlı, chat’te tanıştığı kişilerle ilişki kurmaya giderken elindeki paralardan oldu 
     ÜMİT ÖZEL Bursa DHA 

     İstanbul’da sebze komisyonculuğu yapan Uğur Kirazlı 44 , internette chat yaparken tanıştığı Murat Küçükgöl 23 ve arkadaşları tarafından kaçırıldı parası ve altın yüzüğü gasp edildi. Gözaltına alınan Murat Küçükgöl, "Kendisi bana gay’ olduğunu söyledi. İlişki kurmak için Bursa’ya geldi. Arkadaşlarımla birlikte parasını ve altın yüzüğünü aldık" dedi. 
     
     İçirip kaçırdılar 
     İddiaya göre, Kirazlı, chat yaparak sohbet ettiği Küçükgöl’le tanışmak için Bursa’ya gitti. Kirazlı, olay akşamı Küçükgöl’ün üniversitede okuyan arkadaşı Kasım Söğütlü 19 ve bir fırında şoförlük yapan Mesut Sütçü 25 ile restorana giderek yemek yiyip rakı içti. Sütçü’nün kullandığı kamyonete binen grup, Kestel ilçesine bağlı Karapınar Dokuzgözeler mevkiine giderek burada Kirazlı’yı tabancayla tehdit edip cebinde bulunan 100 milyon lira, 100 dolar ve parmağındaki yüzüğü gasp etti. 
     
     Kuru sıkıyla... 
     Kirazlı’nın şik yeti üzerine Küçükgöl, Söğütlü ve Sütçü jandarma tarafından yakalandı. İfadesinde suçlamaları kabul eden Küçükgöl, "Kendisi ilişkiye girmek için geldi. Ben olayı arkadaşlarıma anlattım. Onu boş bir araziye getirdik ve kuru sıkı tabancayla paralarını gasp ettik" dedi. Üç zanlı mahkemece tutuklandı. 
     



 YAŞAM 



















</TEXT>
</DOC>
