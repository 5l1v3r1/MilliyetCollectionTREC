<DOC>
<DOCNO> 143086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/magazin/amag.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunları biliyor muydunuz 
</HEADLINE>
<TEXT>

Özcan Deniz’i Firuze adlı kadından kimler çekip aldı Deniz Akkaya, hangi Kürtçe filmde oynayacak Ajda Pekkan’ın fonetiğini kim düzeltti Bedri Baykam’a İspanya’da ne oldu TRT koridorlarında yumruk yumruğa kavga eden iki kadın sanatçı kim 
     KAYNAMA NOKTASI 
AHMET SALİH 

     Savaş hızla yaklaşırken medyada ve kamuoyunda "metal fetişizmi" de yayılıyor ve yoğunlaşıyor. Sting’in "Fragile Kırılgan " adlı parçasında yağmur damlalarının bile kırabileceği söylenen bedenlerimiz ve ruhlarımız, uçakların, füzelerin, bombaların, tüfeklerin, mermilerin ve dahi bilumum savaş araç ve gerecinin metal sertliğinin ve kesiciliğinin, batıcılığının tehdidi altında... İnsanın metal karşısındaki güçsüzlüğü medyanın en çok altını çizdiği veri. 
     Tam da bu yüzden zaman zaman, hatta sıklıkla metalden ve sertlikten kaçmalı, deri ceketlerimizi çıkarıp yün kazaklar, pamuklu ceketler ve yumuşacık ayakkabılarla dolaşmalı, metal aksamlı mobilyalardan kalkıp pufidik minderlerde yuvarlanmalı, evlerimizi yünden örülmüş karpuz dilimleri ve ponponlarla süslemeli, yumuşacık konularla ilgilenmeliyiz. Çünkü bizi de sertleştirmek ve böylelikle savaşlarını legalize etmek istiyorlar. Oysa Alman protest ozan Wolf Biermann’ın dediği gibi "Wir brauchen deine Heiterkeit Senin neşene ihtiyaç duyuyoruz " 
     
     İŞTE BOMBALAR... 
     Bu girizg hla yaptığımız işi anlamlandırmaya çalışarak bugün sizlere bir "Bunları biliyor muydunuz " köşesi sunuyorum 

</TEXT>
</DOC>
