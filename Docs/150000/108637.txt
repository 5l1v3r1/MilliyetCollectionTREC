<DOC>
<DOCNO> 108637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/tamer.html </URL>
<DATE> 2002/09/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP için medyaya çağrı 
</HEADLINE>
<TEXT>

     Önceki akşam CNN Türk’te Tayfun Ertan’ın Milliyet yazarlarını konuk ettiği "Son Baskı" programında da söyledim. Ben Tayyip Erdoğan’ın siyasi geleceğine hangi nüanslarla devam edeceğinden çok, seçimlerden birinci parti olarak çıkması beklenen AKP’nin ekonomide, eğitimde, sağlıkta hangi politikaları izleyeceğini, üretimi nasıl tetikleyeceğini, kamu kurumlarında h l sürmekte olan savurganlığın önüne nasıl geçeceğini öğrenmek istiyorum. 
     Tayyip’le ilgili karar hangi yönde çıkarsa çıksın, kendisi siyasetin baş aktörlerinden biri olmaya devam edecek. Gerek sözel, gerekse yazılı basındaki meslektaşlarımı hukukun ince ayrıntılarıyla uğraşmayı bir yana bırakıp, AKP’nin iktidara geldiği takdirde değişik alanlarda ne tür uygulamalara gideceğinin ayrıntılarını öğrenmeye davet ediyorum. 
     Kaldı ki Tayyip kendi hakkında çıkacak her türlü kararı kabullenmiş zaten. AKP bu konuda fevkalade hazırlıklı. A planı, B planı, hatta C ve D planları bile hazırlamış olmalı ki, Erdoğan’la ilgili yasağın geleceğine ilişkin ilk açıklamaların hemen ardından parti yetkilileri TV ekranlarına çıkıp AKP’nin seçimi erteletme oyunlarına katılmayacağını net bir biçimde ortaya koyuverdiler. 
     Ben AKP üst yönetiminden iktidar olduklarında izleyecekleri politikalarla ilgili aynı netlikte açıklamalar bekliyorum. Ne yapacaklarını açıklasınlar ki fikir sahibi olalım. Örneğin 2 hafta kadar önce kanallar arasında zaplarken Tayyip Erdoğan çıktı karşıma "Biz zaten IMF’nin 29 kurucu üyesinden biriyiz. Kurucusu olduğumuz bir kurumun politikalarıyla mutabık olmamız da doğaldır" diyordu. 
     Hoppalaaa IMF programına devam edileceğini "29 kurucusundan biri olmamıza" bağlamak, 40 yıl düşünülse kimsenin aklına gelmez herhalde. Kaldı ki AKP en genel ve yuvarlak açıklamalarla sadece IMF’ye değil, yabancı sermaye ve Avrupa Birliği dahil büyük sermayenin Türkiye için arzuladığı tüm hedeflerle mutabık. Zaten Osman Ulagay önceki hafta köşesinde yazdı da öğrendik. AKP’nin ekonomi kurmayı Ali Babacan’ın görüşleri Kemal Derviş’inkinden pek farklı değilmiş. 
     Milliyet TIR’ıyla Anadolu’yu dolaşmamış olsam, neredeyse AKP’nin işsiz yığınların, sistemin partilerince dışlanmış ve horlanmışların değil, büyük sermayenin partisi olduğunu sanacağım. 
     
Tayyip’in davaları      İstesek de istemesek de Tayyip Erdoğan ve AKP, bugünlerde çoğumuzun gündemini işgal ediyor. Yukarıdaki yazıda da değindiğim gibi maalesef konu, sadece şeriat ve Tayyip’e siyaset yasağı olmak üzere çok kısır bir çerçevede tartışılıyor. 
     Neyse ki bu durumdan şikayetçi olan bir - iki meslektaşım var. Örneğin Yazgülü Aldoğan, dün Posta’daki köşesinde Tayyip Erdoğan ve AKP’nin ön sıralarında aday gösterilen belediyedeki dava arkadaşlarının pek çok davadan yargılanmakta olduklarını bizlere hatırlatıyor 
     " ... Tayyip Bey’in durumunda benim canımı sıkan, hakkında açılmış bunca dava varken onun tek suçunun sanki bir şiir okumuş olması gibi yaratılan hava oluyor. Yeri gelmişken hatırlatalım, Tayyip Erdoğan ve çoğunu en ön sıralarda aday gösterdiği belediyeden yönetici arkadaşları halen şu davalardan yargılanıyor 

</TEXT>
</DOC>
