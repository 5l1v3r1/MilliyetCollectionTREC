<DOC>
<DOCNO> 122701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sonspo09.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Ülkerspor, İstanbul'da Partizan takımıyla karşılaşacak. 
</HEADLINE>
<TEXT>

     Basketbolda Erkekler Avrupa Ligi C Grubu'nda yer alan Ülkerspor, 7. maçında yarın İstanbul'da Yugoslavya'nın Partizan takımıyla karşılaşacak. 
     Abdi İpekçi Spor Salonu'ndaki karşılaşma saat 19.30'da başlayacak ve TV 8'den naklen yayınlanacak. 
     Ülkerspor bu maç öncesi 10 puanla 2. sırada bulunurken, Partizan ise 8 puanla averajla 8. ve son sırada yer alıyor. 
     Ülkerspor Kulübü Genel Menajeri Lütfi Arıboğan, milli maçlar nedeniyle 2 haftalık aranın ardından dönecekleri Avrupa Ligi'nde başarılı bir performans sergilediklerini, Partizan maçında da aynı başarılı çizgilerini sürdürmeyi amaçladıklarını söyledi. 
     Basketbolseverleri, Ramazan Bayramı'nın ilk gününde Abdi İpekçi Spor Salonu'na davet eden Arıboğan, ''Gelecek hafta CSKA Moskova ile grupta liderlik mücadelesi verebilmemiz için yarınki maçı mutlaka kazanmamız lazım. Taraftarımız da bizim itici gücümüz olacaktır'' dedi. 
     Ülkerspor'da Partizan maçı öncesi Fatih Solak'ın gribal enfeksiyon geçirdiği, takımda başka eksik bulunmadığı bildirildi. 
     





</TEXT>
</DOC>
