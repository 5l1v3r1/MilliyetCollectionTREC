<DOC>
<DOCNO> 121731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/spor/bbas.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AYDIN ÖRS Vizeyi alacağız 
</HEADLINE>
<TEXT>

Örs, Ukrayna karşısında basit top kayıpları yaptıklarını söyledi, "Hollanda maçında bu hatalar tekrarlanmayacak" diye konuştu 
     2003 Avrupa Basketbol Şampiyonası Elemeleri’nde A Grubu’ndaki sekizinci maçında Ukrayna’ya deplasmanda son altı saniyede gelen üçlükle yenilen A Milli Takım’da gözler Hollanda sınavına çevrildi. Milli Takım coachu Aydın Örs, "Top kayıpları ve yediğimiz kritik üçlük yenilgiyi hazırladı. Ancak ocak ayında Hollanda’yı yenerek final vizesi alacağımızdan kimsenin kuşkusu olmasın" dedi. 
     ÖRS, Mirsad’ın maça iyi konsantre olamadığını ve kötü şut yüzdesiyle oynadığını dile getirdi. Aydın Örs şunları söyledi "Farkın açılacağı dakikalarda pota altında Hüseyin ve İbrahim’in sayılarıyla oyuna ortak olduk. Boş atışlar gelince kimse sorumluluk almak istemedi. Bütün hücumları da İbrahim ve Hüseyin kullandı. Maçı kazanabilirdik, ama olmadı." 
     



 SPOR 

























</TEXT>
</DOC>
