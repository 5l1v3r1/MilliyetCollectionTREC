<DOC>
<DOCNO> 131094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/astro/index.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı hareket mümkün 
</HEADLINE>
<TEXT>

     Sabah Yengeç burcuna geçen Ay Yengeç, Akrep ve Balık burçlarını destekliyor. Bu arada ortaklaşa konularda uzlaşı arayışı göze çarpıyor. Koç'lar gün boyunca çabuk hareket etmek zorundalar. Ev ve işle ilgili öncelikleri hemen yerine getirmek gerekiyor. Duygusal ilişkilerde tutarlı olmalılar. Boğa'lar verimli bir günde. Yenilikler, konuşma ve yazışma gündemde. Kısa yolculuklardan alınan haberler de canlandırıcı olabilir. İkizler becerikli bir gününde. Parasını iyi kullanabilir ve istediklerini kolay elde edebilir. Birikimlerini iyi yatırımlara dönüştürme fırsatı bulabilir. Yengeç'ler hareketli bir gündeler. Duygusal konular, ailevi işler ve yeni girişimler dikkat çekmekte. Ortaklaşa alanda da yeni kararlar mümkün. Aslan'lar dikkatli olmalılar. Önemli girişimlerden uzak kalmak gerekiyor. Duygusal alanda ifade edemedikleri konular ortaya çıkabilir. Başak'lar düşüncelerini somut hale getirebilmek için çalışabilirler. Ortaklaşa işler, grup çalışmaları açısından verimli bir gündeler. Terazi'ler iş hayatında dikkat çekebilecekleri bir gündeler. Üstleri ile ilişkilerde yeni gelişmeler olabilir. İş hayatında da hızlı adımlar atmak olası. Akrep'ler bugün rahatlar. Yeni kişilerle bir araya gelmek, haberleşme onlara değişik fikirler getirmekte. Bu arada esnek olmak çok şey kazandırabilir. Yay'lar duygusal alanda tutarlı ve net olmaya çalışmalılar. Sezgilerini kullanarak yeni adımlar atmak isteyebilirler. Ortaklaşa alanda da adımlar mümkün. Oğlak'lar eleştirilere açık olmalılar. Bazı pürüzler ve gelişmeler yüzünden kendilerini kıstırılmış hissedebilirler. Kova'nın pratik ve hızlı olması gerekiyor. Günlük işler beklenmedik ölçüde zaman alabilir ya da iş ortamında bazı hızlı değişiklikler gündeme gelebilir. Balık'lar dünkü gerginliklerden kurtulabilecekler. Sevdikleri ile bir araya gelmek ya da kendilerini ifade etmek için güzel bir gündeler. Hayattan daha fazla zevk alacaklar. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
