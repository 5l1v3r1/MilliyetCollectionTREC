<DOC>
<DOCNO> 129468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun06.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon, Körfez bölgesine savaş plancılarını gönderiyor 
</HEADLINE>
<TEXT>

     Amerikan ordusunun, kara, deniz ve hava birlikleri arasında geniş kapsamlı eşgüdümü sağlamak için, Körfez bölgesine savaş plancıları göndermeye başladığı bildirildi. 
     Amerikan Savunma Bakanlığı'ndan üst düzey bir yetkili, savaş planlayıcılarının gönderilmeye başlanmasının, Irak'a karşı bir savaşın yakın ya da kaçınılmaz olduğu anlamına gelmediğini söyledi. 
     Yetkili, savaş stratejistlerinin gönderilmesinin, ABD Başkanı George Bush'un, Irak'a karşı olası bir savaşın başlama emrini verme olasılığına hazırlık için gerekli bir adım olduğunu kaydetti. 
     Amerikan Merkez Komutanlığı'nın Stratejik İletişim Dairesi Başkanı Jim Wilkinson da Katar'a savaş plancılarının gönderilmesi kararını doğrulayarak, halen devam eden süreçte kaç kişinin bölgeye gittiği ve gideceği hakkında bilgi vermedi. 
     Amerikan ordusundan gelen askerler, Katar'daki Esseyliye Kampı'nda konuşlanarak, ABD Başkanı George Bush'un, Irak'a yönelik olası bir savaşı başlatabilecek kararını bekliyor. 
     





</TEXT>
</DOC>
