<DOC>
<DOCNO> 108234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yazar/okur.html </URL>
<DATE> 2002/09/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Korkmayın konuşun ’ 
</HEADLINE>
<TEXT>

     Sermaye Piyasası Kurulu SPK , lisanslama sınavları için 10 gün sonra düğmeye basıyor. İlk sınavlar 28 ve 29 Eylül’de yapılacak. Sınavlarda başarılı olamayanlar iki sınava daha girecekler. İki sınav, Ocak ve Mayıs 2003’te yapılacak. Başarılı olanlar için problem yok. Sınava girenler her üç sınavda da başarısız olurlarsa, artık 2005 yılında sermaye piyasası defterini kapamak zorunda kalacaklar. Kısacası aracı kurumlarda çalışanlar için zor, çetrefilli ve kabus dolu günler başlayacak. Neden 
     Çünkü SPK bu sektörde bilgiyi, birikimi, etiği kontrol etmek, bu piyasada çalışmanın kolay olmadığını göstermek istiyor. Yıllardır bu sektörde çalışan, sürekli sınava girip yeterlilik belgesi alan, işini doğru yapmaya çalışanların kazanılmış haklarının kaybedilmesi gündemde... Hukukçular açıklamalı, kazanılmış hakların geri alınması ne anlama gelir Brokerından dealarına, portföy yöneticisinden türev piyasalara, takastan muhasebe servisine kadar aracı kurumlarda çalışanlarla ilgili olarak alınan bu karar sizce hak mı, hukuk mu Lisans almaya, lisans için sınav sistemini getirmeye kimsenin itirazı olamaz. Sorun uygulamada. Problem var problem. 
     
Çifte standart      Madem sınav olacak, niçin SPK ve İMKB çalışanlarıyla, aracı kurum genel müdür ve yardımcıları tabii değil de, aracı kurumlarda çalışan personel tabii Diyeceksiniz ki, "yahu öyle şey olur mu İnsanlar bu kurumlara girmek için yeterince sınava girmiyorlar mı Kazanılmış hakları ortada." Elbette doğru. Ama ya aracı kurumlara girip kırk takla atarak bu işi yapanlar, onların neden böyle bir hakları yok SPK ve İMKB’de çalışanlar, "yukarıdakiler", onlara dokunmak yasak. Böyle bir çifte standart doğru mu Kafalar karışıyor, sermaye piyasasında "koş baba koş" yarışı başlıyor. 1 milyar ile 4 milyar arasında eğitim almak için para harcayan "aşağıdakiler", neredeyse atlet Süreyya Ayhan’ı bile geride bırakacak şekilde koşuyorlar Örneğin, 10 yıldır bu piyasada çalışan bir uzman, iki yıldır SPK’da çalışan bir başka uzman tarafından değerlendirmeye tabii tutulmayacak mı İnsaf, insaf... 
     Çözüm çok basit. Siz, bir piyasa profesyoneli iseniz, kazanılmış haklarınıza saygı gösterilmesi şart. İşinize devam edecek, kurumunuzun size sağlamaya çalıştığı eğitim olanaklarından yararlanmaya çalışacaksınız. Eğer sermaye piyasasında çalışmak istiyorsanız, bundan sonraki süreçte bu işe soyunacak olan herkes sınava girer. İpi göğüsler. Ve aslanlar gibi lisans almaya hak kazanmış olanlar, güle oynaya bu piyasada çalışmaya başlar. Yanılıyor muyuz 
     Diyoruz ki, korkunun ecele faydası yok. Bugüne kadar susanlar, korkmayın Yapılan yanlışlığa ortak olmayın. 
     
     







Baraj sorunu 


Açılan parantez, kapanan parantez... 


Tayyip yasağı 


Cem ve YTP 


Derviş’li CHP, ABD başkentinde ön plana çıkıyor 


Kolektif akıl 


ÖSYM’nin hatalar zinciri 5 


Tayyip’e çengelli engel 


Sadakat, aşk ve sonrası 


Tarih saplantı olmamalı... 


Demokrasinin kendini koruma hakkı 


Korkmayın konuşun ’ 


Cem, Demirel’in küçük kopyası mı 


Aç Çocuklar Cumhuriyeti 


Mevduat kredi yerine iç borca gidiyor 


</TEXT>
</DOC>
