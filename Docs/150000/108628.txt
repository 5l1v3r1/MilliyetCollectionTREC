<DOC>
<DOCNO> 108628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/asik.html </URL>
<DATE> 2002/09/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çelebi’nin suçu 
</HEADLINE>
<TEXT>

     ANAP’ın ağır toplarından Işın Çelebi önümüzdeki dönem Meclis’te olmayacak, çünkü Mesut Yılmaz kendisini listeye almadı. Peki ne oldu 
     Neler istedi de Mesut Yılmaz kendisini listeye almadı. Çelebi konuşuyor 
     - Bugünkü Siyasi Partiler ve Seçim yasalarıyla vatandaş iradesinin Meclis’e sağlıklı şekilde yansımasını sağlamak mümkün değil. Ben, son dönemde bu konu üzerinde yoğunlaştım. Söz konusu yasalarda değişiklik tekliflerimi anlatan 6 Kasım 2001 tarihli kitabımı hem Genel Başkanımın hem de kamuoyunun bilgisine sundum. 
     - Bir suçunuzu böylece öğrendik, diğerleri 
     - Siyasi partilerin harcamalarında şeffaflık istedim. Çünkü temiz siyaset için bu şarttı. Ha, bir de genel başkanların üç dönemden fazla görev yapmamalarını istedim. 
     
Felipe vakası...      Yabancı futbolculara milyonla dolar verilmesine karşıyız. Ama böylesine değil. İyi ki alınmış... Peki kaç paraya alınmış 
     Galatasaray kulübü basın sözcüsü Ali Dürüst bilgi veriyor 
     - Felipe’nin yüzde 50’si 3 milyon 250 bin dolara alındı. 3 yıllık mukavele yaptık. Bu para 3 yılda ödenecek. Futbolcunun kendisine de yılda 700 bin dolar vereceğiz. Ayrıca Sarr ve Christian’ı da bir yıllık bedava kiraladık. 
     Doğrusu Galatasaray bu defa iyi iş yapmış... 
     
     Cavit Çağlar’ın oğlu dansöz Nez için 7 şişe şampanya patlatmış. 
Çok değil... 
İsterse şampanyayı hortumla akıtır... 
Haldun Ertem 

Otomobilsiz pazar...      Önümüzdeki pazar "Avrupa otomobilsiz kent" günü... Şehir Plancıları Odası, Ankara Tunalı Hilmi Caddesi’nde saat 13.00’te bir yürüyüş düzenliyor. Saat 14.00’te Kuğulu Park’da bir konser var. 
     Pazar günü tüm yurtta vatandaşlar otomobil kullanmamaya davetli. 
     Otomobilsiz yaşayabilir miyiz Bir yerden bir yere toplu taşıt aracı veya yürüyerek gidersek incilerimiz dökülür mü Kentlerde egzoz dumanı azalırsa zehirlenir miyiz Pazar günü bunları görmek için iyi fırsat... 
     
Öğretim yılında...      Öğretim yılı başladı. Sopalar duvardan indi. Malum ülkemizde çocuklar h l çoğu yerde dayakla, azarla, korkuyla eğitilir. Sözümüz onlara... 
     Bertrand Russel "Sorgulayan Denemeler" adlı kitabında Anton Çehov’un öyküsünü anlatıyor. Adam kedi yavrusuna fare tutmayı öğretiyormuş. Yavru farelerin peşinden koşmayınca adam onu dövermiş. 
     Sonunda ne olmuş biliyor musunuz 
     Yavru büyüyünce her fare gördüğü yerde dayak korkusuyla yere siniyormuş... 
     Dayak ve korkuyla eğitimin sonu budur... 
     
Komik gelen...      Bana komik gelen 
     bir şey, seçim ile ilgili 
     her gün çeşitli 
     anketler ve tahminler 
     yayımlanması ve bazılarının bunu ciddiye almaları... 
     Trafikte 3 dakika 
     içinde 10 kez şerit 
     değiştiren bir millet, 
     3 ay içinde 
     daha kaç kez 
     fikir değiştirir görürsünüz..." 
     
Dr. Hamit Yakup 

Ders Türkçe      Kürtçe eğitim tartışmaları arasında Türkçe eğitimi ıskalamış olmayalım Güneydoğu’dan bir öğretmen okurumuz uyarıyor 
     "... Burada Kürt ve Arap kökenli çocuklara Türkçe öğretmek gerçekten çok zor. Hem ailede ve çevrelerinde konuştukları dil Türkçe olmadığı için zor hem de sosyal etkinliklerin olmayışı tiyatro, konser, panel ...vb. bizim işimizi zorlaştırıyor. Bir diğer zorluk da müfredat. Milli Eğitim Bakanlığı ve varlığını sürdüren eğitim dizgemiz Güneydoğu gerçeği göz önüne alınmaksızın hazırlandığı için buradaki öğrenciler ile Batı’daki öğrencilere verilen eğitim programı aynı. Oysa daha incelikli ve kapsamlı bir dil ve yazın eğitimi vermemiz gerekir... 
     Çoğu Türkçe öğretmenimiz malum sebeplerden bunları dile getirmeye çekiniyor. 
     Yönetim erki, h l buradaki insanların günlük yaşamda konuştukları şeyin Türkçe’nin bozuk bir lehçesinden ibaret olduğunu düşündüğü için ayrı bir Türkçe eğitim programı çıkarmayı gereksizlik olarak değerlendiriyor. 
     Sonuçta olan buradaki güzelim gençlere oluyor. Çünkü layıkıyla öğrenemedikleri Türkçe’den batı illerimizde yaşayan öğrencilerle aynı sınavlara Fen Liseleri, Anadolu Liseleri, ÖSS...vb. tabi tutuluyorlar. 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
