<DOC>
<DOCNO> 133330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/ekonomi/eko03.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjideki sözleşmelere özel komisyon 
</HEADLINE>
<TEXT>

Başbakan Gül’ün talimatıyla Enerji Bakanlığı bünyesindeki sözleşmelerin incelemesi için kurulan komisyonun başına Erbakan’ın hukukçusunun yeğeni Cevdet Malkoç getirildi 
     Başbakan Abdullah Gül, yaptırdığı ilk inceleme sonucunda "pahalı" bulduğu enerjideki yapişlet, yapişletdevret ve diğer sözleşmeler Enerji Bakanlığı bünyesinde kurulan bir komisyon tarafından mercek altına alındı. 
     Komisyonun başkanlığına yasaklı lider Necmettin Erbakan’ın hukukçusu eski SP Trabzon Milletvekili Şeref Malkoç’un yeğeni Başmüfettiş Cevdet Malkoç getirildi. 
     Başbakan Gül’ün talimatı üzerine Enerji ve Tabii Kaynaklar Bakanlığı bünyesinde yap - işlet Yİ , yap - işlet - devret YİD , işletme hakkı devri İHD , otoprodüktör ve mobil santralların, "sözleşme ve maliyetleri"ni incelemek üzere bir komisyon oluşturuldu. Başkanlığını REFAHYOL döneminin Enerji Bakanlığı Teftiş Kurulu Başkanı ve halen bakanlıkta başmüfettiş olarak görev yapan Malkoç’un yaptığı komisyonda, Bakanlığın bağlı ve ilgili genel müdürlüklerinden uzmanların yanı sıra hukukçular da görev yapıyor. Cevdet Malkoç, siyasi yasaklı Necmettin Erbakan’ın hukukçusu olarak bilinen eski SP milletvekili Şeref Malkoç’un da yeğeni olarak biliniyor. 
     
     Kamu aleyhine 
     Başbakan Gül, enerji sözleşmelerindeki maliyetleri ortaya çıkarmak için daha önce Başbakanlık bünyesinde kendisine bağlı olarak çalışan bir komisyon kurmuştu. Gül, bu komisyonun hazırladığı raporlar ışığında yaptığı açıklamalarda, sözleşmelerde kamu aleyhine çok ciddi sorunların bulunduğunu bildirmişti. 
     



 EKONOMİ 














</TEXT>
</DOC>
