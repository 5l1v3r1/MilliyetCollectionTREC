<DOC>
<DOCNO> 122807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/spo16.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

İşlem tamam      PROFESYONEL Futbol Disiplin Kurulu, Galatasaray karşılaşmasında Ankaragücü seyircisinin futbol müsabaka talimatının 29. maddesine göre çirkin ve edebe aykırı tezahürat yapmasından dolayı Sarı - Lacivertli kulübü bir maç seyircisiz oynama cezasına çarptırdı. Para cezası da alan Başkent takımı bu haftaki Gaziantep maçını desteksiz oynayacak. 
     
Züğürt lider      İTALYA Ligi’nin 12. haftası sonrasında liderlikte oturan Lazio’da futbolcular, 6 aydır maaş alamıyor. Bütçe açığından dolayı lige katılamama tehlikesiyle karşı karşıya kalan Lazio, sermaye artırımına giderek bu problemini çözmesine rağmen ekonomik krizden kurtulamadı. Futbolcular, bu krize rağmen aleyhte hiçbir açıklama yapmazken, yönetimin kredi alacağı açıklandı. 
     
Yıkılmayız kenetleniriz’      GALATASARAY Yüzme Şubesi Sorumlusu Ercüment Gümrük, Cim Bom’un havuzdan çekilmediğini, aksine özerkliğin sağlanmasıyla havuzlarda daha da iyiye gideceğini söyledi. Sarı - Kırmızılılar’da amatör sporlar içinde şampiyon olan tek branşın kendileri olduğuna dikkat çeken Gümrük, "Rakiplerimiz güçlenmek için bizden transfer yapıyor ama bu bizi daha da kenetliyor" dedi. 
     
Blatter aklandı      FIFA Başkanı Josep Blatter, hakkındaki yolsuzluk suçlamalarından temize çıktı. FIFA bütçesinde yolsuzluk yapıldığı gerekçesiyle Blatter için yürütülen soruşturma tamamlanırken, dünya futbolunun patronu hiçbir dosyadan suçlu bulunmadı. Blatter, "Bu bana karşı düzenlenmiş kirli bir oyundu" diye konuştu. 
     
Daçka sonuncu      BASKETBOL ULEB Kupası’nda C Grubu’nda 6. maçlar tamamlandı. Darüşşafaka, Slovenya’nın BC Krka Novo Mesto takımına deplasmanda 79-76 yenilerek, 5. yenilgisini aldı ve son sıradan kurtulamadı. 
     
PUAN DURUMU 1 - K.N.Mesto 6 5 1 531 473 11 2 - R.E.Köln 6 5 1 510 461 11 3 - Estudiantes 6 3 3 525 492 9 4 - Elan Chalon 6 2 4 477 511 8 5 - Trieste 6 2 4 484 522 8 6 - Darüşşafaka 6 1 5 463 531 7      
     
Tugay’lı Blackburn tur atladı      İNGİLTERE Lig Kupası mücadelesinde Tugay’ın 61 dakika forma giydiği maçta Blackburn Rovers, kendi sahasında Rotheram United’ı 4 - 0 yenip tur atladı. İtalya’daki kupa randevusunda ise temsilcilerimiz Emre ve Okan’ın dinlendirilmek için kadroda yer almadığı karşılaşmada İnter, Bari’ye deplasmanda 1 - 0 mağlup oldu. 
     



 SPOR 































</TEXT>
</DOC>
