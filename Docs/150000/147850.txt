<DOC>
<DOCNO> 147850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/yas07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre’deki fuarda Uzakdoğulu’ işkencesi 
</HEADLINE>
<TEXT>

     FRANKFURT Milliyet 

     SARS hastalığına karşı tedbir alan İsviçre, Basel ve Zürih’te düzenlenen Uluslararası Saat Fuarı’na katılmak için bu ülkeye gelen 3 bine yakın uzakdoğulu saat üreticisi ya da satıcısını fuara sokulmadı. Hükümet yetkilileri, fuar için gelen Uzak doğulu ziyaretçilerden ülkeyi terk etmelerini istedi. Saat üreticileri ise, fuarlara Hong Kong, Çin, Singapur ve Vietnam’dan katılan şirket ve kurumların zamanında uyarılmaması nedeniyle İsviçre aleyhine tazminat davaları açmayı kararlaştırdı. Yüksek tazminat talepleri karşısında yumuşayan İsviçre, bu kez ziyaretçilere fuara katılabilmeleri için bazı kısıtlamalar koydu. Kısıtlamalar çerçevesinde, fuar süresince maske takma zorunluluğu getirilen stand çalışanlarına, ayrıca her sabah sağlık kontrolundan geçmeleri gerektiği hatırlatıldı. Önerileri kabul etmeyen uzakdoğulu firma temsilcileri, kriz aşılıncaya kadar otellerde bekleme kararı aldı. 
     


YAŞAM 


















</TEXT>
</DOC>
