<DOC>
<DOCNO> 126098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur20.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilezikleri için kabloyla boğularak öldürüldü... 
</HEADLINE>
<TEXT>

     Kütahya'nın Simav İlçesi'nde bir kadın, bilezikleri için elektrik kablosuyla boğularak öldürüldü. 
     Olay Tabakhane Mahallesi Uşak Caddesi'nde meydana geldi. Lütfiye Bora 38 , 12 yaşındaki kızı tarafından evinde ölü bulundu. Küçük kızın feryatları üzerine eve gelen komşuları, korkunç cinayeti polise bildirdi. 
     Yapılan incelemede, Lütfiye Bora'nın elektrik kablosuyla boğulduğu ve kolundaki 7 bileziğin de çalındığı belirlendi. 
     Olayın ardından kayıplara karışan Lütfiye Bora'nın ağabeyi Kudret Şengül'ün 45 bulunması için polis, geniş çaplı arama başlattı. 
     Lütfiye Bora'nın inşaat işçisi olan eşi Dursun Bora'nın, oğulları Oktay ile birlikte iş nedeniyle şehir dışında olduğu için kızıyla yalnız yaşadığı öğrenildi. 
     





</TEXT>
</DOC>
