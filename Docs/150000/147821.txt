<DOC>
<DOCNO> 147821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/siyaset/siy07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceciye de adalet lazım oldu 
</HEADLINE>
<TEXT>

Manisa Davası’nda 14 gence işkence yapmaktan hapse mahk m olan 10 polis, AİHM’ye başvuracak 
     GÖKÇER TAHİNCİOĞLU Ankara 

     Yargıtay 8. Ceza Dairesi tarafından Manisalı 14 gence işkence yaptıkları gerekçesiyle 60 - 130 ay arasında hapis cezasına mahk m edilen ve İnfaz Yasası’na göre 2 yıl ile 4 yıl 4 ay arasında değişen oranlarda hapis yatacak olan 10 polis, Avrupa İnsan Hakları Mahkemesi’ne AİHM başvurma kararı aldı. 
     İşkence yaptıkları için hapse mahk m edilen polisler hakkındaki infaz süreci yarın başlayacak. 
     
     Teslim süresi 7 gün 
     Buna göre daire, polisler hakkında önceki gün verdiği "mahk miyet" kararını, Manisa Ağır Ceza Mahkemesi’ne, mahkeme de İnfaz Savcılığı’na gönderecek. Savcılık, polisler hakkında çıkaracağı davetiyeleri polislerin bulunduğu illerin emniyet müdürlüklerine iletecek. Polis, davetiyelerle, ceza alan polislerin adreslerine giderek cezaevine konulmak üzere savcılığa getirilmelerini sağlayacak. Polisler, burada bulunamaz ve 7 gün içinde savcılığa teslim olmazsa, haklarında gıyabi tutuklama kararı çıkarılacak ve aranmalarına başlanacak. 
     
     Emniyet’e suç duyurusu 
     Yargılama aşamasında, emniyet, adresleri sorulan polislerden Halil Emir, Turgut Demirel ve Levent Özvez’in yeni adresinin bilinmediğini bildirmiş, bu nedenle polislerin "eski olduğu iddia edilen" adreslerine tebligat yapılmıştı. Yargıtay, üç polis hakkındaki tebligatı, Yargıtay’ın "ilan tahtası"nda 1 ay asılı tutarak davayı tamamlayabilmişti. İmza karşılığı tebligat yapılan 7 polis için de emniyetten, "burada yok", "izinde" gibi yanıtlar verilmiş, bu polislere ancak 2 - 3 kez gidilerek tebligat yapılabilmişti. Bu nedenle polislerin adresinde bulunup bulunamayacağı merak konusu oldu. 
     Eski CHP Milletvekili Avukat Sabri Ergül, polislere ulaşılmasını engelleyen emniyet görevlileri hakkında suç duyurusunda bulunacağını söyledi. 
     
Mahk m edenlerin avukatı savunacak      Adil yargılanmadıkları’ iddiasıyla "Manisalı Gençler Davası"nı AİHM’ye götürmeye karar veren polislerin avukatlığını, mahk miyete karar veren Yargıtay 8. Ceza Dairesi’nin üyelerinin de avukatı olan Oktar Aykut’un yapacağı öğrenildi. Aykut, geçen yıl dairenin eski başkanı Naci Ünver ile dairenin şu andaki 5 üyesinin adına, geçen yıl, Başbakan Recep Tayyip Erdoğan ve TBMM Başkanı Bülent Arınç aleyhine "tazminat davası" açmıştı. 
     
Türkiye ayıptan kurtuldu      Adalet Bakanı Cemil Çiçek, yargının 6. AB’ye uyum paketinin yakında Meclis’e gönderileceğini belirterek, "Hukuku özgürlüklerin emrine vermeliyiz. Türkiye, çok şükür Manisa Davası ayıbından kurtuldu. Kaliteli yasalar için ciddi çabalarımız var" dedi. Özgürlüklerin emrinde olması için hukuksal altyapının yıl sonuna kadar tamamlanacağını kaydeden Çiçek, kamunun kadro verdiği 35 bin personelin 1580’inin yargıya yardımcı personel olarak alınacağını bildirdi. n Denizli DHA 
     


SİYASET 

















</TEXT>
</DOC>
