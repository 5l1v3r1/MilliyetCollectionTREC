<DOC>
<DOCNO> 127669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/ekonomi/eko02.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa borsaları KOBİ’leri bekliyor 
</HEADLINE>
<TEXT>

Türkiye’de KOBİ borsası henüz bir proje. Ancak Avrupa’daki 20 borsanın kapıları halka arzı planlayan KOBİ’lere açık 
     EBRU SUNGUR 

     Türkiye AB’ye üyelik müzakereleri için 2004’e kadar bekleyecekken, şirketler için Avrupalı olmak artık o kadar da zor değil. Avrupa’da kurulmuş olan 20 borsanın kapıları Türk şirketleri de dahil olmak üzere tüm KOBİ’lere ardına kadar açık. 
     Uluslararası danışmanlık şirketi Grant Thornton’un hazırladığı Avrupa Yeni Pazarlar 2002 Rehberi’ne göre, KOBİ’lerin en kolay kote olabilecekleri Avrupa borsası İngiltere’de bulunan AIM. AIM’e kote olacak şirketlere halka arz edilmesi zorunlu toplam hisse senedi, başlangıç için gerekli sermaye, piyasa değeri, en az faaliyet süresi ve geçmiş k rlılık gibi konularda hiçbir koşul getirilmiyor. KOBİ boyutundaki şirketlerin kote olduğu yeni pazarlar hakkında bilgi veren rehberde, Avrupa’da bu tanıma uyan 20 borsa olduğu belirtiliyor. 
     
Daha fazla gelir şansı      Grant Thornton Türkiye Yönetim Kurulu Başkanı Aykut Halit, şirketlerin yüksek halka arz gelirleri elde etmek için Avrupa’da şanslarının daha fazla olduğunu söyledi. Halit, Avrupa’da halka arzı planlayan şirketlerin yapması gereken ilk işin bilançolarını uluslararası standartlara göre düzenlemek olduğunu kaydetti. Grant Thornton’un ortaklarından Nazım Hikmet de müşterileri olan beş şirketin yurtdışında halka arz çalışmalarına başladığını bildirdi. 
     



 EKONOMİ 
















</TEXT>
</DOC>
