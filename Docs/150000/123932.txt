<DOC>
<DOCNO> 123932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun30.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides "Kopenhag anlaşma imzalanabilir" 
</HEADLINE>
<TEXT>

     Kıbrıs Rum yönetimi lideri Glafkos Klerides, Avrupa Birliği zirvesinin yapılacağı Kopenhag'da Kıbrıs konusunda anlaşma imzalanması olasılığı bulunduğunu söyledi. 
     Rum radyosunun haberine göre, zirve için Kopenhag'a giden Klerides, ''Kopenhag'da AB üyeliği yanında, Kıbrıs konusunda anlaşma imzalanması olasılığı var'' dedi. 
     Klerides, ''değiştirilmiş Annan planını Cumartesi gününe kadar imzalamaya hazır olup olmadığı'' yönündeki bir soruya ise cevap vermekten kaçındı. 
     Kopenhag'a giden BM Genel Sekreteri'nin Kıbrıs Özel Temsilcisi Alvaro De Soto da ''Kopenhag'da baskı yapılacağını'' belirterek, her ihtimali göz önünde bulundurduklarını söyledi. 
     De Soto, BM Genel Sekreteri Kofi Annan'ın da Kopenhag'da olup olmayacağını bilmediğini kaydetti. 
     





</TEXT>
</DOC>
