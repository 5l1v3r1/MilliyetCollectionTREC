<DOC>
<DOCNO> 132429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/soneko30.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 32.55 puan artarak 10,544.69 puandan kapandı. 
     Hisse senetleri, ikinci seansta ortalama yüzde 0.31 oranında değer kazandı. 
     İlk seanstaki 58.26 puanlık azalış dikkate alındığında, borsa endeksi günün tamamında 25.71 puan geriledi. Hisse senetlerindeki günlük kayıp ise yüzde 0.24 oldu. 
     Borsa, 2.seansta düşük işlem hacmi ile satış ağırlıklı bir seyir izledi. 
     Endeks, seansa 45.32 puan düşüşle 10,466.82 puan seviyesinde başladı. Seansın ilk yarısı da 11.05 puan düşüşle 10,501.09 puandan geçildi. Seans içinde en düşük 10,397.27 puanı gören endeks, gelen son dakika alımlarıyla seans içindeki en yüksek değerinden kapandı. 
     Borsa uzmanları, Anayasa Mahkemesi'nden gelen haberler üzerine satışlarla karşılaşan endeksin 10,400 seviyesine kadar gerilediğini belirterek, bu seviyeden yaşanan toparlanmayla yeniden 10,550 seviyesine çıkıldığını kaydediyorlar. 
     Kapanışta mali endeks 38.55 puan düşüşle 12,883.45 puana gerilerken, sanayi endeksi 48.69 puan artışla 10,208.99 puana, hizmetler endeksi 94.99 puan artışla 7,086.92 puana yükseldi. 
     Böylece, ilk seansa göre mali grup hisseler ortalama yüzde 0.30 oranında değer yitirirken, sanayi grubu hisseler ortalama 0.48, hizmetler grubu hisseler de yüzde 1.36 değer kazandılar. 
     2. seansta işlem gören toplam 293 hisse senedinden 106'sı değer yitirirken, 73 hisse senedi değer kazandı. 114 hissenin fiyatında ise değişiklik olmadı. 
     Seansta 122 trilyon 806 milyar 333 milyon liralık işlem hacmi kaydedildi. İki seanstaki işlem hacmi toplamı da 291 trilyon 714 milyar 356 milyon lira olarak belirlendi. 
     2. seansta, Tüpraş, İş Bankası C , Kardemir D , Sabancı Holding ve Garanti Bankası en yoğun işlem gören hisse senetleri olarak belirlendi. 
     





</TEXT>
</DOC>
