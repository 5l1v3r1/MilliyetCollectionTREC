<DOC>
<DOCNO> 129234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yazar/akyol.html </URL>
<DATE> 2003/01/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine YÖK 
</HEADLINE>
<TEXT>

     YÖK’ÜN kudret sahipleri meseleyi "Vahhabilik mi, laiklik mi " diye göstererek "üniversite reformu, yerinden yönetim, akademik özgürlükler, verimlilik, hesap verirlik, bilim ahlakı" gibi temel sorunları göz ardı ettirmeye çalışıyor. 
     YÖK üyelerinden saygın hukuk profesörü Aysel Çelikel’e sordum, akademik özgürlükler konusunda şunu söyledi 
     - Bütün Batı üniversitelerinde akademik özgürlük ve yönetimde katılımcılık esas alınır ve bütün düzenlemeler ona göre yapılır. Bizde ise akademik özgürlüğün, katılımcılığın ve çoğulculuğun olduğunu söylemek ancak kısmen mümkündür, mutlaka çağın düzeyine çıkarılmalıdır. 
     YÖK üyesi Prof. Çelikel’e göre 
     - YÖK sisteminde tek kimsede çok büyük yetkiler toplanmıştır. Onun için baskı yapmak, akademik özgürlükleri kısıtlamak çok kolay olabilmektedir. 
     
     BUNA şeflik sistemi’ diyebiliriz YÖK başkanından rektörlere ve aşağıya kadar uzanan bir şefler hiyerarşisi 12 Eylül’ün otarşik anlayışının bir yansıması. 
     Elbette akademik değerlere çok duyarlı, eli öpülecek değerde üniversite yöneticileri var... Ama mekanizma, bir "düğmeye basınca" yukarıdan aşağıya bir baskı uygulamaya çok müsait. 
     Elbette bu mekanizmanın kudret sahipleri birbirlerini koruyorlar. Akademik unvanların ve kadroların dağıtılmasından muhalif’lerin "kapının önüne konulması"na, sicilleriyle oynanmasına kadar 
     İşte, YÖK sisteminin önde gelen isimlerinden İÜ Rektörü Kemal Alemdaroğlu hakkında ortaya atılan "aşırma" iddiası hakkında YÖK hiçbir araştırma ve soruşturma yapmamış, buna karşılık 150 öğretim üyesini çeşitli isnatlarla "sokağa atmışötır. 
     
     TÜRKİYE Bilimler Akademisi’nin Günce’ adlı bülteninde Prof. Özer Bekaroğlu "Dünyada ve Türkiye’de Bilimsel Sahtekarlık" adlı makalesinde diyor ki 
     "Türkiye’de bu tip olayların gittikçe artmasına rağmen maalesef hiçbir ciddi çalışma yapılmamaktadır... Hatta bunu yapanlar profesör’ unvanı almışlardır..." 
     Prof. Bekaroğlu, sadece makale sayısındaki artışın başarı göstergesi olamayacağını, dünyada geçerli öteki 8 kıstasın mutlaka dikkate alınması gerektiğini de anlatıyor. 
     YÖK’te ise hiyerarşi ve seçim mekanizmaları yüzünden "taraftar" kıstası her şeyin üstündedir Onun içindir ki, YÖK "akademik etik kuralları" diye bir tüzük ve bunu araştıracak bir komisyon oluşturmaktan kaçınmakta, böylece keyfi davranabilmektedir. İşte, hiçbir komisyon araştırması ve etik kural çalışması yapılmadan Alemdaroğlu hakkındaki aşırmacılık iddiaları geçiştirilmiştir. 
     Akademik özgürlükler, etik ve verimlilik gibi değerler açısından bugünkü YÖK sistemi savunulamaz "Hiyerarşik düzen" de, "taraftar oluşturma" mekanizmasına dönüşen seçim sistemi de yanlıştır. 
     Özgürlük, yaratıcılık, ahlak gibi akademik değerleri temel alan, mütevelli heyet benzeri özerk yönetimlere sahip, şeffaflık, hesap sorulabilirlik, verimlilik gibi evrensel ilkelere dayalı gerçek bir üniversite’ sistemi kurulmalı, YÖK’ün işi koordinasyon olmalıdır. 
     Erkan Mumcu’yu bu yönde destekliyorum. 
     
     







Yine YÖK 


Bağdat yolunda 


Musul Kerkük’te hakkımız var mı 


Ulufe değil, hesap kitap zamanı 


Günaydın 


Havuç, Disney’i yendi mi 


Herkes öğretmen olabilecekmiş 


Savaş ve popülizm 2003’te ekonomik dengeleri bozabilir .. 


"Ortak cephe" savaşı önler mi 


Buna barış değil suçluyu koruma derler 


Savaş ve ekonomi 


Picasso’nun sofrası, Gönül Paksoy’un sofrası 


Dağıtmak kolay, toparlamak zor 


</TEXT>
</DOC>
