<DOC>
<DOCNO> 102406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/soneko05.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'nin yüzünü gurbetçiler güldürdü... 
</HEADLINE>
<TEXT>

     Özellikle yaz aylarında Türkiye'ye akın eden gurbetçiler, Türk Hava Yolları'nın THY yüzünü güldürdü. 
     Gurbetçi yoğunluğu, yaz aylarında THY'nin Konya'daki doluluk oranını yüzde 100'e çıkarttı. 
     THY yetkililerinden edinilen bilgiye göre, gurbetçiler ekonomik sıkıntılar nedeniyle bu yıl önceki yıllara oranla fazla alışveriş yapmayarak, esnafları hayal kırıklığına uğratırken, son yıllarda özel araçları yerine uçakları tercih edince THY'deki doluluk oranını rekor düzeye yükselttiler. 
     Yaz aylarına girildiği dönemlerde yurtdışı biletlerinin hemen hemen hepsi satılırken, doluluk oranının yüzde 100'e ulaştığı bugünlerde, rezervasyon yaptırmayan gurbetçilerin 2 ay öncesinden bile yer bulması olanaksız hale geliyor. 
     Tatilini geçirmek için Konya'ya akın eden Konyalı gurbetçilerin THY'yeye olan yüksek talebi, günde bir uçağın kalkması ile de oldukça zor karşılanıyor. 
     Yaz aylarındaki gurbetçi trafiği yoğunluğunun kriz döneminde THY'yi önemli oranda rahatlattığını belirten yetkililer, yoğunluğa son dönemde umre ve hac turizminin de eklendiğini söylediler. 
     





</TEXT>
</DOC>
