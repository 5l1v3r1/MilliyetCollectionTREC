<DOC>
<DOCNO> 138288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur17.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "İskenderun limanına gelenler asker değil araç" 
</HEADLINE>
<TEXT>

     AK Parti Genel Başkanı Recep Tayyip Erdoğan, İskenderun Limanı'na gelenlerin asker değil sadece araç olduğunu bildirerek, ''Asker noktasında herhangi bir giriş söz konusu değil'' dedi. Erdoğan, Cuma namazını Balgat'daki Bağlarbaşı Camiii'nde kıldı. Erdoğan, cami çıkışında gazetecilerin, ''Barış için dua ettiniz mi '' sorusunu, ''Barış için sürekli dua ediyoruz. Elimizden geleni yapıyoruz. Sadece dua ile işi bırakmıyoruz'' diye yanıtladı. 
     ''Amerikan askeri araçlarının meclis kararı olmadan İskenderun Limanı'na indirilmesi fiili bir durum yaratmıyor mu '' sorusu üzerine AK Parti Lideri Erdoğan, şunları söyledi 
     ''Gerek sayın Başbakan, gerek Milli Savunma Bakanı'ndan aldığım bilgilere göre, şu ana kadar herhangi bir silah değil, gelenler sadece araçtır. Bu araçların da gerek üslerde, gerek limanlarda standartların yükseltilmesi ve modernizasyonla ilgili çalışmalarda kullanılmak üzere geldiği... Diğer kariyerlerin ise sadece asker taşımaya yönelik olduğunu söylediler. Tam detayını bilmiyorum. Edindiğim bilgiler bu... Asker noktasında herhangi bir giriş söz konusu değil.'' AK Parti Genel Başkanı Erdoğan, ''Kuzey Irak'a 7 bin Türk askerinin girdiği yolunda iddialar'' ve TBMM'ye gelecek hafta sunulacağı iddia edilen tezkereyle ilişkin sorulara ise 'bilgim yok' yanıtını verdi. 
     





</TEXT>
</DOC>
