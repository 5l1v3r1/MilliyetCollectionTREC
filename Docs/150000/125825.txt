<DOC>
<DOCNO> 125825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun11.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, yaklaşık bir ton hardal gazını imha etti... 
</HEADLINE>
<TEXT>

     Rusya, dev kimyasal silah depolarının boşaltılması için Volga nehri bölgesinde inşa ettiği yeni tesisinde yaklaşık bir ton hardal gazını imha etti. 
     Rus cephane kurumu sözcüsü Dimitri Timaşkov, hardal gazının, Gorni'de kurulan ve bu hafta faaliyete geçen yeni tesiste imha edilen ilk kimyasal silah grubu olduğunu söyledi. 
     Timaşkov, 840 kilogram gazın dün gece imha edildiğini ve bu operasyonun uluslararası müfettişler tarafından izlendiğini kaydetti. 
     Dünyadaki en büyük kimyasal silah deposuna sahip olan Rusya, 44 bin ton silahı imha etme çabasında ciddi olduğu yolunda diğer ülkeleri ikna etmeye çalışıyor. Rusya'nın bu çabasını uygulamaya koyması, hükümetin mali destek verememesi ve ABD gibi bazı ülkelerin taahhüt ettikleri yardımları Moskova'yı harekete geçirmek için askıya almaları nedeniyle gecikmişti. 
     Rus yetkililer, kimyasal silah deposunun yüzde 1'inin 2003, yüzde 20'sinin 2007, yüzde 45'inin 2009 ve geri kalanının 2012'de imha edilmesini planladığını belirttiler. 
     





</TEXT>
</DOC>
