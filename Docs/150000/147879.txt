<DOC>
<DOCNO> 147879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun12.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Russel Crowe, düğün için güvenlik önlemlerini abarttı... 
</HEADLINE>
<TEXT>

     Avustralya'da yarın dünyaevine girmeye hazırlanan Russel Crowe, düğünün yapılacağı bölgede uçuşların yasaklanmasını istedi. Ancak Crowe'un bu talebi reddedildi. 
     Internetteki ''imdb'' sitesinin haberine göre, ''Gladyatör'' filminin ünlü yıldızı, şarkıcı Danielle Spencer ile hayatını birleştireceği törenin dört dörtlük geçmesi için kolları sıvadı. 
     Düğünün yapılacağı mekanda olağanüstü güvenlik önlemleri aldırtan yıldız, son olarak düğün mekanı olan New South Wales'deki evinin çevresinde uçuşları yasaklatmak istedi. 
     Basın mensuplarının bu yöntemle düğünü fotoğraflamasından ya da çekim yapmasından çekinen aktöre böyle bir talepte bulunmaması gerektiği yönünde uyarı geldi. 
     Crowe ile Spencer'ın yarın başlayacak düğünlerinin 3 gün 3 gece devam edeceği bildirildi. 

     
</TEXT>
</DOC>
