<DOC>
<DOCNO> 129224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yasam/yas04.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin uzaya sudan ucuza gidecek 
</HEADLINE>
<TEXT>

Çinli bilim adamları, sadece 2.3 milyar dolara uzaya insan göndermeye hazırlanıyor. Amerika’nın tek roketi ise tam 8 milyar dolara mal oluyor 
     DIŞ HABERLER SERVİSİ 

     Uzaya 2003’ün ikinci yarısında insanlı araç göndermeye hazırlanan Çin Halk Cumhuriyeti, Şincou-4 uzay aracını önceki gün başarıyla dünyaya indirdi. 
     Şanghay Uzay Merkezi Müdürü Yuan Jie, Şincou-4’ün Kutsal gemi son deneme çalışmalarını yaptığını, uzaya gönderilecek ilk insanlı aracın hazırlıklarının da genel montaj ve deneme aşamasına girdiğini bildirdi. 
     
     Taikonotlar’ geliyor.. 
     Öte yandan Şincou serisini üreten Çin Havacılık-Uzay Bilimleri ve Teknolojisi Şirketi Başkanı Cang Çingwei de, özellikle maliyete dikkat çekti. İnsanlı uzay uçuşları için şirket olarak tüm çalışmalara 19 milyar yüen 2.3 milyar dolar harcadıklarını iddia eden Çingwei, Amerika’nın ise tek roket için 8 milyar dolar harcadığını ileri sürdü. 
     Çin’in projesini gerçekleştirmesi durumunda, Sovyet kozmonotlar ve Amerikalı astronotlardan sonra, Çinli taikonot’lar da uzaya çıkacak. Çinli uzay adamlarının adı, Çince uzay’ demek olan Taikung’ kelimesinden geliyor. 
     



 YAŞAM 























</TEXT>
</DOC>
