<DOC>
<DOCNO> 129643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/ekonomi/eko05.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank Kredi limitini hiçbir zaman aşmadık 
</HEADLINE>
<TEXT>

Dışbank, BDDK’nın saptadığı kredi limitlerini hiçbir zaman aşmadığını ve bu konuda BDDK’ya başvurmadığını açıkladı 
     EKONOMİ SERVİSİ 

     Dışbank, Bankacılık Düzenleme ve Denetleme Kurulu’nun BDDK belirlediği grup kredi limitlerinin aşılmadığını ve bu doğrultuda BDDK’ya başvuru yapılmadığını bildirdi. Basında yer alan bir habere ilişkin Dışbank’tan borsaya gönderilen açıklamada, şöyle denildi 
     "Dışbank, bu asılsız haberde belirtildiğinin aksine BDDK’nın saptadığı grup kredi limitlerini hiçbir zaman aşmamış ve bu bağlamda BDDK’ya başvuruda bulunmamıştır. Söz konusu haber halka açık ve Türkiye’nin kredi notu en yüksek iki bankasından biri olan Dışbank açısından gerçekleri yansıtmadığı gibi kurumumuzun iç ve dış piyasalardaki yüksek itibarını zedeleyici niteliktedir.’’ 
     Açıklamada, Dışbank’ın konuyla ilgili yasal haklarını sonuna kadar kullanmak kararlılığında olduğu kaydedildi. 
     



 EKONOMİ 




















</TEXT>
</DOC>
