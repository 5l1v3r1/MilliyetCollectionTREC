<DOC>
<DOCNO> 101802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/akyol.html </URL>
<DATE> 2002/08/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürdüm demekle karın doymaz’ 
</HEADLINE>
<TEXT>

HADEP etnik politikanın çok dar bir alan olduğunu sezmiş 
     Diyarbakır’dan vereceğim üç kesit, bütün Güneydoğu ya da Kürt sorununu yansıtacak nitelikte. Önce, HADEP’in belediye tecrübesi... HADEP’in bölgede oy üstünlüğü devam ediyor ama halkta "iyi yönetim" konusunda kuşkular belirmiş. HADEP genel merkezinin de başarısız dört belediye başkanını görevden almak istediği söyleniyor. Bunlar içinde bulunmayan Diyarbakır Belediye Başkanı Feridun Çelik tabii bütün HADEP belediyelerini başarılı sayıyor ama diyor ki 
     - Eleştiriler var. Ben halkın arasına çok katılmıyormuşum mesela. Ben popülizm yapmıyorum. Projelerimle hizmet sunuyorum. 
     Çelik genelde HADEP için diyor ki 
     - İttifak yapmalıyız sol partilerle... Saadet de olabilir. Kararı Genel Merkez verecek. 
     Ama "Avrupa’daki arkadaşlar" Saadet Partisi’yle ittifaka karşıymış. Sol partiler ise HADEP’le ittifaktan çekiniyormuş. Çelik devam ediyor 
     - Kendimizi iyi anlatamadık. Etnik parti görüntüsünü atmamız lazım. 
     HADEP etnik politikanın çok dar bir alan olduğunu seziyor. 
     
     Türkiye partisiyiz’ 
     İkinci kesit, halktır... HADEP yönetimi "Etnik parti değiliz" dese de, aktif elemanları "HADEP Kürt halkının temsilcisi" diye konuşuyor. 
     Öyleyse HADEP etnik partidir’ dediğimde, kendi aralarında sert bir tartışma çıkıyor. Mahrem Bulut, "Türkiye partisiyiz, yüzde 15 oy alacağız ama doğru, HADEP daha fazla açılım göstermeli" diyor. Besicilik, arıcılık yapmak istediğini, belediyeden de, merkezi idareden de ilgi görmediğini ve işsiz olduğu belirten İsmail Demir konuşuyor 
     - Hiçbir partiye, HADEP’e de inanmıyorum. Kürdüm demekle karın doymuyor. İngilizce bilseydim iş bulurdum 
     HADEP’lilerin tepkisi üzerine "Evet, kültürel haklar da lazım" diyor. 
     Bir HADEP’li, Şah İsmail’e karşı Osmanlı’ya katılan Kürt bilgini İdris Bitlisi’nin "hain" olduğunu söyleyecek kadar ölçüyü kaçırıyor. Emekli işçi Mahsun Polat ise başka görüşte 
     - İki defa HADEP’e oy verdim boşuna... Çözüm sosyal demokraside, oyum CHP’ye. 
     Ateşli tartışmalar sürüyor. 
     
     Ekonomi düzelse... 
     Ticaret ve Sanayi Odası’nın on bin üyesi var. Başkanı Kutbettin Arzu, "işadamı partici olmaz ama siyasetle ekonomi için ilgilenir" diyor. Sandıktan "ekonomiyi düzeltecek bir yönetim"in çıkmasını istiyor. 
     Belediye için "İşler yürümüyor ama kendilerine mazeret buluyorlar, Ankara’dan yardım alamadıklarını söylüyorlar" diyerek bir örnek veriyor 
     - Bitlisli MHP milletvekili bütün Bitlis’i afet bölgesi ilan ettirdi destek yağıyor. Bitişiğindeki Van’a bir şey yok. İktidar gücü 
     Geniş ufuklu bir işadamı olan Arzu’nun önemli bir gözlemi 
     - Gelişmiş bir ülkede halkın yüzde 20’si en zengindir. Sonra yüzde 20’lerle aşağıya gider. Diyarbakır’da yüzde 1 en zengin var, sonrası yoksul... Tepki oyları Türkiye’de AKP’ye, burada HADEP’e gidiyor. Düzeltin ekonomiyi, HADEP oyları yarı yarıya azalır. 
     İşadamı Mehmet Şerif Baraoğlu da diyor ki 
     - 4800 köy boşaltıldı. İşsiz güçsüz, eğitimsiz, güvencesiz bu insanlardan ne bekliyorsunuz Yayından fırlamış bir ok gibi, nereye gideceği belirsiz. Türkiye’ye her şeyden önce ekonomiyi düzeltecek istikrarlı bir hükümet lazım. Sosyolojik sonuç Kalkınma da, milli bütünlük de girişimci orta sınıfın büyüklüğüyle doğru orantılıdır 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
