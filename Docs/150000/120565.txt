<DOC>
<DOCNO> 120565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/spo06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BRAVO REYHAN 
</HEADLINE>
<TEXT>

İlk kez 77 kiloda yarışan genç haltercimiz büyük sürpriz yaptı, Dünya ve Olimpiyat Şampiyonu rakipleri arasından sıyrılarak silkmede gümüşü kaptı 
     CEMAL ERSEN 

     VARŞOVA’DAKİ Dünya Halter Şampiyonası’nın 4. gününde 77 kilo erkeklerde podyuma çıkan Reyhan Arabacıoğlu müthiş bir sürpriz yaparak Dünya ve Olimpiyat Şampiyonu rakipleri arasında gümüş madalya kazanma başarısı gösterdi. Arabacıoğlu, silkmedeki 200 kiloluk kaldırışı ile kendisinden 2.5 kilo fazla kaldıran Rus halterci Oleg Perepetchenov’un ardından ikinci oldu. 
     İLK kez 77 kiloda yarışan genç haltercimiz koparmada 160 kiloyla altıncı, toplamda ise 360 kiloyla beşinci sırada yer aldı. Çinli halterci Le Hong Le 172.5 kiloyla koparmada birinci, Bulgar Georgi Markov ise 370 kiloyla toplamda altın madalyanın sahibi oldular. Bu sıklette Ermeni ve İranlı sporcular sıfır çekerek klasmana giremediler. 
     
Özgür ve Çiçek podyumda      72. Erkekler ve 15. Bayanlar Dünya Şampiyonası’nda bugün iki haltercimiz podyuma çıkacak. Bayanlar 75 kiloda Aysel Özgür, erkekler 85 kiloda ise Ayhan Çiçek madalya mücadelesi verecek. 
     



 SPOR 




























</TEXT>
</DOC>
