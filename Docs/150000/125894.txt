<DOC>
<DOCNO> 125894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo15.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon Tenis ve Yelken Kulübü kuruldu... 
</HEADLINE>
<TEXT>

     Trabzon Tenis ve Yelken Kulübü Başkanı Necla Mert, 2 spor dalını da geliştirmek, Trabzon'u teniste daha etkin kılmak ve yelken sporunda da ilk adımı atmak amacında olduklarını söyledi. 
     Necla Mert, Trabzon Gazeteciler Cemiyeti'nde düzenlediği basın toplantısında, tenis sporunun son yıllarda gerek Türkiye'de gerekse dünyada çok büyük bir gelişme kaydettiğini bildirdi. 
     Trabzon'un bir deniz kenti olmasına karşın, yelken sporuyla uğraşanların sayısının yok denecek kadar az olduğunu da belirten Mert, ''Bir deniz kentinin insanlarının büyük çoğunluğu, belki de bu spor dalının varlığından bile haberdar değildir. Bu 2 spor dalını da geliştirmek, özellikle tesisleşme konusunda önemli mesafeler katetmiş Trabzon'u teniste daha etkin kılmak, yelken sporunda da ilk adımı atmak amacındayız'' diye konuştu. 
     Mert, tümü ön lisans, lisans veya yüksek lisans eğitimi almış 11 bayanın, Trabzon Tenis ve Yelken Kulübü'nü kurduklarına işaret ederek, şunları söyledi 
     ''İlk olarak Trabzon Gençlik ve Spor İl Müdürlüğü'nden bir kort kiraladık, sporcularımızın çalışmalarını aksatmadan devam ettirmeleri sağladık. İlerleyen günlerde çeşitli yaş guruplarında başlatacağımız kurslarımız içinde gerekli duyuruları yapacağız.'' 
     





</TEXT>
</DOC>
