<DOC>
<DOCNO> 103810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/siyaset/siyz1.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Berhan Şimşek de aday 
Meclis’in renklisi’ Büyükerman CHP’de      ANKARA Milliyet 

     CHP’de milletvekili aday adaylığı için genel merkezden alınan dosya sayısı 2000’i aşarken, sanat ve siyaset dünyasının ünlü isimleri de listelere girmek isteyen adaylar arasında yer alıyor. DSP’den ayrıldıktan sonra bağımsız kalan Eskişehir milletvekili Mail Büyükerman, eski ANAP milletvekillerinden Uğur Aksöz, Feridun Pehlivanlı ve Gürol Soylu CHP’den aday adaylığı için başvuran isimler arasında bulunuyor. 
     İstanbul 1. bölge için başvuran Yavuz Top, CHP Parti Meclisi Üyesi ve sinema oyuncusu Berhan Şimşek ile Muğla’dan listelere girmek isteyen Tolga Çandar ise, sanat dünyasından siyaset sahnesine geçmek isteyen isimler olarak dikkat çekti. Eski Gelirler Genel Müdürü Mehmet Akif Hamzaçebi ve emekli büyükelçi Şükrü Elekdağ, İstanbul’dan adaylık için başvurdu. 
     
     Siyasi hedeflerini açıkladı 
Tantan, YP ile ittifak arayacak      ANKARA Milliyet 

     Eski İçişleri Bakanı Sadettin Tantan, bugün Yurt Partisi’ne YP katılacağını belirterek, "Atatürk’ün milli mücadele sonrasında başlattığı gibi Yurttaşlık Hareketi başlatacağız" dedi. 
     Tantan, dün Eyüboğlu Otel’de düzenlediği toplantıda siyasi hedeflerini açıkladı. Toplantıya eski Orman Bakanı Arif Sezer, Bolu Bağımsız Milletvekili Ersoy Özcan, Bilkent Üniversitesi Öğretim Üyesi Doç. Dr. Hasan Ünal ve eski bürokratlardan Bülent Gültekin de katıldı. Tantan, YP’nin yaklaşık 50 ilde örgütlendiğini belirterek, "İnançlı, nitelikli kadroların, çıkar beklemeden bir nefer gibi siyasette yerini almasına ihtiyaç var. İlkeli yaklaşımı savunanlar varsa onlarla da birlikte oluruz" yanıtını verdi. 
     
Kemal Derviş’i terlettiler      RIFAT DEMİR 

     Kendisi ve eşinin ikametg h kaydını aldırdığı İstanbul Tarabya Mahallesi Muhtarlığı’na seçmen kaydını yaptıran Kemal Derviş’i koyu CHP’li’ Muhtar Refet Üstün, soru yağmuruna tuttu. Üstün’ün "Baykal’la nasıl uyuşacaksınız Kimse ona dayanamadı. Sizin hareketleriniz onunla nasıl bağdaşacak " sorusu karşısında şaşıran Derviş, "Hiçbirimiz kusursuz değiliz. Baykal’la çok uyumlu bir ilişkimiz var. CHP’de olumlu gelişmeler olacak" dedi. 
     
     Aday listeleri kabardı 
CHP’nin Derviş’le kontenjan sıkıntısı      ANKARA Milliyet 

     YTP ile yollarını ayırarak CHP rozeti takan Kemal Derviş, kendisiyle birlikte politikaya yeni isimler taşımaya hazırlanıyor. Derviş, işçi sendikaları liderlerini de partide görmek isterken, CHP yönetimi ile süren kontenjan pazarlıklarında henüz bir sonuca ulaşılamadı. 
     Derviş’in özellikle seçim sonrası hükümette birlikte çalışacağı bir ekonomi kadrosunu CHP’ye taşımak istediği, ancak bürokrasiden istediği isimleri, karar vermekte geciktiği için istifa süresi geçtiğinden partiye getiremediği belirtildi. 
     Derviş’in yaklaşık 20 kişilik bir kadroyu listelere taşımak istediği, bunun önündeki en büyük engelin ise, partiye olan yoğun ilgi nedeniyle aday listelerinde yaşanan sıra sıkıntısı olduğu bildirildi. 
     CHP listelerine, daha çok üniversite kökenli ekonomi hocalarının da Derviş kontenjanından gireceği belirtildi. 
     
     Nazar boncuğu ilgi görmedi 
Yeni Türkiye fırça’lı amblem düşünüyor      ANKARA Milliyet 

     Kurulduğu günden beri alıntı olduğu iddiasıyla seçtiği amblemleri bir türlü beğenemeyen YTP, şimdi de "Fırça" figürlü amblem düşünüyor. 
     İlk olarak bir kız çocuğuna ufku gösteren adam amblemiyle yola çıkan YTP, bunun alıntı olduğunun ortaya çıkmasıyla yeni amblem arayışına girdi. Birçok öneri arasından "Kırmızı gül" amblemini seçen YTP yönetimi, aynı amblemi BBP’nin de kullanmasıyla zora girdi. Aralarında çocuklardan gelen bilgisayarlı, cep telefonlu amblem önerilerinin de yer aldığı dosyada "i" harfi nazar boncuklu "yeni türkiye" yazan amblem ele alındı, ancak kabul görmedi. "T" harfinin de küçük olmasına Türk Dil Kurumu karşı çıktı. YTP Genel Merkezi’nde şu sıralar incelenen amblemler arasında insan topluluğu, çınar yaprağı ve boyadıkça Türkiye haritası şekillenen fırça eskizleri beğenildi. . 
     
     Sağlar, HADEP’le ittifak istedi 
CHP Kuvayı Milliye ruhundan uzaklaştı’      UFUK BALKİS Ağrı DHA 

     CHP’nin Derviş Partisi’ ile birleştiğini öne süren SHP Genel Sekreteri Fikri Sağlar, böylece CHP’nin Kuvayı Milliye ruhundan uzaklaştığını iddia etti. SHP’nin ilk olağan kongresine katılan Sağlar, HADEP’le seçim ittifakı yapmak istediklerini söyledi. Başbakan Bülent Ecevit’in AKP ve HADEP’le ilgili olarak "sistemi tehlikeye düşürür" ifadesini kullandığını anımsatan Sağlar, "Ecevit, bu açıklamasıyla bölücülük yaptı. HADEP Kürt milliyetçisini temsil ediyorsa, DSP de Türk milliyetçilerini temsil ediyor. Asıl bölücü olan Ecevit ile partisi DSP’dir" diye konuştu. Konuşmaların ardından yapılan seçimlerde 2 çocuk annesi Fatma Salman Kotan, 49 delegeden 45’inin oyunu alarak Ağrı’nın ilk kadın il başkanı oldu. 
     
     Temizel, DSP saflarında 
Ecevit, seçim bildirgesi hazırlıyor      SALİHA ÇOLAK - ELÇİN ERGÜN 

     Başbakan Bülent Ecevit ve DSP kurmayları, "Ecevit’in sessiz devrimi" başlıklı seçim bildirgesini hazırlamak için toplandı. Toplantıya Zekeriya Temizel ile Ankara Üniversitesi Uluslararası İlişkiler Bölüm Başkanı Prof. Dr. Hüseyin Pazarcı da katıldı. 100 sayfayı bulan ve iki kısımdan oluşacak olan seçim bildirgesinin birinci bölümünde hükümet icraatları anlatılacak, ikinci bölümde ise, Ecevit’in köy-kent projesinin de aralarında bulunduğu yeni projelere yer verilecek. "Ulusal solun adı DSP" sloganına yer verilerek, DSP’nin "sol yanının" seçim bildirgesinde vurgulanmasına karar verilen toplantıda, olası adaylar üzerinde de duruldu. Özellikle partiden aday olmak isteyen sanat ve üniversite çevrelerinden gelen talepler değerlendirilirken, adaylarda DSP ilke ve kültürünü benimsemiş olma koşulunun aranacağı vurgulandı. 
     
Milletvekili adayının iş ilanına 300 başvuru      Antalya’dan bağımsız milletvekili adayı olacağını açıklayan marangoz Köksal Selçik, seçim dönemine kadar mahallelerde gezerek kendisine oy toplayacak maaşlı "propagandacı" bulmak amacıyla gazeteye ilan verdi. İlana 300 işsiz gencin başvurduğunu kaydeden Selçik, sadece 50 kişiye asgari ücret verecek gücü bulunduğunu belirtti. 
     
     17 uzman’ köpek mezun oldu 
Narkotik köpeklere diploma töreni...      ANKARA Milliyet 

     Emniyet Genel Müdürlüğü, eğitimlerini tamamlayan narkotik dedektör köpeği, patlayıcı dedektör köpeği ve asayiş güvenlik köpeği ile onların idarecisi olan polis memurlarına sertifikalarını dağıttı. Köpek Eğitim Merkezi KEM Şube Müdürlüğü’nce düzenlenen mezuniyet töreninde 4 ayrı dalda eğitilen 17 köpek ve eğiticileri sertifikalarını Kaçakçılık ve Organize suçlarla Mücadele Daire Başkanı Coşkun Hayal ile Polis Akademisi Başkanı Tuncay Yılmaz’dan aldı. Köpekler ve eğiticileri, diplomalarını aldıktan sonra kısa süreli bir gösteri yaptı. Akıllı köpeklerin yıllık masrafı bir milyarı buluyor. 
     
     Diyanet’ten imamlara uyarı... 
İmamlara siyaset yorumu yasak...      ANKARA Milliyet 

     Diyanet İşleri Başkanı Mehmet Nuri Yılmaz, seçim öncesi bir genelgeyle din görevlilerini, "siyaset yapmayın" diye uyardı. Yılmaz, müftülüklere gönderdiği genelgede herhangi bir parti lehine ve aleyhine tavır alınmamasını istedi. Uyarılar şöyle 

</TEXT>
</DOC>
