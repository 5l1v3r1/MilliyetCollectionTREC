<DOC>
<DOCNO> 134337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur03.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarıyıl tatili başlıyor... 
</HEADLINE>
<TEXT>

     Ankara Valisi Yahya Gür, velilere seslenerek, ''Başarısız olduğu dersler için çocuğunuza kızmayın, başarısız derslerin telafisi mümkündür'' dedi. 
     Gür, 2002-2003 eğitim-öğretim yılının ilk yarısının sona erecek olması dolayısıyla yayımladığı mesajda, Ankara'da 775 bin 417 öğrenci ve 37 bin 211 öğretmenin tatile ayrılacağına işaret ederek, bu sürecin iyi değerlendirilmesi gerektiğini kaydetti. 
     Öğrencilere kitap okumalarını, müzeleri ve tarihi yerleri gezmelerini öneren Gür, velilerin de çocuklarına karşı hoşgörülü olmalarını istedi. 
     ''Vakit varken başarılı, başarısız, güzel, çirkin, özürlü her ne olursa olsun sadece evladınız olduğu için ona sarılın ve sevginizi gösterin'' diyen Gür, başarısız derslerin telafisinin mümkün olduğunu ancak kızgınlığın çocukta yarattığı psikolojik tahribatın onarılmasının mümkün olmadığını belirtti. 
     Gür, yarıyıl tatilini herkesi neşe, mutluluk, başarı ve huzur içinde geçirmesini diledi. 
     





</TEXT>
</DOC>
