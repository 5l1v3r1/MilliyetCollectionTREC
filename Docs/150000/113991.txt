<DOC>
<DOCNO> 113991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/siyaset/siy02.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de alan doldu taştı 
</HEADLINE>
<TEXT>

CHP, dün Eskişehir ve İzmir mitingleriyle moral buldu. İzmir’de 80 bin kişiye seslenen Baykal, AKP lideri Erdoğan ve Erbakan’a yüklendi "Aynı bataklıkta yeşerdiler. Şimdi biz farklıyız diyorlar" 
     EZELHAN ÜSTÜNKAYA, KEMAL BULUT İzmir, Eskişehir 

     CHP lideri Deniz Baykal, AKP lideri Erdoğan ve kapatılan RP’nin lideri Necmettin Erbakan’a partisinin tarihi mitinglerinden birini gerçekleştirdiği İzmir’den yanıt verdi. Baykal, Erdoğan ve Erbakan için "Aynı bataklıkta yeşerdi" derken Yaşar Nuri Öztürk, AKP ve SP’yi kastederek, "Allah’ı partilerinin şefi, peygamberi de genel sekreter yaptılar" diye konuştu. 
     Baykal, dün Kemal Derviş, Zülfü Livaneli, Öztürk ile İzmir ve Eskişehir’e çıkarma yaptı. İzmir’in Gündoğdu Meydanı’nda 80 bin kişiye seslenen Baykal, Erdoğan ve Erbakan’a "Bazıları aynı bataklıkta yeşerdikleri halde biz farklıyız, değiştik diyorlar" diye yüklendi. Baykal, şöyle konuştu 
     
     2 MİLYON İŞİNİ KAYBETTİ 
     "İstikrarı bozuyorsun, sus dediler. İstikrar bu mu Başbakan, hükümet yerinde duruyor ama 2 milyon insan işini kaybetti. Araba devrildi. Bir kısmı yaralı, bir kısmı komalık. 4 Kasım’da göreceğiz kim komalık, kim yaralı. Bazıları da sizlere ömür. Künyeleri 4 Kasım’da çıkarılacak." 
     İktidara geldiklerinde dokunulmazlıkları kaldıracaklarını belirten Baykal, Siirt’ten bağımsız milletvekili adayı olan Fadıl Akgündüz için de "Adam Meclis’e girecek. Bakarsınız adalet bakanı, içişleri bakanı olur" dedi. 
     Öztürk ise, Erdoğan ve Erbakan’a, "Birileri din üzerine ambargo koydu. Allah’ı partilerinin şefi, peygamberi de genel sekreterleri yaptılar" diye tepki gösterdi. Öztürk, Erdoğan’ı, "Büyük patronların helitopterleriyle gezmek, fildişi kulelerden ahk m kesmekle" suçladı. 
     Ekonomik krize değinen ve 18 ay önce bakan olarak göreve başladığında "durumun geç olduğunu" söyleyen Derviş, "Bakanken anladım. Siyaset düzelmeden ekonomi düzelmiyor" dedi. Derviş, solda birleşmenin de CHP çatısı altında fiilen olduğunu belirtti. 
     
     ÖNCE HESAP VER 
     Baykal, Eskişehir’de de Erdoğan’a, "Hesabını ver. Ondan sonra çık karşıma. Hesabını vermediğin dosyalarla ülke yönetilir mi " diye tepki gösterdi. 
     Banka boşaltma olaylarına değinen Derviş de, "Bunu yapanlara benim dönemimde beş kuruş gitmedi" diye konuştu. 
     Öztürk ise Erbakan’ın "Bizden olmayan patates dinindendir" sözüne göndermede bulunarak, "Dinimizin insanımız aleyhine kullanılmasına dur’ denilmezse, gidişimiz Afganistan ve Cezayir’e doğru olur" dedi. 
     Eskişehir mitinginde bazı vatandaşlar Derviş’in üzerine atlayarak sevgisini gösterirken İzmir’de de bazıları denize düşme tehlikesi geçirdi. 80 bin kişinin katıldığı İzmir mitingi ise 1970’lerin sonlarında Taksim meydanında yapılan 1 Mayıs mitinglerinin ardından son dönemde katılımın en yüksek olduğu miting olarak tarihe geçti. 
     
CHP tarihi rekor kırdı      Doğan Haber Ajansı’nın belirlemelerine göre, CHP’nin İzmir’de dün yaptığı tarihi mitinge katılım, dün seçmenlerine seslenen bütün partilerin topladığı insan sayısını neredeyse ikiye katladı. Partilerin dünkü mitinglerine katılım yaklaşık olarak şöyle 

</TEXT>
</DOC>
