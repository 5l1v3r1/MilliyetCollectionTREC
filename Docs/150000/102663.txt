<DOC>
<DOCNO> 102663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yazar/temelkuran.html </URL>
<DATE> 2002/08/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Reisler izin verirse... 
</HEADLINE>
<TEXT>

Evli bir kadın, "Laf olur diye parka gidemiyoruz" diyor. Ülkücü reisler, "Namusunla oturursan gidersin bayan" diyorlar. İzin veren onlar yani 
     Bizi dinlemek için kafasını aramıza sokan sivil polisten ürkseler de sokağa çıkamadıklarını, bazen sıkıntıdan nefeslerinin kesildiğini anlatıyor Makbule ve Rahşan. Bir oğlan çocuğu gülerek kesiyor sözü "Burası Türkiye İstanbul değil " Ne demek bu "Sadece kızlara değil baskı. Türkiye maçında biz de yüzümüze boya çaldık. Saçımızı Davala modeli kestik. Yolda bağırıyorlar Burası İstanbul değil Burası Türkiye Sen Türk değil misin i... ’ Böyle yani." 
     Elektrik elektronik’te okuyan Çağdaş’ın da saçı birazcık uzun "Döveceklerdi beni saçım yüzünden." Fatih, radyo televizyon mezunu "İzmir’e bile gidince kendimizi Paris’e gitmiş gibi hissediyoruz." Veee... Devlet Bahçeli Bulvarı’nda duran TIR’ın önünü kuşatan Ülkücü gençler konuşmaya başlıyor 
     Yunus Emre, lise ikide. Atatürk Lisesi’nde lise 2 "reisi" Peki nasıl bir şey bu reislik "Amacımız gençler sağa sola gitmesin. Ocak, milliyetçilik şuuru, ülkücülük şuuru aşılar. İnsanların yaptığı geleceğe yönelik hayaller olsun, karakter edinmek olsun. İyi bir şeydir." Tam o konuşurken onun üstü olan reis olaya "el koyuyor". Üst gelince ast susuyor. Zeynel Bereket, "ortaöğretimdekilerin reisi" 
     "Terbiye konusunda seminerlerimiz var mesela..." Tam onunla konuşacağız, onun da üstü geliyor. Ast yine susuyor. Ali Kuyulu da "ortaöğretim idare amiri", bütün reislerin üstü. "Aile terbiyesi, ocak terbiyesi birdir. Teşkilat terbiyesi askeridir. Orta 1, 2, 3 reisleri, lise 1, 2, 3 reisleri kendi başkanlarına, başkanlar da okul başkanlarına bağlıdır." 
     
     Ocakta Kur’an dersleri 
     Peki ödül - ceza sistemi 
     "Disiplin Masası Başkanı" olduğunu söyleyen bir çocuk anlatıyor onu "Direkt geçenlere ödül verilir, geçemeyenler ders çalıştırılır. Ocakta her akşam folklor ve Kur’an dersleri verilir. Eğlence geceleri düzenlenir." Tabii sadece erkeklere... 
     "Tabii. Asenalar da aynı hiyerarşi altında organize olur. Onlar da Türklük, İslamiyet, Milliyetçilik konusunda seminerler düzenlerler. Yani Osmaniye gencinin yüzde 95’i ülkücü gençliktir." Arkadan biri sesleniyor 
     "Kütüphanemizde komünistlerin kitapları da var. Yoksa dünyayı nasıl ele geçiririz İspanya’yı, Amerika’yı..." Küçük reislerden birinin adını bağırıyor bir adam. Koşup gidiyor çocuk "Buyur başkanım " Bir asker misali 
     
     İzin verdik, serbestsiniz 
     Çocuk sahibi bir kadınla, genç bir kız nasıl parkta bile oturamadıklarını, nasıl gözetlendiklerini anlatıyor. Ülkücü çemberin içinde kalıyoruz ve "kaya gibi gençlik" ellerini havaya kaldırıp, kadınlara doğru bir adım atıp 
     "Yok öyle bir şey. Herkes yapmak istediğinde serbest. Biz namusuyla parka gidene bir şey demeyiz" diyor. Onlar "izin veriyor" yani, onlar "serbest bırakıyor". Onlar, Osmaniye’de her şeye karar veriyor Seçim nabzı mı MHP’liler orada olduğu için TIR’a başka bir partinin insanları yaklaşamıyor bile. 
     
     







Bektaşilik ve Alevilik 


Bir portre 


Baykal - Derviş görüşmesi 


ABD mi, PBD mi 


Bahçeli’yi sürpriz bekliyor 


Siyasetteki parçalanma ekonomide de gözleniyor 


Devlette para yok ama millette çok 


Yalanlar ve doğrular 


Naylon Holding 


Müslüman Dilendirmezler Cemiyeti... 


Derviş Baykal el ele 


Reisler izin verirse... 


IMF’nin güvendiği adamlar neye yarıyor 


Buğdayı üreten ağlıyor spekülatör göbek atıyor 


</TEXT>
</DOC>
