<DOC>
<DOCNO> 130407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur19.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikri Sağlar Hükümet, dış politikada takiyyeci 
</HEADLINE>
<TEXT>

     Sosyaldemokrat Halk Partisi SHP Genel Sekreteri Fikri Sağlar, ''Amerikan askerlerinin bugün Türkiye topraklarına savaş amaçlı geldiğini'' ileri sürerek, ''Hükümet, dış politikada takiyyeci'' dedi. 
     Sağlar, yaptığı yazılı açıklamada, ''dış politikada tutarsız olan hükümetin, çelişkili ve tutarsız tavırlarıyla gerçekleri halktan gizleme çabası içinde olduğunu'' ifade ederek, ''Bunlar iki yüzlü. Bir yandan ABD askerleri Mersin ve İskenderun limanlarına yerleştiriliyor, diğer yandan ticaret heyeti Irak'a gidiyor. Bir yandan 'savaş yok' diyorlar, diğer yandan üstlerin kullanımı ve ABD askerlerinin tabi olacağı hukuku oluşturuyorlar. Bunlar dış politikada da takiyyeci'' dedi. 
     CHP'nin hükümete ''iktidar ortağı'' gibi destek verdiğini ifade eden Sağlar, şöyle devam etti 
     ''Artık Türkiye savaşın bir parçasıdır. Bu durum Irak'a gönderilen iki uçak dolusu ticari ekiple gizlenerek sanki bir şey yokmuş izlenimi verilmeye çalışılıyor. Bir savaşta kurşun atmakta birdir, kurşun atılan yeri vermekte birdir. Türkiye 'evet' demez ise ABD'nin böylesi bir savaşa gözü kapalı giremeyeceğini tüm dünya kamuoyu ve tabiki Irak halkı da bilmektedir. Bu savaşa hangi anlaşmalar çerçevesinde girileceğini hükümet tüm kamuoyuna açıklamalıdır. Savaş kararının altında kimin imzası olacaktır. ABD'ye savaş sözü veren Tayyip'in mi Başbakan Gül'ün mü Yoksa hükümete sınırsız destek veren Baykal'ın mı Tüm bunları bilmek yurttaşlarımızın en doğal hakkıdır.'' 
     





</TEXT>
</DOC>
