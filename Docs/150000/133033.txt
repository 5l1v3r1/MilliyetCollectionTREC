<DOC>
<DOCNO> 133033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun14.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız, ev sahiplerinin sevişme CD’lerini çaldı 
</HEADLINE>
<TEXT>

     İSTANBUL Milliyet 

     Bahçelievler’de hırsızlık amacıyla girdiği evde oturan çiftin, sevişirken çekilmiş CD’lerini de çaldığı öne sürülen Osman Tunç, bir yıl aradan sonra aynı evi soymak istediği gerekçesiyle gözaltına alındı. Adliyeye çıkarılan Tunç, tutuklanarak cezaevine gönderildi. 
     
     Komşular ihbar etti 
     Elektronik mühendisi T.T.’nin bir yıl önce evine girdiği ve bir miktar ziynet eşyasıyla video kamera ve CD’leri çaldığı öne sürülen Tunç, yine aynı eve girmek istedi. Çiftin komşularının ihbarı üzerine Tunç, tornavidayla gözaltına alındı. Tunç’un evinde ve üzerinde yapılan aramada bir yıl önce çaldığı ve çiftin seviştiğinin görüntülendiği CD’ler de bulundu. Suçlamaları kabul etmeyen Tunç ise CD’leri Topkapı’da seyyar satıcıdan aldığını söyledi. 
     T.T. ise Tunç’tan şik yetçi oldu. T.T.’nin eşi G.T. de hırsızlık olayından sonra tanımadığı kişiler tarafından sık sık telefonla taciz edildiğini söyledi. Bakırköy Adliyesi’ne çıkarılan Tunç, tutuklanarak cezaevine gönderildi. 
     



 GÜNCEL 






















</TEXT>
</DOC>
