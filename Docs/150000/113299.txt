<DOC>
<DOCNO> 113299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo13.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü huzur bulamıyor... 
</HEADLINE>
<TEXT>

     Yönetimin geçen hafta aldığı şok kararların ardından, dün Hami Mandıralı ile yollarını ayıran Ankaragücü'nde, sıkıntılar bitmiyor. 
     Bursaspor maçı hazırlıklarını sürdüren başkent ekibinde, bu sabah yapılan antrenmanda Radu Niculescu sakatlandı. Çift kale maç sırasında yerde kalan Rumen futbolcunun arka adalesinde yırtık belirlendi. Niculescu'nun, en az 3 hafta takımdan ayrı kalacağı açıklandı. 
     Sarı-lacivertliler, teknik direktör Mihai Stoichita yönetiminde bu sabah yapılan antrenmanda Bursaspor maçının taktiğini denerken, dizinden sakat olan kaptan Hakan Kutlu, takımdan ayrı olarak düz koşu yaptı. 
     Antrenmana, milli takımlarda bulunan kaleci Zafer, Hüseyin Kartal ve Augustine katılmadı. 
     
     UEFA'DAN CEZA 
     UEFA Disiplin Komitesi, Ankaragücü'nü 5 bin İsviçre Frangı para cezası verdi. 
     Karara gerekçe olarak, CD Alaves ile Ankara'da yapılan UEFA Kupası 1. tur ilk maçında, seyircilerin stada yanıcı madde sokması gösterildi. 
     





</TEXT>
</DOC>
