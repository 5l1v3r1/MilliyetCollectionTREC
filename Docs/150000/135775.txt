<DOC>
<DOCNO> 135775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur04.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de güvenlik firmasında çıkan yangında bir kişi öldü... 
</HEADLINE>
<TEXT>

     Şişli'de bir temizlik firmasında çıkan yangın sırasında içeride bulunan güvenlik görevlisi öldü. 
     A.A muhabirinin aldığı bilgiye göre, saat 06.00 sıralarında Halide Edip Adıvar Caddesi'ndeki ''RGS Group'' adlı temizlik firmasına ait 5 katlı binanın girişinde yangın çıktı. 
     Kısa sürede tüm katı saran yangın sırasında içeride bulunan ve güvenlik görevlisi olduğu belirtilen Bülent Dikmen 26 , hayatını kaybetti. 
     Yangın, olay yerine gelen itfaiye ekiplerince diğer katlara sıçramadan söndürüldü. 
     Bu arada, bir görgü tanığının, yangın sonrasında 3 kişinin firma önünden bir taksiye binerek uzaklaştığını söylemesi üzerine polis bu konuda çalışma başlattı. 
     Ancak, olay yerine gelen uzmanlarca yapılan incelemede kundaklamayla ilgili herhangi bir bulguya rastlanmadı. Firma önünden taksiyle uzaklaştıkları bildirilen kişilerin de olayla ilgisinin bulunmadığının sanıldığı belirtildi. 
     Yetkililer, Dikmen'in elektrik sobasını yaktıktan sonra uyumuş olabileceğini ve yangının, sobanın içerideki eşyaları tutuşturması sonucunda çıkması ihtimali üzerinde durulduğunu kaydettiler. 
     





</TEXT>
</DOC>
