<DOC>
<DOCNO> 145845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun13.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Meslek liselilere ÖSS müjdesi 
</HEADLINE>
<TEXT>

Eğitim Bakanı Çelik Meslek lisesi mezunlarındaki katsayı eksikliği 2004’te giderilecek 
     ANKARA Milliyet 

     Milli Eğitim Bakanı Hüseyin Çelik, meslek lisesi mezunlarının üniversite sınavlarında uğradıkları haksızlığın giderileceğini açıkladı. Çalışmaların sürdürüldüğünü kaydeden Çelik, meslek lisesi mezunlarının üniversite sınavlarında kullanılan katsayılarındaki eksikliğin giderileceğini söyledi. Hazırlıkların önümüzdeki ilk üniversite sınavına yetişemeyebileceğini ifade eden Çelik, ayrıca mesleki eğitim ve teknik eğitimi teşvik edici düzenlemeler getirileceğini de belirtti. 
     
     YÖK’ten denklik iptali 
     Öte yandan, Yükseköğretim Kurulu, Özbekistan’daki üniversitelerde okuduklarını beyan ederek denklik belgesi alan ancak bu üniversitelerde okumadıkları anlaşılan 22 kişinin denklik belgesini iptal etti. Özbekistan Devlet Cihan Dilleri Üniversitesi’nden mezun olduğunu beyan eden Selim Üst, Murat Göncü, Murat Onar, Yusuf Altundal, Hüseyin Okçu, Selami Dutlar, Şahin Uğur, Hasan Akdağ ve Orhan Bozdağ ile Taşkent Devlet Pedagoji Üniversitesi’nden mezun olduğunu beyan eden Yüksel Gür, Selma Sipahi, Ramazan İnan, Harun Garip, Mehdi Akkoyun, Mehmet Murat Erguvan, Erkan Saraçoğlu, Yılmaz Aytan, Musa Çetin, Bülent Eser, Numan Erdoğan, İmamı Azam Kaya ve Orhan Uygun’un denklik belgesi iptal edildi. 
     


GÜNCEL 






















</TEXT>
</DOC>
