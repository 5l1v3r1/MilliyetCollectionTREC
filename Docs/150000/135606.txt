<DOC>
<DOCNO> 135606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun08.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’ün eşi davada ısrarlı olmalı mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Başbakan Abdullah Gül’ün eşi Hayrünnisa Gül, AİHM’de türbanla ilgili davasını geri çekmeyeceğini söyledi. Daha önce de AKP Genel Başkanı Tayyip Erdoğan, milletvekili adaylığının engellenmek istendiği gerekçesiyle AİHM’ye başvurarak olası bir yasaklamanın tedbir kararıyla durdurulmasını istemişti. Bu durum, "AİHM’ye devleti temsil eden kişilerin de dava açması ve davada ısrar etmesi doğru mu " sorusunu gündeme getirdi. 
     
Rıza Türmen AİHM Türk Yargıcı Hukuki sıkıntı yaratır      Bu Abdullah Gül’ün değil, eşinin davası. O bakımdan devleti temsil tam olarak gerçekleşmiyor. Eşi bir vatandaş olarak dava açmış. Bu prestij kaybı meselesi olamaz çünkü AİHM’de her zaman devlet aleyhine dava açılır. Çoğu zaman da devletler mahk m olurlar. O nedenle prestij kaybı söz konusu değil. Sadece bu tür davalarda ileride hukuki problemler çıkabilir. Örneğin Tayyip Erdoğan’ın da davası var. Tutun ki bu dava da Tayyip Erdoğan’ın lehine, devletin aleyhine sonuçlandı ve tazminata hükmetti. O sırada Erdoğan Başbakan olmuşsa, devlet de ona tazminat ödeyecek. AİHM’nin de böyle davalarda çıkabilecek hukuki problemleri düşünmesi lazım. Hem davalı hem davacı olması durumunda kim tazminat ödeyecek Mahkeme böyle bir durumu uygun görecek mi Bu konuda AİHM’de görüşler ne olacak bakmak lazım. AİHM’de hukuki açıdan sorun yaratacaktır. 
     
Prof. Dr. Ali Ülkü Azrak M.Ü. Hukuk Fakültesi Bu politik bir mesele      Bu davayla istenen şu AİHM’yle birleşen Avrupa İnsan Hakları Komisyonu’nun bu konuda vermiş olduğu olumsuz eski kararını kaldırması. Anayasa Mahkemesi ve Danıştay’ın bu konuda vermiş olduğu kararlarla da iç hukuk yolları tüketildiği için AİHM yolu açıldı. Bununla şunu diyecekler Anayasa Mahkemesi, Danıştay ve Avrupa İnsan Hakları Komisyonu’nun bu konuda kesinleşmiş kararları var. Ancak bizim iktidarımız bunu değiştiremiyor.’ AİHM’den de bu konuda karar aleyhlerine çıkarsa o zaman belki Anayasa’yı zorlayacaklardır. AİHM de yargı organlarıyla insan haklarını çiğneyen kararlar veriyorsunuz, bunu itiraf ediyorsunuz’ diyebilir. Burada davayı açan bizzat kamu görevlisi değil ama yargı burada bir devlet organı olduğuna göre devletin prestiji elbette söz konusu olacaktır. 
     
Feyyaz Gölcüklü AİHM Türk Yargıcı Dava açması çok doğal      Başbakan’ın eşi devleti temsil eden kişi değildir. O bir fert olarak şik yetini uluslararası mahkemeye bildiriyor. Bu konuda hukuki bir engel yok. İmaj ve prestij olarak nasıl bir etki yaratır derseniz bu garip bir şey değil, herkes gibi o da şik yet edebilir. Ayrıca bir tazminat söz konusu olacaksa da bunu devlet değil biz ödeyeceğiz, hepimiz ödeyeceğiz, vergi veren ödeyecek. Bir başbakan eşi olması durumu değiştirmez. Ama hissi yönü ayrı, onu da herkes iyi ve kötü diye kendi açısından değerlendirecektir. Ayrıca AİHM’ye bu davayı başbakanın eşi diye mütaala etmeyecek, herhangi bir davacının şik yeti olarak mütaala edecek. AİHM’ye eşi kocası ya da karısı devlet içinde sorumlu bir makamda olup da dava açtı mı, açmadı mı bilmiyorum. Ama buna engel yok. Devleti eşi fert olarak bildiriyor. Bir kişi kendisine tanınan bir hakkı kullanıyor, bu da çok doğal. 
     
Bahri Zengin Eski SP Milletvekili Davalı burada şahıstır      Yasama ya da yürütmede bulunan bir kişinin dava açmaması diye bir kural yok. Onlar da elbette haklarını arayacaklardır. Davalı burada şahıstır. Devlet davacı olmuyor. Dolayısıyla devlet burada hem davalı hem davacı konumunda değil. Devlet tüzel bir kişiliktir. Ama o devlette çalışan milyonlarca insanın gerçek bir kişiliği vardır, gerçek kişiliğe yönelik bir haksızlık varsa elbette dava açma hakkına sahiptir. Ayrıca eşi devleti temsil etmez. Anayasa’ya göre devleti sadece Cumhurbaşkanı temsil eder, onun dışında ne herhangi bir yargı erkinin başkanı ne hükümetin başkanı devleti temsil etmez. Türkiye açısından bu bir prestij kaybına yol açıyorsa da haksızlık yapan bütün kurumların bunu dikkate alması gerekir. 
     
     



 GÜNCEL 
























</TEXT>
</DOC>
