<DOC>
<DOCNO> 135658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yazar/akyol.html </URL>
<DATE> 2003/02/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak, riskler ve CHP 
</HEADLINE>
<TEXT>

     500 bin Kürdün göçmesi... Iraklı Kürtleri yurtlarına göndermek için 36. paralelin üstünde "güvenli bölge" oluşturulması... Burada hem PKK’nın yerleşmesi, hem Bağdat’tan ayrı bir federe Kürt devleti’nin oluşması... 
     Vecdi Gönül o tecrübeyi değerlendirirken diyor ki 
     - Türkiye, Körfez Savaşı sırasında Irak’a girdiği ve koalisyonda yer aldığı için değil, bunları yapmadığı için korkunç zararlara uğradı... 
     En az 40 milyar dolar ticari kayıp, yansımalarıyla birlikte 100 milyar dolar Enflasyonun, faizin, yatırımsızlığın kronikleşmesinde Körfez Savaşı’nın rolü büyük... 
     İnsani kaybımıza gelince, terörde can veren 30 bin vatandaşımız 
     
     BUGÜNE geldiğimizde, Kuzey Irak’ta 5 bin silahlı PKK militanı bulunuyor 
     Barzani ve Talabani’nin toplam 30 bin askeri var ellerinde teknolojik silahlar olmasa da, hala aşiret ruhu egemen olsa da, bunlar peşmerge değil, asker 
     Dahası, Kuzey Irak’ta Kürt parlamentosu kurumlaştı, maliye dahil, kamu hizmetleri örgütlendi... 
     Kuzey Iraklı Kürtler uluslararası temaslarla, devlet olarak değil ama siyasi varlık’ olarak tanındılar. 
     Türkiye Körfez Savaşı’nda uygun bir şekilde Kuzey Irak’a girmiş, aynı zamanda koalisyon’da yer almış olmasaydı, bu gelişmeler ez azından bu boyutlara ulaşmaz, Türkiye daha etkili bir denetime sahip olurdu. 
     Şimdi, Kuzey Irak’ta PKK ve Kürt kurumlaşması bu düzeye gelmişken, Saddam Bağdat’ta olduğu sürece Kuzey Irak’ta Türkiye’yi rahatsız eden bu durum daha da derinleşirken, Türkiye "ben karışmam" diyebilir mi 
     
     CHP de Türk askerinin Irak’a girmesine taraftar. 
     Amerikalılar Türkiye izin vermese bile hava indirme birlikleriyle Kuzey Irak’a girecek ve havadan indirilecek asker yeterli olmayacağından, Afganistan’daki "Kuzey İttifakı" gibi Kürt silahlı güçleriyle işbirliği yapacaklar 
     Türkiye ve Amerika bir "koalisyon" halinde hareket etmezler ve ortak koordinasyon karargahı kurmazlarsa, Kuzey Irak’ta Türk ve Amerikan askerlerinin harekat alanları ve mevzilenmeleri çelişirse, Kürtlerle çatışma çıkarsa ne olacak 
     Kerkük ne olacak Türk askeri Kerkük’e de mi girecek Kimlerle çarpışarak 
     "Biz yokuz" diyerek kendimizi dışlayıp komşumuzdaki gelişmeleri ABD’nin, Barzani ile Talabani’nin, Baas’ın ve hatta PKK’nın inisiyatiflerine mi bırakalım Terörden ders almadık mı 
     Türkiye’nin izlediği politika doğrudur Savaş önlenemezse, Mehmetçiği savaşa sokmadan ABD ile stratejik işbirliği halinde Kuzey Irak’a girmek 
     Sayın Vecdi Gönül’ün uyarısı çok önemlidir. 
     CHP bu politikaya karşı çıkarken, retorik değil, yukarıdaki soruların cevaplarını içeren bir "alternatif strateji" ortaya koymalıdır. 
     "İnsanlık ve ahlak", savaşa hayır demeyi gerektirir ama savaş önlenemezse, insani ve ekonomik ekmek zararını asgariye indirmek için gereken askeri politikaların uygulanmasını da gerektirir. 
     
     







Irak, riskler ve CHP 


Son yüz yılda silahlara toplam kaç para ödendi dünyada 


CHP müsameresi 


Taha Yasin’in gizli ziyareti 


Hükümet doğru olanı yapıyor 


Suçüstü yapmak 


Mumcu’nun söyledikleri yine çok tartışılacak 


TÜSİAD raporu ve enflasyon 


Ne olacağı belli... 


AKP’nin şeffaflığı bu kadar mı 


Futbol şakaları... 


Küba’dan Irak’a... 


Amerikan militarizmi üzerine bir başyapıt 


Harp çıkmadan işler bozuluyor 


</TEXT>
</DOC>
