<DOC>
<DOCNO> 137085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun12.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada savaş karşıtı gösterilere 6 milyondan fazla kişi katıldı 
</HEADLINE>
<TEXT>

     Tüm dünyada 600 kentte dün düzenlenen ve devam etmesi beklenen Irak savaşına karşı gösterilere katılanların sayısı 6 milyonu geçti. 
     İspanya'nın başkenti Madrid'de yapılan ve 600 bini aşkın kişinin katıldığı gösterilerde, ünlü film yönetmeni Pedro Almodovar da kalabalıkla birlikte ''Savaşa Hayır'' dedi. 
     Almodovar, Bush doktrinine atıfta bulunarak, ''Önleyici savaş kopseptini anlamıyoruz. Tek önleyici savaş, barıştır'' dedi. 
     Küba'da ise Havana'da düzenlenen gösteride 5 bin civarında öğrenci ve işçi hazır bulundu. 
     Vietnam savaşı'ndan bu yana en büyük gösteri olarak adlandırılan bugünkü gösterilere Roma'da 1 milyon, Londra'da 750 bin, Barselona'da 1.3 milyon kişi katıldı. 
     ABD'de ise, Chicago'da 3 bin kişi ''Petrol İçin Savaşa Hayır'', ''Başkan Bush, kızlarını askere alacakmısın'' sloganlarıyla yürüdü. 
     California eyaletinin Los Angeles, San Diego, San Jose, Sacramento ve diğer küçük kentlerinde düzenlenecek gösterilere onbinlerce, New York'taki gösteriye ise yüzbinlerce kişinin katılması bekleniyor. 
     Gösterilerin Atlantik'ten İzlanda'ya kadar 600 kenti kapsadığı tahmin ediliyor. 
     





</TEXT>
</DOC>
