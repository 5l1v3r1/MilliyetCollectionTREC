<DOC>
<DOCNO> 138044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur20.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara, Washington'un görüşmeleri yansıtma biçiminden rahatsız 
</HEADLINE>
<TEXT>

     Ankara, dünya kamuoyu önünde ABD ile savaş için para pazarlığı yapıyor görüntüsünden rahatsız oldu. 
     ABD'nin tavırları ile yansıyan havanın doğru olmadığı belirtiliyor. 
     Görüşmelerde ABD tarafı da para pazarlığı yapıyor. Örneğin Türkiye’de yüksek oranlarda seyreden akaryakıt vergisinden de muafiyet talep ediyor. Oysa Türk Silahlı Kuvvetleri kullandığı mazot için akaryakıt vergisi ödüyor. 
     ABD, Amerikalı personelin montlarına iliştirilecek güvenlik kartlarının parasını bile Türkiye'nin üstlenmesini istiyor. 
     Ancak Ankara kulislerinden yansıyan haberlere göre görüşmeler sadece parasal konularda tıkanmıyor. 
     Ankara'nın çok duyarlı olduğu iki konuda ABD görüşmelerde net bir tavır izlemekten çekiniyor. 
     ABD, Kuzey Irak'ta Türkmenlerin varlığını tanımakta isteksiz davranıyor. 
     Yine Kuzey Irak'taki Kürt grupların silahlandırılması Ankara'yı rahatsız ediyor. Silahların daha sonra nasıl denetim altına alınacağı konusunda ABD bir açıklık getirmiyor. 
     Buna karşılık dünya kamuoyuna görüşmelerin sadece paraya dayalı gibi gösterilmesi Ankara'yı çok rahatsız ediyor. 
     





</TEXT>
</DOC>
