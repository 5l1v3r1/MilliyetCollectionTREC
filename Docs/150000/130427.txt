<DOC>
<DOCNO> 130427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/ekonomi/eko05.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka mevduatları yüzde 26.3 geriledi 
</HEADLINE>
<TEXT>

Enflasyonun yüzde 30.8 olduğu 2002’de bankalardaki toplam mevduat yüzde 26.3 artarak reel anlamda yüzde 3.5 geriledi 
     ANKARA Milliyet 

     Bankacılık sistemindeki toplam Türk Lirası ve yabancı para mevduat hacminde 2002 yılında yaşanan artış enflasyonun altında kaldı. Bankaların, reel olarak kamu bankalarına göre daha fazla mevduat kaybına uğradığı geçen yıl, sistemde henüz sembolik paya sahip olan yabancı bankalar mevduat hacmini enflasyonun oldukça üzerinde artırmayı başardı. 
     Yurt içinde yerleşiklere ait toplam TL ve yabancı para mevduat, 2002 yılında cari olarak yüzde 25.9 artarak 128 katrilyon 549.2 trilyon liraya ulaştı. DİE’nin 2002 yılı için yüzde 30.8 olarak belirlediği toptan eşya fiyat artışından TEFE arındırıldığında ise toplam yurt içi mevduatın reel olarak yüzde 3.7 gerilediği belirlendi. 
     
     Toplam mevduat hacmi 
     Yurt dışında yerleşiklerin mevduatları da geçen yıl nominal olarak yüzde 45.3, reel olarak da yüzde 11.1 artarak 2 katrilyon 468.9 trilyon liraya yükseldi. Böylece bankacılık sistemindeki toplam mevduat hacmi 2002 sonunda 131 katrilyon 18.1 trilyon liraya ulaştı. Mevduat bankalarının kullandırdığı TL ve yabancı para kredilerde ise geçen yıl 22.1 gerileme yaşandı. 
     



 EKONOMİ 

















</TEXT>
</DOC>
