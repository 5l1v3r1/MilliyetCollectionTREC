<DOC>
<DOCNO> 125954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur46.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Stilist kadın evinde bıçaklanarak öldürüldü... 
</HEADLINE>
<TEXT>

     İzmir'in Karşıyaka İlçesi'nde, stilislik yapan Göksel Ertaylan, evinde bıçaklanarak öldürüldü. 
     Alınan bilgiye göre, Rüştü Şardağ Caddesi Güneş Apartmanı'nda oturan Göksel Ertaylan'dan 50 iki gündür haber alamayan yakınları, balkon kapısını kırarak eve girdiklerinde, kadının cesediyle karşılaştı. 
     Durumun bildirilmesi üzerine olay yerine gelen Asayiş Şube Müdürlüğü Cinayet Bürosu ekipleri, yaptıkları incelemede, Ertaylan'ın, mutfakta sırtından bıçaklanarak öldürüldüğünü, daha sonra hole sürüklendiğini belirledi. Ekipler, iki günlük olduğunu sanılan cesedin yakınında, kadına ait çantayı bulurken, içerisindeki paraların alınmadığını tespit etti. 
     İzmir'deki moda firmasında stilis olarak çalıştığı öğrenilen iki çocuk annesi Göksel Ertaylan'ın, birlikte yaşadığı oğlu Oktay Ş.'nin 22 , dün gece evin çevresinde görüldüğü belirlendi. Psikolojik sorunları bulunduğu belirtilen Oktay Ş.'nin aranmasına devam edildiği bildirildi. 
     Eşinden uzun süre önce boşanmış olan Göksel Ertaylan'ın, diğer oğlunun ise askerliğini yaptığı kaydedildi. 
     Olayla ilgili soruşturma sürüyor. 
     





</TEXT>
</DOC>
