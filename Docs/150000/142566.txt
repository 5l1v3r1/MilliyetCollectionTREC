<DOC>
<DOCNO> 142566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/ekonomi/eko04.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Ak Emeklilik 350 bin kişiyi sigortalayacak 
Ak Emeklilik yüzde 15 pazar payı hedefine paralel olarak 10 yıllık süre için yaklaşık 1.5 milyar dolarlık portföy büyüklüğüne ulaşmayı planlıyor 
     AYFER YILDIZ 

     Ak Emeklilik, 10 yılda 350 bin kişiyi bireysel emeklilik sistemine dahil etmeyi planlıyor. Şirketin Genel Müdürü Meral Ak Egemen, mayıs ayı başında devreye girmesi beklenen bireysel emeklilik sisteminin 10 yılda, 10 - 15 milyar dolarlık fon büyüklüğüne ulaşmasını, sistemde 2.5 - 3 milyon katılımcı olması beklediklerini söyledi. 
     Ak Emeklilik olarak pazar payı hedeflerinin yüzde 15 - 20 olduğunu, bunun da 1.5 milyar dolarlık fon büyüklüğü anlamına geldiğini ifade eden Egemen, "2012’de sistemimizde 350 bin katılımcı olmasını bekliyoruz. Akbank’la birlikte çalışıyoruz. 250 kişilik satış teşkilatı kurduk. Ayrıca, 600 kadar Akbank şubesini de eğiterek sisteme dolaylı dahil ederek, 800 - 900 satış noktasından faydalanmayı planlıyoruz" şeklinde konuştu. 
     
     Vergi avantajı sağlıyor 
     Hedef kitlelerinin tüm çalışanlar olduğunu kaydeden Egemen, kişilerin bireysel emeklilik sisteminde en az 10 yıl ödeme yaparak, 56 yaşında emekli olabileceğini söyledi. 
     Emeklilik sisteminin devreye girmesinin çok önemli değişikliklere 
     adım atılmasını sağlayacağını belirten Egemen, şunları söyledi "Şu anda varolan sosyal güvenlik sistemi Sosyal Sigortalar Kurumu ve Bağ - Kur’un sağladığı imkanlar yetersiz, ayrıca saatli bomba’ olarak nitelenen hızla yaşlanan bir nüfus var. Emeklilik dönemindeki gelir açığı ancak, emeklilik öncesi dönemlerde yapılacak düzenli tasarruflarla kapatılabilir. Bu da ancak bireysel emeklilik sistemiyle yapılabilir. Ayrıca, ciddi vergi avantajları var, kazançlar vergilendirilmiyor." 
     Türkiye’nin kriz nedeniyle kritik bir dönemden geçtiğini, bu dönemde iş kaybetmenin ve kaybetme korkusunun ne olduğunun görüldüğünü anlatan Egemen, şöyle konuştu 
     "Finans sektöründe 35 - 40 bin işsiz var. Bu sorunlu günlerde bize destek verecek, çalıştığımız dönemdeki refah seviyesine çıkartacak sistem bireysel emekliliktir. Sistem dünyada olduğu gibi Türkiye’de de başarıyla uygulanacaktır. Bireysel emeklilik fonları 12,5 trilyon dolar varlık birikimi ile dünyadaki ikinci büyük kurumsal tasarruf sistemidir." 
     
     Katılımcının hakları 

</TEXT>
</DOC>
