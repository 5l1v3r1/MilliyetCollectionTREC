<DOC>
<DOCNO> 112491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/ekonomi/eko02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsalar coştu 
</HEADLINE>
<TEXT>

     EKONOMİ SERVİSİ 

     Dün, dünya borsaları ABD’de General Electric’in GE olumlu üçüncü çeyrek raporu ve teknoloji devi IBM hakkında piyasadaki pozitif açıklamalarla birlikte büyük oranda yükseldi. ABD’de sanayi hisselerinin işlem gördüğü Dow Jones yüzde 4.20, teknoloji hisselerinin yer aldığı Nasdaq ise yüzde 4.05 arttı. Avrupa borsaları ise tam anlamıyla coştu. 
     Uzmanlar, yükseliş sebebi olarak, yatırımcıların piyasaya güveninin artmasını gösteriyor. Temsilciler Meclisi’nin Bush’a tam yetki vermesinin de savaş konusundaki belirsizlikleri ortadan kaldırarak, yükselişte etkili olduğu kaydediliyor. 
     Avrupa’da artış medya ve sigorta sektörleri öncülüğünde oldu. İngiltere’nin iki yayın kuruluşu Carlton Communications ve Granada Media’nın birleşme görüşmeleri yaptığı haberi piyasaları etkiledi. Frankfurt DAX endeksi yüzde 7.23, Londra FTSE endeksi yüzde 4.66, Milan BCI endeksi yüzde 4.49 Paris CAC endeksi yüzde 5.21 yükseldi. 
     
     



 EKONOMİ 

















</TEXT>
</DOC>
