<DOC>
<DOCNO> 148281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yazar/sazak.html </URL>
<DATE> 2003/04/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kürtlerin geleceği 
</HEADLINE>
<TEXT>

     Savaş sonrası senaryoların Türkiye açısından can alıcı bölümünü oluşturan Kuzey Irak konusunda İbrahim Çakıroğlu adlı okurumuzdan aldığımız e - mail geleceğe ışık tutan değerlendirmeler içeriyor. 
     Okurumuz, çok büyük olasılıkla ileride Kürtlere yazık olacağı’ görüşünde. 
     Nedenlerini şöyle irdeliyor 
     a Bağımsız bir Kürdistan kurulmasına Türkiye, Suriye ve İran gibi komşu ülkeler karşı çıkmakta. 
     b Bugünkü Kürt idareciler Barzani ve Talabani , ortaya bir parlamento vs. çıkartmış olmalarına rağmen, demokrasiyi ancak şekilde yakaladılar, esasta çok çok uzaklar. Hala aşiret kanunu geçerli. 
     c Kürt diasporası, Kürtlerin asıl çıkarını bağımsız ve Irak Kuzey’i ile yetinen bir Kürdistan kurulmasını görmeden, her fırsatta Türkiye’ye yükleniyor, gerçekleri çarpıtarak "desinformation" yapıyor. 
     d Amerika’nın öncelikli niyeti "Ortadoğu’ya çekidüzen vermek". Hedefte Suudi Arabistan var, bu sorunu çözümlemek için de 5 - 6 yıl "sakin havaya" ihtiyaç duyulacak. 
     "Çekidüzen"in mümkün olabilmesi için Türkiye, Suriye ve İran gibi ülkelerin toprak kaygısı olmaması lazım. ABD bu ülkeleri karşısına almaz. 
     Tam bağımsız bir Kürdistan kurulması "ihmal edilebilir" bir olasılık. Irak’ta federatife yakın bir yapıya gidilecek ve Kürtler Irak devlet birliği içinde kalacak. 
     Kerkük petrolleri gelirlerine gelince 
     a Petroller Kürtlere bırakılmayacak, bu gelirin büyük bir kısmı, Irak’ın inşasında kullanılacak. 
     c Kerkük yöresinden yapılan tüm petrol ihracatının Kürtlere bırakıldığını varsaysak bile bu yılda 16 - 17 milyar dolarlık bir gelir demek. Yani Türkiye GSMH’sinin onda birinden az. 
     d Kürdistan, Gaziantep, Diyarbakır, Keban gibi yerleşim yerlerine oranla bile altyapısı çok eksik, olanakları çok kısıtlı bir ülke. Denizi yok. Suyu yok olsa bile elverişli tarım sahası kısıtlı. 
     Bu nedenlerle de, federatif çerçevede bile Kürdistan "çekim merkezi" olamayacak. 
     Irak iç portresine bakalım 
     a Kürtler, diğer Iraklılara Halepçe vs. nedenlerle kin tutmuş durumda. 
     b Kürtler bu savaşta, Amerika’nın yanına geçip diğer Iraklılara silah doğrulttular. Bu gibi şeyler iz bırakan, kolay kolay unutulmayan şeyler. 
     Kürtler, 7500 km. ilerideki "geçici" bir müttefike güvenerek gelecek nesillerini ipotek altına soktular. 
     Kürtleri rahatlatabilecek tek çözüm tam bağımsız bir Kürdistan. 
     Dilerim Türkiye bunun farkına varır. Asıl Kürtlerin bunun farkına varması, müttefiklerini iyi seçmesi ve hiçbir ülkeden toprak talebi olmadığını, Kürdistan’da doğmuş, yerleşmiş herkesin aynı haklara sahip bir Kürt vatandaşı olarak kabul edileceğini beyan etmesi de lazım. 
     Bakalım tarih bu suçu nasıl paylaştıracak ’ 
     Okurumuzun görüşleri elbette tartışmaya açık. Önce savaş bitsin. ABD işgalinin Irak’taki sonuçlarını görelim 
     
     







</TEXT>
</DOC>
