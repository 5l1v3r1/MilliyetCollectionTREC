<DOC>
<DOCNO> 145159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/aspo.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ADA'YA SAVAŞ FATURASI 
</HEADLINE>
<TEXT>

Irak’ı bombalaması nedeniyle ülkesinde terör tehdidi ile karşı karşıya kalan İngiltere, 2 Nisan’daki maç için Milli Takımımıza ve taraftarlarımıza devlet garantisi vermek zorunda kaldı 
     CEMAL ERSEN 

     19 Mart’ta başvuru 
     TÜRKİYE Futbol Federasyonu, Irak ile ABD - İngiltere koalisyonunun savaşı nedeniyle, sürpriz çıkış yaptı. Federasyon, 2 Nisan’daki İngiltere - Türkiye maçı öncesi, müttefik güçler ile Irak arasında giderek büyüyen savaş yüzünden ülkesinde terör alarmı veren İngiltere’den devlet garantisi istedi. Dışişleri Bakanlığı ve Londra büyükelçiliğiyle, savaşın başladığı 19 Mart’tan 4 gün önce temasa geçen federasyon, güvenlik girişimlerine start vermişti. 
     
     Büyükelçi yürüttü 
     FEDERASYON, devlet birimleri kanalıyla, fiili olarak savaşın içinde bulunan İngiltere’den, maç için ülkeye gelecek Türk Milli Takım kafilesi ve taraftarlarına her türlü güvenlik garantisi verilmesini istedi. Ayrıca ülkeye giriş çıkışlarda gerekli önlemlerin alınması da talep edildi. Londra Büyükelçisi Akın Altuna başkanlığında 10 gün önce başlatılan temaslar dün yapılan son toplantı sonrasında uzlaşma ile sonuçlandı. 
     
     Önlemler genişleyecek 
     LONDRA’DA Büyükelçi Akın Alptuna ile İngiliz yetkililer arasında 14.30’da üçüncü kez gerçekleşen zirveden devlet garantisi çıktı. İngiltere Federasyonu, 2 Nisan’daki maç için tüm önlemlerin genişletilerek alınacağını, elçilik kanalıyla Türk Dışişleri’ne de bildirdi. Buna göre, Ay - Yıldızlı ekip, 26 Mart’ta kamp için gideceği New Castle’a vardığı andan itibaren İngiliz güvenlik teşkilatı tarafından çembere alınacak. 
     
Devlet garantisi nedir      DEVLETİN, herhangi bir konuda ticaret, sanayi, spor, turizm vs. kendisi ile ilgisi bulunmayan gelişmeler karşısında, yapılacak işlemleri taahhüt altına alması, herhangi bir sakınca bulunmadığını teyid etmesidir. 
     
     Önlem paketi 
     Milli Takım ve beraberindeki kafilenin, İngiltere’ye indikleri andan itibaren herhangi bir tehditle karşılaşmaması için özel olarak korunması. 
     İngiltere Futbol Federasyonu’na gönderilen liste çerçevesinde, kafilede yer alan futbolcu, teknik adam ve diğer görevlilere "özen" gösterilmesi. 
     Otele, kafile dışında giriş - çıkışların kontrol edilmesi. 
     Milli Takımı’n antrenmanlarına seyirci alınmaması, antrenman sahasında güvenliğin sağlanması. 
     Gerekirse kafileye, havaalanından İngiltere’ye inişi ve ülkeden ayrılmasına kadar özel timlerin eşlik etmesi. 
     Milli Takım kafilesi ile birlikte bu ülkeye gidecek Türk güvenlik görevlileri ve İngiliz meslektaşları arasında koordinasyon sağlanması. 
     
Shearer veto yedi      İNGİLTERE Teknik Direktörü Eriksson, 25 kişilik kadroya Chelseali defans oyuncusu John Terry’yi de dahil etti. Avustralya maçında da kadroya aldığı ve başarılı futboluyla dikkatleri üzerine çeken Evertonlu 17 yaşındaki forvet Wayne Rooney’ye de kadroda yer veren Eriksson, New Castle’dan Alan Shearer’ı ise sürpriz şekilde veto etti. 
     
     İşte kadro 
     Kaleciler 
     James West Ham , Robinson Leeds , Wright Everton 
     Defans G.Neville M.United , Mills Leeds , Bridge Southampton , Ferdinand M.United , Campbell Arsenal , Southgate Middlesbrough , Woodgate Newcastle , Terry Chelsea 
     Orta saha Beckham M.United , Scholes M.United , Butt M.United , Gerrard Liverpool , Murphy Liverpool , Dyer Newcastle , Jenas Newcastle , Hargreaves B. Münih , Lampard Chelsea 
     Forvet Owen Liverpool , Heskey Liverpool , Vassell Aston Villa , Jeffers Arsenal , Rooney Everton 
     
Millilere ödül      ZAMAN Gazetesi tarafından düzenlenen "13. Geleneksel Yılın Sporcusu" ödül töreni dün gece Polat Otel’de yapıldı. Gecede "Yılın Sporcusu" seçilen Süreyya Ayhan’ın yanısıra "Yılın Takımı" ödülünü alan A Milli Futbol Takımı’mız büyük ilgi gördü. Galatasaray Başkanı Özhan Canaydın’ın Beşiktaş Teknik Direktörü Lucescu ile uzun süre sohbet etmesi dikkat çekti. Bu arada Milli Takıma ayrılan yerde bir kısım davetlinin yanısıra Beşiktaş Asbaşkanı Yıldırım Demirören ve Siyah - Beyazlı yöneticilerin oturması nedeniyle protokol krizi yaşandı. Oturduğu yerden kaldırılan Demirören ve yöneticiler bu duruma tepki göstererek geceyi terketti. 
     
Savaşı unutturmalıyızŞenol Güneş, İngiltere ile savaşın gölgesinde oynayacaklarını hatırlattı, "İnsanları bu çirkin görüntüden çıkarmak istiyoruz" dedi. Milli hoca, "Onlardan eksiğimiz yok" diye konuştu 
     BİLAL MEŞE 

     "Çirkin görüntü" 
     MİLLİ Takımlar Teknik Direktörü futbolun, sevgi ve barış olayı olduğunu hatırlattı. Şenol Güneş, "İngiltere maçını, savaşın gölgesinde oynayacağız. Dünya, savaşa kilitlenmişken, insanları bu ortamdan çıkarmak istiyoruz. Savaşın çirkin görüntüsü herkesi üzüyor. Alacağımız skor ile biraz olsun insanlarımızı bu düşünceden uzaklaştırmak istiyoruz" dedi. Güneş, İngiltere maçıyla, geleceğe ait olmak istediklerini de ekledi. 
     
     "Cesaretimiz var" 
     ŞENOL Güneş, kadro olarak birbirlerine karşı sevgi ve saygıları olduğunu, ayrıca cesaretleri bulunduğunu da ifade etti. Milli hoca, "Bu da, bizim en büyük silahımız olacaktır. Oyuncularımız, Dünya piyasalarında kendilerini bir kez daha gösterme şansını bulacaktır. Bu maçın tarihe iz bırakmasını istiyoruz" ifadelerini kullandı. Güneş, Dünya Kupası’nda ulaştıkları başarının işlerini daha da zorlaştırdığını vurguladı. 
     
     "Dikkatli olmalıyız" 
     İNGİLTERE’YE karşı bugüne kadar alınan sonuçların önemli olmadığına işaret eden Güneş şöyle devam etti "İngiltere’nin bizden çekinmesi, bizi daha dikkatli olmaya zorluyor. Beraberlik olumsuz sonuç değil. Kaybetsek de yarış devam eder. Ancak kazanan avantaj yakalar. Onlardan geri kalan yanımız yok. Kadromuz geniş. Hem fizik hem de mental açıdan onları hazırlamayı düşünüyoruz. Akıl ile duyguyu birleştirmek istiyoruz" 
     
İşlem tamam      LİECHTENSTEİN’İN, İngiltere ile 29 Mart’ta evinde oynayacağı maç için güvenlik garantisi veremeyeceği şeklindeki gelişme, dün UEFA’nın verdiği sürenin dolmasıyla çözüme kavuştu. 300 kişilik güvenlik birimine sahip olan Liechtenstein’in maç ile ilgili olarak ek güvenlik önlemleri aldığını ve maçın oynanması için gerekli girişimlerin tamamlandığını UEFA’ya bildirdiği kaydedildi. 
     
Heykelleri dikilecek      DÜNYA Kupası’nda üçüncü olan A Milli Takım’mızın heykeli dikilecek. Ay - Yıldızlı ekibin finallerde yer alan tüm kadrosunun yanı sıra Futbol Federasyonu Başkanı Haluk Ulusoy’un da bulunacağı rolyefin 6 x 4.5 metre ölçülerinde olacağı kaydedildi. Beşiktaş Belediyesi’nin girişimleriyle yapılacak rolyef Ulus’taki Sporcular Parkı’na yerleştirilecek. 
     
Milne’in jesti      BEŞİKTAŞ’TA tarihe geçen Teknik Direktör Gordon Milne çalışma arkadaşlarını unutmadı. İngiliz hoca, eski futbolcularından Şifo Mehmet, yardımcısı Bahattin Baydar, eski yöneticilerden Celal Soydan, tercümanı Ali Emeç ve Menajer Erkut Soydan’ı İngiltere - Türkiye maçına davet etti. 
     
Başkan inançlı      "Hep ilk yaşadık" 
     FUTBOL Federasyonu Başkanı Haluk Ulusoy, 8 kez karşılaşıp, 7 kez yenildiğimiz ve tek gol bile atamadığımız İngiltere karşısına farklı çıkacaklarını söyledi. Ulusoy, "Dünya üçüncüsü ve FIFA klasmanında 7. olan Türkiye, 8. İngiltere ile oynayacak. Kazanacağız. Kazanmasak da, kaybetmeyeceğiz" dedi. Tarihte hep ilkleri yaşadıklarını belirten Başkan, "Dünya’da yenemeyeceğimiz takım yok" diye konuştu. 
     
     "Güneş’le devam" 
     İNGİLTERE’NİN kurtuluş maçı olduğunu da hatırlatan Ulusoy, şöyle devam etti "Bunlar bizi ilgilendirmiyor. Yenilmemiz de herşeyin sonu değil. Ama yolumuza emin adımlarla devam edeceğimize inanıyorum. İnşallah İngiltere’de tarih yazacağız ve Türk insanını sokaklara dökeceğiz. Maçın kaybedilmesi halinde Şenol Güneş ile yollarımızı ayıracağımız yalan. O başarılıdır ve kendini kanıtlamıştır". 
     


SPOR 
























</TEXT>
</DOC>
