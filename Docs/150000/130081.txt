<DOC>
<DOCNO> 130081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur28.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli mezunu dolandırıcılar... 
</HEADLINE>
<TEXT>

     İstanbul'da yapılan operasyonda, 2 üniversite mezunu bir kişi, yabancılara ABD'de çalışma hakkı tanıyan ''green card'' vaadiyle bazı emlakçıları dolandırdığı gerekçesiyle gözaltına alındı. 
     Asayiş Şube Müdürlüğü'nden alınan bilgiye göre, ''green card'' almaya çalıştıkları sırada dolandırıldıklarını belirten bazı kişilerin suç duyurusu üzerine çalışma başlatan Yankesicilik ve Dolandırıcılık Büro Amirliği ekipleri, Süheyl Dünya Göksel'i Taksim'de gözaltına aldı. 
     Göksel'in yapılan sorgusu sonucu, kendisini ABD'nin Ankara'daki temsilciliğinde çalışan bir personel olarak tanıtıp, ''İstanbul'a ev tutmak için geldiğini'' söylediği emlakçılara ''green card'' çıkarma teklifinde bulunduğu anlaşıldı. 
     Göksel'in, emlakçılara 5-10 bin dolarlık banka hesabı açmalarını söylediği, kendisine teslim edilen evraklar arasından bu kişilerin hesap cüzdanı ve kimliklerini çalarak, üzerine kendi fotoğrafını yapıştırıp paraları bankadan çektiğinin belirlendiği belirtildi. 
     ODTÜ Bilgisayar ve Çukurova Üniversitesi İngilizce Bölümü mezunu olduğu bildirilen Göksel'in, çok iyi derecede İngilizce ve İspanyolca bildiği, 1990 yılında çalıştığı işyeri sahibi tarafından, dolandırdığı gerekçesiyle pencereden atılınca omuriliğinde zedelenme oluştuğu ve sağ elinin felçli olduğu belirtildi. 
     





</TEXT>
</DOC>
