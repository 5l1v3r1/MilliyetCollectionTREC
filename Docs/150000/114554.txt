<DOC>
<DOCNO> 114554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun09.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyolca şarkıya dava yok 
</HEADLINE>
<TEXT>

     BÜNYAMİN AYGÜN Trabzon DHA 

     Trabzon’da CHP’nin aday tanıtımı için düzenlenen konsere katılan sanatçı Volkan Konak hakkında İspanyolca şarkı söyleyerek, "Türkçe’den başka dilin kullanılmayacağı" hükmünü içeren seçim yasasına muhalefet ettiği iddiasıyla hükümet komiserince düzenlenen tutanağın Cumhuriyet Savcılığı’nca incelenmesinde suç unsuruna rastlanmadı. Savcılık, Volkan Konak hakkında takipsizlik kararı verdi. 
     Trabzon Cumhuriyet Başsavcısı Burhan Çobanoğlu, "Yaptığımız değerlendirmede herhangi bir suç unsuruna rastlamadık. Dosyayı Emniyet Müdürlüğü’ne gönderdik. Bundan sonra da herhangi bir işlemin yapılması söz konusu değil" dedi. 
     Çobanoğlu, aynı gün Hamamizade Kültür Merkezi’nde DEHAP’ın düzenlediği gecede Kürtçe sloganlar atılması olayıyla ilgili incelemenin ise devam etiğini bildirdi. 
     



 GÜNCEL 
























</TEXT>
</DOC>
