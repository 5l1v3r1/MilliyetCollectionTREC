<DOC>
<DOCNO> 128859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yasam/yas03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci kopya bebek iddiası 
</HEADLINE>
<TEXT>

Annesi Hollandalı lezbiyen 
     DÜNYANIN "ikinci kopya bebeğinin" Avrupa’da doğduğu bildirildi. Dünyada yaşamın tohumlarının "uzaydan ekildiğini" savunan Rael Tarikatı’nın lideri Bart Overvliet, dün Reuters’a yaptığı açıklamada, önceki gece doğan bebeğin ve lezbiyen olan Hollandalı annenin sağlık durumunun iyi olduğunu söyledi. Bebeğin doğum yeri ise tam olarak açıklanamadı. Tarikat ilk klon bebeğin doğduğunu açıklayınca bilim adamları bebeğin gösterilmesini istemişti. 
     
     Canavar yaratıldı 
     MOSKOVA Moleküler Genetik Enstitüsü Başkanı Vyaçeslav Tarantul, klonlamanın teorik açıdan münkün olduğunu belirterek, "Ama eğer bir canavar dünyaya gelirse bunun sorumluluğu kim üstlenecek Canavar doğması olasılığı bence yüzde 99" dedi. Klonlanan bebeklerle ilgili açıklamaların çok yetersiz bulan Tarantul, "Anne ile bebeğin karşılaştırmalı DNA testi yapılarak, aldatmacı bir şovla karşı karşıya kalıp kalmadığımız anlaşılabilir" diye konuştu. 
     



 YAŞAM 















</TEXT>
</DOC>
