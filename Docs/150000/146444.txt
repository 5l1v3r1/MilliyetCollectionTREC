<DOC>
<DOCNO> 146444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun15.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

ABD, direnişçilere terörist’ diyor      Irak’ta kurtarıcı olarak karşılanmayı bekleyen müttefik kuvvetler, Iraklılar’ın gösterdiği "sürpriz direniş" karşısında ağız değiştirdi. ABD askeri yetkilileri, medyaya yaptıkları açıklamalarda, karşılaştıkları sert direnişi milliyetçi Iraklıların değil, "terörist" ve "umutsuz" kişilerin ortaya koyduğunu öne sürmeye başladı. Sözde teslim olan Iraklı direnişçilerin müttefik askerlerine ateş açması, sivillerin canlı kalkan olarak kullanılması ve Iraklı milislerin ABD üniforması giyerek kendilerini kandırmasının "terörist taktikler" olduğunu söyleyen ABD’li yetkililer, Iraklılar’ın ümitsizlikten bu yollara başvurduğunu iddia etti. 
     
Arkadaşa son görev...      Irak’ta hayatlarını kaybeden ABD’li askerler Kevin Nane ve Michael Johnson için Ed Divaniye şehrinde düzenlenen törene katılan 3. Tabur’un deniz piyadeleri, saygı duruşu sırasında gözyaşlarını tutamadı. Binbaşı Nane uyurken, üstünden deniz piyadelerinin kullandığı amfibik saldırı aracının geçmesi sonucu ezilerek ölmüş, Johnson ise, içinde bulunduğu konvoya düzenlenen roketatarlı saldırı sonucu hayatını kaybetmişti. 
     
Saldırmak için ABD’yi bekliyorlar      NAMIK DURUKAN Erbil 

     Kuzey Irak’taki yığınağını sürdüren ABD, özel birliklerden sonra kargo uçaklarıyla personel taşıyıcıları ve zırhlı araçlarını da bölgeye indiriyor. Irak güçlerinin Şamşamal’dan Kerkük içlerine doğru çekilmesinin ardından, bölgedeki 30 kilometrelik bir alan Kürtler’in kontrolüne geçti. Kerkük çevresine mevzilenen KYB’liler, saldırı için ABD’nin ağır silah ve zırhlı birliklerini beklemeye başladı. Kerkük’teki Irak karakolları ve askeri kararg hlarını kontrol altına alan KYB peşmergeleri, bölgedeki yağmalamaya karşı da önlem aldı. 
     


GÜNCEL 


























</TEXT>
</DOC>
