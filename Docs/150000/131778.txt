<DOC>
<DOCNO> 131778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yasam/yas07.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşportacıydı artık yıldız 
</HEADLINE>
<TEXT>

Bir zamanlar tişört ve kitap satarak geçimini sağlayan Nejat İşler’in yıldızı Gülbeyaz’ dizisiyle bir anda parladı 
     İLKNUR GÜLMEZ 

     Kanal D’nin reyting rekortmeni dizilerinden Gülbeyaz’da canlandırdığı Kadir’ karakteriyle yıldızı parlayan Nejat İşler için, Türk Sineması’nın yeni jönü’ yakıştırmaları başladı. İşler’le, Gülbeyaz’ın Beykoz’daki çekimlerinde işportacılıktan dizi yıldızlığına uzanan öyküsünü konuştuk... 
     
Şehnaz Tango’ ile Aşk ve Gurur’da oynadınız ancak yıldızınız Gülbeyaz’la parladı. Sinemada jön arayışları var. Kendinizi ileride Türk Sineması’nın jönü olarak görebiliyor musunuz 
     Kendimi jön olarak düşünmemiştim ama bu yakıştırma hoşuma gitti. Oyuncuyum. Nereye koyarlarsa orada iyi durmaya çalışırım. 
     
Kendinizi yakışıklı buluyor musunuz 
     Biri saçımı, biri makyajımı yapıyor biri giyindiriyor. Bu kendi tasarrufum değil. Ekip çalışması ürünüyüm. 
     
Kışın sürekli denizde veya deniz kenarında çekim yapmak zor değil mi 
     Denizdeki çekimlerde soğuğu iki kat hissediyoruz. Zorlanıyoruz ama kayıt’ sesini duyunca üşümeyi unutuyorum. 
     
Diziyle yıldızlaştınız, başka teklifler gelmeye başladı mı 
     Ciddi bir artış var tekliflerde. Bu iş bitmeden başka bir işe girmek istemiyorum. Oyunculuk dışında da teklifler var. Oyuncuyum. Sunucu ya da şov adamı olmayı düşünmüyorum. 
     
Oyunculuktan önce neler yapıyordunuz 
     Daha önce tişört, kitap satıyordum. 
     
Neden 
     Gece kulübünde okul mezuniyet gecesi düzenledim. Kimse gelmedi, battım. Parayı ödeyemeyince zorla senet imzalattılar. Mahmutpaşa’dan t-shirt alıp Teşvikiye’de satmaya başladım. Sonra da kitap sattım. 
     
Hayatınızda biri var mı 
     Şu anda çok çalışıyorum. İş bitiyor, gidip yatıyorum. Sabah da sete gidiyorum. Özel hayatım stop’la kayıt’ arasında. Şirketin tuttuğu otelde kalıyorum. Kendime ait bir evim yok ama ailem burada yaşıyor. Şu anda benim evde olmamı gerektirecek bir durum yok. İşe gelirim çekimimi yaparım, sonra da gider yatarım. 
     
     



 YAŞAM 


















</TEXT>
</DOC>
