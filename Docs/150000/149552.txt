<DOC>
<DOCNO> 149552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun43.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
General Franks Iraklı liderler ülkeden kaçmak üzereyken yakalandı 
</HEADLINE>
<TEXT>

     Amerikan Merkez Karargahı Komutanı General Tommy Franks, Iraklı liderlerin ülkeden kaçmak üzereyken yakalandığını söyledi. 
     Amerikan Fox News televizyonuna demeç veren Franks, sözünü ettiği liderlerin hangi rütbeden olduğunu ve isimlerini açıklamadığı konuşmasında, ''Sadece koalisyon güçlerinin Irak'tan kaçmaya çalışan kişileri yakaladığını söylemek istiyorum'' dedi. 
     Bu kişilerin şu anda Irak'ın batısında bir yerde tutuklu bulunduğunu da kaydeden Franks, Irak'ta hiçbir kentin Saddam Hüseyin'in denetiminde olmadığını belirttiği konuşmasında, rejimin ordu üzerinde de hiçbir kontrolü kalmadığını ifade etti. 
     Saddam Hüseyin rejiminin tamamen ortadan kalktığını belirtmekten kaçınan Franks, ''sağda-solda hala kırmak gereken bazı küçük hücreler'' bulunabileceğini ve zafer ilan etmeden önce kitle imha silahlarının bulunması gerektiğini belirtti. 
     





</TEXT>
</DOC>
