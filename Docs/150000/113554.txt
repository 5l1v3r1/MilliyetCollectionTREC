<DOC>
<DOCNO> 113554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko05a.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıların ilgisi borsayı tetikledi 
</HEADLINE>
<TEXT>

Yabancıların bono alımı borsadaki talebi artırdı. Hisse senetleri yüzde 5.5 yükselirken, İMKB Endeksi 9.698’le son iki ayın en yüksek değerine ulaştı 
     EKONOMİ SERVİSİ 

     Seçimler, Irak savaşı ve AB belirsizliği nedeniyle uzun süredir sesiz seanslar geçiren borsa dün beklenmedik bir şekilde eski hareketli günlerinden birini yaşadı. Seçim anketlerinde önde giden AKP’nin ekonomi kurmaylarının, geçen hafta Londra’da düzenledikleri toplantıda, seçim sonrası stratejilerini anlatmaları yabancı yatırımcıların endişelerini azalttı. 
     
     Para girişi oldu 
     Özellike geçen hafta Londra kaynaklı döviz satışlarının ardından bu hafta yine yabancıların bono alımlarıyla hareketlenen piyasalar, yerli yatırımcıların borsa cephesinden katılmasıyla canlandı. Borsa uzun süreden bu yana ilk kez hızlı bir yükseliş yaşarken, endeks yüzde 5.54’lük artışla 9.698 puanla son iki ayın en yüksek değerine çıktı. Endeksin hızlı yükselişinde kamu ve mali sektör hisseleri etkili oldu. 
     Dünkü işlemlerde toplam 555 trilyon lira ile 2 Ağustos tarihinden bu yana en yüksek işlem hacmi gerçekleşti. 
     
İlk 10’daki aracı kurumların net işlemleri Milyar TL Garanti Yatırım -16.696 Finans Yatırım -245 Yapı Kredi Yat. -7.648 Park Rym.Jms. 11.483 İş Yatırım -3.022 Deniz Yatırım 2.447 Koç Yatırım 6.815 Dış Yatırım 5.529 Global Menkul -1.708 Strateji Menkul 17.723      
     
     UZMAN GÖRÜŞÜ 
Uğur Yılmaz Gedik Yat. Ort. Gen. Müd. 

     Seçim sonuçları satın alınıyor 
     Borsadaki yükselişin nedeni, son üç gündür kurumsal yabancı yatırımcıların Hazine bonolarını alması. Muhtemelen seçim sonuçları satın alınıyor. Bu yükseliş daha önce başlardı, ancak Irak endişesi öne çıktı. Yabancılar, seçimlerden çok parçalı bir sonuç çıkmayacağını gördü. AKP’nin yurtdışında yaptığı bilgilendirme toplantılarının da alımlarda etkisi oldu. 
     



 EKONOMİ 























</TEXT>
</DOC>
