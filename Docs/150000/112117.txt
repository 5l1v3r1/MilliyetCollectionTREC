<DOC>
<DOCNO> 112117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/guncel/gun02.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki vahşi batı 
</HEADLINE>
<TEXT>

İstanbul’un göbeğinde üzerlerine silah doğrultulan üç üniversite öğrencisi, otomobillerini gaspçılara bırakmak zorunda kaldı. Öğrencilerden biri başına vurulan kabzayla yaralandı 
     İSMAİL POLAT İstanbul 

     Eşkıya, şehrin göbeğine indi. Kadıköy’de, üniversite öğrencisi Tuğçe Çığ’ın 20 otomobili, okul çıkışında iki arkadaşıyla birlikte aracına binmek üzereyken yanlarına gelen silahlı üç kişi tarafından gasp edildi. 
     Yeditepe Üniversitesi öğrencileri Tuğçe Çığ, ders çıkışı arkadaşları Semra Şentürk 20 ve Gustin Osmanlıyan’la 23 okulun dışına bıraktığı otomobilinin yanına geldi. Gençler, tam BMW marka otomobile binmek üzereyken yanlarına 3 kişi yaklaştı. Kimliği belirlenemeyen bu kişiler öğrencilere silahlarını doğrultarak "Çekilin arabanın yanından" diye bağırdı. Bu sırada saldırganlardan biri, kendilerine müdahale etmek isteyen Osmanlıyan’ın kafasına tabanca kabzasıyla vurarak etkisiz hale getirdi. Arkadaşlarının yaralandığını gören Çığ ve Şentürk, Osmanlıyan’a yardım ettikleri sırada saldırganlar otomobili gasp ederek olay yerinden hızla uzaklaştı. 
     
     Emniyet’te fotoğrafları incelediler 
     Olaydan sonra otomobili gasp edilen Çığ, İçerenköy Karakolu’na giderek ifade verdi. Başından tabanca kabzasıyla yaralanan Osmanlıyan ise, Haydarpaşa Numune Hastanesi’na kaldırılarak ayakta tedavi edildi. Daha sonra 3 genç, gaspçıları fotoğraflardan teşhis edebilmek amacıyla İstanbul Emniyet Müdürlüğü Asayiş Şubesi’ne götürüldü. 
     



 GÜNCEL 


















</TEXT>
</DOC>
