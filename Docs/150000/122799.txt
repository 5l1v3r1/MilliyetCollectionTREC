<DOC>
<DOCNO> 122799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/spo05.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ada’ya taşındı 
</HEADLINE>
<TEXT>

Yıldız futbolcu, transfer krizini nihayet çözdü. Blackburn Rovers kulübü ile sezon sonuna kadar mukavele imzaladı 
     Souness mutlu 
     DÜNYA Kupası’ndan bu yana futboldan ayrı kalan Hakan Şükür, sonunda aradığını Blackburn Rovers’da buldu. İngiltere’de Galatasaray’dan da hocası olan, Graeme Souness ile görüşen Hakan, dün Blackburn ile sezon sonuna kadar sözleşme imzaladı. Parma’dan bonservisini alan Hakan’ı serbest transferle renklerine bağlayan Blackburn’de Souness, "Ona çok güveniyorum" dedi. 
     
     Fıtık olmuş 
     HAKAN’IN sakatlığını da dikkate aldıklarını belirten Souness, fıtık problemi olan milli futbolcunun bir operasyon geçirmesinin gerekebileceğini açıkladı. Galli teknik adam, "Hakan’ı başkaları da istiyordu ama bizim Tugay gibi büyük bir avantajımız vardı" diye konuştu. Hakan’ın çalışma izninin de tedavisi sürdüğü sırada hazırlanacağı ifade edildi. 
     
Taraftarlar transfere şaşırdı      HAKAN Şükür’ün Blackburn’e transferine, İngiliz kulübünün taraftarları kuşkulu yaklaştı. Blackburn’ün resmi internet sitesine mesaj gönderen Mavi - Beyazlı taraftarlar, uzun süredir oynamayan ve sakat olan bir futbolcuyu transfer etmekle Souness’ın hatalı davrandığını ileri sürdüler. Bazı taraftarlar ise "Souness, onu tanıyor. Eğer Hakan’ı seçtiyse, bir bildiği vardır" yaklaşımında bulundular. 
     



 SPOR 































</TEXT>
</DOC>
