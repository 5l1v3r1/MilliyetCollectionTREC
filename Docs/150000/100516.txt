<DOC>
<DOCNO> 100516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun27.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de bir Türk işyeri 2 günde 2 kez kundaklandı. 
</HEADLINE>
<TEXT>

     Almanya'nın başkenti Berlin'in Neukölln semtinde yaşayan ve gelinlik satan Şaziye Durgut'un dükkanı 2 gün içersinde 2 kez kundaklandı. 
     Dükkanı önceki gün ve dün art arda kundaklanan Durgut, dükkanının kimliği belirsiz kişiler tarafından çalışma saatlerinde kundaklandığını belirterek, ''Bu olayın sebebini bilmiyorum. Ne düşmanımız var, ne de bir kişiye borcumuz'' dedi. 
     Durgut, 3 yıl önce bir mektup aldığını, mektupta sözde dükkanının korunması için para istendiğini belirterek, ''Ben bu mektubu yırtıp attım. Bu olayla ilgisi olup olmadığını bilmiyorum'' şeklinde konuştu. 
     Durgut, korku içinde olduklarını ifade ederek, ''Bu kesinlikle cana kast etme anlamına gelir. Şu an dükkanda çalışmayı durdurduk'' diye konuştu. 
     Durgut ayrıca, sosyal danışman olarak çalıştığını, dükkanını ise 7 yıldan bu yana ek iş olarak 2 çalışanıyla birlikte yürüttüğünü söyledi. 
     





</TEXT>
</DOC>
