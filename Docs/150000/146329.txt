<DOC>
<DOCNO> 146329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yasam/yas01.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum insanı UFO’lara sardı 
</HEADLINE>
<TEXT>

Sirius Uluslararası UFO merkezi, yoğun ilgi üzerine’ Anadolu çapında genişleme’ kararı aldı 
     SERHAT OGUZ İstanbul 

     Dünyada sadece üç yerde kurulan ve Türkiye merkezi Beyoğlu’nda bulunan Sirius Uluslararası UFO Müzesi, Anadolu’da da şubeler açma kararı aldı. Böylece Anadolu insanının gökyüzündeki tanımlanamayan cisimler hakkında bilgi edinebileceğini savunan UFO’cular, ayrıca kendi tanımlanamayan uçan obje’ tanıklıklarını anlatma fırsatı da bulacaklar... 
     Müzenin kurucusu ve Uzay Bilimleri Araştırma Merkezi Derneği Başkanı Haktan Akdoğan da, Anadolu’dan kendilerine yönelik yoğun talep bulunduğunu söylüyor. 
     Türkiye’nin dört yanında 98’i temsilcileri olmak üzere toplam 323 gönüllüleri bulunduğuna dikkat çeken Akdoğan, şöyle konuşuyor 
     
     Diyarbakır’dan Van’a 
     "Van, Uşak, Erzurum ve Sivas’ta bile temsilcilerimiz var. Diyarbakır’dan da yeni bir başvuru oldu. Şimdi müzeleri açacağız. Büyük talep var. Arşivimizi, maketlerimizi, ismimizi vereceğiz. Müzeyi açmak isteyen arkadaş sadece mek nı sağlayacak." 
     Yaklaşık bir yıl önce açılan Beyoğlu’ndaki müzede, uzay araçları ve canlıları iddialarına delil olarak gösterilen belge, fotoğraflar ve hatta görenlerin şahitliğinde hazırlanmış uzaylı maketleri’ de yer alıyor. 
     
     


YAŞAM 






















</TEXT>
</DOC>
