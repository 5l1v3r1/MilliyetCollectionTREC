<DOC>
<DOCNO> 132838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yasam/yas05.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedikodu imamın elini kana buladı 
</HEADLINE>
<TEXT>

Aldatıldığı dedikodularıyla çılgına dönen imam, eşini, başını vücut geliştirme aletiyle ezerek öldürdü 
     BARIŞ DURAK Şanlıurfa 

     Şanlıurfa Eyüp Nebi Camii imamı Abdullah Kılıç, bazı kişilerle aşk yaşadığına ilişkin hakkında dedikodular çıkan eşi Zeliha Kılıç’ı vahşice katletti. 
     Sırrın Mahallesi’nde oturan imam Kılıç 32 , dün sabah namazını kıldırdıktan sonra camiden evine döndü. Ve eve geldiğinde, üç çocuk annesi eşi Zeliha’yla 27 tartışmaya başladı. Tartışma sonucu Kılıç, vücut geliştirmede kullandığı dumble’ adı verilen demir ağırlıkla eşinin başına vurmaya başladı. Başını ezdiği eşi cansız kalıncaya kadar vurmayı sürdüren imam Kılıç, ardından önce Balıklıgöl’deki Derg h Camii’ne giderek tekrar namaz kıldı. 
     
     Onu çok sevdim’ 
     Namazı bittikten sonra yakındaki turizm polisi noktasına giden Kılıç, burada suçunu itiraf ederek teslim oldu. Gözaltına alınan imam Kılıç, eşini çok sevdiğini, ancak bazı kişilerle gizli aşk ilişkisi olduğu dedikoduları nedeniyle cinayeti işlediğini söyledi. İmamın, cinayeti işlemeden önceki gece üç çocuğunu babası Mehmet Kılıç’ın evine götürdüğü ve Eşim rahatsız. Bu gece çocuklar sizde kalsın’ diyerek bıraktığı belirtildi. 
     



 YAŞAM 





















</TEXT>
</DOC>
