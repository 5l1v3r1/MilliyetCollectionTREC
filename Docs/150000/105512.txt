<DOC>
<DOCNO> 105512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko30.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos ayı zam şampiyonu eğitim... 
</HEADLINE>
<TEXT>

     Eğitim ile ilgili kurs ücretleri Ağustos ayının zam şampiyonu oldu. Ağustos ayında eğitim ile ilgili kurs ücretleri yüzde 60.3 oranında artış kaydetti. 
     Devlet İstatistik Enstitüsü'nün DİE verilerine göre, Ağustos ayında bir önceki aya göre, en yüksek fiyat artışları, yüzde 59.5 ile spor müsabakalarına giriş ücreti, yüzde 51.8 ile özel lise ücreti, yüzde 25.2 ile taze fasulye, yüzde 21.2 ile limon, yüzde 13.8 ile Marlboro sigarası, yüzde 13.3 ile okul çantası, yüzde 12.3 ile çocuk ceketi, yüzde 8.5 ile kuru sarmısak, yüzde 6.9 ile kesme şeker, yüzde 6.4 ile araç yedek parçası ücretlerinde görüldü. 
     Ağustos'da doğalgaz fiyatları yüzde 5.9, otomobil fiyatları yüzde 5.4, reçel fiyatları yüzde 4.5, ayçiçek yağı fiyatları yüzde 4.4, kurşunkalem ve çay fiyatı yüzde 4.2, defter fiyatı yüzde 3.7, tüp gaz ücreti de yüzde 3.3 oranında artış kaydetti. 
     
     FİYATI DÜŞENLER 
     Öte yandan, Ağustos'ta fiyatı en fazla düşen ürünler ise yüzde 24 ile kavun, yüzde 17.5 ile kablolu yayın ücreti, yüzde 15.5 ile patlıcan, yüzde 7.3 ile çocuk tişörtü oldu. 
     Aynı ay içinde, erkek pantolonu fiyatı yüzde 5.3, erkek gömleği fiyatı yüzde 3.8, şeftali fiyatı yüzde 2, çocuk spor ayakkabısı fiyatı yüzde 1.9, çamaşır suyu fiyatı yüzde 1.3, erkek ayakkabı fiyatı yüzde 1.2, keten kumaş fiyatı da yüzde 0.1 oranında düştü. 
     Ağustos'da ekmek, bira, kolonya, elektrik ücreti, çikolata, ve belediye suyu ücretlerindeki artış da aylık enflasyon rakamının altında kaldı. 
     
     YILLIK BAZDA ZAM ŞAMPİYONU KURU SARMISAK 
     Kuru sarmısak fiyatları, yıllık bazda yüzde 327.7'lik fiyat artışıyla ilk sırayı aldı. 
     Ağustos ayı itibariyle yıllık bazda en fazla zam gören ürünler arasında, yüzde 135.1 ile limon, yüzde 79.3 ile ayçiçek yağı, yüzde 65.6 ile kesme şeker, yüzde 65.1 ile şeftali, yüzde 63.8 ile de erkek gömleği ön sıralarda yer aldı. 
     





</TEXT>
</DOC>
