<DOC>
<DOCNO> 131288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sonspo11.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor'a yardım kampanyası... 
</HEADLINE>
<TEXT>

     İkinci Futbol Ligi A Kategorisi'nde mücadele eden Sivasspor'un mali sıkıntılarının aşılabilmesi için düzenlenen ''Esnaf Sivasspor'a Sahip Çıkıyor'' kampanyası başladı. 
     Kulüp binasında toplanan Sivassporlu yöneticiler İlhami Özata, Faruk Taşseten ve Muhlis Kılıç, esnafları ziyaret ederek, ''Esnaf Sivasspor'a Sahip Çıkıyor'' kampanyasını başlattılar. 
     Yönetici Faruk Taşseten, esnaf ziyaretlerinin 10 gün boyunca süreceğini belirterek, şunları söyledi 
     ''10 gün boyunca, bütün esnaflarımızı ziyaret ederek, kulübümüze katkıda bulunmalarını isteyeceğiz. Bu süre içerisinde ulaşamadığımız esnaflarımızın kulübümüze başvuruda bulunmalarını istiyoruz. Esnaflarımızı sadece yöneticilerimiz ziyaret etmekte ve makbuz karşılığında bağışları toplamaktadır. Kampanyamızın suiistimal edilmemesi için vatandaşlarımızı makbuzsuz bağışta bulunmamaları konusunda uyarıyoruz.'' Kampanyanın ilk gününde şu ana kadar yaklaşık 2 milyar lira bağış toplandığı öğrenildi. 
     





</TEXT>
</DOC>
