<DOC>
<DOCNO> 108950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo08.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ELAZIĞ AYAĞA KALKTI 2-1 
</HEADLINE>
<TEXT>

Bordo - Beyazlı ekip, tansiyonu yüksek maçta komşusu Malatya karşısında yenik duruma düşmesine rağmen pes etmedi, Hüseyin’in attığı iki golle rakibini avladı. Üç haftalık galibiyet hasretini noktaladı 
     Komadan çıktı 
     DOĞU derbisi gözüyle bakılan maçta Elazığspor, Malatyaspor’u eli boş gönderip, rahat bir nefes aldı. Çekişmeli geçen mücadelede goller ikinci yarıda geldi. 52’de Timuçin orta sahadan taşıdığı topla ceza sahasına girdi. Boştaki Sertan’a topu aktardı, son haftaların formda oyuncusu affetmedi ve takımını öne geçirdi. Golden sonra ev sahibi bastırdı, 70’te Erhan Namlı’nın serbest atışını Hüseyin kafayla ağlara gönderip, beraberliği sağladı. 83’te ikili yine sahne aldı, Erhan’ın ortasını bu kez Hüseyin şık bir röveşata golüyle tamamladı ve Elazığ’ı üç puana taşıdı. 
     
     Tatsız olaylar 
     Maçın ardından kavga çıktı, bazı taraftarlar atılan taşlarla yaralandı 
     LİGDE altıncı haftanın ilk maçında yoğun güvenlik önlemlerine karşın olaylar engellenemedi. Karşılaşmada çevre illerden gelen 175 polisle birlikte toplam 800 polis ile 150 jandarma eri görev alırken, maç sonrası iki takım taraftarı birbirlerine taşlı saldırıda bulundu. BU sırada bazı taraftarlar başlarından yaralandı, Malatyalı seyirciler tel örgüleri aşarak, sahaya girmeye çalıştı. Güvenlik güçleri olaylara müdahale etti, çok sayıda kişi gözaltına alındı. Konuk taraftarlar stadda bir saat bekletildikten sonra dışarı çıkarıldı. 
     



 SPOR 
























</TEXT>
</DOC>
