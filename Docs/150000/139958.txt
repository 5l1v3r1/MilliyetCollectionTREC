<DOC>
<DOCNO> 139958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur29.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşını öldürdüğünü, uykusunda itiraf etti... 
</HEADLINE>
<TEXT>

     Kastamonu'da bir genç, kayıp olduğu için 2 gündür aranan arkadaşını kendisinin öldürdüğünü, uyurken dedesine anlattı. Dede de 16 yaşındaki torununu savcılığa teslim etti. 
     Merkeze bağlı Mescitler Köyü Koşanlar Mahallesi'nde oturan, kayıp olduğu için yakınları ve köy sakinleri tarafından 2 gündür aranan Hakkı Bektaşoğlu'ndan 18 haber alınamadı. 
     Bektaşoğlu ailesinin komşusu olan Ali Halimoğlu, 16 yaşındaki torunu M.H'nin, 2 gece boyunca uykusunda istem dışı hareketler yaptığını, kabus gördüğünü ve sürekli sayıkladığını fark etti. Ali Hekimoğlu, uykudaki torununa, kaybolan Hakkı Bektaşoğlu ile ilgili sorular sorunca, M.H, arkadaşını kendisinin öldürdüğünü anlattı. 
     Ali Halimoğlu, daha sonra arkadaşını kazayla Mezarlık mevkiinde vurduğunu itiraf eden torununu savcılığa teslim etti. M.H'nin gösterdiği yerde karlar temizlenince, Hakkı Bektaşoğlu'nun cesedi bulundu. 
     M.H. ifadesinde, Mezarlık bölgesinde, arkadaşı Hakkı Bektaşoğlu'nu hayvan sanarak av tüfeğiyle vurduğunu, ancak vurduğu kişinin arkadaşı olduğunu görünce, paniğe kapılıp, cesedi karlar içine sakladığını anlattı. 
     Olayla ilgili soruşturmanın sürdüğü bildirildi. 
     





</TEXT>
</DOC>
