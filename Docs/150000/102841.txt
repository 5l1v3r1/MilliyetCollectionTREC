<DOC>
<DOCNO> 102841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/aspo.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan Kadıköy’e geri döndü 
</HEADLINE>
<TEXT>

Arjantinli futbolcunun olağanüstü performansı Fenerbahçelileri sevindirdi, rakiplerini korkuttu. Ankaragücülü futbolcular, "Bir an karşımızda Rıdvan ağabey oynuyor zannettik" dediler 
     NECMİ KEPÇETUTAN 

     Yılmaz şaşkına döndü 
     FENERBAHÇE’NİN transfer ettiği günden bu yana merakla beklenen Ortega, Ankaragücü maçındaki performansıyla hem tribünleri ayağa kaldırdı, hem de diğer takımlara gözdağı verdi. Ortega’yı tutmakla görevlendirilen Ankaragücü’nün mücadeleci ismi Yılmaz Özlem, "Aynı Rıdvan ağabey gibi. Birden durup, hareketlenerek şaşırtıyor. Bileklerini de çok iyi kullandığı için kolayca adam geçiyor" yorumunu yaptı. 
     
     O tam bir bela’ 
     HOCALARININ Ortega’yı kimin önüne gelirse, onun savunmasını istediğini belirten Yılmaz, "Biz de öyle yaptık. Ancak ilginç bir stili var" derken, Hakan Kutlu ve Burak ise "O tam bir bela. Başımızı döndürdü. Bize çok büyük futbolcu olduğunu gösterdi. Çok takımın canını yakacak" diye konuştular. Fenerbahçeli yöneticiler ise Ortega’nın zaman içinde daha da iyi oynayacağına inandıklarını söylediler. 
     
Bu daha başlangıç’      Seyirci hayran kaldı 
     HAZIRLIK döneminde çok eleştiri alan, ancak Ankaragücü maçındaki futboluyla yıldızını tekrar parlatan Ortega takıma yavaş yavaş alıştığını söyledi. Şükrü Saracoğlu Stadı’na çıktığında seyircinin kendisini büyülediğini belirten Ortega, "Onlar beni maç öncesinde ateşledi. Bu benim için daha başlangıç" dedi. 
     
     Aşılmayacak engel yok 
     ANKARAGÜCÜ maçında takım olarak da iyi olduklarını belirten Arjantinli futbolcu, zor da olsa üç puanı aldıklarına değinerek, "Bizim için önemli olan Feyenoord maçı. Bunu iyi biliyorum. Ben de o 90 dakikayı sabırsızlıkla bekliyorum. Bu seyirciyle aşamayacağımız engel, yenemeyeceğimiz takım yok" yorumunu yaptı. 
     
Tarihe geçti’      En pahalı oyuncu 
     ORTEGA Türk futbol tarihine gelmiş geçmiş en pahalı futbolcu olarak adını "altın" harflerle yazdırdı. Fenerbahçe yönetimi Ortega’ya döt yıl için dört milyon dolar ödeyeceğini resmen Futbol Federasyonu’na bildirince, yıldız futbolcu bugüne kadar kayıtlara geçen en pahalı oyuncu oldu. Ortega için maliyeye ödenecek verginin de 1,6 milyon dolar olduğu belirtildi. 
     
     Bravo Fener’e 
     BUGÜNE kadar kulüplerin milyonlarca dolar ödedikleri futbolcuların sözleşmelerini komik rakamlarla bildirmelerine karşın Fenerbahçe’nin ilk kez böylesi yüksek bir ücret belirtmesi Futbol Federasyonu’nun da dikkatini çekti. Taraflar arasında yapılan özel sözleşmeye göre Ortega milli maçlar için ülkesine gidebilecek. Maç sayısı turnuvalar da dahil asgari 6 olacak. 
     
Rıdvan Kaderimiz benzemesin      "ORTEGA özellikle Kadıköy’deki maçlarda 50 kere topla buluşur, 15 tane pas hatası yapar. Sezon boyunca toplam 6 - 7 oyuncuyu attırır. Çabukluğu ve tekniği ile kapalı defansları açabilecek çok önemli bir oyuncu. Dripling halindeyken özellikle forvet oyuncularının hep hazır beklemesi lazım. Çünkü kimsenin düşünemediğini yapabilecek bir futbolcu. Deplasmandaki sert maçlarda zorlanabilir. Ancak bir başka önemli özelliği de centilmenliği. Tekme yedikten sonra kafasını çevirip bakmıyor bile. Özellikle durup, aniden hızlanmalarıyla ve yön değiştirmesiyle bana benziyor. Çabuk ama hızlı değil. Umarım kaderi bana benzemez. Daha istikrarlı olur." 
     



 SPOR 
























</TEXT>
</DOC>
