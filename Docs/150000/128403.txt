<DOC>
<DOCNO> 128403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/dunya/tur.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Türk gemisi kurtuldu      Belçika’nın Anvers limanından New York’a giden Türk bandıralı bir gemi, İngiltere açıklarında "Tricolor" adlı batık geminin enkazına çarptı. Bir süre enkaza takılı kalan "Vicky" adlı gemi daha sonra Manş Denizi’nin yükselmesi sayesinde kendi olanaklarıyla kurtulmayı başardı. 
     Bu arada Türk gemisinden sızan yakıtın deniz kirliliği için büyük risk taşımadığı açıklandı. 
     
Yeni bir FBI fiyaskosu daha      Amerikan Federal Soruşturma Bürosu’nun FBI Noel kutlamaları sırasında ülkeye kaçak yollardan girdiği gerekçesiyle aradığı 5 yabancıdan birinin Pakistan’da kuyumculuk yapan kendi halinde bir kişi olduğu ortaya çıktı. 30 yaşındaki Muhammed Asgar, ABD’ye hiç gitmediğini söyledi. 
     
Mashadov Putin terörist      Çeçen lider Aslan Mashadov, Rus askeri çekilinceye kadar intihar saldırılarının süreceğini söyledi. Mashadov, Rusya lideri Vladimir Putin’i "terörist" ve "sadist" diye tanımladı. 
     



 DÜNYA 












</TEXT>
</DOC>
