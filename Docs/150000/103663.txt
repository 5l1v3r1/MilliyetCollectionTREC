<DOC>
<DOCNO> 103663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/magazin/amag.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya gibi düğün 
</HEADLINE>
<TEXT>

Manken Ebru Şallı, YKM’nin veliahtı Harun Tan’la dünya evine girdi. Swiss Otel’deki muhteşem düğünde Şallı iki ayrı gelinlik giydi... 
     İLKNUR GÜLMEZ - DENİZ ALTUNTAŞ 

     Gelinlik hediye 
     MANKEN Ebru Şallı, uzun süredir birlikte olduğu YKM’nin veliahtı Harun Tan ile Swiss Otel’de düzenlenen muhteşem bir düğünle dünya evine girdi. Ünlü modacı Cemil İpekçi’nin kendisine hediye ettiği gelinliği ile objektiflerin karşısına geçen Ebru Şallı’nın mutluluktan gözlerinin içi gülüyordu. İkinci kez gelinlik giymenin heyecanını yaşayan Şallı’nın nik h şahitliğini arkadaşı Seren Serengil, damadın ise çocukluk arkadaşı İlhan Tuğ yaptı. 
     
     350 davetli vardı 
     DÜĞÜN için iki ayrı gelinlik hazırlatan güzel manken, nik h sonrası üzerindeki gelinliği çıkartıp diğer gelinliği giydi. 350 kişinin katıldığı düğün töreni akşam saat 19.00’da başladı ve saat 22.00’de sona erdi. Düğünde ünlü mankenler Demet Şener, Ebru Destan, Aysun Kayacı, Çağla Şikel, Didem Taslan, Sinem Güven, Esin Moralıoğlu, Gülay Kuriş, Yüksel Ak, Şenol İpek ve Vahe Kılıçarslan’ın yanı sıra modacı Cemil İpekçi de hazır bulundu. 
     
     Çalışacak’ 
     EBRU’NUN son ana kadar gelinliğini görmediğini belirten Tan, "Gelinliği ilk kez burda gördüm. Çok güzel bir gelin olmuş. Şu an şoktayım" dedi. Harun Tan güzel eşine ne hediye aldığını ise tüm ısrarlara rağmen çok özel’ diyerek söylemedi. Evlilikten sonra mankenliği bırakacağı iddialarına ise Şallı yerine eşi Tan yanıt verdi "Hayır bırakmayacak. Ebru şu an nasıl çalışıyorsa aynen devam edecek." 
     



 MAGAZİN 












</TEXT>
</DOC>
