<DOC>
<DOCNO> 117349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sondun14.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
RAP müziğinin önderini son yolculuğuna binlerce hayranı uğurladı 
</HEADLINE>
<TEXT>

     New York'ta geçen hafta öldürülen rap müziğin önderi ve Run-DMC grubunun kurucusu Jam Master Jay'in cenaze törenine binlerce hayranı katıldı. 
     Rap ve hip-hop müziğinin önderi DJ toprağa verilmeden önce siyah deri ceketi, altın takıları ve beyaz Adidas lastik ayakkabılarıyla cenaze evindeki tabuta yerleştirildi. 
     New York'un Queens bölgesinde trafiğin tamamen durmasına yol açan törenin yapıldığı cenaze evinin önünde 3 cadde öteden sıraya giren binlerce hayranı, ünlü rapçi toprağa verilmeden önce dua ettiler. 
     Cenaze törenine katılan Brooklyn'li kamu çalışanı Sharon Kline, ''Run-DMC'yi dinleyerek büyüdüm, son görevimi yerine getirmek beni rahatlattı'' diye konuştu. 
     Son yıllarda birçok genci şöhretle tanıştıran 37 yaşındaki DJ'in öldürülmesini soruşturan polis, geniş güvenlik önlemleri alırken, cenaze törenine katılanları filme çekti. 
     Törene, Busta Ryhmes gibi bu tür müziğin ünlü isimleri de katıldı. 
     





</TEXT>
</DOC>
