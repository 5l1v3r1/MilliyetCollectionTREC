<DOC>
<DOCNO> 145045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko23.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Toprak Finansal Kiralama ve Faktoring'in satışını iptal etti 
</HEADLINE>
<TEXT>

     Toprak Finansal Kiralama A.Ş. ve Toprak Factoring A.Ş.'deki Tasarruf Mevduatı Sigorta Fonu TMSF hisselerinin satış ihalesi, alınan birer teklifin yetersiz bulunması nedeniyle iptal edildi. 
     TMSF'nin iptale ilişkin duyurusu, Toprak Finansal Kiralama A.Ş. ve Toprak Factoring A.Ş.'ye gönderilen ve Borsa'da da yayınlanan açıklamayla kamuoyuna iletildi. 
     Toprak Finansal Kiralama'daki yüzde 83,8 oranındaki hissenin satışına yönelik olarak tek teklif, Şeker Finansal Kiralama A.Ş'den, Toprak Factoring'deki yüzde 83 oranındaki hissenin satışına yönelik tek teklif de Şeker Factoring Hizmetleri A.Ş.'den alınmıştı. 
     TMSF duyurusunda, her iki teklifin de yetersiz bulunduğu ve satış ihalelerini iptal edildiği belirtilirken, söz konusu iştirak hisselerinin, Tasarruf Mevduati Sigorta Fonu İştirakler Satış Uygulama Esasları'nın 8. maddesi kapsamına göre ''davet ve pazarlık yönetimi'' ile satılacağı bildirildi. 
     Şeker Finansal Kiralama A.Ş., Toprak Finansal Kiralama'nın satışa çıkarılan yüzde 83.8 oranındaki hissesi için 10 milyon dolarlık teklifini 12 milyon dolara, Şeker Factoring, Toprak Factoring'in yüzde 83 oranındaki hissesi için verdiği teklifi 200 bin dolar artırarak 7 milyon dolara çıkarmıştı. 
     




</TEXT>
</DOC>
