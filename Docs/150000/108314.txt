<DOC>
<DOCNO> 108314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo24.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaves, Başkent'te... 
</HEADLINE>
<TEXT>

     UEFA Kupası 1. tur ilk maçında yarın Ankaragücü ile karşılaşacak İspanya'nın Alaves takımı, Ankara'ya geldi. 
     Özel bir uçakla Esenboğa Havaalanı'na inen 130 kişilik İspanyol kafilesini, Ankaragücü yöneticileri Levent Doğan ve Abdullah Bozdayı karşıladı. 
     İspanyol kulübünün başkanı Gonzalo Anton'a çiçek veren başkent ekibinin yöneticileri, yarınki maç için başarı dileklerinde bulundular. 
     Havalimanında bir açıklama yapan Alaves Kulübü Başkanı Anton, Ankaragücü hakkında fazla bilgiye sahip olmadıklarını, Türk ekibini basından izleme şansı bulduklarını söyledi. Anton, ''Türkiye'ye galibiyet için geldik, yarınki maçı 2-0 kazanırız'' diye konuştu. 
     Alaves takımı, bu akşam yapacağı antrenman öncesinde, dinlenmek üzere, kalacağı otele yerleşti. 
     
     İSPANYOLLARDA 2 EKSİK 

     Başkente oldukça iddialı gelen İspanyol ekibinde, defans oyuncusu Karmona ile forvet Magno Mocelin, sakatlıkları nedeniyle Ankara'ya getirilmedi. 
     Yarınki maça ideal kadrosu ile çıkması beklenen Alaves'in, Ankaragücü karşısında sahaya süreceği muhtemel 11'i şöyle 
     Dutruel, Geli, Abelardo, Tellez, Liorens, Desio, Pablo, Astudillo, Jordi Cruyff, Begona, Ivan Alonso Bir dönem Galatasaray forması da giyen Rumen golcü Adrian Ilie'nin ise yarınki maçta sahaya yedek olarak çıkması bekleniyor. 
     





</TEXT>
</DOC>
