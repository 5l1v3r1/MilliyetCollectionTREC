<DOC>
<DOCNO> 105630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/spor/spo08.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Prangalı kramponlar 
</HEADLINE>
<TEXT>

     BELÇİKA’da 16 cezaevi arasında futbol ligi kurulacak. Belçika Adalet Bakanlığı Sözcüsü Joannes Thuy, en kısa süre içinde Belçika liglerinden 13 teknik direktörün mahkumlara zaman zaman futbol dersi vereceğini açıkladı. Teknik direktörlerin gönüllü katılacağı uygulamada, ağır suçlardan hüküm giyen mahkumlar yer almayacak. Şimdiye kadar 500 mahkumun başvurduğu liglerde maçlar deplasmanlı olarak oynanacak. 
     THUY, mahkumların takım halinde zırhlı araçlarla diğer cezaevlerine giderek karşılaşmaları normal futbol liglerindeki gibi deplasmanlı oynayacaklarını belirtti. Ligde ilk karşılaşma, Hoogstraten ve Liege bölgesinden Marnesse arasında yapılacak. Bu müsabakayı, Belçika Futbol Federasyonu Başkanı Jan Peeters ve Belçika Adalet Bakanı Marc Verwilghen de izleyecek. Futbolcular arasında Türkler de yer alacak. 
     



 SPOR 






























</TEXT>
</DOC>
