<DOC>
<DOCNO> 137649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yasam/yas02.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Botoks ile yeni kırışıklıklar 
</HEADLINE>
<TEXT>

Kırışıklıkların yok edilmesi istenen bölgedeki kasların felç edilmesi yöntemine dayanan botoks tedavisi, yeni kırışıklıkların ortaya çıkmasına yol açabiliyor 
     Yüz ifadelerini yeniden oluşturuyorlar 
     NEW York’taki Weill Cornell Tıp Okulu’ndan Dr. David Becker, botoks yaptıran kişilerin, kasların felç olduğu bölgedeki yüz ifadelerini bilinçsiz olarak yeniden oluşturduklarını söyledi. Becker, bunun bazen botoks yapılan yerin yakınındaki diğer kasların harekete geçmesiyle yeni kırışıklıkların ortaya çıkmasına yol açabileceğini belirtti. 
     
     En çok kaş arasındaki botoksta çıkıyor 
     ÖZELLİKLE iki kaş arasına botoks yaptıranlarda bu riskin bulunduğunu vurgulayan Becker, şöyle dedi "Burnun üst kısmındaki, kaş ortasındaki ve gözkapağındaki kaslar yeniden kaş çatma ifadesi oluşturmaya çalışabilir. Bu hareketin tekrarı da yeni kırışıklıkların oluşmasına yol açar. Bu durumda tedaviyi kesip kesmemeye hasta ve doktor birlikte karar vermelidir." 
     



 YAŞAM 




















</TEXT>
</DOC>
