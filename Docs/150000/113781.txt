<DOC>
<DOCNO> 113781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko09a.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB, 81 ilde seferberlik ilan edecek 
</HEADLINE>
<TEXT>

     Türkiye Odalar ve Borsalar Birliği TOBB , 81 ilde aynı anda gerçekleştireceği toplantılar ile Türkiye Geleceğini İstiyor’ toplumsal seferberliği başlatacak. İlan edilecek bildirgeyle tüm partilerden, reformları yapma taahüdü istenecek. 
     TOBB, 22 Ekim’de gerçekleştirilecek toplantı ile başlatılacak toplumsal seferberliği’ seçim sonrası da sürdürecek. TOBB yetkilileri, seferberlik sayesinde oluşabilecek kalıcı bir uzlaşma ile Türkiye’nin yanlış kararlar ve gerçekleştirilmeyen yapısal dönüşümler yüzünden girdiği karanlık tablo’nun tersine çevrilmesinin amaçlandığını belirttiler. 
     
     Aynı anda okunacak 
     İstanbul’da Çırağan Palace’da gerçekleştirilecek toplantıya TOBB Yönetim Kurulu ve Konsey Başkanları katılacak. TOBB Başkanı Rifat Hisarcıklıoğlu, "Türkiye Geleceğini İstiyor" toplumsal seferberliğini ve bu kapsamda hazırlanan bildirgeyi kamuoyuna açıklayacak. Aynı gün ve saatte 81 ildeki TOBB’a bağlı 356 oda ve borsada da sözkonusu bildirge okunacak. 
     



 EKONOMİ 






















</TEXT>
</DOC>
