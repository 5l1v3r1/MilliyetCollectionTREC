<DOC>
<DOCNO> 114492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur07.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın adli sicil kaydının silinmesi davasına başlandı... 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan hakkında verilen hükmün kaldırılması ve Adli Sicil Kaydı'nın silinmesi ile ilgili duruşmaya başlandı. 
     Diyarbakır 1 nolu DGM'de yapılan duruşmaya, Erbakan'ın avukatı Mehmet Ener katıldı. 
     Avukat Ener, 312 2. maddesinde yapılan değişiklik nedeniyle bir ceza hüküm olunmuşsa icrası ve kanuni neticelerinin kendiliğinden kalktığını belirterek, kararın kaldırılması ve Adli Sicil Kaydı'nın silinmesi yönünde karar verilmesini talep etti. Esas hakkındaki mütalaasını okuyan Savcı, yasadaki düzenlemelere göre, hükmün kaldırılması ve Adli Sicil Kaydı'nın silinmesi yönündeki talebin reddine karar verilmesini istedi. 
     Avukat Ener, Savcı'nın mütalaasına karşılık savunma yapmak amacıyla süre talebinde bulundu. 
     Mahkeme heyeti, istenen sürenin verilmesine karar vererek, duruşmayı erteledi. 
     





</TEXT>
</DOC>
