<DOC>
<DOCNO> 129721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/tamer.html </URL>
<DATE> 2003/01/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tayyip Bey muhalefet lideri gibi 
</HEADLINE>
<TEXT>

     Kimse kendini -ya da bizleri- kandırmaya kalkmasın. Piyasaların asabını bozan, borsayı 9 binli rakamlara geriletip, doları 1 milyon 700 binlere yükselten etken Irak değil ekonomi. AKP’li bakan ve yetkililerin birbirleriyle çelişen acemi demeçleri yetmiyormuş gibi Tayyip Bey’le Başbakan Abdullah Gül arasında giderek su yüzüne çıkan ciddi görüş ayrılıklarına her gün bir yenisi ekleniyor. Sanırsınız ki Tayyip Bey iktidarda olan partinin genel başkanı değil de ana muhalefet partisi lideri Gül hükümetinin icraatlarına yüksek sesli eleştiriler, CHP lideri Deniz Baykal’dan çok Tayyip Bey’den geliyor. 
     
     AKP çok başlı 
     Piyasalar tek parti iktidarına nasıl da prim vermişti, ancak kısa sürede anlaşıldı ki AKP aslında çok başlı bir koalisyon. Hatta belki de bir önceki 3 partili koalisyon hükümetinden bile daha çok parçalı. 
     İlk çatlak Bülent Arınç’ın TBMM Başkanı olmaktaki ısrarıyla yaşandı. Diğer partilerin aksine AKP’de parti içi demokrasi işlediği için Arınç ipi göğüsledi. Ve bu arada da bizler de anladık ki Arınç, parti içinde ciddi bir tabana sahip. 
     Tayyip Bey’le Gül arasında hemen her konuda ortaya çıkacak görüş ayrılığının ilk ipuçları ise Kopenhag’daki AB zirvesi sırasında Kıbrıs’la ilgili olarak ortaya çıktı. AKP içinde şu an için en azından 3 başlılık bulunduğunu söylemek yanlış olmaz herhalde. Önümüzdeki günlerde bu sayı daha da artabilir. 
     
     Anlaşamıyorlar 
     Erdoğan’la Gül arasındaki görüş ayrılıklarını sıralayacak olursak 

</TEXT>
</DOC>
