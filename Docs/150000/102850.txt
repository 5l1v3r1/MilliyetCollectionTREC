<DOC>
<DOCNO> 102850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo03.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim’in kalbi KALLON’DA 
</HEADLINE>
<TEXT>

Galatasaray’ın hocası, Inter’in golcü oyuncusunu alabilmek için yeniden harekete geçti. Kallon’u kiralamayı planlayan yönetim üç milyon doları gözden çıkardı 
     CÜNEYT KARAKAYA 

     Düğmeye basıldı 
     GALATASARAY, forvet arayışlarında rotayı tekrar Interli Muhammed Kallon’a çevirdi. Bu oyuncu için daha önce girişimde bulunan ancak sonuç alamayan Teknik Direktör Fatih Terim şimdi de kiralama yoluna başvuracak. Başkan Özhan Canaydın’ın üç milyon dolara kadar bu transfere yeşil ışık yaktığı, daha yüksek bir rakamı kabul etmediği belirtildi. 
     
     Alternatif hazır 
     KALLON’UN menajerleriyle hafta içinde masaya oturacak olan Galatasaray, bir an önce sonuca varmak istiyor. Yöneticiler, Ronaldo’nun Inter’den ayrılması halinde Kallon’un gelmesine imkansız gözüyle bakıyorlar. Bu arada Terim Lecce’de oynayan eski Trabzonsporlu Vugrinec ile Brezilya’nın Portuguese takımında top koşturan Oliveira’yı da gündemine aldı. 
     
Hakan Ünsal inadıCim-Bom, İngiltere’nin Blackburn takımında forma giyen eski futbolcusunu transfer etmek için temaslarını yoğunlaştırdı 
     GALATASARAY, İngiltere’nin Blackburn Rovers takımında forma giyen eski futbolcusu Hakan Ünsal’ı yeniden renklerine bağlamak için temaslarını yoğunlaştırdı. Yıldız futbolcunun transferi ile Teknik Direktör Fatih Terim’in bizzat ilgilendiği, yönetici Murat Beyazıt’ın da İngiliz Kulübü ile pazarlıkta olduğu öğrenildi. Cim - Bom’un Blackburn’e borservis bedeli ödemek istemediği, bu nedenle Hakan Ünsal’ı kiralamanın yollarını aradığı belirtildi. 
     FATİH Terim’im şimdiden Hakan Ünsal’ı sol kanatta kullanıp Ergün’e de orta sahada görev vermenin planlarını yaptığı ve yönetimden kesinlikle bu transferin bitirilmesini istediği de ifade edildi. Transferi bir - iki gün içinde netlik kazanacak tecrübeli futbolcu ise "Fatih hocam ile tekrar birlikte olmak beni memnun eder. Benim için herhangi bir sorun yok. Ancak iki kulübün de anlaşması gerek" dedi. 
     
Aslan’a sus emri      BAŞKAN Özhan Canaydın yöneticileriyle tek tek görüşerek lig sezonu içinde hakemler hakkında konuşmayı yasakladı. Canaydın ligin ilk haftalarındaki gelişmeler yüzünden kendi takımının gergin ortamdan uzak kalmasını isterken, kesinlikle polemiğe girilmemesi konusunda da herkesi uyardı. Rakip takım ve federasyon hakkında da demeç verilmeyecek. Samsun maçındaki olaylar nedeniyle Galatasray’a 1 milyar lira ceza geldi. 
     



 SPOR 
























</TEXT>
</DOC>
