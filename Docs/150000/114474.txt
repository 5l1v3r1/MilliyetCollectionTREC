<DOC>
<DOCNO> 114474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sonspo20.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş maçında hedefimiz 3 puan... 
</HEADLINE>
<TEXT>

     Malatyaspor Teknik Direktörü Ziya Doğan, Beşiktaş maçında 3 puanı hedeflediklerini söyledi. 
     Doğan, Gençlerbirliği maçında istedikleri sonuca ulaştıklarını belirterek, ''5 gol attık ama 4 gol de yedik. Oyun disiplinini bozmadığımız zaman yenemeyeceğimiz takım yok'' dedi. 
     Cuma günü deplasmanda yapacakları Beşiktaş maçının hazırlıklarını sürdürdüklerini belirten Doğan, şöyle konuştu 
     ''Bizim için çok önemli bir maç olacak. Rakibimiz güçlü bir ekipten oluşuyor. Son 2 maçta da iyi futbol sergilediler. Ancak bizim de bu maçtan puan beklentimiz var. Ligde takımlar arasında çok fark yok. Kimseyi küçümsemiyoruz ve kimseyi de gözümüzde büyütmüyoruz. Bu maçı kazandığımızda iyi yerlere geleceğimizi biliyoruz. Biz Beşiktaş altyapısında yetiştik. Bize profesyonelliği öğrettiler. Ekmek yediğimiz takımı düşünmek zorundayız. Önce can, sonra canan diyoruz. Hedefimiz 3 puan.'' Doğan, yarın sabah uçakla İstanbul'a gideceklerini belirterek, takımında sakat ve cezalı oyuncu bulunmadığını kaydetti. 
     





</TEXT>
</DOC>
