<DOC>
<DOCNO> 138256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo30.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'teki futbol maçları ertelendi... 
</HEADLINE>
<TEXT>

     Gaziantep'te yarın ve 23 şubat Pazar günü yapılması gereken PAF, Üçüncü Lig, Süper Gençler ve amatör lig karşılaşmalarının tümü, elverişsiz hava, saha ve yol koşulları nedeniyle iptal edildi. 
     Bu sabah yeniden başlayan ve hafta sonunda da sürmesi beklenen kar yağışının yaşamı ve yol koşullarını olumsuz yönde etkilediğini gözönünde bulunduran Futbol Federasyonu ve Gençlik ve Spor Genel Müdürlüğü, Gaziantep'te cumartesi ve pazar günü yapılması gereken tüm karşılaşmaları erteledi. 
     Alınan karara göre, yarın Üçüncü Lig'de GASKİ Stadı'nda saat 13.30'da başlaması gereken GASKİ Spor-Niğdespor, Süper Gençler Ligi'nde Sanko Stadı'ndaki Gaziantepspor-Hatayspor ve GASKİ Spor- Kahramanmaraşspor karşılaşması ile PAF Ligi'nde GASKİ Stadı'nda pazar günü saat 10.30'da yapılacak Gaziantepspor-Elazığspor karşılaşmaları, elverişsiz hava, saha ve yol koşulları nedeniyle başka güne bırakıldı. 
     Ayrıca Gençlik ve Spor Gaziantep İl Müdürlüğü'de, yarın ve pazar günü yapılacak olan amatör lig müsabakaları da ileri bir tarihe erteledi. 
     Bu arada Birinci Süper Lig'de Pazar günü saat 13.30'da Kamil Ocak Stadı'nda yapılacak olan Gaziantepspor-Elazığspor karşılaşmasının oynanabilmesi için çalışmalar sürdürülüyor. 
     Saha zemininde kar kalınlığının 30 santimetreyi bulduğunu belirten Gaziantepspor Kulübü yetkilileri, sahada sürekli kar temizleme çalışması yaptıklarını, ancak kar yağışının sürmesi durumunda, karşılaşmanın oynanmasının zor olabileceğini bildirdiler. 
     





</TEXT>
</DOC>
