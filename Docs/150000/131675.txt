<DOC>
<DOCNO> 131675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun01.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yaşlı faresi öldü... 
</HEADLINE>
<TEXT>

     İnsanların yaşam süresi ile ölçüldüğünde 180-200 yaşında olduğu belirtilen dünyanın en yaşlı faresi ABD'de bir üniversite laboratuarında 8 Ocak'ta öldü. 
     Southern Illinois University öğretim üyelerinden fizyolog Andrzej Bartke ''GHR-KO 11C'' olarak bilinen, büyümesini önlemek için cüceleştirilmiş farenin 4 yıl 11 ay 3 hafta yaşadığını, bunun insan ölçülerine vurulduğunda 180 ila 200 yıllık bir ömre denk düştüğünü söyledi. 
     GHR-KO 11C kendi türündeki farelerden iki kat daha yaşlı idi ve üniversite laboratuvarlarındaki en yakın rakibinden de 8 ay daha fazla yaşadı. 
     Denek farenin bir büyüme hormonuna yanıt vermemesi için genetik olarak ''ayarlandığı'' ve uzun ömrünün arkasındaki sırrın bu olabileceğini belirten Bartke, farenin düşük insülin ve glikoz düzeyinin de uzun ömrüne birşeyler katmış olabileceğini kaydetti. 
     Bilim adamları diğer farelerden daha çok yaşamaya başladığını fark ettiklerinde 8 gramlık fareyi bir uzun yaşam programına aldılar. 
     GHR-KO 11C'nin cesedi uzun yaşam incelemelerinde kullanılmak üzere Teksas Üniversitesi'ne gönderildi. 
     Southern Illinois University sözcüsü K.C. Jaehnig, GHR-KO 11C'nin şimdiye kadar bilinen en yaşlı fare olduğunu gösteren genel bir veri tabanı olmadığını da belirtti. 
     





</TEXT>
</DOC>
