<DOC>
<DOCNO> 118643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/soneko06.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yabancı portföyü arttı... 
</HEADLINE>
<TEXT>

     Yabancı yatırımcıların İstanbul Menkul Kıymetler Borsası'ndaki portföyleri, Ekim ayı sonu itibariyle 3 milyon dolar arttı. 
     İMKB verilerine göre, Hisse Senetleri Piyasası'ndaki yabancı yatırımcılara ait hisse senedi saklama bakiyeleri, 7 aylık bir düşüş trendinin ardından, Ekim'de 3 milyar 657 milyon dolara yükseldi. 
     Bu rakam, Eylül ayında yılın en düşük seviyesi olan 3 milyar 124 milyon dolar olarak hesaplanmıştı. 
     Ocak ayında 5 milyar 812 milyon dolar olan saklama bakiyesi, Şubat ayında 4 milyar 719 milyon dolara indi. Mart ayında yeniden 5 milyar 430 milyon dolara yükselen portföy tutarı, Nisan ayında 5 milyar 370 milyon dolara, Mayıs ayında 4 milyar 313 milyon dolara, Haziran ayında 3 milyar 716 milyon dolara düştü. 
     Gerilemesini sürdüren yabancı yatırımcı portföyü, Temmuz ayında 3 milyar 643 milyon dolara, Ağustos ayında 3 milyar 413 milyon dolara geriledi. 
     





</TEXT>
</DOC>
