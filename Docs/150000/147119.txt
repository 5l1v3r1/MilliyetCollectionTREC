<DOC>
<DOCNO> 147119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/ekonomi/eko03.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Karnımıza iki yumruk yedik 
</HEADLINE>
<TEXT>

Ekonomi bürokratları, vergi affı ve emekli maaşlarına yapılan zam yüzünden kılı kırk yaran IMF’nin, vergi barışından tahmin edilen geliri düşük tutarak Türkiye’yle bilerek inatlaştığını belirtiyor 
     ANKARA 
SEÇKİN ÜREY 

     Dördüncü gözden geçirme sonucunda IMF İcra Direktörleri Kurulu’na sunulacak niyet mektubunun altına imzalar bir türlü atılamıyor. Niyet mektubu, son olarak kamu bankaları yönetim kurullarına yapılan atamalar nedeniyle bankalarla ilgili yeni taahhütlerin istenmesine takıldı. IMF ile hükümet arasında yaşanan güven bunalımı ise çarpıcı bir örnekle kendini gösterdi. 
     IMF heyeti ile yapılan toplantılara katılan üst düzey bir bürokrat, "Bir toplantıda bize, Sizden karnımıza iki yumruk yedik. Biri vergi affı diğeri de emekli maaşlarına yapılan zam’ dediler" dedi. Aynı bürokrat, "Bu nedenle her zamankinden daha hassaslar. Ekonomik programla bağlantılı yapılan her uygulamada kılı kırk yarıyorlar. Programın dışına çıkılacağının sinyalini alıp almadıklarını anlamaya çalışıyorlar" diye konuştu. 
     IMF’nin "vergi affı" olarak adlandırdığı vergi barışında bürokratlar ile IMF uzmanlarının elde edilecek gelir tahmini arasındaki yaklaşık 1.5 katrilyonluk farkı da "yumruk" olayına bağlayan bürokrat, "Bence bir noktadan sonra bilerek inatlaştılar. Onlara yapılacaklar en ince ayrıntısına kadar anlatıldı. Israrla kabul etmediler" dedi. 
     
BDDK’nın özerkliği artırılacak’ vaadi      Niyet mektubunda BDDK ile ilgili yer alan kısım netleşmeye başladı. Edinilen bilgilere göre mektup taslağında BDDK’nın özerkliğinin daha fazla artırılmasına yönelik bir paragraf yer aldı. Paragrafta, BDDK’nın mali ve personel bağımsızlığının artırılmasına yönelik yasal düzenlemelerin yapılacağı taahhüt edildi. BDDK’nın tasarruf tedbirlerinin dışına çıkmasını da sağlayacağı belirtilen düzenlemedeki en önemli noktanın BDDK’nın ücret politikasını serbestçe belirlemesi olduğu kaydedildi. 
     


SİYASET 



















</TEXT>
</DOC>
