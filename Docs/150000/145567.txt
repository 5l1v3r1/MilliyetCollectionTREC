<DOC>
<DOCNO> 145567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur05.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlere tecavüz edenler arasında öğrencileri de çıktı 
</HEADLINE>
<TEXT>

     Şanlıurfa'nın Halfeti İlçesi'ne bağlı Yukarı Göklü Beldesi'nde 2 bayan öğretmenin evine çatıdan girerek tecavüz ettiği iddia edilen 6 kişi yakalandı. Bu kişiler arasında öğretmenlerin öğrencilerinin de bulunduğu bildirildi. 
     Mehmet S. 17 , Emin S. 25 ,kardeşi Mustafa S. 24 , Muhittin A. 16 , Deniz D. 18 ve Necmettin G. 18 , iki bayan öğretmenin birlikte oturduğu eve gece yarısı çatıdan girdi. 
     Zanlıların, öğretmenlerin bağırmalarına karşılık ağızlarını bezle bağladığı, boğazlarına bıçak dayayarak öğretmenleri korkutan zanlıların, el ve ayaklarını bağladıkları öğretmenlerle ilişkiye girmek istediği belirtildi. Zanlıların, daha sonra, bıçak zoruyla ayrıodalara götürdükleri öğretmenlere tecavüz ettiği kaydedildi. 
     Öğretmenlerin Halfeti Emniyet Müdürlüğü'ne şikayeti üzerine Halfeti ve Yukarı Göklü Beldesi'nde geniş çaplı operasyon başlatan güvenlik güçleri, Emin S.'yi yakaladı. 
     Emniyette sorgulanan Emin S.'nin ifadesi doğrultusunda, tecavüz olayına karıştığı öne sürülen Emin S.'nin kardeşi Mustafa S., MuhittinA., Deniz D., Mehmet S., ve Necmettin G. de yakalandı. 
     Yetkililer, gözaltına alınan zanlıların üzerinde öğretmenlere ait olduğu bildirilen 2 cep telefonu ve 60 milyon lira ele geçirildiğini, tecavüz olayına karışanlar arasında öğretmenlerin kendi öğrencilerininde bulunduğunu belirttiler. 
     
</TEXT>
</DOC>
