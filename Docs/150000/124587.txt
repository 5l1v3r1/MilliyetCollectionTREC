<DOC>
<DOCNO> 124587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yasam/yas04.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hukuk aşka izin vermedi 
</HEADLINE>
<TEXT>

Gaziantep’te ortaya çıkan Rachel, ailesine, "Evlenmedim ama ben burada çok mutluyum" diye mesaj gönderdi ancak sevgilisi Mehmet hapse atılmaktan kurtulamadı... 
     AHMET KAYA NİHAT DÜZGÜN DHA 

     1995 yılında yaşanan Musa Kömeağaç ve Sarah Cook vakasının yeni kahramanları İngiliz Rachel Lloyd 14 ve evlendiği iddia edilen barmen sevgilisi Mehmet Sedat Ocak 24 Gaziantep’te ortaya çıktı. 
     Akyol Mahallesi’nde oturan Ocak ailesinin evinden alınarak Emniyet’e götürülen Lloyd tercümanla alınan ifadesinde, Türkiye’ye kendi isteğiyle ve yasal yollardan geldiğini belirterek kendisini kimsenin alıkoymadığını söyledi. Lloyd, "Annemle dün önceki gün telefonla görüştüm. Peşimi bırakmasını istedim. Burada mutluyum" dedi. Mehmet Ocak da, İngiliz basınında yazıldığı gibi evlenmediklerini ancak Marmaris’te nişan yaptıklarını belirtti. 
     Gaziantep Emniyet Müdürü Ali Kalkan da, "Ailesinin rızasıyla pasaport almış. Babasının İngiliz basınına yansıyan açıklamaları eşiyle olan anlaşmazlığından kaynaklanmış olabilir" dedi. 
     
     Bakire değil 
     Adliyeye sevk edilen Ocak ve Lloyd’un dosyasında yer alan Adli Tıp raporunda İngiliz kızın bakire olmadığı belirtildi. Ocak’ın savcılıkta sevgilisi ile cinsel birliktelik kurduğunu doğrularken, "Benimle beraber olduğunda da bakire değildi" dediği, Rachel’in de bunu doğruladığı belirtildi. 4. Asliye Ceza Mahkemesi’nce de ifadesi alınan Ocak, "15 yaşından küçük kızın ırzına geçmek" suçundan tutuklandı. Bu arada, babası ve ablası Rachel’i almak üzere Türkiye’ye geldi. 
     



 YAŞAM 

















</TEXT>
</DOC>
