<DOC>
<DOCNO> 101088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/siyaset/siy04.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’in hayali 
</HEADLINE>
<TEXT>
MHP’siz hükümet 
Seçime yeni bir hükümetle gidilmesi gerektiğini söyleyen Tansu Çiller, "Bu hükümetin içinde biz de yer alırız" dedi 
     AYDIN HASAN Ankara 

     DYP Genel Başkanı Tansu Çiller, seçime MHP’nin içinde yer almayacağı yeni bir hükümetle gidilmesi gerektiğini vurgularken, "Seçim hükümetinin içinde biz de yer alırız" dedi. DYP Genel İdare Kurulu’nun GİK dün yapılan toplantısının basına kapalı bölümünde, ANAP ile ittifak yapılması ve yeni hükümet formülleri üzerinde duruldu. GİK üyelerinin bazıları, ANAP ile ittifak yapılmasına karşı çıkarak, "Böyle bir ittfak seçimde oyumuzu düşürür" görüşünü dile getirdi. Yeni hükümet için yapılacak temaslar için de, GİK üyesi Ömer Barutçu’ya tam yetki verildi. Çiller GİK üyelerine şunları söyledi 
     
     276’yı bulmak artırk zor değil’ 
     "AB yasalarının çıkması sürecinde, Meclis’te yeni bir irade oluştu. MHP’nin bu hükümet yapısı içinde yerinin olmadığı anlaşıldı. Eğer ANAP ile uygun bir zemin oluşursa, bu hükümet düşürülebilir. 276’yı bulmak artık zor olmaz. Seçim hükümetinin içinde biz yer alırız. Ancak, seçimin ertelenmesini istemiyorum. ANAP ile ittifakı da düşünmüyorum." 
     DYP’li bir kurmay da, "MHP’nin hükümette seçime girmesi, partiye yüzde 2 -3’lük oy avantajı sağlıyor. ANAP ile yeni bir hükümet kurulmasını sağlamamız, iki parti için de yararlı olur" değerlendirmesinde bulundu. Çiller gazetecilerin, "Başbakanlık için size teklif geldi mi " sorusu üzerine, "Söylentiler dolaşıyor. Bu tür spekülasyonlar üzerinde konuşmayız" yanıtını verdi. 
     



 SİYASET 

















</TEXT>
</DOC>
