<DOC>
<DOCNO> 141368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/dunya/dun02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Blix’ten muz gibi rapor 
</HEADLINE>
<TEXT>

BM silah denetçilerinin başkanı, son raporunda Irak’a savaş açmaktan yana olan ABD ve İngiltere’yi de, buna karşı olan Fransa’yı da tatmin edecek öğelere yer verdi 
     DIŞ HABERLER SERVİSİ 

     BM silah denetçilerinin Irak’a askeri müdahaleye meşruiyet kazandırması açısından büyük önem taşıyan raporu dün Güvenlik Konseyi’ne sunuldu. Raporun hem savaş isteyen ABD ve İngiltere’nin, hem de savaş karşıtı Rusya, Fransa, Çin ve Almanya’nın argümanlarını güçlendiren unsurlar içerdiği görüldü. 
     3.5 aylık denetim faaliyetlerine dayanan 167 sayfalık rapor, Irak’ın BM silah denetçileriyle genel olarak işbirliği yaptığını ifade etti, ancak 1441 sayılı kararda öngörülen sorumluluklarını tam olarak yerine getirmediğinin de altını çizdi. Blix, yanıt bekleyen soruların çözümlenmesi için denetimlerin devamından yana olduklarını, bu amaçla ihtiyaç duydukları zamanın ise, yıllar ya da haftalar değil, aylarla ifade edilebileceğini kaydetti. 
     

</TEXT>
</DOC>
