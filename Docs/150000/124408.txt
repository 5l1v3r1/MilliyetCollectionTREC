<DOC>
<DOCNO> 124408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko21.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 1.72 değer kaybetti... 
</HEADLINE>
<TEXT>

     Kopenhag Zirvesi'nde AB üyeliğine yönelik müzakere için Türkiye'ye şartlı 2004 Aralık tarihi verilmesi, Borsa'da olumsuz karşılandı. 
     Güne hızlı bir düşüşle başlayan endeks seansın ilk 7 dakikasına girildiğinde seans içindeki en düşük değer olan 12,604.96 puana kadar geriledi. Daha sonra hızlı bir toparlanma sürecine giren endeks kısa bir süre sonra 12,900 puan seviyelerinde dengelendi. 13,000 puan ve üstünü de deneyen endeks bu seviyelerde tutunamadı. 
     Ulusal-100 Endeksi önceki kapanışa göre 225.61 puan düşüşle 1. seansı 12,921.22 puandan tamamladı. 
     1. seansta hisse senetlerinin ortalama değer kaybı yüzde 1.72 olarak gerçekleşti. 
     Seans, 89.03 puan düşüşle 13,057.80 puan seviyesinden açıldı. Endeks, seansın ilk yarısını 264.98 puan düşüşle 12,881.85 puandan geçti ve seansı 12,921.22 puandan tamamladı. 
     Endeks, seans içinde en düşük 12,604.96 puana gerilerken, önceki kapanış değeri olan 13,146.83 puanın üstüne ise çıkamadı. 
     Seans kapanışında mali endeks 261.92 puan düşüşle 16,373.32 puana, sanayi endeksi 148.85 puan düşüşle 12,323.85 puana ve hizmetler endeksi de 240.34 puan düşüşle 8,144.12 puana geriledi. 
     Böylece önceki kapanışa göre mali grup hisseler ortalama yüzde 1.57, sanayi grubu hisseleri ortalama yüzde 1.19 oranında ve hizmetler grubu hisseleri de ortalama yüzde 2.87 oranında değer yitirdi. 
     İşlem gören toplam 280 hisse senedinden 114'ü değer yitirirken, 61'i değer kazandı. 75 hissenin fiyatında ise değişiklik olmadı. 
     Seansta, 332 trilyon 798 milyar 876 milyon liralık işlem hacmi oluştu. 
     İş Bankası C , Garanti Bankası, Yapı ve Kredi Bankası, Tüpraş ve Akbank en yoğun işlem gören hisseler oldu. 

     
</TEXT>
</DOC>
