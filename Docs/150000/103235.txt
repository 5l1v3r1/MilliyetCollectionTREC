<DOC>
<DOCNO> 103235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/ekonomi/eko04.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch seçim sonrası için uyardı 
</HEADLINE>
<TEXT>

Türkiye’de son dönemdeki siyasi gelişmeleri cesaret verici bulan Fitch, solda ittifak olmazsa AK Parti’siz hükümet kurulamayacağı endişesini dile getirdi 
     Uluslararası kredi derecelendirme kuruluşu Fitch Ratings, kasım seçimlerinden sonra istikrarlı ve reformcu bir hükümetin kurulmasının Türkiye’nin kredi değerliliğinin korunması ve yükselmesi için can alıcı önemde olduğunu bildirdi. 
     Fitch uzmanlarının, seçim sonuçlarının Türkiye ekonomisi üzerine olası etkileri konusunda hazırladığı raporda, Türkiye’de son günlerde yeni ve reformcu bir partinin kurulması ve Avrupa Birliği uyum yasalarının çıkarılması da dahil cesaret verici gelişmeler olduğu belirtilirken, bununla birlikte genel olarak siyasi aladaki kırılganlığın sürdüğü ifade edildi. 
     Raporda, olumlu siyasal gelişmelere karşılık, "bir merkez sol ittifakı oluşturma çabalarının boşa çıktığı, reformcu partilerin parçalanmışlığının İslamcı AK Parti’nin yer almayacağı bir hükümetin kurulmasının zor olacağını düşündürdüğü" kaydedilerek, 3 Kasım seçimlerinden hayal kırıcı bir sonuç çıkması riskinin de h l güçlü olduğu iddia edildi. 
     
     Olumlu senaryo 
     Fitch’in raporunda, Türkiye’nin 2003’te iç ve dış finansman ihtiyacı duyacağı belirtilerek IMF ve Dünya Bankası’ndan gelen para akışının ciddi biçimde azalacağı düşünüldüğünde, bu ihtiyacın karşılanmasında güçlük çekilebileceği belirtildi. 
     Raporda, bu ihtimallere rağmen Fitch’in gerçekleşmesine en çok ihtimal verdiği senaryonun seçimlerden makul bir siyasi sonucun alınması olduğu vurgulandı. 
     



 EKONOMİ 
















</TEXT>
</DOC>
