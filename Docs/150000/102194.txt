<DOC>
<DOCNO> 102194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yasam/yas07.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kızını satan üvey baba 
</HEADLINE>
<TEXT>

Henüz 15 yaşındaki Y.A., şüphe üzerine yakalanınca üvey babasının kendisini erkeklere sattığını itiraf etti 
     TAYLAN YILDIRIM İzmir DHA 

     İzmir’de, Anadolu Lisesi öğrencisi Y.A.’ya tecavüz edip erkeklere sattığı öne sürülen üvey babası Fettullah Korkmaz 42 tutuklandı. 
     Polisin şüphelenip gözaltına aldığı 15 yaşındaki Y.A., iki yıl önce tecavüzüne uğradığını iddia ettiği üvey babasının, ardından da Eve katkı sağla’ deyip kendisini başka erkeklere satmaya başladığını söyledi. Kız kardeşini düşündüğü ve baskıdan korktuğu için bugüne kadar polise gidemediğini söyleyen Y.A., "Ama bir gün bu işkenceden kurtulma umudu hep içimde oldu. Üvey babamın en büyük cezayı almasını istiyorum" dedi. 
     Doktor kontrolünden geçirilen Y.A.’nın iki aylık hamile olduğu anlaşılırken, gözaltına alınan Korkmaz da genç kızı erkeklere sattığını itiraf etti. 
     
iki aylık hamile      Y.A.’ya tecavüz ettiği iddiasını ise reddeden Korkmaz, nöbetçi mahkeme tarafından tutuklandı. Anne Birgüzel Korkmaz ise tanık olarak verdiği ifadede, yaşananlardan haberinin olmadığını söyledi. Y.A.’nın bu zamana kadar üvey babasının zoruyla ilişkiye girdiği kişilerden tanıdıklarının isimlerini de verdiği ve soruşturmanın genişletildiği belirtildi. 
     



 YAŞAM 




















</TEXT>
</DOC>
