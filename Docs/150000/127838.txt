<DOC>
<DOCNO> 127838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur18.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseler arası basketbol maçında çıkan kavgayı polis ayırdı 
</HEADLINE>
<TEXT>

     Edirne Liseler Arası İl Birinciliği Basketbol Final Müsabakası'nda, iki lisenin öğrencileri arasında kavga çıktı. Olay anında yaralanan ve gözaltına alınan öğrenci olmazken, çok sayıda öğrencinin karıştığı olayı, polis güçlükle kontrol altına aldı. 
     Edinilen bilgiye göre, Liseler Arası İl Birinciliği Basketbol Final Müsabakası, Edirne Mimar Sinan Spor Salonu'nda, Edirne Lisesi ile İlhami Ertem Lisesi arasında oynandı. Çok sayıda öğrencinin izlediği basketbol karşılaşmasında Edirne Lisesi takımı attığı basketle maçı 65-64 kazandı. İlhami Ertem Lisesi öğrencilerinin maçı kaybetmeleri üzerine, öğrenciler arasında kavga çıktı. Çok sayıda öğrencinin karıştığı olayı polis güçlükle kontrol altına aldı. 
     Kavga nedeniyle salonun boşaltılmasından sonra öğrencilerin okullarına gitmeleri sağlandı. 
     Olay anında yaralanan ve gözaltına alınan öğrenci olmazken, iki okul önünde polis tarafından geniş güvenlik önlemleri alındı. 
     





</TEXT>
</DOC>
