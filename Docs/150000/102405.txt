<DOC>
<DOCNO> 102405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/soneko04.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de 1 milyar dolarla yılda 619 milyon dolar kazanılabilir 
</HEADLINE>
<TEXT>

     Ankara Ticaret Odası ATO Başkanı Sinan Aygün, sıcak paranın, 17 Ağustos depremini aratmadığını bildirdi. 
     Sinan Aygün, ATO tarafından hazırlanan ve 1 milyar dolarlık sıcak paranın Türk ekonomisine verdiği zararın fiziki büyüklüğünün hesaplandığı rapor nedeniyle yaptığı açıklamada, Türkiye'nin rant ekonomisi ile sermaye transfer eden ülke haline geldiğini, bu konuda önlem alınması gerektiğini kaydetti. 
     Büyük yabancı fon şirketlerinin Türkiye'ye giriş ve çıkışlarında bildirim mecburiyetinin getirilmesi gerektiğini belirten Aygün, fonlar vasıtasıyla giren dövizlerin tutarları, bunların nerelerde tutulduğu, nasıl değerlendirildiği, günlük ve haftalık bültenlerle yayınlanması gerektiğini bildirdi. 
     ATO tarafından hazırlanan rapora göre, 17 Ağustos 2001 tarihinde yutrdışında getirilen 1 milyar doların, TL'ye çevrilmesiyle elde edilen 1 katrilyon 402 trilyon lirayı, dönemin banka faiz olan yüzde 66 ile bankaya yatıran spekülatör, 1 yıl sonra birikimlerini 2 katrilyon 658 trilyon liraya çıkarabiliyor. Bu paranın, 17 Ağustos 2002 tarihindeki döviz kuru olan 1 milyon 642 bin liradan tekrar dolara çevrilmesi halinde, yatırımcının parasının 1 milyar 619 milyon dolara çıkarabileceği belirtiliyor. 
     Yabancı bir yatırımcı, 1 milyar dolar ile Türkiye'de, günde 1 milyon 695 bin 890 dolar kazanabiliyor. 
     Rapora göre, yabancı bir yatırımcı, aynı parayı, yıllık yüzde 2 faiz uygulanan Amerika'da 31 yılda, yüzde 1.9 faiz uygulanan AB ülkelerinde 32.5 yılda kazanabiliyor. 
     





</TEXT>
</DOC>
