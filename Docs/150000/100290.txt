<DOC>
<DOCNO> 100290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun20.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyam ikizleri başarıyla ameliyat edildi. 
</HEADLINE>
<TEXT>

     Başlarından yapışık bir yaşındaki siyam ikizi kız kardeşler, 20 saat süren başarılı bir operasyonla ayrıldı. 
     Ameliyatı yapan doktorlardan Human Himmeti, NBC televizyonunda yaptığı açıklamada, ameliyatın ''başarılı göründüğünü'' belirterek, ''Ameliyata katılan herkes ameliyat sonunda aşırı sevinçliydi, herkes alkışlıyor, ağlıyor, sevinçten uçuyordu. Bu iyimser olmaktan daha fazla bir şeydi, bu çocukların normal çocuklar gibi oyun oynadıklarını, güldüklerini, ağladıklarını görene kadar bekleyemezdik'' diye konuştu. 
     Çocuklardan birinin ameliyatta aşırı kan kaybettiğini, ancak yapılan kan nakli ile her şeyin düzeldiğini belirten Himmeti, ''Bu tür ameliyatlarda görülmedik hiçbir şeyle karşılaşmadık'' diye konuştu. 
     Guatemala'da bir köyde doğan Maria Teresa ve Maria de Jesus Quiej-Alvarez adlı kardeşlerin durumunun görülme ihtimalinin bir milyonda birden az olduğu belirtilmişti. 
     Doktorların geçen yıl içinde buna benzer sadece 5 ameliyat yaptıkları ve ameliyatla ayrılan çocukların hepsinin yaşama şansı bulamadığı kaydedildi. 
     Ameliyat 1,5 milyon dolara maloldu. 
     





</TEXT>
</DOC>
