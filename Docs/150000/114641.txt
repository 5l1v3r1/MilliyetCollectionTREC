<DOC>
<DOCNO> 114641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun22.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da yaşlılar cinsellikte başarılı 
</HEADLINE>
<TEXT>

     Hollanda'da, 40 yaşın üzerindeki erkekler arasında ilk kez yapılan bir araştırma, yaşlıların cinsel yaşamdan tamamen uzak kalmadıklarını ortaya koydu. 
     Araştırmaya göre, 65-80 yaş arasındaki kişilerin yüzde 11'i haftada bir, yüzde 41'i de ayda bir kere cinsel ilişkiye giriyor. 50 ile 65 yaş arası kişilerde haftada bir kere ilişkiye girenlerin oranı yüzde 31 olarak belirlendi. 40-50 yaş grubunda bu oran yüzde 49 oldu. 
     Viagra üreticisi Pfizer tarafından 1700 erkek üzerinde yapılan araştırmada, 40 yaşın üzerindeki erkeklerin yarısının cinselliği ''önemli'' buldukları görüldü. 
     Araştırmada yaşlıların yaklaşık üçte birinin bir başka sorunları dolayısıyla cinsel ilişkiye girmekten kaçındıkları, yüzde 20'sinde de ereksiyon sorunu olduğu belirlendi. 
     Araştırmacılara göre, yaşlı erkekler, cinsel sorunlarını fazla konuşmak istemiyor, ancak ereksiyon sorunu ya da bir hastalık belirtisi ortaya çıktığında bunu doktora anlatmayı tercih ediyor. 
     İstek açısından bakıldığında ise yaşlı erkekler, kadınlara göre daha fazla cinsel ilişkiyi arzuluyor. 
     





</TEXT>
</DOC>
