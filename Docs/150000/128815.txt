<DOC>
<DOCNO> 128815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/guncel/gun03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü, morgda dirildi 
</HEADLINE>
<TEXT>

Sakarya’da devrilen ağacın altında kalan Hasan Bakkal, ambulansla hastaneye getirilirken kalbi durdu. Öldü diye morga konan Bakkal, gasilhane görevlisinin solunum tüpünü ağzından çıkarmasıyla birden canlandı... 
     ZAFER TOKUŞ DHA 

     Adapazarı’nda devrilen ağacın altında kalan Hasan Bakkal 27 , ambulans içinde kalbi durduğu için Adapazarı Devlet Hastanesi morguna konuldu. Ancak Bakkal, ağzındaki solunum tüpünün çıkarılması üzerine tekrar hayata döndü. Üzerine ağaç devrilen Bakkal’ı, kaldırıldığı Adapazarı Devlet Hastanesi’nde ilk müdahaleyi yapan doktor, durumu ağır olduğu gerekçesiyle İstanbul’a sevk etti. Ambulansla İstanbul Kartal Araştırma Hastanesi’ne götürülmek istenen Bakkal, yolda kalbi durdu ve öldü diye Adapazarı Devlet Hastanesi morguna bırakıldı. Gasilhane görevlisi Yusuf Yağcı, yıkamak ve kefenlemek için ağzındaki solunum tüpünü çıkardığı Bakkal’ın yaşadığını fark etti. Bunun üzerine Bakkal, yoğun bakıma alındı. Bakkal’a müdahale eden doktor Hüsamettin Ataseven, "Hastanın üzerine düşen ağaç nedeniyle yuttuğu kan, tüpün çıkarılmasıyla dışarı boşalmış. Bu yüzden tekrar kalbi çalışmış" dedi. 
     Daha sonra Kartal Araştırma Hastanesi’ne sevk edilen Bakkal’a burada beyin ameliyatı yapıldı. Yoğun bakıma alınan Bakkal’ın durumunun kritik olduğu belirtildi. 
     
Dayı Şik yetçiyim      İSMAİL POLAT 

     Bakkal’ın hayata dönmesine sevinen dayı Rıdvan Erkek, ihmali olanlardan şik yetçi olacağını belirtti. Yeğeninin başından geçenleri anlatan Erkek, "Yaşadığına çok mutlu olduk ancak, morgdaki görevli yaşadığını anlamasaydı ne olacaktı. İnsan hayatı bu kadar ucuz mu İhmali olanlardan şik yetçiyim" dedi. 
     



 GÜNCEL 
















</TEXT>
</DOC>
