<DOC>
<DOCNO> 131762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/spo03.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır mest etti 
</HEADLINE>
<TEXT>

Karşılaşma sonrası Kahire müzesini gezen futbolcular büyülü ortamda kendinden geçti 
     SARI - Kırmızılı futbolcular Mısır Milli Takımı ile oynadıkları özel maç sonrası Kahire Müzesi’ni gezdiler. Büyülü ortamda adeta kendilerinden geçen oyuncular birbirinden ilginç eserlere bakarken adeta tarihi bir zaman yolculuğu yaşadılar, gördüklerine inanamadılar. Bu arada Türk Büyükelçiliği Galatasaray onuruna akşam bir yemek verdi. Geceye basın da davet edildi. 
     ANTRENÖRLER Müfit Erkasap, Ahmet Ceyhan ve Eser Özaltındere ile birlikte idari sorumlular da dün sabah pramitlere gittiler. Teknik Direktör Fatih Terim rahatsızlığı nedeniyle bu tura katılmazken, bol bol hatıra fotoğrafı çektiren kafile pramitlerin gizemi karşısında hayranlıklarını gizleyemediler. Zorlu tünellerden geçen teknik heyet sonunda firavunun mezarına da ulaştı. 
     
Genç ama UstaPSV Eindhoven’dan transfer edilen Suat Usta, "Formayı bırakmam" dedi 
     MUSTAFA ÖZBAY 

     ÜMİT Milli Takımı’nın başarılı stoperi Suat Usta, Galatasaray’da Fatih Terim ile birlikte çalışacağı için büyük gurur duyduğunu söyledi. Sarı - Kırmızılı takımın PSV Eindhoven’dan transfer ettiği 21 yaşındaki yıldız, doğup büyüdüğü Maastricht kentinden ayrılırken Milliyet’in sorularını yanıtladı, "PSV’nin hep PAF takımında kaldım. En sonunda isyan ettim ve beni bırakmalarını istedim. Şimdi çok mutluyum" dedi. 
     HOLLANDALI menajeri Henk Van Ginkel ve ağabeyi Fuat ile birlikte bir ay önce İstanbul’da Burak Elmas’la görüştüklerini belirten Suat, "Önce teklifi düşünmek için süre istedik. Daha sonra karşılıklı anlaşarak sözleşme imzaladık" diye konuştu. Dört dil bilen genç oyuncu, "Galatasaray’a transfer olmak kadar forma giymek de çok zor. Ancak kendime güveniyorum. Şans bulacağım" ifadesini kullandı. 
     
Şans kime gülecek Galatasaray, sağ kanat için Xavier, Stoikan ve Lalatoviç arasında bir tercih yapacak 
     SARI - Kırmızılı takım savunmanın sağ kanatı için üç aday üzerinde duruyor. Yönetim önümüzdeki günlerde Liverpool’da oynayan Abel Xavier, daha önce prensip anlaşmasına varılan Kızılyıldızlı Lalatoviç ile Rumen Stoikan arasında bir seçim yapacak. Son kararı Teknik Direktör Terim verecek. 
     LİVERPOOL ile Xavier için temaslarını sürdüren Galatasaray’ın olumlu yanıt aldığı ve İngiliz kulübünün Portekizli oyuncunun bonservisini vermeye hazır olduğu bildirildi. Lalatoviç ve Stoikan ile de bağlarını koparmayan Cim - Bom, bu iki oyuncudan vazgeçtiği taktirde Abel Xavier’in transferini bitirecek. 
     
     



 SPOR 

























</TEXT>
</DOC>
