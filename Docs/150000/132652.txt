<DOC>
<DOCNO> 132652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko15.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, Ocak ayı ikinci anket sonuçlarını açıkladı... 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 24.8'e indi. 
     Ocak ayının ilk anketinde yüzde 40 olarak belirlenen en yüksek yıl sonu tahmini, ikinci anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Ocak ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Ocak ayının ilk anketinde yüzde 20-40 aralığında seyreden yıl sonu TÜFE öngörüsü, ikinci anketinde değişmedi. Daha önce yüzde 24.9 olan yıl sonu uygun ortalama enflasyon beklentisi ise yüzde 24.8'e düştü. 
     Ocak ayının ilk anketinde yüzde 2.6 olan cari ayın TÜFE'ye göre uygun ortalama enflasyon beklentisi, ikinci anketinde de değişmedi. 
     Cari ayın TÜFE beklentisi Ocak ayının ikinci anketinde de ilk anketinde olduğu gibi yüzde 1-4 aralığında oluştu. 
     
     2 AY SONRASI İÇİN TÜFE BEKLENTİSİ 
     Ocak ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 0.9-3.5 olurken, yüzde 2 olan uygun ortalama enflasyon oranı değişmedi. 
     Ocak ayının ilk anketinde de, iki ay sonrasının TÜFE beklenti aralığı yüzde 0.9-3.3 aralığında gerçekleşmişti. 
     Gelecek 12 aylık dönemin TÜFE beklentisi aralığı Ocak ayının ikinci anketinde yüzde 15-35 olurken, bu oranlar Ocak ayının ilk anketinde yüzde 15-40 olarak belirlenmişti. 
     Ocak ayının ilk anketinde, yüzde 23.7 olarak belirlenen gelecek 12 aylık dönemin TÜFE uygun ortalaması da yüzde 23.6'ya geriledi. 
     
     FAİZ ORANLARI 
     Öte yandan Ocak ayının ikinci anketinde, ilk anketine göre cari ayın bileşik faiz oranı beklentisinde gerileme yaşandı. 
     Buna göre, Ocak ayının ilk anket sonuçlarına göre yüzde 45-68 aralığında seyretmesi öngörülen cari ayın bileşik faiz beklentisi, ikinci anketinde yüzde 45-60 aralığında gerçekleşirken, uygun ortalama da yüzde 51.7'den yüzde 51'e indi. 
     Yıl sonu bileşik faiz beklentisi, Ocak ayı ikinci anket sonuçlarına göre yüzde 24-60 aralığında, uygun ortalamada yüzde 39.2 olarak gerçekleşti. 
     Bileşik faiz beklentisi, Ocak ayının ilk anket sonuçlarında, yüzde 24-60 aralığında ve uygun ortalamanın da yüzde 39.7 olması öngörülmüştü. 
     Yıl sonu basit faiz oranı beklentisi ise Ocak ayının ikinci anketinde yüzde 20-45, uygun ortalama ise yüzde 33.8 olarak hesaplandı. 
     Ocak ayının ilk anketinde bu oranlar, sırasıyla yüzde 20-55 ve yüzde 34.2 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ocak ayının ikinci anketinde cari ay sonu kur beklentisi aralığı 1,650,000-2,000,000 lira olurken, uygun ortalama 1,684.300 lira olarak belirlendi. 
     Ocak ayının ilk anket sonuçlarında cari ay sonu kur beklentisi aralığı 1,650.000-2,600,000 olurken, uygun ortalama ise 1,700.000 bin lira olarak saptanmıştı. 
     Bu arada katılımcıların, Ocak ayının ikinci anketinde yıl sonu dolar kuru beklentisi 1,850,000-2,500,000 lira olurken, uygun ortalama 2,056,800 lira olarak belirlendi. 
     Ocak ayının ilk anketinde uygun ortalama 1,850,000-2,700,000 lira, uygun ortalama ise 2,085,500 lira olmuştu. 
     
     BÜYÜME BEKLENTİSİ 
     Katılımcılar ayrıca, Ocak ayının ikinci anketinde, yıl sonu GSMH'sinin yüzde 2.5 ile yüzde 6.2 aralığında, uygun ortalamanın da yüzde 4.4 olacağını öngördüler. 
     Ocak ayının ilk anketinde, yıl sonu GSMH 2.5-6.0 aralığında, uygun ortalama ise 4.3 olarak belirlenmişti. 
     Ocak ayının ikinci anketinde, yıl sonu cari işlemler dengesinin eksi -6.137 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Ocak ayının ilk anketinde, cari işlemler dengesinin eksi -6.1 milyar dolar ile 2 milyar dolar arasında seyredeceği öngörülmüştü. 
     





</TEXT>
</DOC>
