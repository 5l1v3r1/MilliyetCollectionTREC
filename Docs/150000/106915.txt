<DOC>
<DOCNO> 106915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yasam/yas06.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
O dünyaya getirdi kader elinden aldı 
</HEADLINE>
<TEXT>

Serpil Erkol, annelik için yanıp tutuştukça, kader önüne çıktı. Bir bebeği korkunç bir kaza sonucu düştü, biri kuvözde öldü. Yaşayan iki kızını da, trafiğe kurban verdi.. 
     ASLI ÖKTENER İstanbul 

     Oysa her şey çok güzel başladı. Özel bir şirkette muhasebeci olan Salih Erkol ile Serpil Erkol 11 yıl önce evlendi. İki yıl sonra ilk bebekleri Serap doğdu. 
     Erkol çifti beş yıl önce, "Serap yalnız kalmasın" diyerek bir bebek daha dünyaya getirmek istedi. Ancak şanssız bir kaza tüm yaşamlarını altüst etti. Serpil Erkol, düdüklü tencerenin patlamasıyla kendini yere atınca ikinci bebeğini üç aylıkken düşürdü. 
     
     Kadere boyun eğmedi 
     Bu korkunç olay sonrası doktorlar bünyesinin çok zayıf düştüğünü, çocuk doğurmasının riskli olabileceğini söyledi. Ancak genç kadın vazgeçmiyordu. Anne Erkol, üçüncü çocuğuna 1998’de hamile kaldı. Altıncı ayda bir gece rahatsızlanıp hastaneye kaldırıldı. Erken doğan erkek bebek hemen kuvöze konulsa da 9 gün yaşayabildi. Aradan iki yıl geçti. Anne Erkol iki acı olayı hiç unutamadı ama, canını tehlikeye atarak dördüncü kez hamile kaldı. 
     
     Ambulansa yol verecekti 
     Bebeğine bir zarar gelmemesi için dokuz ay boyunca yattı. 30 Mayıs 2001’de ikinci kızı Selin sağ salim kucağındaydı. Erkol ailesi 2.5 ay önce kızlarının daha güvende olması, rahatça oynayabilmeleri için Zeytinburnu’ndan Esenkent’e taşındı. 15 aylık Selin yeni yürümeye başlamış, Serap’ı 9 ise yeni okulunun heyecanı sarmıştı. Her şey güzel olacaktı, ama o korkunç kaza geldi. Baba Salih Erkol o günü şöyle anlattı 
     "Geçtiğimiz cuma sabahı birlikte kahvaltı ettik. Eşim, Serap’ı Atatürk İlköğretim Okulu’na kaydettirmek üzere Selin’i de alarak arabasıyla yola çıktı. Eve döndüklerinde beni arayıp, Serap’a okul forması almaya gideceğiz’ dedi. Çıktıktan 10 dakika sonra önde oturan Selin ağlamaya başlamış. O da Selin’i arka koltuktaki Serap’ın kucağına vermiş. Avcılar’a gelirken bir ambulans sesi duymuş. Sol şeritteki kırmızı bir kamyonetin arkasına yanaşmak istemiş. O arada beyaz bir minibüs sıkıştırınca direksiyonu kırıp çimlerin üzerine çıkmış, sonra elektrik direğine çarpmış. İki kızımız da arka koltuktan fırlamış." 
     
     Öldüklerini h l bilmiyor 
     Kızlarının ölümünden eşinin h l haberi olmadığını belirten baba Salih Erkol, yaşadığı trajediyi de gözyaşları içinde şöyle anlatıyor 
     "Her gün Kızlarım nerede, getirin onları diyor. Birinin kolunun, diğerinin bacağının kırıldığını söyledik. Gerçeği nasıl söylerim Bir kez daha anne olması çok zor. Çenesi, kaburgaları kırık yatıyor. Tek isteğim kazaya yol açanın bulunması." 
     Evliliğinden sonraki hayatının büyük bölümünü çocuk yapma mücadelesi vererek geçiren, ancak dört çocuğunu kaybeden anne Serpil Erkol’un artık anne olması ise neredeyse imk nsız. 
     



 YAŞAM 























</TEXT>
</DOC>
