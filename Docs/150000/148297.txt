<DOC>
<DOCNO> 148297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun12.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat bombardımanında El Cezire'nin bürosu vuruldu 
</HEADLINE>
<TEXT>

     Irak'ın başkenti Bağdat'ta müttefik güçlerinin düzenlediği bombardımanda, merkezi Katar'da bulunan El Cezire televizyonunun bürosunun vurulduğu ve bazı çalışanların yaralandığı bildirildi. 
     El Cezire muhabiri Mecid Abdül Hadi, bombardımanda başkanlık sarayının bulunduğu bölgede yer alan büronun vurulduğunu söyledi. 
     Rus Itar-Tass ajansı, El Cezire televizyonuna ait bir arabaya, Bağdat havaalanına giden yolda Amerikan askerlerinin ateş açtığını bildirmişti. 
     
     Bir kameraman ağır yaralı... 

     El Cezire televizyonunun bürosunun vurulmasıyla bir kameramanın ağır yaralandığı bildirildi. 
     Göğsünden yara alan kameramanın görüntülerini yayınlayan El Cezire televizyonu, kameramanın, Abu Dabi televizyonuna ait bir ciple hastaneye kaldırıldığını, Bağdat'ta bir diğer çalışanının da kaybolduğu duyurdu. 
     Televizyon, Dicle Nehri kıyısında birçok televizyon kanalının bürolarının bulunduğu bölgenin bombalanırken çekilen görüntülerini yayınladı. 
     Bu arada, Fransız AFP ajansı, bazı kaynaklara dayandırdığı haberinde saldırıda iki El Cezire çalışanının yaralandığını kaydetti. 
     





</TEXT>
</DOC>
