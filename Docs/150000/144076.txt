<DOC>
<DOCNO> 144076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gun07.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nina’nın ailesi şik yetçi oldu 
</HEADLINE>
<TEXT>

Nişanlısının kurşunlarıyla hayatını kaybeden Alman Nina’nın ailesi, kızlarını suçlayan ifadesi üzerine Hakan Çakmak’tan davacı olacak 
     İSMAİL POLAT İstanbul 

     Kadıköy’de, hamile olan Alman nişanlısı Nina Typol’u tabancayla vurarak öldürdüğü iddiasıyla 33 yıla kadar hapis cezası istemiyle hakkında dava açılan Hakan Çakmak, ilk duruşmada "Hata yaptım, pişmanım" dedi. Nina Typol’un anne ve babası da, kızları hakkındaki suçlayıcı ifadeleri nedeniyle Çakmak’tan davacı olacaklarını söylediler. 
     
     Kendimi tutamadım 
     Kadıköy 2. Ağır Ceza Mahkemesi’ndeki duruşmada Çakmak, Almanya’da yaşarken tanıştığı Typol ile evlenmek üzere Türkiye’ye geldiklerini, ancak sürekli tartıştıklarını ifade ederek, "Olay günü, Almanya’ya gitmek istediğini söyledi. Hamile olduğunu ve evleneceğimizi hatırlattım. O ise henüz evli olmadığımızı ve karışamayacağımı söyleyerek, Ne malum çocuğun senden olduğu’ dedi. Bunun üzerine çok kızdım. Tabancayı alarak 3 - 4 el ateş ettim. Kendimi tutamadım, hata yaptım, pişmanım" dedi. 
     Çakmak’ın ifadesi sırasında, kalp hastası olan baba Klaus Typol fenalık geçirince Mahkeme Başkanı Nusret İnce, adliye doktorunu çağırttı. Doktorun kontrolünün ardından baba salonda kaldı. 
     Duruşmada tanık olarak dinlenen sanığın babası Fevzi Çakmak ise, oğlunun 1.5 yaşında havale geçirdiğini belirterek, "Bu nedenle saldırgan bir yapısı var. Lise yıllarında da uyuşturucu kullandı. Bu suçtan Almanya’da 4.5 yıl cezaevinde yattı. Sık sık tartışıyorlardı" diye konuştu. Mahkeme heyeti, sanık Hakan Çakmak’ın ceza ehliyeti olup olmadığının araştırılmasına karar vererek, cenin ile sanık arasındaki DNA bağlantısının raporla tespit edilmesi için duruşmayı erteledi. 
     
     Hakan çok kıskanç biri’ 
     Typol çifti ise duruşma sonrasında, "Kızımız, Hakan ile yaşamaktan çok mutlu olduğunu ve Almanya’ya dönmeyi düşünmediğini söylemişti. Hakan’dan şik yetçi olmayacaktık ama kızımızı suçlayan ifadeleri yüzünden şik yetçiyiz. Kızımız Nina, hep düzensiz ve kötü bir hayat sürdüren Hakan’ın hayatını düzeltmeye çalıştı. Hakan, çok kıskanç bir insan. Gereksiz kıskançlığın sonucu bunlar" şeklinde konuştu. 
     



 GÜNCEL 

































</TEXT>
</DOC>
