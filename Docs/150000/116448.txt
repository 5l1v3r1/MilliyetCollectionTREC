<DOC>
<DOCNO> 116448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/dunya/dun02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalet’ler savaş bölgesine uçuyor 
</HEADLINE>
<TEXT>

B-2’ler Irak’ı vurmak için ABD’den havalanırlarsa havada yakıt ikmali yapacaklar. 
     DIŞ HABERLER SERVİSİ 

     Irak’a operasyon olasılığının güncelliğini koruduğu bugünlerde, ABD ordusu da ani bir harek t kararı alınması durumunda hazırlıksız yakalanmamak için bölgeye yaptığı askeri yığınağı hızlandıracak. Kuşkusuz bu yığınağın en önemli parçalarından biri, ABD ordusunun ilk kez 1999’daki Kosova operasyonunda kullandığı her biri 1.1 milyar dolar değerindeki radara yakalanmayan B - 2 ağır bombardıman uçakları olacak. 
     ABD Hava Kuvvetleri, "Hayalet Uçak" olarak da tanımlanan toplam 21 B - 2’den bazılarını İngiltere’deki Fairford Hava Üssü’ne ve Hint Okyanusu’ndaki Diego Garcia Adası’ndaki İngiliz üssüne göndermeye hazırlanıyor. 
     Diego Garcio’da, B - 2’lerin radardan kaçma özelliğini sağlayan yüzeylerinin bozulmaması amacıyla ısı kontrollü beş hangarın inşası tamamlanmak üzere. Bu hangarlardan birinin maliyetiyse 2.5 milyon dolar. 
     B 2’ler son olarak ABD’nin Afganistan’da Taliban ve EL Kaide’ye karşı başlattığı savaşın ilk dört gününde aktif olarak görev yapmıştı. Bu operasyonda ABD’nin Missouri’deki Whiteman Hava Üssü’nden havalanan B - 2’ler, 44 saatlik uçuşlarıyla, havacılık tarihinin savaş amaçlı en uzun uçuşunu gerçekleştirmişti. 
     
     



 DÜNYA 












</TEXT>
</DOC>
