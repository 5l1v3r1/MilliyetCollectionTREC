<DOC>
<DOCNO> 118501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sontur15.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, istifa etmiyor, veliahtını belirlemek istiyor... 
</HEADLINE>
<TEXT>

     DYP Genel Başkanı Tansu Çiller, büyük kongre öncesinde parti genel başkanlığından istifa etmeyi düşünmediğini ifade ederek, ''Bu partiyi en emin ellere ve en yumuşak biçimde geçirerek bırakmak benim görevimdir'' dedi. 
     Çiller, THY ait uçakla Ankara'ya gidişinden önce, Atatürk Havalimanı VIP Salonu'nda gazetecilerin sorularını cevaplandırdı. 
     ''3 Kasım seçim sonuçlarından sonra kendisine yapılan istifa çağrılarıyla'' ilgili bir soru üzerine Çiller, DYP'nin kurum ve kurallarıyla işlediğini ve dimdik ayakta olduğunu söyledi. 
     Bugün bir kongre tarihi belirlenmesini beklediğini ifade eden Çiller, şöyle devam etti 
     ''Bugün umuyorum ki kongre tarihi belirlenecektir. Ben bu öneriyle gideceğim. Umuyorum ki bugün bu karar kurumlarımızda tecelli edecektir. 
     Ben irademi ifade ettim. Benim iradem bugün de 4 Kasım sabahı olduğu yerdedir, aynı yerdedir. Bu iradeyi ortaya koyarken kimseye danışarak ortaya koymadım. Kendim bu iradeyi ortaya koydum. Bütün sorumluluğu da aldığımı ifade etim. Ancak, DYP'nin yarını bugünden iyi olacaktır. Bundan kimse şüphe etmesin. Şimdi en demokratik biçimde herkesi kucaklayarak bir kongreyi gündeme getireceğiz ve o kongre yeni genel başkanını seçecektir.'' Çiller, ''Kongreden önce istifa etmeyi düşünür müsünüz '' şeklindeki soru üzerine, ''Hayır. Çünkü, DYP köklü bir partidir. Bu partiyi en emin ellere ve en yumuşak biçimde geçirerek bırakmak benim görevimdir. Bu partideki mesuliyetim halen devam etmektedir. Tarih önünde de,parti karşısında da doğru olanı yapmak hepimizin görevidir'' diye konuştu. 
     ''Gönlünüzde bir isim var mı '' şeklindeki soruya da Çiller, ''Herkes aynı karşılığını'' verdi. 
     





</TEXT>
</DOC>
