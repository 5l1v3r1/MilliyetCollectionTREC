<DOC>
<DOCNO> 133642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko17.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim-Aralık döneminde 2.3 milyar dolar turizm geliri elde edildi 
</HEADLINE>
<TEXT>

     Devlet İstatistik Enstitüsü DİE , Türkiye'nin 2002 yılı Ekim-Aralık döneminde, turizm gelirlerinin 2 milyar 278 milyon 148 bin 761 dolar olduğunu bildirdi. 
     DİE, ''2002 Yılı 4. Dönem Çıkış Yapan Ziyaretçiler Anketi'' çalışması sonuçlarını açıkladı. 
     Buna göre, turizm gelirinin 1 milyar 780 milyon 884 bin 900 doları yabancı ziyaretçilerden, 497 milyon 263 bin 861 doları da yurtdışında ikamet eden vatandaş ziyaretçilerinden sağlandı. 
     Toplam 2 milyar 278 milyon 148 bin 761 dolarlık turizm gelirinin, 1 milyar 948 bin 226 bin 13 doları kişisel harcamalardan, 329 milyon 922 bin 748 doları paket tur harcamalarından elde edildi. 
     Geçen yılın Ekim-Aralık dönemindeki turizm gelirleri de bir önceki yılın aynı dönemine göre yüzde 28.6 oranında arttı. Bir önceki yılın aynı döneminde turizm geliri 1 milyar 771 milyon 737 bin 585 dolar seviyesindeydi. 
     
     YILLIK GELİR 
     Yapılan ankete göre, geçen yıl toplam 11 milyar 900 milyon 925 bin 503 dolar turizm geliri elde edilirken, yıllık toplam ziyaretçi sayısı 15 milyon 214 bin 514 kişiye ulaştı. Toplam ziyaretçi sayısının 12 milyon 921 bin 982'si yabancı ziyaretçilerden, 2 milyon 292 bin 2'si de vatandaşlardan oluştu. 
     Geçen yılın turizm gelirinin ise 9 milyar 9 milyon 677 bin 602 doları yabancı ziyaretçilerden, 2 milyar 891 milyon 247 bin 901 doları vatandaşlardan sağlandı. 
     Geçen yıl kişi başına ortalama harcama da 782 dolar olarak gerçekleşirken, yabancı ziyaretçilerin ortalama harcaması 697 dolarda kaldı. Yerli turistin kişi başına ortalama harcaması ise 1261 dolara ulaştı. 
     
     TÜRKLER DAHA FAZLA HARCIYOR 
     Geçen yılın 4. döneminde, Türkiye'yi ziyaret eden Alman pasaportlu ziyaretçiler kişi başına 764 dolar, Rusya Federasyonu pasaportlu ziyaretçiler 623 dolar, İsrail pasaportlu ziyaretçiler, 543 dolar dolar harcama yaparken, Türkiye pasaportlu ziyaretçilerin 1147 dolar ortalama harcama yapması dikkati çekti. 
     Harcama türlerine göre de, geçen yılın aynı döneminde, toplam gelir içinde, yeme-içmenin toplam harcama içindeki payı yüzde 31.5, konaklamanın ise yüzde 4.6 düzeyinde gerçekleşti. 
     Sağlık, ulaştırma, spor, eğitim ve kültür gibi harcamalar ile tur hizmetleri harcamaları düşük seviyede kalırken, diğer mal ve hizmetlerin toplam harcama içindeki payı yüzde 50.1 oranında gerçekleşti. 
     





</TEXT>
</DOC>
