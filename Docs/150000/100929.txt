<DOC>
<DOCNO> 100929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/okur.html </URL>
<DATE> 2002/08/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Seçimden önce tanıtım yarışı 
</HEADLINE>
<TEXT>

     Türkiye’nin G - 8’leri siyaset mühendisliğine soyundular. Hesap kitap yapıyorlar. Seçim ittifaklarını tartışıyorlar. Kimine göre troyka şöyle olmalı, kimine göre böyle... 
     Bize göre Türkiye’nin sorunu belli 
     Vatandaşın oy verme gerekçesi ya siyaset anlayışına dayalı olacak ya da sistem değişikliğini içerecek. Oysa ortada bunların hiçbirine ilişkin sinyal yok. 
     Türkiye’nin G - 8’leri mühendislik çalışması yaparken İstanbul sermayesi de sondaj çalışmasında suskun kalacak. 
     Bakmayın siz Eczacıbaşı Holding’in Yönetim Kurulu Başkanı Bülent Eczacıbaşı milletvekili olmayacak, kurucu üye olacak, üniversite arkadaşı Kemal Derviş’in yanında duracak. Ya Eczacıbaşı’nın yanında kimler yer alacak 
     Bize göre konu önemli. Çünkü işadamının altındaki tuğla oynak, rahatsız edici. Ses çıkarmak, risk almak kolay değil. Hal böyle olunca kamuoyu araştırmalarına, siyasette denge arayışlarına kilitlenip kalıyoruz. Ve seçimde "ittifak ile AB" vizyonunu işleyecek olan ANAP, YTP, DTP’nin dışına çıkıp DYP’ye gidiyoruz. 
     DYP hazırlığını tamamlamış, Genel Başkan Yardımcısı Ufuk Söylemez koordinatörlüğünde bir İletişim Grubu kurmuş. İstanbul Esentepe’de tutulan 600 metrekarelik seçim iletişim merkezi 100 AR - GE uzmanın hazırladığı raporlarıyla, sloganlarıyla ve liderleri Çiller’in elceğizleriyle yazdığı DYP marşıyla yola çıkacak. 
     "Şahlanacaksın Türkiyem’le" 12 Ağustos’ta start verilecek. 
     
Keçili danışman      Seçim sürecinde DYP, AB vizyonunu, liderinin kadın kimliğini, değişimi anlatacak. Ya bu işleri kimler yapacak, DYP’nin bir reklam ajansı olmayacak mı 
     Cenajans’ın sahibi Nail Keçili’nin eski çalışma arkadaşları Aykut Talu ve Demir Karahan işleri götürecek. Peki, Çiller ailesi ile yakın dost, seçim kampanyalarının bir dönem vazgeçilmez ismi olan Nail Keçili, bu işin hangi noktasında yer alacak Keçili, Marmaris’te dinleniyor. Seçim kampanyalarıyla ilgili olarak kendisine başvuranlar olmuş, görüşmeler yapılmış. Ancak kendisi artık bu işleri yapmak istemediğini söylüyor. Keçili, DYP’nin İletişim Grubu’nun oluşturulmasında danışmanlık hizmeti vermiş. Halen bunu yapıyor, ama yoğun katılımlı bir iş değil diye de altını çiziyor. 
     
Büyük yarış      Oysa devir imaj devri, statlarda konserler, TV ekranlarından tanıtım az şey mi 
     Maliyetli tanıtımlar, pahalı işler. İşte kapışanın elinde kalacak olan "Pazara değil mezara kadar" şarkısı. Rakamlar uçuk. 
     Bu iş nasıl olacak 
     DYP’de tanıtım bütçesi henüz çıkmamış, önümüzdeki hafta belli olacak. Piar, tanıtım, imajla sandıktan oy toplamanın bedeli şimdilik sır. 
     Ama görünen o ki, DYP de sonuçta Anadolu’ya kendini anlatmak için yerel medyaya sarılmış. 
     Ayten Alpman’ın söylediği "Memleketim" şarkısı yeni versiyonuyla, Mehveş Emeç çeşitlemesiyle mağdur Anadolu’nun vizyonuna sunulacak. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
