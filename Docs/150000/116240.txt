<DOC>
<DOCNO> 116240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur39.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmetler'e ''dolandırıcılıktan'' gözaltı 
</HEADLINE>
<TEXT>

     Bankacılık Düzenleme ve Denetleme Kurulu'nca BDDK bankacılık işlemleri yapma izni kaldırılan Park Yatırım Bankası A.Ş'nin eski Yönetim Kurulu Başkanı Hasan Karamehmet ve kardeşi Reşat Karamehmet'in de aralarında bulunduğu 5 eski yöneticisi "dolandırıcılık" iddiasıyla gözaltına alındı. 
     İstanbul Cumhuriyet Başsavcılığı'na başvuran Aytül Gülçelik, Park Yatırım Bankası'na yatırdığı 1 milyon 600 bin doları geri alamadığını belirterek, suç duyurusunda bulundu. 
     Konunun İstanbul Mali Şube Müdürlüğü'ne bildirilmesi üzerine harekete geçen ekipler, BDDK tarafından 2 Aralık 2000 tarihinde bankacılık işlemleri yapma izni kaldırılan Park Yatırım Bankası A.Ş'nin eski Yönetim Kurulu Başkanı Hasan Karamehmet, eski yönetim kurulu üyesi Mehmet Reşat Karamehmet, eski genel müdür Bülent Gültekin ile diğer banka yöneticilerinden Erol Kolsuz ve Yavuz Mestçi'yi gözaltına aldı. 
     





</TEXT>
</DOC>
