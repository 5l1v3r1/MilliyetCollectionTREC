<DOC>
<DOCNO> 127328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur31.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıdan karşıya geçmeye çalışan kadın öldü, bebeği yaralı 
</HEADLINE>
<TEXT>

     Mersin'de meydana gelen trafik kazasında, aynı aileden 1 kişi öldü, biri 5 aylık bebek olmak üzere 2 kişi de yaralandı. 
     Alınan bilgiye göre kaza, Mersin Devlet Hastanesi kavşağında meydana geldi. Erdemli'den il merkezine gelen Abdurrahman Kanat 26 yönetimindeki 33 B 79 plakalı halk otobüsü, yolun karşısına geçmek isteyen Seyithan Akkoyun 25 , eşi Perinaz Akkoyun 23 ve kucağında bulunan 5 aylık bebeği Esra Akkoyun'a çarptı. 
     Kazada, Perinaz Akkoyun olay yerinde hayatını kaybetti, kucağından yolun kenarına fırlayan 5 aylık kızı Esra Akkoyun ile eşi Seyithan Akkoyun yaralandı. Mersin Devlet Hastanesi'nde tedavi altına alınan baba ve kızının hayati tehlikeyi henüz atlatamadıkları bildirildi. 
     Yetkililer, otobüs şoförü Abdurrahman Kanat'ın gözaltına alındığını ve kazayla ilgili soruşturmanın sürdürüldüğünü bildirdiler. 
     





</TEXT>
</DOC>
