<DOC>
<DOCNO> 118197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yasam/yas01.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Kraliyeti’nde newline skandalın sonu yok 
</HEADLINE>
<TEXT>

Prenses Diana’nın uşağının eşi’ de konuştu Kraliyetin gizlediği bir tecavüz iddiası ortaya atıldı. Kraliçe’nin eski koruma müdürü de Orada homoseksüel çoookk’ dedi 
     NEVSAL ELEVLİ Londra 

     Açıklamalarıyla dikkat çeken Prenses Diana’nın uşağı Paul Burrell’in ardından, şimdi de bir kraliyet görevlisi, Prens Charles’ın üst düzey danışmanlarından biri tarafından tecavüze uğradığını iddia etti. Tecavüzün 1989’da gerçekleştiğini anlatan George Smith adlı 42 yaşındaki saray çalışanı, üst düzey bir Kraliyet görevlisi tarafından Kensington Sarayı’ndan alınarak onun evine götürüldüğünü, akşam yemeği ve içkinin ardından kendisinin uykuya daldığını ve uyandığında tecavüze uğradığını fark ettiğini öne sürdü. 
     
     Prens olayı kapadı 
     Smith, "Hiçbir şey yapamadım, zira sarayda çok etkiliydi. Evli ve iki çocuk babasıydım, olayı polise bildirmedim ve doktora da gitmedim" dedi. Smith, Prens Charles ve diğer bütün Kraliyet mensuplarının tecavüz olayını kapatmak için büyük çaba harcadıklarını, sadece Diana’nın kendisini dinlediğini ve hatta sözlerini banda aldığını söyledi. 
     
     Homoseksüel mafya’ 
     Kraliçe’nin eski koruma müdürü David Davies ise, sarayda çok sayıda homoseksüel görevli bulunduğunu, çalışanların saraya erkek fahişe getirebileceklerini düşündüğünü öne sürdü. 
     Davies, sarayda bir "homoseksüel mafya" oluştuğuna dikkati çekerek, polisin üst düzey görevlilere söz geçiremediğini iddia etti. 
     Bu arada Diana’nın uşağının eşi Maria Burrell de konuşmakta gecikmedi ve "Diana’nın bitmez tükenmez ihtiyaçları yüzünden evliliğimiz üç kişilik gibiydi" dedi. Uşak Burrell’ın da, Diana’nın öldüğü saatlerde, ITV televizyonunun eski şovmeni Michael Barrymore’a, başka bir olayda da Kevin Horkin adlı bir işadamı ile arkadaşına üçlü seks’ teklif ettiği ortaya çıktı. Ancak Burrell’ın bu girişimleri sonuçsuz kaldı 
     



 YAŞAM 





















</TEXT>
</DOC>
