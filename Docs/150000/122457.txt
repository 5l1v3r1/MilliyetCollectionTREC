<DOC>
<DOCNO> 122457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sondun08.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'un batısı karlar altında... 
</HEADLINE>
<TEXT>

     ABD'de aniden bastıran kara kış, New York eyaletini etkisi altına aldı. Eyaletin batısının karlar altında kaldığı bildiriliyor. 
     Meteoroloji kaynakları, batı New York'ta kar kalınlığının 76 santimi bulduğunu belirtirken, resmi makamlar trafiğin felce uğradığını ve çok sayıda okulun kapandığını söylediler. 
     Kar yağışının en yoğun olduğu yerler arasında Buffalo yakınlarındaki Bennington kasabası bulunuyor. Buffalo havaalanına Pazar ve Pazartesi günleri yağan karın kalınlığının 38 santimetreyi bulduğu belirtildi. Kar kalınlığının Rochester kasabasında 15, Syracuse'de ise 20 santimetre olduğu bildirildi. 
     ''AAA'' Michigan otomobil kulübü, yollarda kalan binlerce araç sürücüsüne yardımda bulunulduğunu belirtirken, karın Detroit havaalanındaki seferleri de aksattığı ifade edildi. 
     





</TEXT>
</DOC>
