<DOC>
<DOCNO> 118353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/siyaset/siy03.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Sezer’i hatırladı 
</HEADLINE>
<TEXT>

Sezer’in laiklik konusundaki duyarlılığına dikkat çeken Ecevit, "Cumhurbaşkanı’na destek olmayı görev biliyorum" dedi 
     ELÇİN ERGÜN Ankara 

     Kısa bir süre sonra görevi bırakacak olan Başbakan Bülent Ecevit, 19 Şubat’taki MGK toplantısında tartıştığı Cumhurbaşkanı Ahmet Necdet Sezer’e övgüler yağdırdı. Ecevit, Sezer’in laiklik konusundaki duyarlılığına dikkat çekerek, "Geçmişle ilgilenmek yerine cumhurbaşkanına destek olmayı görev biliyorum" dedi. 
     Başbakanlık muhabirlerine veda toplantısı sırasında gündeme ilişkin açıklamalarda bulunan Ecevit, Sezer’in son günlerdeki laiklikle ilgili tavırlarını, "Bu konuda çok duyarlı. Bu nedenle görevde bulunmasını olumlu buluyorum" sözleriyle değerlendirdi. 
     Türkiye’nin ciddi bir devlet sorunuyla karşı karşıya kaldığını belirten Ecevit, "Bakanlar Kurulu’nu gerçek anlamda başbakan olmayan biri, gölge başbakan ve hükümet yönetecek. AKP’nin başbakanlığı koordinatörlük düzeyine indireceğini açıklaması, rejimde köklü ve çelişkili bir değişiklik anlamına gelir" dedi. Erdoğan’ın başbakanlığı için anayasal değişikliğin olabileceğini belirten Ecevit, "Görmezden gelinen bu sorunla ilgili iktidar partisinin çözüm bulması gerek. Hükümetin uzun süre dışardan bir başkanla yönetilmesi doğru değil" diye konuştu. 
     



 SİYASET 













</TEXT>
</DOC>
