<DOC>
<DOCNO> 121247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/siyaset/siy06.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey’den umut yok 
</HEADLINE>
<TEXT>

İskandinav rüzg rı Erdoğan’ı buz kestirdi. Danimarka Başbakanı Rasmussen, "Kıbrıs yetmez" dedi, vaatler için de mektup istedi. Finlandiya Başbakanı Lipponen de umut vermedi Tarih zor 
     UTKU ÇAKIRÖZER Helsinki 

     Kopenhag Zirvesi öncesinde AB üyesi 14 ülkeye geziler düzenleyen AKP lideri Tayyip Erdoğan, Akdeniz cephesinde gördüğü desteği, kuzey ülkelerinde bulamadı. AB Dönem Başkanı Danimarka’nın Başbakanı Fogh Rasmussen, Türkiye’ye tam üyelik yolunda müzakere tarihi verilmesi için, "Kıbrıs sorununun çözülmesinin" yeterli olmayacağını söyledi ve vaatler için ilk kez bir aday ülkeden mektup istedi. 
     Erdoğan’ın Helsinki’de görüştüğü Finlandiya Başbakanı Paavo Lipponen, "Zirvede olumlu sinyal verilecek. Ama müzakere tarihi değil, kriterleri yerine getirdiğinize bakılarak müzakere tarihinizin açıklanacağı yeni bir tarih verilme ihtimali kuvvetli" dedi. Erdoğan, "Kürt azınlığın hakları konusunda da duyarlı olmanız lazım" diyen Lipponen’e, "Kürtler ülkemizde azınlık değiller" diye tepki gösterdi. 
     Erdoğan, Danimarka’da da Rasmussen’den "Çifte standart olmaz. Kriterler yerine getirildiğinde tarih verilecek" yanıtını aldı. Erdoğan, "12 Aralık’ta tarih verilmesini bekliyoruz. Özellikle de ev sahibi dostumdan bunu istirham ediyorum. Parlamentodan yasa çıkartılması konusunda güçlüğümüz yok" dedi. 
     
Önce mektubunu görelim      "Türk hükümetine çağrıda bulundum. Detaylı bir reform planını tarihleriyle birlikte bir mektupla bize bildirsin. Bu yol haritası karar sürecine katkıda bulunacaktır" diyen Rasmussen ise, Türkiye’nin durumu ile Kıbrıs sorunu arasındaki ilişkiye yönelik soruya verdiği yanıtta, "İkisi arasında bir bağ yok. Ancak Kıbrıs sorununun zirveye kadar çözüm bulması Türkiye ile ilgili kararı kolaylaştıracak" dedi. 
     Erdoğan da "Bizden önce tarih alan aday ülkelere Kıbrıs gibi önkoşullar konmazken, Türkiye’ye bunun ilişkilendirilmesi haksızlıktır. Kıbrıs’ı karşımıza çıkarmak bize suyu bulandırmak gibi geliyor" şeklinde konuştu. 
     
Acı yanıt Garanti değil      İki liderin görüşmesinde Erdoğan, "önce Türkiye’ye müzakere tarihi verilirse Kıbrıs konusunda çözümün kolaylaşacağını" söyledi. Rasmussen’in, "Kıbrıs’ı önce çözmeniz tarih almanızı kolaylaştırır" yanıtı üzerine Erdoğan, "Diyelim ki BM planını kabul ettik. Bu durumda Türkiye’ye tarih vermeniz garanti mi " sorusunu yöneltti. Rasmussen ise, "garanti veremem" dedi. Türkiye için "ara formülöden söz eden Rasmussen, Erdoğan’ın, formülün "tarih için tarih mi" olduğu sorularına yanıt vermedi. 
     
Reform takvimi hazır      "Rasmussen’in istediği reform planı ve takvimi hazır. Bir kapak yazısı ile birkaç güne kadar göndereceğiz" diyen Dışişleri Bakanı Yaşar Yakış, bir soru üzerine sürpriz bir açıklama yaparak, reform programında ve ulusal taahütlerde yer almamasına rağmen, istenirse, Avrupa İnsan Hakları Mahkemesi 13 No’lu protokolünün de imzalanarak, idam cezasının "savaş ve yakın savaş" hallerini de kapsayacak şekilde tamamen kaldırılabileceğini söyledi. Yakış, AB’nin bu tür bir belgeyi ilk kez Türkiye’den talep ettiğini de söyledi. 
     



 SİYASET 



















</TEXT>
</DOC>
