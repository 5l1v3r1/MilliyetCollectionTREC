<DOC>
<DOCNO> 138620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/dunya/adun.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın bilinmeyen yönleri... 
</HEADLINE>
<TEXT>
Alfabeyi on yaşında söktü 
The Observer ın çocuk Saddam’ portresi Öğretmenini öldürmeye kalktı, Dicle’de dinamitle balık katliamı yapardı, haylaz ve başarısız bir öğrenciydi 
     DIŞ HABERLER SERVİSİ 

     İngiliz The Observer gazetesine göre çocukken başarısız bir öğrenci olan Irak lideri Saddam Hüseyin’in tek hayali, cip, av tüfeği ve bir çift dürbün sabihi olmaktı. ABD’nin saldırısını bekleyen 65 yaşındaki Saddam’ın hayali ise tarihe Haçlılara karşı koyan 2. Selahaddin olarak geçmek. Saddam’ın okul arkadaşları, sürgündeki muhalifler ve istihbarat uzmanlarından elde ettiği bilgileri bir araya getiren Observer’a göre Irak liderinin ilginç yönleri şöyle 
     
     ÜVEY BABA ELİNDE BÜYÜDÜ 
     El Hatap aşiretine mensup fakir bir ailenin çocuğu olarak Tikrit’te dünyaya gelen Saddam’ın babası o daha doğmadan öldü. Üvey babasının baskısı altında zor bir çocukluk geçiren Saddam, amcası Hayrullah Talfah’a hayrandı. Asker kökenli olan Talfah, başarısız bir ayaklanma girişiminin ardından hapse atılmıştı. Saddam’ın şiddet ve zorbalıkla dolu hayatı, aşiretinin kötü ünüyle büyük paralellik gösteriyor. 
     
     ÖĞRETMEN DÖVDÜ DİYE... 
     Başarısız bir öğrenci olan Saddam, okuldaki saygınlığını aşiretine yaraşır bir yolla elde etti Kendisini döven öğretmenini vurarak ve öldürmeye çalışarak. Arkadaşları Saddam’ın Dicle’de dinamitle balık katliamı yaptığını, on yaşına kadar okuma yazmayı sökemediğini söylüyor. 
     
     İLK CİNAYETİ 21 YAŞINDA 
     Baas partisine katılan Saddam 21 yaşındayken ilk cinayetini işledi. Amcasının rakibi ve Komünist Parti Tikrit Başkanı olan kuzenini vuran Saddam, yeterli kanıt olmadığı için ceza almadı. Saddam, ülke dışına kaçtıktan sonra geri dönen damadını da öldürtmüştü. 
     
     20 SARAYI VAR 
     1979 yılında Baas Partisi’nde iktidarı ele geçiren Saddam’ın bugün yaklaşık 20 sarayı var. Bu saraylardaki hizmetkarlar gelmeyeceğini bildikleri halde liderlerinin tüm ihtiyaçlarını hazır bekletiyor. Bu hizmetler günde üç öğün yemek pişirilmesi, Havuzun temizlenmesi ve taze toplanmış çiçeklerle odaların süslenmesi de var. 
     
     EV SAHİPLERİNİ KOVUYOR 
     Düşmanlarından kaçmak için ülke içinde dolaşan Saddam, geceleri "sıradan" Iraklılara "konuk" oluyor. Genelde yakın çevresindeki zenginleri seçen Saddam, ev sahiplerini de evden kovuyor. 
     
     İSTİRİDYESİ YURTDIŞINDAN 
     Saddam’ın yemekleri haftada iki defa yurtdışından geliyor. Önce adamları tarafından tadılan bu yemekler arasında, başta istiridye olmak üzere deniz mahsülleri, taze et ve alkol de var. 
     



 DÜNYA 












</TEXT>
</DOC>
