<DOC>
<DOCNO> 108962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yazar/asik.html </URL>
<DATE> 2002/09/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kıyamet günü 
</HEADLINE>
<TEXT>

     Kıyamet kopalı birkaç gün olmuş. Mahşer yerinde tüm uluslar grup grup bekleşiyor. Sırasıyla Amerikalılar, Ruslar, Fransızlar derken sıra Türklere geliyor... 
     Yüksek mahkeme yargıcı mübaşire soruyor 
     - Nereli bunlar 
     Mübaşir bilgisi dahilinde anlatıyor 
     - Hani efendim, dünyalıların bulunduğu gezegende Avrupa ile Asya arasında bir yer var ya... Adı neydi şimdi unuttum... 
     Yargıç da ülkemizin adını hatırlayamamış ama gözünü kırpıştırarak anladığını belli eden cümleler sıralamış 
     - Hmmm, anladım anladım... Hani küçük bir azınlık dışında çoğu yarı aç, yarı tok yaşayan sessiz ve tepkisiz millet... Hırsızları yönetici seçip sonra da soyulmaktan şik yet eden halk topluluğu... Köşeyi dönmek için toto, loto, piyango, at yarışı gibi şeyler peşinde koşan, hayal kurarken elindeki avucundakini de kaptıran insanlar... 
     Mübaşir 
     - Tamam efendim onlar, demiş... 
     Yargıç başını üzüntülü üzüntülü iki yana sallamış 
     - Bunlar aslında yaşadıkları dünyanın en zeki, en çalışkan, en asil milletidir. Ama nedense her seçimde bir günlüğüne akılları başlarından gider. İşte başlarına ne gelirse bundan gelir... Aaah ah... 
     
     Bir ülkedeki atasözlerinin bolluğu, o ülkede ataların yaptığı hataların bolluğuna işaret eder. 
     Metin Üstündağ 

     
Paşaların seçimi...      1995 yılının 4 Kasım günü, seçimin hemen öncesinde şunları yazmışız 
     "1983 seçiminde Meclis’e girecek milletvekillerini MGK üyesi 5 paşa seçmişti 
     Evren, Ersin, Tümer, Celasun, Şahinkaya 
     1995’te Meclis’e girecekleri 6 paşa seçiyor 
     Çiller,Yılmaz, Baykal, Ecevit, Erbakan ve Türkeş... 
     Aradan 7 yıl geçti... 
     Koyunuz Erbakan ve Türkeş’in yerine Erdoğan ve Bahçeli’yi... 
     Seçimi yine aynı paşalar yapıyor. 19 yıl sonra değişen fazla bir şey yok. 
     
Dikkat köpek      Temel evine bir fino köpeği almış. Kapıya da "Dikkat Köpek" levhası asmış... 
     - Bu fino için mi, demişler... 
     - Ezmesunlar diye koydum, demiş. 
     
     Temel oğlunu imtihan ediyormuş 
     - Söyle bakalum uşağum tanesi 150 pin liradan 53 yumurta kaç lira eder 
     Temel’in oğlu cevabı yapıştırmış 
     - Poşuna kafani yorma, sen baa 5 milyon ver, ben sağa üstünu cetürürüm. 
     
Seri ilanlar      SIFIR KİLOMETREDE adaylarmış Peki kimlermiş Sen, ben, bizim oğlan... Sevsinler senin sıfır kilometre adaylarını Senin sıfır kilometre adayların bunlarsa benden de sana kocaman bir sıfır... 
     Altan Altıok. 40 yıllık CHP’li vatandaş. 
     
     MÜJDE hanım Gene liste başıyım, yargılanmaktan gene yırttım. Yaşasın demokraasi Yaşasın genel başkanım 
     Himmet Zimmet 
     
     KARTAL’dan çıkar çıkmaz villaya koştum, paralar yerinde duruyor mu diye baktım, yerindeydi. Şimdi karımla birlikte önümüze dünya haritasını açtık, tüyeceğimiz ülkeye bakıyoruz. 
     Murat 
     
     DUŞAKABİN’e girdik ki ne göreyim Merter’deki at gibi avrat babayiğit bir delikanlı çıkmasın mı Bütün hayallerimi yıkmasın mı Bu durum canımı çok sıkmasın mı Gerisini ne siz sorun ne ben söyleyeyim arkadaşlar. 
     Salih Bunetalih 
     
     TELEFONA BAKACAK KIZ ilanım üzerine geldi, bir içim suydu, hemen işe başlattım. Bütün gün kızın bacaklarına bakmaktan başka hiçbir şeye bakamaz oldum. Bacaklarına bakılmayacak, telefona bakacak kız aranıyor. 
     Baki Bakar 
     
     YÜKSEK MAAŞ artı PRİM artı 6 İKRAMİYE artı yılda 2 AY İZİN istiyorsun ha Oğlum sen manyak mı... Efendim İhale Komisyonu Başkanı Sabahattin Bey’in oğlu musun Şunu baştan söylesene be evladım. 
     Sait Müsait Müteahhit. 
     
     DEREAĞZI’nda yakaladım şerefsizi... Önce yer misin yemez misin dedim, ardından Kurbağalıdere’ye ittim. Meğerse adam bizim Fener’in futbolcusu değil de malzemecisi değil miymiş Şimdi beni fellik fellik aramıyor muymuş Ben bittim abi, bittim. 
     Kaya Sarıkanarya 
     
     MAKASTAR ARANIYOR. Herifi makastar diye aldık, bütün gün atölyedeki kızlara makas atıp duruyor. Kızlara değil kumaşa makas atacak makastar aranıyor. 
     Vakkas Astar Başmakastar 
     
     







Havanda dövdüğümüz su, "demokrasi" oluyor mu 


Kıyamet günü 


İbre Gül’den yana 


Ölüm değil yaşam, savaş değil barış ama 


Parantez 


İşgal, silah ve şiir 


Ne olacak bu gençlerin hali 


Pazarınızı zehredecek kadar sıkı’ bir yazı 


Yasaklı seçim 


Her koleksiyon, sonu olmayan bir serüven... 


Piyasalardaki sük net devam edebilir mi 


"Yok" derken şimdi de "çok" diye üzülüyoruz 


Temizel’den Çiller’e yanıt gecikmedi 


</TEXT>
</DOC>
