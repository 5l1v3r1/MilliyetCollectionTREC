<DOC>
<DOCNO> 125812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/temelkuran.html </URL>
<DATE> 2002/12/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Reha Muhtar’ın dibi var mı 
</HEADLINE>
<TEXT>

     Fizikçi bir arkadaşım, geçenlerde Reha Muhtar’a baktı baktı ve şöyle dedi 
     "Bir cisim sonsuza dek dipte kalamaz fiziğe aykırı." 
     Ama işte söz konusu Reha Muhtar olunca "dip" dediğimiz şeyin sabit olup olmayacağı, Reha Bey kazdıkça dibin derinleşeceğini, çukurun alçaklaşacağını, biz Türkiye’de yaşadığımız için, maalesef biliyoruz. Reha Bey’in fizik dışı bir cisim olduğunu ve bu dibin sonunun gelmeyeceğini, kazıldıkça derinleşeceğini her gün yeniden tecrübe ediyoruz. 
     Reha Muhtar’ın son "eseri" ile ilgili kişisel hissiyatım kadar ağır bir küfür bilmiyorum. Tecavüze uğramış bir kız çocuğunu alıp, ağzı insan kanıyla sulanmış izleyiciler önünde ve Yıldırım Aktuna beylerden de "bilimsel" destek alarak, tecavüz edenler ve tecavüz edenleri savunanlar eşliğinde linç ettiren, hatta bir kez daha toplu tecavüz ettiren, kızcağızla herkesin alay etmesi için bütün yayıncılık birikimini kullanan Reha Bey’e sormak isterim 
     
Reha’dan daha Reha      Ey Reha Bey Bir gün ihtiyarlayacağınızı, kuzuların oyuncağı olabileceğinizi veya işten atılabileceğinizi, velhasıl güçten düştüğünüz bir anda memleketimize hiçbir zahmetten kaçınmayarak kazandırdığınız bu linç kültürünün bir kurbanı olabileceğinizi hiç mi düşünmüyorsunuz Halk televizyondan bunu istemiyordu Reha Bey’ciğim. Bunları izlemek isteyen halkı siz zorla, çok ısrar ederek yarattınız Bir gün bu halkın, bu kendini kaybetmiş, midesiz, tiksinme duygusunu yitirmiş güruhun eline düşmekten hiç mi korkmuyorsunuz 
     Reha Bey, siz de bir gün sizden daha "Reha" bir Reha Bey’in eline düşerim diye hiç mi düşünmüyorsunuz 
     
Bağırsaklardan canlı yayın      Bir ülkenin bağırsaklarından canlı yayın yapmakla övünen Reha Muhtar, bakılmadığı, görülmediği anda yok olacak bir televizyon canlısıdır. Fakat maalesef izlenerek var edilmektedir. İnsanların ne kadar alçaklaşabileceğini insanlara izleterek insanlığa, bu ülkeye, bu ülkede yaşayan insanlara olan inancımızı, sevgimizi, muhabbetimizi yok eden işler yapmaktadır. Belki de en önemlisi bu zaten. Çünkü bu programlar her yayınlandığında, özel bir duyarlılığa da gerek yok, mide sahibi herkes, "Bu ülkeden batmış, çıkamaz" demektedir. Muhtar, bir ülkenin zaten güç bela yaşayan insanlarının maneviyatını harap etmektedir. İnsanlık tarihine bakınca görürsünüz ki insanoğlunun alçaklığının sonu yoktur, ama buna rağmen, insanoğlunun yükselme imkanı da vardır. Reha Muhtar, insanlığın bu olanağını her gün kurşuna dizmektedir 
     
Reha Muhtar’ın kızı olsa      Bir de merak ederim, Reha Bey’in bir gün çocukları, hatta bir kızı olursa, ona "Kızım işte ben de bu hayatta bunu yaptım. 16 yaşında tecavüzlere uğramış bir kızı aldım, bir daha kendine gelemeyeceği biçimde mahvettim, karnını deştim, yok ettim" mi diyecektir Reha Bey, bir gün doğacak kızının, kazara kafası çalışan, aklı başında, düzgün bir insan olma olasılığını göz ardı etme cesaretini nereden bulmaktadır 
     Başka bir merakım da var tabii Reha Muhtar’ın dibi var mıdır "Bundan daha dibe vurulmaz" dediğimiz, midemiz ağzımıza gelerek "Herhalde bu sondur" dediğimiz anda daha kaç kez bizi şaşırtacaktır Ve artık biz, artık şaşırmak istiyor muyuz 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
