<DOC>
<DOCNO> 116355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun24.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Etna'nın çevresi sallanmaya devam ediyor 
</HEADLINE>
<TEXT>

     İtalya'nın güneyindeki Sicilya adasında aktif durumda bulunan Etna yanardağının çevresinde gece boyunca 13 yersarsıntısının meydana geldiği bildirildi. 
     Ulusal Jeofizik ve Volkanoloji Enstitüsü tarafından verilen bilgilerde, depremlerin en büyüğünün Richter ölçeğine göre 2.7 olduğu belirtildi. 
     Sarsıntıların hafif olmasına rağmen, başta Zafferana Etnea köyü olmak üzere Etna çevresindeki yerleşim birimlerinde halkın korkudan uyuyamadığı kaydedildi. 
     Öte yandan Cumartesi gününden bu yana püsküren 3300 metre yüksekliğindeki Etna'nın lavlarının kuzey yamacında 1125 metre yüksekliğe kadar indiği açıklandı. 
     Yetkililer, setlerle durdurulan lavlara en yakın yerleşim yeri Linguaglossa'da alarma gerek olmadığını söylediler. 
     Bu arada Pazar günü kapatılan Katanya kentindeki Fontanarossa havaalanının bu sabah açıldığı ve ilk uçuşun Milano'ya yapıldığı bildirildi. 
     





</TEXT>
</DOC>
