<DOC>
<DOCNO> 137274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun19.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Abdullah Gül, Belçika Başbakanı ile görüştü... 
</HEADLINE>
<TEXT>

     Brüksel temaslarını sürdüren Başbakan Abdullah Gül, Belçika Başbakanı Guy Verhofstadt ile ikili görüşmede bulundu. 
     Gül-Verhofstadt görüşmesinde, Irak konusuna ve geçtiğimiz günlerde yaşanan NATO krizine geniş yer verildiği öğrenildi. Belçikalı kaynaklar, Verhofstadt'ın, Belçika'nın NATO krizindeki tavrını Gül'e anlattığını ve bu tavrın Türkiye'ye karşı olmadığı üzerinde ısrarla durduğunu belirttiler. 
     Başbakan Gül, bu görüşmeden sonra, kaldığı Hilton oteline döndü. 
     Gül, otelde gazetecilere, ''Görüşmelerinin çok iyi geçtiğini'' belirterek, temaslarından duyduğu memnuniyeti dile getirdi. 
     Abdullah Gül'ün, İngiltere Başbakanı Tony Blair ile bir telefon görüşmesi yapması, daha sonra AB Ortak Dış Politika ve Güvenlik Yüksek Temsilcisi Javier Solana ve Almanya Başbakanı Gerhard Schröder ile ikili görüşmelerde bulunması öngörülüyor. 
     Akşam saatlerinde basın toplantısı düzenleyecek Başbakan Abdullah Gül'ün, Fransa Cumhurbaşkanı Jacques Chirac ile bir telefon görüşmesi yapacağı da ifade edildi. 
     





</TEXT>
</DOC>
