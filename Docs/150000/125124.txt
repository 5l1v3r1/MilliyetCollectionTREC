<DOC>
<DOCNO> 125124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas04a.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiğiniz erkeğin ömrünü uzatıyorsunuz 
</HEADLINE>
<TEXT>

Eşleri tarafından sevilen erkeklerde kalbe daha fazla kan pompalanıyor 
     HİSLERİN ve düşüncelerin, bağışıklık sistemi üzerindeki etkisiyle ilgilenen yeni bilim dalı psiko - nöro - immünoloji PNI çerçevesinde, 10 bin erkek üzerinde bir araştırma yapıldı. Eşleri tarafından sevilen erkeklerde, sevilmediklerini düşünen hemcinslerine göre, kalbe yeterli kan ulaşmaması sonucu ortaya çıkan göğüs ağrısı angina pektorisine daha az rastlandı. 
     
     Aile sevgisi de etkiliyor 
     HABERİ veren Psychologie Heute dergisinde uzun süreli bir araştırmaya daha değinildi. Buna göre, çocukken ana - babaları tarafından sevildiğini hisseden kişiler daha az hasta oluyor. Ebeveynlerini çok çalışan, az sevgi gösteren ve sert kişilikli olarak tanımlayan kişilerde ise kalp hastalıklarına, yüksek tansiyona ve alkolizme daha sık rastlandı. 
     



 YAŞAM 























</TEXT>
</DOC>
