<DOC>
<DOCNO> 136176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yazar/pulur.html </URL>
<DATE> 2003/02/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kurban edilen kim 
</HEADLINE>
<TEXT>

     Fıkrada Hz. İbrahim’in Allah’a kurban etmek istediği oğlunun adı "İsmail" diye geçer, hemen herkes de bunu böyle bilir. 
     
     OKURLARIMIZDAN Hasan Kartaloğlu da, birkaç ay öncesine kadar bunu böyle bilirmiş... 
     Peki, şimdi nasıl biliyor, şüphesi mi var 
     Okurumuza göre, "kurban" edilen "İsmail" değil İshak" olması kuvvetle muhtemel... 
     Hasan Kartaloğlu, Kuran dışındaki kutsal kitapları okurken, bazı doğru bildiklerini "acaba doğru mu " diye düşündüren görüşlere varmış. 
     
     KURBAN da bunlardan biriymiş, eski Akit’te Yaradılış 22 2 kurban anlatılırken "İsmail" değil "İshak" adının geçtiğini görmüş, şüpheye düşmüş, derken Prof. Dr. Süleyman Ateş’in "Peygamberler Tarihi"ni okurken, o’nun yorumu, şüphesini güçlendirmiş, şöyle diyor 
     "Tevrat’taki kıssaya göre Hz. İbrahim çocuğu olmadığı için Allah’a dua ediyor ve oğlu olursa bunu kurban edeceğine dair söz veriyor. Ancak uzun süre çocuğu olmayınca karısı Sara’nın isteği ile Sara’nın cariyesi Hacer’den İsmail adlı bir çocuğu oluyor. Bir müddet sonra her ikisi de yaşlanmış olmalarına rağmen Sara’dan da İshak adını verdikleri bir çocuğu daha dünyaya geliyor. Aradan zaman geçiyor ve Allah, İbrahim’e sözünü hatırlatıyor ve İshak’ı söz verdiği gibi kurban etmesini istiyor. 
     
     SÜLEYMAN Ateş, bu kıssanın Kur’an da da benzer bir şekilde anlatıldığını, ancak İbrahim’in adını kıssada geçmesine rağmen, kurban etmek istediği oğlunun isminin geçmediğini belirtiyor. Kuranın bu bölümünün tefsirini yapan özellikle Arap etkisinde kalan müfessirler, pek çok tefsirde Tevrat’a başvurup onu veri olarak kabul ederlerken, burada buna uymuyorlar. Tevrat’ta İshak adının açıkça geçmesine rağmen, Arapların Hz. İsmail soyuna dayandığı gerekçesi ile - Hz. İsmail’e ve dolaylı olarak Araplara kutsiyet kazandırmak amacıyla - kurban edilmek istenenin İsmail olduğu sonucunu çıkartıyorlar. Ateş, bu yorumun gerçekçi olmadığını söyleyerek, İbrahim’in karısı Sara’dan çocuğu olmaması gerekçesiyle dua ettiğini ve Allah’ın Hacer’den olan İsmail’den sonra Karısı Sara’nın da yaşlanmış haline rağmen hamile kalmasını sağlayarak duasını kabul ettiğini, kurban etmek istediği oğlunun da kuvvetle muhtemel İshak olması gerektiği sonucunu çıkarıyor." 
     
     YARIN Kurban Bayramı, bayramınız kutlu olsun... 
     Bayramınız barış içinde geçsin demek istiyoruz ama, dilimiz varmıyor zira savaş kapımızda... 
     
     Dip Notu 
Atay Sözer "Şu Boğazlıyan Kaymakamı da pek talihsiz adammış" diyor 
"Herkes onu örnek gösteriyor ama yanlış örnek gösteriyor. Tansu Çiller Hanımefendi de, rakiplerini eleştirmek için onu örnek vermişti. Ama, ya kulağına yanlış fısıldamışlardı, ya da fısıltıyı anlamamıştı ki, sizin sonunuz Boğazlanan kaymakamından beter olacak, demişti." 
Doğrusu, biz Tansu Çiller’in böyle dediğini hatırlamıyoruz. 
     
     
     







Yine hukuk... 


İkindi ışıkları 


Gurkha değiliz 


Millete seslenmenin önemi 


Kurban edilen kim 


Washington notları 


Bu savaşı durdurabilirsiniz 


ABD ile komşu olurken Gül’ün kaçan uykusu 


Kurbanın seçimi de, kesimi de önemli 


</TEXT>
</DOC>
