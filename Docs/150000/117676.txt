<DOC>
<DOCNO> 117676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/guncel/agun.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bucak hesap verecek 
</HEADLINE>
<TEXT>

Milletvekili olduğu için Susurluk davasında yargılanamayan Sedat Bucak’ın yargılanabilmesi için TBMM’den dosyası istendi 
     SEMRA PELEK İstanbul 

     İstanbul Cumhuriyet Başsavcılığı, milletvekili seçilemeyen eski DYP Şanlıurfa Milletvekili Sedat Edip Bucak’ın Susurluk davasından yargılanabilmesi için TBMM’deki dosyasını istedi. Meclis’e giremeyen Bucak’ın Susurluk davasından yargılanmasının kaldığı yerden devam etmesi için İstanbul Cumhuriyet Başsavcılığı çalışmalara başladı. 
     İstanbul 6 No’lu Devlet Güvenlik Mahkemesi’nde DGM görülen Susurluk davasının 12 Şubat 2001’de verilen kararında, polis müdürü İbrahim Şahin ve eski MİT mensubu Korkut Eken altışar yıl, diğer sanıklar ise dört yıl ağır hapse mahk m olmuştu. DGM aynı kararında Sedat Bucak ve Mehmet Ağar’ın dosyasını, dokunulmazlıkları kalkmadığı için ayırmıştı. Ana davadan ayrılan bu dosya, Türkiye Büyük Millet Meclisi’ne gönderilmişti. 
     "Çete" suçlarının DGM görev alanından çıkarılmasının ardından Susurluk davasına bakmakla görevlendirilen İstanbul Ağır Ceza Mahkemesi, Bucak’ın dosyasını TBMM’den istedi. Dosyanın adliyeye ulaşmasının yaklaşık 15 günü bulacağı belirtilirken, dava üzerinden yapılacak inceleme sonucunda Sedat Bucak hakkında karar verileceği öğrenildi. 
     



 GÜNCEL 
















</TEXT>
</DOC>
