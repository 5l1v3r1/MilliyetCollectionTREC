<DOC>
<DOCNO> 149732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun47.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan parlamenter "Türkiye'nin tavrı barış için çok önemli" 
</HEADLINE>
<TEXT>

     İtalya Meclis Dışişleri Komisyonu Başkan Yardımcısı Dario Rivolta, ''Türkiye'nin tavrının Ortadoğu'da barış için büyük önem arz ettiğini'' söyledi. 
     Meclis'te İtalyan gazetecilere açıklama yapan Rivolta, Başbakan Yardımcısı ve Dışişleri Bakanı Abdullah Gül'ün Suriye ziyaretini iptal etmesini önemli bir gelişme olarak gördüklerini kaydetti. 
     Başbakan Silvio Berlusconi'nin liderliğini yaptığı Forza İtalya Partisi'nin Dışişleri Temsilcisi olan Rivolta, şunları söyledi 
     ''Irak'ın geleceğinin istikrara kavuşmasını inşa etmede düğüm olan konulardan biri de hassas Kürt meselesi. Bölgenin huzurlu barışı için Türkiye'nin aşırıya kaçmamasını ve sağ duyusunu sürdürmesini temenni ederiz.'' Rivolta, Türkiye'nin bundan sonra atacağı her adımda, ''Yıllardır savaş halindeki çevre ülkelere örnek gösterilmesini ve yeni statüde AB üyesi olmasını hesaba katması gerektiğini'' belirtti. 
     





</TEXT>
</DOC>
