<DOC>
<DOCNO> 140898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/guncel/gun90.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Bir zamanlar bir İngiliz Başbakanı hapşırsa, dünyadaki erkeklerin yarısının burnu akardı. Şimdi ise hiç kimse "Çok Yaşa" bile demiyor... 
Bernard Levin İngiliz gazeteci 

Sorun söyleyelim no 2 BAŞBAKANLIK...      Başbakan oldum yieeyyyt " diye taksitle beyaz eşyaya girecekseniz, girmeyin. Çünkü yasal olarak belirli bir süresi olsa da, asla garanti değildir. Erken seçimi var, kısa dönemlik olanı var... 
     Devlette devamlılık vardır. Bu kurala istinaden, ekonomik sorunların üzerinden gelebilmek için, tıpkı sizden öncekiler gibi, sizin de yapacağınız 3 şey vardır Zam... Zam... Zam... Yeni bir şey yapayım derken komik olmayın... 
     Sportif bir yapınız yoksa tavsiye etmiyoruz kesinlikle. Atılan yazar-kasa ve anayasa kitapçıklarından kaçabilmek için bu şart... 
     Unutkan olun, bugünden itibaren et yemeyin mesela Petek Hanım gibi. Böylece her seçimden önce verdiğiniz külli miktardaki sözü hiç hatırlamamanız kolaylaşır... 
     Kilo almak çok önemli. Tombullar sevimlidir. Turgut Özal, Necmettin Erbakan ve Süleyman Demirel örnekleri ortada. Bir de Mesut Yılmaz, Erdal İnönü örneklerini hatırlayın. Sevimlilikle epey bir süre götürürsünüz işi... 
     Başbakanlık, Kim 500 Milyar İster Yarışması değildir. Sorulara cevap orada verilir. Cevap yerine çeşitli fıkra, veciz söz, komik anekdot anlatın. Baba’nın söylev ve demeçlerini okumak yeterli bu iş için... 
     Şaşırtın ama şaşırmayın... Konyalılara "Bursalılar", Samsunlulara "Kahramanlar diyarı Maraşlılar" diyen Tansu Çiller’den bile daha şaşırtıcı olun. Zor biliyoruz, ama o şaşkınlıkla millet epey bir süre enflasyon, işsizlik, IMF yerine bu konuyla ilgilenir... 
     Bir adet "çıkın ya da sandık" alın. Hayır, deprem için değil. İçine 3-5 cumhuriyet altını atıverin. Zor günlerde "işte ailece zenginliğimizin kaynağı bu çıkın" demenize olanak sağlar... 
     Hiç kimseye ve hiçbir şeye güvenmeyin. Hatta dokunulmazlık zırhına bile. Çünkü o bile sizi Doğu Perinçek ve Besim Tibuk’tan koruyamaz... 
     Ve son söz "Yok, ben illa da başbakan olacağım" diyorsanız, mümkünse başka bir ülkede olmaya çalışın. Orada başbakan olmaya çalışmanın zorluğu, burada başbakanken karşılaşacaklarınız yanında devede pire kalır çünkü... 
     
     
     
     Söylemem .. 
     "Beni terk edip giden adamın arkasından ne şarkı söyleyeceğim... eee kadının .." 
</TEXT>
</DOC>
