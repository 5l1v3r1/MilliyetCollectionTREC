<DOC>
<DOCNO> 103787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/ekonomi/eko02.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pasta büyürse, memurun alacağı pay da büyüyecek 
</HEADLINE>
<TEXT>

Memur zammının 2003 yılının bütçe olanakları içinde yapılacağını vurgulayan Bakan Türker, Pastayı büyütürsek, herkesin alacağı pay da ona göre büyüyecek" dedi 
     ANKARA Milliyet 

     Ekonomiden Sorumlu Devlet Bakanı Masum Türker, hükümetle kamu sendikaları arasında yürütülen toplu görüşmelerin seçime yönelik olmadığını söyledi. 
     Türker, KESK Başkanı Sami Evren’i Eğitim - Sen Genel Merkezinde ziyaret etti. Gazetecilerin memura en fazla yüzde 26.5 zam verileceği yönündeki haberleri hatırlatması üzerine de Türker şunları söyledi 
     "Bütçenin olanakları, yani pastanın... büyüme rakamları... Hazine Müsteşarlığı’nda, IMF’le yapılan programla ilgili açıklamalar var. Bugün pastanın ne kadar büyütüleceği uygulanan program çerçevesindedir. Bu pastanın daha fazla büyümesi bizim hedefimizdir. Unutulmuş iki kavramı hep öncelikli kıldım. Birincisi reel ekonomiye ağırlık vermek, diğeri sosyal politikaların uygulanmasına özen göstermek. Bu iki kavramı devreye soktuğumuz zaman Türkiye’de hem pastayı büyütürüz, hem de yüzde 26.5 seviyenin paylarını... belki de daha azıdır. Bu harcamalar açısından enflasyonla sınırlandırılması gerekir. Çünkü, önümüzdeki yıl hedeflenen enflasyon rakamına uymaya çalışılacaktır. Bütün büyümeler, global rakamlar da buna uyacaktır. Ama hep birlikte pastayı büyütürsek pastadan herkesin alacağı pay ona göre büyüyecektir." 
     
     35 bin öğretmen gerekli’ 
     Yeni personel alınacağı yönünde duyumların olduğunun sorulması üzerine Bakan Türker, şu yanıtı verdi 
     "Yeni personel alımı yok. Ancak, yapılan planlamaya göre en az 30 bin öğretmenin istihdam edileceği biliniyordu. Bazı öğretmenlerimizin istifa ettiğini okullardaki öğretmen ihtiyacının 30 binin de üstünde olduğu hatta 35 bin civarında olduğunu biliyoruz. Mevcut bulunan bu kadrolara gerekli yapılan istihdamı seçim amaçlı diye düşünmemek gerekir." 
     



 EKONOMİ 














</TEXT>
</DOC>
