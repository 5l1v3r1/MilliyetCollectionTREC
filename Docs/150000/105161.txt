<DOC>
<DOCNO> 105161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur19.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pikniğe mi, felakete mi Sepetli motosiklete 18 kişi bindi 
</HEADLINE>
<TEXT>

     Şanlıurfa'da, sepetli motosikletle pikniğe giden 18 kişilik ailenin, ölüm yolculuğu polis tarafından son anda engellendi. 
     18 kişilik Demir ailesi, hafta sonu piknik yapmak için sepetli motosikletlerine binerek, tehlikeli yolculuğa başladı. 63 KV 128 plakalı sepetli motosiklet, trafik polisleri tarafından Atatürk Bulvarı'nda fark edilerek durduruldu. Yapılan kontrollerde aralarında bebek de bulunan 18 kişinin sepetli motosiklette bulunduğu belirlendi. Trafik polisleri, bu tablo karşısında şaşkınlıklarını gizleyemeyerek, ''Bu resmen ölüme davetiye çıkarmaktır'' dediler. 
     Trafik Denetleme Şube Müdürlüğü yetkilileri, Şanlıurfa'nın iklim koşulları nedeniyle motosiklete olan ilginin çok fazla olduğunu belirterek, şunları söylediler 
     ''Motosikletlerin yanına takılan sepetler, aslında taşımacılıkta kullanılıyor. Ama bölgede, sepetli motosikletler sadece yük taşımacılığında değil, insan taşımacılığında da kullanılıyor. Bu da istenmeyen kazalara yol açıyor. Çünkü bu motosikletlere 20 kişi dahi biniyor. Bu durumlarda sürücüye sadece ''20 milyon lira'' para cezası veriyor.'' 
     





</TEXT>
</DOC>
