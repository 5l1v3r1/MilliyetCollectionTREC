<DOC>
<DOCNO> 106074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun32.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yüksek TV kulesi New York limanına dikilecek. 
</HEADLINE>
<TEXT>

     Dünyanın en yüksek televizyon kulesinin New York limanına dikileceği ve 11 Eylül'de yıkılan Dünya Ticaret Merkezi ikiz kulelerinin tepesindeki TV anteninin görevini devralacağı bildirildi. 
     TV kulesinin New York'un yeni sembolü olacağı ve kente turist çekeceği öne sürülüyor. Kule inşaatıyla ilgili olarak Kohn Pedersen Fox firmasının 12 ayrı proje hazırladığı ve bunlardan birinin benimsenmesinin beklendiği ifade edildi. 
     Kaynaklar, projelerden kum saati biçimindekinin kazanma şansının fazla olduğunu belirtirken, projenin 100-200 milyon dolara mal olacağını kaydettiler. Kulenin tepesinde bir lokanta ile turistler için seyir platformu yer alacak. 
     Dünyanın en yüksek yapısı olacağı bildirilen New York televizyon kulesinin boyu 609.6 metre olacak. 
     Dünyadaki diğer yüksek yapıların boyları ise şöyle 
     Toronto'daki CN kulesi 5 metre, Kuala Lumpur'daki Petronas kuleleri 452 metre, Chicago'daki Sears kulesi 443 metre, yıkılan Dünya Ticaret Merkezi ikiz kuleleri 417 metre, New York'taki Empire state binası 381 metre, Paris'teki Eyfel kulesi 324 metre. 
     





</TEXT>
</DOC>
