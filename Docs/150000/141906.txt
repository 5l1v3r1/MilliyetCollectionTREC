<DOC>
<DOCNO> 141906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/guncel/gun10.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah Hoca da af’ kapsamında 
</HEADLINE>
<TEXT>

Gülen hakkında İslami yasadışı örgüt kurduğu iddiasıyla açılan dava, Şartla Salıverilme Yasası kapsamına alındı. Gülen, aynı suçu 5 yıl içinde işlerse yeniden yargılanacak 
     ANKARA Milliyet 

     Ankara 2 No’lu DGM, Nur cemaati lideri Fethullah Gülen hakkında "şeriat devleti kurmak için yasadışı örgüt kurduğu" gerekçesiyle açılan davanın, Şartla Salıverilme Yasası kapsamında olduğuna karar verdi. Mahkeme, 23 Nisan 1999’dan önce işlenen suçları kapsayan yasa uyarınca davayı 5 yıllığına erteledi. Ancak Gülen’in avukatları "erteleme değil beraat istiyoruz" itirazını yaptığı için yargılama sürecek. Mahkeme Gülen’i hapse mahk m ederse, bu ceza da ertelenecek. 
     Mahkeme Başkanı Hüseyin Eken, davanın, 4616 sayılı Şartla Salıverilme Yasası’nın 1 4. maddesi uyarınca kesin hükme bağlanmasının ertelenmesine karar verildiğini belirtti. Gülen 5 yıl içinde suç işlersa davanın yenileneceğini anımsatan Eken, Ankara DGM Başsavcılığı’na, Gülen’in takibi için yazı yazılmasına da karar verildiğini kaydetti. 
     "Temyizi kabil" olmayan bu karara göre, karar temyizle Yargıtay’a götürülemeyecek, ancak DGM’ye itirazla kararın kaldırılması istenebilecek. Karardan sonra Gülen’in avukatları, DGM’ye yargılamanın sürmesi başvurusunda bulundu. Başvuru halinde yargılamayı sürdürmek zorunda olan DGM, yargılama sonunda Gülen’in beraatına karar verirse, dava sonuçlanacak. 
     
     Son karar DGM’nin 
     Mahk miyet kararı verilirse cezanın infazı 5 yıllığına ertelenecek. Gülen, bu sürede yeni bir suç işlerse, eski cezası da infaz edilecek. DGM kaynakları, Şartla Salıverilme Yasası’nın 23 Nisan 1999’dan önceki suçları kapsadığını belirterek, "cemaatin varlığını 1999’dan sonra da sürdürdüğüne ilişkin deliller mevcutsa, davayı af kapsamına almak doğru değil" dedi. 
     



 GÜNCEL 

















</TEXT>
</DOC>
