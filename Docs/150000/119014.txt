<DOC>
<DOCNO> 119014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yasam/yas10.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşenur’un refleksi kertenkelede yok 
</HEADLINE>
<TEXT>

Daha 10 aylık olan Ayşenur bebek, minik bir kertenkeleyi tuttuğu gibi yuttu 
     TESLİME TOSUN Antalya DHA 

     Antalya’da 10 aylık Ayşenur Aydemir’in, anne sütü ve mamadan sonraki ilk yemeği, bir kertenkele oldu. 
     Ramazan - Teslime Aydemir çiftinin kızları Ayşenur, evde babaannesi ile otururken, önünden birkaç santimetrelik minik bir kertenkele geçti. Ayşenur bebek de, kertenkeleyi atik bir hareketle tutup ağzına attı. Babaanne dışarıda sadece kuyruğu kalan kertenkeleyi yakalamaya çalışsa da, başaramadı. 
     
     Hiç birşey olmaz’ 
     Kertenkele, küçük kızın yemek borusundan aşağı kaydı. Devlet Hastanesi’ne kaldırılan küçük Ayşenur’u tedavi eden Doktor İlhan Nafiz, zehirlenme ve reaksiyon olasılığına karşı Ayşenur’u kontrol altında tutacaklarını söyledi. Nafiz, "Zaten 2.5 santimetrelik bir hayvan. Mide asidi nedeniyle, hayvanın öldüğünü tahmin ediyoruz" dedi. 
     



 YAŞAM 















</TEXT>
</DOC>
