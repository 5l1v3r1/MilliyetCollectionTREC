<DOC>
<DOCNO> 120577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yasam/yas03.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Al sana af’ın korkunç yüzü 
</HEADLINE>
<TEXT>

Dördüncü cinayetini 20 milyon için bir kamyon şoförü boğarak işleyen katil, "Kış ortasında afla içeriden çıkardılar. Nasıl para bulacaktım" dedi 
     ELVAN EZBER İstanbul 

     Üsküdar’da kamyon şoförü Muharrem Ayhan’ı 20 milyon lirası için iple boğarak öldürdüğü gerekçesiyle yakalanan Mevlüt Koyuncu’nun 33 , dördüncü kez cinayet işlediği ortaya çıktı. Yakalandıktan sonra kış ortasında cezaevinden çıkmasına yol açan şartla salıverilme yasasına tepki gösteren Koyuncu, yaşamak için suç işlemekten başka çaresi olmadığını iddia etti. Haydarpaşa Limanı önünde 15 Eylül’de işlenen cinayette, Muharrem Ayhan kamyonu içinde iple boğulmuş halde bulundu. Polis iki aylık soruşturma sonucu, katil zanlısı Koyuncu’yu gözaltına aldı. 
     
     Daha da öldürürdüm’ 
     Daha önce de gasp amacıyla üç kişiyi öldürdüğü ve sekiz yıl cezaevinde yattıktan sonra aftan yararlanarak tahliye olduğu belirlenen Koyuncu, sorgusunda suçunu itiraf etti. 
     Cezaevinde yatarken hükümetin af çıkardığını, bunun üzerine kışın ortasında serbest bıraktıldığını söyleyen Koyuncu, parasız olduğu ve gidecek yeri lbulunmadığı için yankesicilikten hırsızlığa her suçu işlemeye başladığını söyledi. Son olarak kamyonunda uyuyan Muharrem Ayhan’ın, 20 milyon lirasını almaya çalışırken uyandığını söyleyen Koyuncu, çıkan kavga sonunda talihsiz şoförü iple boğup, parayla ortadan kaybolduğunu anlattı. Hayatta kalabilmek için paraya ihtiyacı olduğunu ifade eden Koyuncu’nun son sözü de şu oldu "Yakalanmasaydım, para bulabilmek için yeni cinayetler işleyebilirdim.." 
     



 YAŞAM 
























</TEXT>
</DOC>
