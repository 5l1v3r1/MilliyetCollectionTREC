<DOC>
<DOCNO> 103687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/spor/spo03.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Litmanen'de 
</HEADLINE>
<TEXT>

Galatasaray, Bordeaux’un Brezilyalı golcüsü Christian ile faks yoluyla sözleşme imzaladı. Sarı-Kırmızılı yönetim, şimdi de gözünü Finlandiyalı oyuncuya çevirdi 
     ERHAN TELLİ 

     Gözler ikinci bombada 
     GALATASARAY geçtiğimiz haftadan bu yana gizlice temaslarını sürdürdüğü ve önceki gün prensipte anlaşma sağladığı Christian’ı pazar günü İstanbul’a getiriyor. Brezilyalı golcünün işini bitiren Sarı-Kırmızılı yönetim, gözünü Finlandiyalı Litmanen’e çevirdi. Sarı-Kırmızılı yönetimin, tecrübeli golcüyü bonservisiyle renklerine katmak istediği öğrenildi. Transferi hızlandırmak için yönetimin Litmanen ile yüzyüze görüşeceği açıklandı. 
     
     Christian’a özel madde 
     FAKS yoluyla sözleşme imzalayan Christian’ın ise bir yıl için 700 bin dolar alacağı bildirildi. Bordeaux kulübüne ise 500 bin dolar ödeneceği vurgulandı. Galatasaray, ayrıca Fransızlar’a opsiyonlu sözleşme önerdi. Bordeauxlu yöneticilerin, gelecek yıl sonunda bu futbolcuyu satmak için Sarı-Kırmızılılar’dan 3.5 milyon dolar talep ettiği ifade edildi. Ücreti çok bulan yönetim, fiyatı 2 milyon dolara çekmek için bugün veya yarın Fransa’ya giderek masaya oturacak. 
     
ALİ DÜRÜST Adımlar olumlu      GALATASARAY Kulübü İkinci Başkanı ve Basın Sözcüsü Ali Dürüst, transfer gündemlerinde yer alan Christian, Litmanen ve Hakan Ünsal ile temaslarının sürdüğünü açıkladı. Dürüst, "Christian için tüm adımlar olumlu. Litmanen’in şartlarının gelmesini bekliyoruz. Hakan Ünsal için de kulübüyle görüşüyoruz. Oyuncunun kendisiyle de Fatih Terim görüşecek" diye konuştu. 
     
Top Terim’de      Fiyat farkı var 
     GALATASARAY, Hakan Ünsal’ın transferinde kulüp sorununu aşmasına karşın, yıldız futbolcuyla anlaşma zemini bulamadı. Sarı-Kırmızılı yönetimin, tecrübeli futbolcuya yıllık 600 bin dolar önerdiği öğrenildi. Galatasaray’dan ayrılmadan önce de aynı teklifi aldığını vurgulayan Hakan’ın 1 milyon dolar garanti para talep ettiği bildirildi. Yıldız futbolcunun, "İngiltere’de kazandığımın yarısına gelemem" dediği öğrenildi. 
     
     Hocası görüşecek 
     YÖNETİMİN sıcak temaslarının ardından Fatih Terim’in devreye girme kararı aldığı açıklandı. Başarılı hocanın iki gün içinde Hakan Ünsal ile temasa geçip, yuvaya dönmesi için ikna edeceği ifade edildi. Ancak son gelişmelerden sonra Hakan Ünsal’ın tavrı yönetim tarafından pek sıcak bulunmadı. Yıldız futbolcunun, bir yıllık fiyatını Milan’dan kiralanan Ümit Davala’yı baz alarak belirlediği iddia edildi. 
     
Florya’da son makyaj      İpler sıkıldı 
     LİGİN ilk iki haftasını kayıpsız geçen Galatasaray, yarın Bursaspor ile İstanbul’da oynayacağı maçın hazırlıklarını dün yaptığı tek antrenmanla sürdürdü. Çalışmaya sakat olan Vedat katılmadı. Bileğindeki sakatlığı süren Ergün ise düz koşu yaptı. Teknik Direktör Fatih Terim, gol yollarında hata yapan oyuncularını sert bir şekilde uyardı. 
     
     Hata istemiyor 
     TERİM, şahsi oyunlara da müdahale ederek, özellikle bol bol verkaçlara girilip, pas yapılmasını istedi. Başarılı hoca, defans oyuncularını da uyararak, rakip futbolcuların savunmanın arkasına sarktığı pozisyonlara dikkat edilmesi gerektiğini hatırlattı. Bugünden itibaren kampa girecek olan Sarı-Kırmızılı takım, son antrenmanını basına kapalı olarak gerçekleştirecek. 
     
Stada geçici çözümOlimpiyat Stadı’nın ulaşım sorunu, dört ay içinde yapılacak ek yollarla kısmen giderilecek. Kesin çözüm TEM bağlantısı ise Karayolları’na takıldı 
     MURAT AĞCA 

     ATATÜRK Olimpiyat Stadı’nın ulaşım sorunu, kısa vadeli yatırımlarla dört ay içinde kısmen giderilerek, dev tesise işlerlik kazandırılacak. Galatasaray’ın, Olympiakos maçındaki ulaşım skandalından sonra kurulan komisyon, dün Olimpiyat Hazırlık ve Düzenleme Kurulu’na HDK raporunu sundu. Mevcut tek yolun genişletilmesi, Batı İSKİ yolunun islahı, stat çevresindeki ring yolun yapılması ve yan yolların maç saatlerinde tek yönde çalıştırılması karara bağlanırken, karayollarının TEM bağlantısına karşı çıkması tartışmalara yol açtı. 
     TEM’DEN teknik olarak bağlantı yapılamayacağını savunan 17. Bölge Müdürü Asım Öztürk’e, Bakan Ünlü sert çıkarak çözüm değil, sorun üretildiğini söyledi. Ünlü, TEM bağlantısıyla ilgili ısrarın süreceğini ve Ulaştırma Bakanlığı nezdinde girişimde bulunulacağını belirtti. Kısa vadeli çözümler, Büyükşehir ve HDK ortaklığında en geç dört ayda gerçekleşecek. Hafif raylı sistem, banliyö, havaray, 3. çevreyolu gibi yatırımlar ise orta ve uzun vadede ele alınacak. Ünlü, stadın kapanma ihtimalinin ortadan kalktığını da sözlerine ekledi. 
     



 SPOR 

























</TEXT>
</DOC>
