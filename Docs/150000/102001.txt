<DOC>
<DOCNO> 102001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas08.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Acemi kapkaççı ilk işinde yakalandı 
</HEADLINE>
<TEXT>

Çıktığı ilk kapkaçta bir genç kızın cep telefonunu çalan tecrübesiz’ kapkaççı, 5 dakika sonra yakayı ele verdi 
     MUSTAFA İNSAN Mersin DHA 

     Mersin’de 18 yaşındaki Kadir Tatlı, annesiyle alışverişe çıkan Ülkü Gökkaya’nın 25 elindeki cep telefonunu kapıp kaçtıktan 5 dakika sonra yakalandı. 
     Ulu Camii önünde meydana gelen olayda, Tatlı, takip ettiği Ülkü Gökkaya’nın arkadaşıyla konuştuğu cep telefonunu çantasına koyduğu sırada elinden kaparak kaçmaya başladı. Gökkaya, neye uğradığını şaşırıp çığlık atınca yardımına vatandaşlar yetişti. 
     
Kısa bir kovalamaca ve...      Vatandaşlar kapkaççının ardından koşarken, bölgede devriye görevi yapan polisler de peşine düştü. Kapkaççı genç yaklaşık 5 dakika süren kovalamaca sonucunda çaldığı cep telefonuyla birlikte yakalandı. Kadir Tatlı ise garson olarak çalıştığı lokantadan atıldığını, parasız kalınca da böyle bir iş yapmak zorunda kaldığını ve bunun ilk işi olduğunu ileri sürerek kendini savundu. 
     



 YAŞAM 


















</TEXT>
</DOC>
