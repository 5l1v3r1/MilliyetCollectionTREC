<DOC>
<DOCNO> 118031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/guncel/gun00.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun bir hıçkırığın yankısı, bize ulaştı 
</HEADLINE>
<TEXT>

Atatürk öldüğünde 9 yaşında olan Çelik Gülersoy, naaşın çıktığını hıçkırık sesinden anlamış 
     ÖNAY YILMAZ İstanbul 

     Atatürk’ün öldüğü gün 9 yaşında olan ve İstanbul’daki cenazesine ailesiyle katılan Turing Genel Müdürü Çelik Gülersoy, Atatürk’ün başta cenaze töreni olmak üzere, ilk kez yayımlanan birçok fotoğrafını "Atatürk Albümü" adlı kitapta topladı. Tören günü izlenimlerini ve duygularını anlatan Gülersoy, "O gün, azınlık okullarında okuyan Rum öğrencilerinin bizden üzüntülü halleri, beni daha fazla eziyordu" diyor. 
     Gülersoy, tören gününü şöyle anlatıyor "Birkaç gün sonra saray ziyaretleri sona erdirildi ve naaşın İstanbul’dan ayrılacağı gün geldi. Sabahları geç kalkan bir çocuktum. 9’dan önce yataktan çıkmazdım. O gece, karanlıklar içinde, ailece kalkıp giyindik ve yola çıktık. Biz yalnız değildik. 
     
     SON GÖREV 
     Hemen hemen bütün semt, çıt çıkmadan yola koyulmuştu. Herkesin içindeki ortak duygu, büyük adama son bir görevi yerine getirmekti. Bir gün önceden zaten çok az olan anayolların kapatılacağı duyulmuştu. Trafiğe değil, çünkü trafik yoktu. Onun için herkes geceden, yollara düştü. Nüfusu bir milyonu bulmayan İstanbul, sabah olduğunda nefesini tutmuş halde, Dolmabahçe - Karaköy arasına dizilmişti. Kıyı yoluna, yamaçlara, her yere. 
     Kabataş’ta bir akrabamızın, 1957’de genişletilmiş bugünkü ana caddenin tam ortasına rastlayan tahta evinde, pencere kıyısında yerimizi almıştık. Naaşın saray kapısından çıktığını nereden anladık, bilir misiniz Tüm yakın semtleri kaplayan bir hıçkırık sesinden Uzun bir hıçkırığın yankısı, bize kadar erişti. Bir gözyaşı seli, herkesi harap etmeye başladı. Evin tam karşısında yani deniz tarafı kaldırımında, başlarında rahipleri ve papazları ile azınlık okulları yer almıştı. Onların bizden fazla üzüntüsü, beni daha fazla eziyordu. Hele Rum öğrencilerin " 
     



 GÜNCEL 















</TEXT>
</DOC>
