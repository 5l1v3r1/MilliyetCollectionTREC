<DOC>
<DOCNO> 103305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas09.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun falından babası çıkacak 
</HEADLINE>
<TEXT>

34 yıl önce kendisini terk eden babasını arayan Susanne, gittiği medyumdan işaret aldı Baban sağ ve Antalya’da yaşıyor...’ 
     MEHMET ÇELİKTEN Side DHA 

     Adı Susanne Burg. Alman. O şimdi, Side sokaklarında 35 yıl önce annesini ve kendisini terk ederek Türkiye’ye dönen babası Zeki Kafalı’yı arıyor. Bu aramada kullandığı tek ipucu da çok eskilerden kalma bir siyah - beyaz fotoğraf. 
     Side’yi sokak sokak dolaşan Susanne Burg iddialı "Babam İzmir doğumluymuş ama gittiğim medyum bana onun Antalya’da yaşadığını söyledi. Onun için burada arıyorum. Onu mutlaka bulacağım." 
     
Evlatlık verildi      Susanne Burg’un arayış öyküsü’ 1960’larda başlamış. İzmirli bir fabrikatörün oğlu olan babası Zeki Kafalı, 1960’ların başındaki işçi akımı sırasında, okumak için Almanya’ya gitmiş ve Freiburg’da üniversite eğitimi almış. 
     Bu sırada aynı okulda okuyan Maria Ivanoff ile birlikte olmaya başlamış ve bu beraberlikten 1966’da Natascha Janka adında bir kız çocuğu dünyaya gelmiş. 
     Durumu öğrenen ailesi Kafalı’yı Türkiye’ye çağırınca minicik yavrusuyla ortada kalan Ivanoff, çareyi yetiştirme yurduna başvurmakta bulmuş. 
     Yurt görevlilerinin adını Susanne olarak değiştirdikleri küçük kız da, 8 aylıkken bir aileye evlatlık verildi. 
     
Kızım, baban yaşıyor’      Evlatlık verildiğini 4 yaşında öğrenen Burg, aradan 35 yıl geçtikten sonra nihayet gerçek annesi Ivanoff’la tanışmış. Ardından da babasının izini sürmeye başlamış. Almanya’daki Türk Büyükelçiliği’ne başvuran Burg, babasıyla ilgili bir kayıt bulamayınca bir medyuma gitmeye karar vermiş. 
     Ve medyum ona şu kehanette bulununca da Antalya’nın yolunu tutmuş "Baban 61 yaşında, evlenmiş ve 2 çocuğu var. Ayrıca hasta. Antalya’da yaşıyor." 
     
Bulamazsa yine gelecek      Annesinden aldığı fotoğrafla Antalya’ya gelen, eşi Christoph ve oğlu Mirko ile Side’de bir otele yerleşen Burg, 15 günlük tatilini sürekli olarak babasını aramakla geçiriyor. 
     Burg babasının kendisini mutlaka aramasını isterken, eşi Christoph "Susanne zor günler yaşıyor. Babasını bulmayı çok istiyor. Umarım buluruz" dedi. Side Alba Resort Oteli’nde tatil yapan aile, aramalarda sonuç alamadığı takdirde, gelecek yıl tekrar Antalya’ya geleceğini belirtti. 
     



 YAŞAM 






















</TEXT>
</DOC>
