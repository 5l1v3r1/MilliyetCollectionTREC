<DOC>
<DOCNO> 104614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun36.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu "Kopenhag'da Türkiye için tarih belirlenmeli" 
</HEADLINE>
<TEXT>

     Yunanistan Dışişleri Bakanı Yorgo Papandreu, ülkesinin AB tarafından belirlenen kriterleri yerine getirdiğinde Türkiye'ye kesin müzakere tarihi verilmesine karşı olmadığını söyledi. 
     Atina haber ajansı ANA'nın haberine göre Papandreu, AB Dışişleri Bakanları toplantısına katılmak üzere gittiği İsveç'ten Dışişleri Bakanı Şükrü Sina Gürel'i telefonla arayarak, Aralık ayı içinde Kopenhag'daki AB zirvesinde Türkiye için kesin müzakere tarihi belirlenmesi gerektiğini belirtti. 
     AB'ın genişleme sürecinin Kopenhag zirvesinde üyeliğe alınacak 10 ülkeyle sona ermeyeceğini kaydeden Papandreu, ''Yunanistan, Ortaklık belgesinde belirtilen AB kriterlerinin zirve toplantısına kadar yerine getirilmesi durumunda Ankara'nın müzakere tarihi verilmesi talebine karşı değildir'' dedi. 
     ANA haberinde ayrıca, Papandreu'nun, Romanya ve Bulgaristan Dışişleri Bakanlarını da telefonla arayarak, bu iki ülkeye de Kopenhag zirvesinde müzakere tarihi verilmesi gerektiğini belirttiğini duyurdu. 
     Papandreu, Cuma günü Danimarka'nın Elsinor kentinde diğer konuların yanı sıra genişleme konusunun da ele alınacağı AB Dışişleri Bakanları toplantısına katılacak. 
     





</TEXT>
</DOC>
