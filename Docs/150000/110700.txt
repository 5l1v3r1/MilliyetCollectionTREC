<DOC>
<DOCNO> 110700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo07.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AYHAN’A DAVET 
</HEADLINE>
<TEXT>

Pistlerin yeni kraliçesi, bu yılın son yarışını İngiltere’de yapacak. Süreyya Ayhan özel olarak çağrıldığı Bupa Great North Run’da yine elit atletlerle mücadele edecek 
     MURAT AĞCA 

     Bir milde yarışacak 
     AVRUPA Şampiyonu atletimiz Süreyya Ayhan, bu sezon son yarışını İngiltere’de koşacak. Üst üste elde ettiği başarılar sonrası dikkatleri üzerine çeken Ayhan, prestijli yol yarışı Bupa Great North Run’dan aldığı davet üzerine bir milde yarışacak. 6 Ekim’de düzenlenecek yarışta milli atlet, İngiliz Holmes, Sloven Ceplak, Rus Tomashova, Komyagina ve İspanyol Dominguez gibi elit rakiplerle mücadele edecek. 
     
     Ailesiyle buluşuyor 
     İNGİLTERE’NİN en çok ilgi çeken organizasyonlarından biri olan ve yarı maraton bölümüne de 50 bine yakın sporcunun katılacağı Bupa Great North Run’ı İngiliz BBC televizyonu da naklen yayınlayacak. Milli atlet, Ada yolculuğu öncesi bugün de memleketi Çankırı’nın Korgun ilçesine gidecek. Ailesiyle hasret giderecek olan Ayhan için çeşitli törenler düzenlenecek. 
     
     Artık yükü ağır 
     Spordan Sorumlu Devlet Bakanı Erdoğan Toprak dün Süreyya Ayhan ve antrenörü Yücel Kop’u makamında kabul etti. Toprak, "Süreyya, bundan böyle Anadolu’daki organizasyonlarda bizlerle birlikte olacak. Yeni Süreyya Ayhan’ların çıkması için çaba harcayacak" dedi. 
     



 SPOR 






























</TEXT>
</DOC>
