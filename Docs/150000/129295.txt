<DOC>
<DOCNO> 129295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko22.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde, faizler beklenenin üzerinde... 
</HEADLINE>
<TEXT>

     Hazine Müsteşarlığı, bugün iki bono ihalesi birden düzenleyerek, yeni yılın ilk ihalelerini gerçekleştirdi. 
     Hazine, bugün biri 161 gün, diğeri de 273 gün vadeli olmak üzere iki bono ihalesi düzenledi. 
     Hazine'nin, 161 gün vadeli bono ihalesine toplam 1 katrilyon 162.5 trilyon liralık teklif gelirken, ihalede nominal 1 katrilyon 52.2 trilyon liralık satış gerçekleşti. İhaledeki net satış miktarı da 861.7 trilyon lira oldu. 
     161 gün vadeli bono ihalesinde bileşik faiz yüzde 57.10, basit faiz ise yüzde 50 olarak gerçekleşti. 
     
     273 GÜN VADELİ BONO İHRACI 

     Hazine'nin bugünkü ikinci ihalesi olan 273 gün vadeli bono ihalesine ise toplam 1 katrilyon 13.3 trilyon liralık teklif geldi. 
     İhalede nominal 896.7 trilyon liralık satış gerçekleşti. İhaledeki net satış miktarı 631.5 trilyon lira oldu. 
     İhalede bileşik faiz yüzde 59.61, basit faiz ise yüzde 56 olarak belirlendi. 
     Ayrıca, kamuya, 161 günlük bonodan 110 trilyon liralık, 273 gün vadeli bonodan da 360 trilyon lira olmak üzere toplam 470 trilyon liralık net satış yapıldı. 
     Bono ihalelerinden 161 gün vadelinin geri ödemesi 18 Haziran 2003, 273 gün vadeli bononun geri ödemesi de 8 Ekim 2003 tarihinde yapılacak. 
     Hazine'nin en son 26 Aralık 2002'de düzenlediği 383 gün vadeli ABD Dolar cinsinden iskontolu devlet tahvili ihalesine, toplam 1 milyar 196.1 milyon dolar teklif gelmişti. 
     İhalede nominal 648.2 milyon dolarlık satış gerçekleşirken, net satış miktarı 606.8 milyon dolar olmuştu. Döviz ihalesinde bileşik faiz yüzde 6.47, basit faiz yüzde 6.48 olarak belirlenmişti. 
     





</TEXT>
</DOC>
