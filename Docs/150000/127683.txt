<DOC>
<DOCNO> 127683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/guncel/gun11.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
OKÖSYS için yarın son gün 
</HEADLINE>
<TEXT>

     ANKARA Milliyet 

     Ortaöğretim Kurumları Öğrenci Seçme ve Yerleştirme Sınavı’na OKÖSYS başvuru süresi, yarın sona eriyor. OKÖSYS ile Fen, Anadolu, Milli Eğitim Bakanlığı’na bağlı sağlık meslek liseleri ve diğer bakanlıklara bağlı ortaöğretim kurumlarına öğrenci alınacak. Adaylar, başvuru belgesini, sınav ücreti olan 10 milyon lirayı yatırdıklarını gösterir banka dekontuyla birlikte okul müdürlüklerine teslim edecek. Başvuru süresi, yarın mesai saati bitiminde sona erecek. Sınav, 8 Haziran Pazar günü Türkiye’de, yurtdışında ise Lefkoşa, Trablus, Riyad, Medine, Cidde ve Aşkabat’ta Milli Eğitim Bakanlığı’nca gerçekleştirilecek. Sınav sonuçları Temmuz’un son haftası açıklanacak. 2003-OKÖSYS ile Fen, Anadolu ve MEB’e bağlı sağlık meslek liseleri ile diğer bakanlıklara bağlı meslek liselerine toplam 120 bin 158 öğrenci yerleştirilecek. 



 GÜNCEL 
















</TEXT>
</DOC>
