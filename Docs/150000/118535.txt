<DOC>
<DOCNO> 118535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/guncel/agun.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekbir Giyim sunar Emine Erdoğan 2003 
</HEADLINE>
<TEXT>

Gündemdeki kişilerin kıyafetlerinin benzerini üretip onların adıyla piyasaya süren Tekbir Giyim, Merve Kavakçı’dan sonra Emine Erdoğan 2003’ü hazırladı 
     PINAR AKTAŞ İstanbul 

     Daha önce Tansu Çiller, Merve Kavakçı ve Semra Sezer’in isimlerini kreasyonlarında kullanan tesettür giyim firması Tekbir Giyim, Emine Erdoğan’ın adını taşıyan giysilerle çok iddialı. Tekbir, 2003 yılı ilkbahar - yaz kreasyonlarında Recep Tayyip Erdoğan’ın eşinin daha önce giymiş olduğu bir döpiyesle pardösüyü Emine Erdoğan 2003’ adı altında tesettürlü kadınların beğenisine sunacak. 
     Tekbir Giyim Yönetim Kurulu Başkanı Mustafa Karaduman, AKP’nin tek başına iktidar olmasının ardından hiç zaman kaybetmeden Emine Erdoğan’ın seçim öncesinde giydiği giysileri kreasyonları arasına katmaya karar verdi. 
     
     FİYATI ÇOK FAZLA DEĞİL’ 
     Bir döneme damgasını vuran isimlere kreasyonlarında yer vermelerinin bir gereklilik olduğunu vurgulayan Karaduman, "Modacılar, gündeme biri geldiğinde mutlaka onlardan esinlenirler. Özellikle ünlülerin adını alan giysilerin satışları yüksek oluyor. Üstelik bu giysilerin fiyatları diğer elbiselere yakın. İsimlerinden dolayı özel bir fiyat artışı söz konusu değil" dedi. 
     Tekbir’in 2003 yılı ilkbahar - yaz kreasyonunda satışa sunacağı "Emine Erdoğan" modeli, iki parçadan oluşuyor. Krem rengi etek ve ceketten oluşan döpiyesin yakalarında lacivert şeritleri bulunuyor. Koleksiyonda bir de aynı isimle düz bej bir pardösü yer alıyor. Tabii bu takımları süsleyen başörtüleri ve ayakkabı da yine Tekbir’den. 
     
     ÖZEL DİKİM YAPABİLİRİZ’ 
     Karaduman, Erdoğan’la görüşme imk nı buldukları takdirde kendi adıyla başka modeller de satışa sunabileceklerini söyledi. "Emine Erdoğan" modelini önümüzdeki aylarda Almanya’daki defilede de tanıtacağını söyleyen Karaduman, "Emine Hanım isterse kendisi için özel dikim yaparız" diye konuştu. 
     



 GÜNCEL 














</TEXT>
</DOC>
