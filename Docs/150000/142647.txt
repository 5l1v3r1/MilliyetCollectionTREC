<DOC>
<DOCNO> 142647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun09.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı Barış için mücadele etmeliyiz 
</HEADLINE>
<TEXT>

     Almanya Başbakanı Gerhard Schröder, Irak kriziyle ilgili olarak, ''En ufak bir imkan olduğu sürece barış için mücadele etmeliyiz'' dedi. 
     Schröder, bugün federal mecliste yaptığı ''Barış ve cesaret için değişiklik'' konulu hükümet açıklamasında, Irak krizinin barışçı çözümü için yoğun çaba harcadıklarını belirterek, ''Fransa, Rusya ve Çin ile birlikte, Irak'ın barışçı şekilde silahsızlandırılmasının mümkün olduğuna karar verdik'' ifadesini kullandı. 
     Irak'ın, uluslararası baskılar sonucu ciddi şekilde silahsızlanmaya başladığını, Essamud füzelerinin imha edilmesinin de bunu gösterdiğini ifade eden Schröder, ''Bunda BM silah denetçilerinin çalışmaları çok etkili oldu. Bu nedenle çalışmalar şu an durdurulmamalı. Savaş mantığı yerine barış mantığıyla hareket etmeliyiz'' diye konuştu. 
     Irak'ın silahsızlandırılmasının sağlanması için Almanya'nın ve diğer Avrupa ülkelerinin de daha fazla dayanışma göstermesi gerektiğini kaydeden Schröder, ''Bunun için de ekonomik ve siyasi açıdan güçlü olmalıyız'' dedi. 
     





</TEXT>
</DOC>
