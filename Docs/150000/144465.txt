<DOC>
<DOCNO> 144465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/asik.html </URL>
<DATE> 2003/03/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
EFT ücreti... 
</HEADLINE>
<TEXT>

     Bakın biz zaten bankalara EFT ile nasıl katkılarda bulunuyoruz 
     - Paramızı bu gibi kolaylıklarından dolayı bankada tutup kullanmalarına izin vererek, 
     - Şubelerdeki iş yoğunluğunun azalmasını sağlayarak ve banka personelini rahatlatarak, 
     - Kırtasiye giderlerini azaltarak, 
     - İki taraflı zaman tasarrufu sağlayarak, 
     - İşlemlerimiz için kendi bilgisayarlarımızı ve hatlarımızı kullanarak ... 
     EFT ücreti haklı bir ücret sayılabilir mi 
     
     AB’ye göre, Kemalizm Türkiye’nin yolunu tıkıyormuş. Laf... Türkiye’de Kemalizm 1938’den sonra hiç uygulanmadı ki... 
Haldun Ertem 

Simitis’in bildiği      Avrupa’da NATO’nun görevlerini devralacak olan Avrupa Ordusu’na katılmamızı Yunanistan veto etmişti. Mesele halloldu. Nasıl halloldu .. Onur Öymen anlatıyor 
     - Gazetelerde kısa bir haber gördük "Türkiye’nin gösterdiği bir esneklik sonucunda bu iş halledilmiştir. Herkes çok memnun..." Herkes dediğiniz kimdir Yunan Başbakanı Simitis çok memnun. Biz ne verdik de, Simitis memnun oldu. Efendim, bilemiyoruz. Niye çünkü, kamuoyuna açıklanmıyor. Dışişleri Komisyonu’ndan bilgi istedik, bilgi yok... Simitis’in bildiğini biz bilmiyoruz... 
     Türk Meclisi bilmiyor... 
     
Emeklinin ilacı...      Emekli aylıklarından yüzde 1 oranında sağlık kesintisi yapılırken ilaç satışında zeka ürünü bir uygulama başaltıldı. Emekli eczaneye gidiyor, doktorun yazdığı ilacı istiyor. Eczacı bilgisayara eşdeğer ilaçların fiyatlarını veriyor. Ortalama fiyat bulunuyor. Emekliye o fiyattaki ilaç veriliyor. Eğer hasta daha pahalı olan ilacı almak isterse aradaki farkı ödüyor. Emekli okurumuz Orhan Akın soruyor 
     - Madem ki bu ilaçlar etki olarak eşdeğerde sayılıyor neden fiyatları farklı 
     - Sağlık Bakanlığı neden eşdeğer ilaçlara farklı fiyat veriyor 
     Okurumuzun soruları mantıklı. Ancak mantık her zaman her yerde geçerli değil maaleesef 
     
Vesikalık fotoğraf      Başladı işte istedikleri savaş. Savaş bile değil silahlı gasp Tarihin en kapsamlı soygunu gözümüzün önünde yapılıyor ve polis gelmiyor. Çünkü polisin kendisi soyguncu. Irak zorbalar tarafından basıldı, bu ülkeye silahla el konulacak ve ganimeti soyguncular aralarında paylaşacak.. 
Mine Kırıkkkanat 

Robin’in mektubu      İngiltere Avam Kamarası Başkanı Robin Cook’un istifa mektubundan kimi satırları birlikte okuyalım 
     "İstifa ettim çünkü... Kurumlar ve kurallar temelinde örgütlenmiş bir uluslararası topluma inanıyorsak, bizi "rahatsız" eden kararlar karşısında bile bunları elimizin tersiyle bir kenara itemeyiz... Ne uluslararası toplumda ve ne de ülkemde destek görmeyen bir savaşı savunamazdım... 
     Bir yandan Saddam’ın "ciddi bir tehdit" olduğunu söyleyip "Ondan önce biz harekete geçelim" tezine haklılık kazandırmaya çalışırken, bir yandan da "Saddam şu an Körfez Savaşı günlerinden daha zayıf " söylemiyle askeri strateji oluşturamayız. 
     Oluşturulmasına yardımcı olduğumuz ve "20 yıldır" orada varolan bir askeri varlığın, şimdi bir askeri harekatla "silahsızlandırılması" neden bu kadar "ivedi" olsun Silah programını hırsla tamamlamak isteyen Saddam’ı Birleşmiş Milletler denetçilerinin orada bulunmasıyla hüsrana uğratmışken, neden bu hafta savaş 
     Irak’ın, değil aylardır, tam "12 yıldır" silahsızlandırılmaya çalışıldığını ve "artık sabrımızın tükendiğini" söyleyenleri işitiyorum. Peki ama, İsrail’in işgal ettiği topraklardan çekilmesiyle ilgili 242 sayılı BM kararından bu yana 30 yıldan fazla zaman geçmedi mi " 
     
     Irak’a giren ABD askerleri önce petrol kuyularını güvenlik altına alıyormuş. Öyle mi Buradan bakınca "kuyuları gaspediyorlar" gibi görünüyor da... 
     
     ABD Irak’a saldırmadan önce Tayyip Erdoğan’ı arayıp haber vermemiş. Çorum’daki belediye seçimine konsantre olan Başbakan’ı rahatsız etmek istememişlerdir... 
     
     
Amerika’dan korkun      Savunma Bakanı Vecdi Gönül, ABD’de yaptığı konuşmada, bizim Meclis’in tezkereyi neden reddettiğini anlatırken demiş ki 
     - Bizim 360 milletvekilimizin 300’ü Meclis’e ilk kez girdi. Oysa muhalefetteki CHP’liler profesyonel politikacı. Onların bizim amatör milletvekillerine söyledikleri, sonuçta etkili oldu. Bizimkilere "Amerika’dan korkacağınıza Allah’tan korkun" deyince bizimkiler şaşırdı... 
     Demek son tezkere oylamasında AKP’liler yine ABD korkusuna dayalı oy kullandılar. Doğru yolu buldular... 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
