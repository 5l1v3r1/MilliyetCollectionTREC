<DOC>
<DOCNO> 118522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko05.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
B tipi, reel yüzde 26 kazandırdı 
</HEADLINE>
<TEXT>

İki büyük krizin yaşandığı son üç yılda ortalama bir B Tipi Yatırım Fonu sahibi yüzde 294.5 getiri sağladı. 34 aylık sürede enflasyon ve dövizdeki kur artışı bu getirinin çok altında kaldı 
     SONGÜL HATISARU 

     Para ve sermaye piyasalarında doğru zamanlamayla doğru kararları vermek çoğu zaman mümkün olmaz. Yatırımcı bir yandan tasarruflarını enflasyona karşı korumaya çalışırken diğer yandan risklerini de minimum seviyelere çekmek için çaba sarf eder. Ancak sokaktaki insan’ çoğu zaman bunu başaramaz. 
     Sonuç eriyen tasarruflar, yitik hayallerdir. İki önemli ekonomik krizin yaşandığı Ocak 2000-Ekim 2002 döneminde ortalama bir B Tipi Yatırım Fonu sahibi yüzde 295 getiri sağladı. Söz konusu yaklaşık 3 yıllık sürede birikimli enflasyon oranı ise toptan eşyada yüzde 214, tüketici fiyatlarında yüzde 191 oldu. Ortalama bir B Tipi Yatırım Fonu sahibi 34 aylık sürede reel yüzde 26 getiriyi banka hesaplarında hissetti. Döviz bazlı reel getiri ise yüzde 30 olarak gerçekleşti. 
     
Kıyaslama unsurları Ocak 2000 Ekim 2002 TEFE 214.0 TÜFE 191.0 USD 209.3 EURO 204.1 IMKB - 100 - 32.6      
KYD Yatırım Fonu Endeksleri analizi Ocak 2000 Ekim 2002  1 Ocak 2000 31 Ekim 2002 Getiri toplamı Reel getiri KYD A Tipi Fon Endeksi 100.0 162.6 62.6 141 KYD B Tipi Fon Endeksi 100.0 394.5 294.5 26      
     A Tipi Fon Endeksi reel getiri hesaplamasında İMKB 100, B Tipi Fon Endeksi reel getiri hesaplamasında TEFE kriter olarak hesaplanmıştır. 
     



 EKONOMİ 

























</TEXT>
</DOC>
