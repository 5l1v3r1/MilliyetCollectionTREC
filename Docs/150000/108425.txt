<DOC>
<DOCNO> 108425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yasam/yas03.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail’in siyahi bakanı 
</HEADLINE>
<TEXT>

Ruandalı kadın bakan Nyiramasuhuko, binlerce Tutsi’ye tecavüz ettirip Öldürün’ emri verdiği iddiasıyla, Savaş Suçları Mahkemesi’ne çıkarıldı 
     DIŞ HABERLER SERVİSİ 

     Yıl 1994... Afrika tarihinin yakın geçmişteki en karanlık yılı...İç savaşın hüküm sürdüğü Ruanda’da düşman iki kabile Hutu ile Tutsiler acımasızca birbirlerini doğruyor. 100 gün süren çatışmalarda 800 bini aşkın Tutsi ile ılımlı Hutu’nun öldürüldüğü sanılıyor. Şimdi bu katliamın sanıkları Uluslararası Savaş Suçları Mahkemesi’nde hesap veriyor. Ruanda’da dönemin aile işleri ve kadınlardan sorumlu bakanı Pauline Nyiramasuhuko da, bir savaş suçları mahkemesinde soykırımla suçlanan ilk kadın’ sıfatıyla h kim önünde. 
     
     Benzini’ de kendi verdi 
     Nyiramasuhuko, 1994’te Hutular’a, Tutsi kadınlara tecavüz edilip sonra öldürülmesi emrini vermekle suçlanıyor. 
     Kurtulanların ifadelerine göre, aynı yıl 25 Nisan’da Hutulardan kaçan çoğu çocuk ve kadın binlerce Tutsi, Butare’deki stadyumda toplanıyor. Kızıl Haç’ın gıda yardımı yapacağını sanan Tutsiler, tuzağa düştüklerini kadınların ayrılmasıyla anlıyor. Ormana götürülen kadınlara önce tecavüz ediliyor. Sonra Nyiramasuhuko emir veriyor. Silahlar ateşleniyor, el bombaları yağıyor. Canlı kalanlar büyük bıçaklarla doğranıyor. Ardından Nyiramasuhuko, cesetlerin yakılmasını istiyor. Ve gereken benzini de komutana, arabasından veriyor. 
     



 YAŞAM 

















</TEXT>
</DOC>
