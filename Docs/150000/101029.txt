<DOC>
<DOCNO> 101029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur05.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödemiş ve Gebze de il olma kuyruğuna girdi... 
</HEADLINE>
<TEXT>

     İl olma isteklerine, Ödemiş ve Gebze de eklendi. 
     TDP İzmir Milletvekili Mehmet Özcan, İzmir'e bağlı Ödemiş ilçesinin il yapılması amacıyla hazırladığı kanun teklifini TBMM Başkanlığı'na sunarken Tire, Bayındır, Beydağ ve Kiraz ilçeleriyle birlikte 13 belde ve 2 köyün de Ödemiş'e bağlanması istendi. 
     SP Kocaeli Milletvekili Mehmet Batuk ise Gebze adıyla yeni bir il kurulması istemiyle kanun teklifi hazırladı. Batuk'un TBMM Başkanlığı'na sunduğu teklifte Darıca, Dilovası, Çayırova, Hereke, Mollafenari ve Ağva'nın Gebze'ye bağlanması öngörülüyor. 
     TBMM komisyonlarında çok sayıda ilçenin il yapılmasını içeren teklifler bulunurken, Şebinkarahisar'ın il yapılmasının gündeme gelmesinin ardından bazı milletvekilleri yeni il taleplerini içeren teklifler hazırlayarak Meclis Başkanlığı'na sundu. 
     





</TEXT>
</DOC>
