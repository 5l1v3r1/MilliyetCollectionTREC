<DOC>
<DOCNO> 127609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko18.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TASİŞ'ten eşya satışı... 
</HEADLINE>
<TEXT>

     Maliye Bakanlığı Tasfiye İşleri TASİŞ Genel Müdürlüğü İstanbul Tasfiye İşletme Bölge Müdürlüğü, toplam 58 adet muhtelif çeşit ve miktardaki eşyayı ''açık arttırma usulü'' ile satışa çıkardı. 
     Konuya ilişkin duyurular Resmi Gazete'nin bugünkü sayısında yayımlandı. 
     Satışa esas bedelleri en az 205 milyon 891 bin 100 lira ile en çok 62 milyar 700 milyon lira arasında değişen ve beklemiş ile kullanılabilir durumda olan söz konusu eşyalar, 9 Ocak 2003 tarihinde birinci, 16 Ocak 2003 tarihinde ikinci, 23 Ocak 2003 tarihinde de üçüncü defa olmak üzere satışa sunulacak. 
     Güvence tutarları en az 11 milyon lira, en çok 3 milyar 135 milyon lira arasında değişen eşyaların satışı, İETT Anadolu Garajı Yanı Kayışdağı Caddesi Küçük Bakkalköy, İstanbul adresindeki ihale salonunda yapılacak. 
     İhaleye katılmak isteyenler şartnameyi, bedeli mukabili, Bölge Müdürlüğü ile Tasfiye İşletme Şube Müdürlüklerinden temin edebilirler. 
     





</TEXT>
</DOC>
