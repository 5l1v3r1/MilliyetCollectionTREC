<DOC>
<DOCNO> 125432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo03.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Sarr ve Almaguer düş kırıklığı yarattı... 
</HEADLINE>
<TEXT>

     Galatasaray'da sezon öncesinde transfer edilen Sarr ve Almaguer, istenileni veremeyerek düş kırıklığı yarattılar. 
     Teknik direktör Fatih Terim'in yeniden Galatasaray'a dönmesinin ardından sürpriz bir biçimde transferini açıkladığı ve AC Milan'dan kiralanan Sarr, sarı-kırmızılı ekipte tutunamadı. Gönderilmesi gündemde olan Senagalli Muhammed Sarr, 17. haftası sona eren ligde 7 maçta forma giyebilirken, bunların 5'inde 90 dakika sahada kalabildi. 
     Sarr, 2 maçta ise son 15 dakikalarda forma şansı bulabilirken, Senegalli futbolcu ligde toplam 474 dakika oynadı. 
     Avrupa Şampiyonlar Ligi'nde yalnızca Lokomotiv Moskova ve 2 FC Barcelona maçında şans bulabilen Sarr, 155 dakika sahada kalabildi. 
     Sarr, Galatasaray forması altında bu sezon toplam 629 dakika forma giyip, Lokomotiv Moskova ve Denizlispor maçlarında gol attı. 
     
     ALMAGUER KAYIP 
     Sezon öncesinde transferin son gününde Meksika'dan getirilen Sergio Trevino Almaguer de, bir türlü beklenen performansı ortaya koyamadı. 
     Ligde kayıpları oynayan Almaguer, çeşitli nedenlerden yalnızca 4 maçta forma giyme başarısını gösterebildi. 4 maçta 315 dakika forma şansı bulan Meksikalı futbolcu, bunların 3 maçında 90 dakika oynadı. 
     Almaguer, Avrupa Şampiyonlar Ligi'nde ise 3 maçta oynarken, bunların hepsinde de 90 dakika sahada kaldı. Sergio Trevino Almaguer, Yimpaş Yozgatspor ile yapılan Türkiye Kupası maçında ise 33 dakika oynadı. 
     





</TEXT>
</DOC>
