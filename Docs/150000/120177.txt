<DOC>
<DOCNO> 120177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun35.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Prensi'ni "squash" öldürdü... 
</HEADLINE>
<TEXT>

     Japon İmparatoru Akihito'nun yeğeni 47 yaşındaki Takamado no Miya, başkent Tokyo'da Kanada Büyükelçiliği'nde Büyükelçi Robert Wright ile duvar tenisi squash oynarken bayıldı ve kaldırıldığı hastanede öldü. 
     Devlet televizyonu NHK'nin bildirdigine göre, Prens Takamado, Keio Üniversite Hastanesi'nde öğleden sonra tedavi alındı ve bilincinin yerinde olmadığı görüldü. 
     Dünyanın en eski yaşayan tahtı olduğuna inanılan 2 bin 663 yıllık Japon Krizantem Tahtı'nın 7. sıradaki varisi olan Prens Takamado, ortaklaşa düzenledikleri, Türkiye'nin dünya üçüncüsü olduğu 17. Dünya Kupası finalleri için Güney Kore'nin başkenti Seul'e giderek, İkinci Dünya Savaşı'nın bittiği 1945 yılından sonra bu ülkeye giden ilk imparatorluk üyesi olmuştu. 
     Eski İmparator Hirohito'nun en küçük kardeşi Prens Mikasa'nın oğlu Takamado'nun, Prenses Hisako ile evliliğinden 3 kızı bulunuyor. 
     





</TEXT>
</DOC>
