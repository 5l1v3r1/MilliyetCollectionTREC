<DOC>
<DOCNO> 109220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/guncel/gun05.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon turist getiren Türk... 
</HEADLINE>
<TEXT>

Turizm şirketi First Choice’un Orta Avrupa Müdürü Fuad Genç, tesislerinde 5 bin Türk’e iş imk nı verdiklerini belirtti 
     NESLİHAN CUYAR İstanbul 

     Avrupa’nın dördüncü büyük tur operatörü şirketi First Choice’un Orta Avrupa Sorumlusu bir Türk. Türkiye yatırımlarından da sorumlu olan Fuad Genç, amaçlarının İspanya’dan sonra Türkiye’yi alternatif turizm merkezi haline getirmek olduğunu açıkladı. 
     Almanya’da doğup büyüyen ve işletme öğrenimi gören 36 yaşındaki Genç, turizmci olmayı seçti. Ten Tur’un Almanya sorumlusu olarak çalışan turizmci, First Choice’la yollarının kesişmesini şöyle anlattı 
     
     Müdür olarak başladı 
     "2000’de First Choice, Ten Tur’un Almanya, Fransa, Belçika, Avusturya, İtalya ve İspanya’daki tur operatörlerini satın aldı. Bunu yaparken şirketin tek şartı tüm müdürlerin görevinin başında kalmasıydı. Ten Tur’un Almanya sorumlusuyken bu kez First Choice’ta müdür göreviyle çalışmaya başladım. Şirketin Orta Avrupa Müdürlüğü bana verildi, daha sonra yatırımlardan da sorumlu oldum." 
     Genç, First Choice’un 11 Eylül saldırısının ardından yatırımlarına ara vermek yerine Türk hükümetinden hiçbir destek almadan 55 milyon dolara mal olan iki büyük otel yaptırdığını anlattı. İngiltere, İrlanda, Hollanda, Belçika, Fransa, İtalya, İspanya, Almanya, Avusturya, İsviçre, Kanada ve Amerika’da 36 tur operatörüne h kim olan şirketin bu yıl Türkiye’ye 1 milyon 100 bin turist getirdiğini de vurgulayan Genç, bu turistlerin ülkeye gelişlerinin de Türk uçak şirketleriyle yapıldığını belirtti. 
     
     Çalışanlar Türk 
     Gelen turistlerin tümünün yabancı olmasına rağmen çalışan personelin Türk olduğuna dikkat çeken Fuad Genç, "First Choice Türkiye’de üç otel yaptırdı, ayrıca 15’e yakın otelin de işletmeciliğini yapıyor. Tüm bu tesislerde 5 bine yakın Türk çalışıyor" dedi. 
     



 GÜNCEL 


















</TEXT>
</DOC>
