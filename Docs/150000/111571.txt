<DOC>
<DOCNO> 111571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/yasam/yas02.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeyrek asır mola veren büyük aşk 
</HEADLINE>
<TEXT>

Amerikalı Richard, Fatma’yı görür görmez şık oldu evlenmek istedi. Ancak idealleri nedeniyle ayrıldılar, başkalarıyla evlenip boşandılar. Tesadüfler sonucu 25 yıl sonra bir araya geldiler 
     NESLİHAN CUYAR 

     Fatma Hanım, o dönemde Robert Kolej’de görevli olan Richard Reid ile Üsküdar Amerikan Lisesi’nde öğretmenlik yaptığı 1962 yılında, bir okul yemeğinde tanıştı. Arkadaşlıkları kısa sürede aşka dönüştü... Richard evlenmek istiyordu ama Fatma’nın idealleri vardı. Kendi deyimiyle "aşırı milliyetçiydi", bir yabancıyla evlenmeyi düşünmüyordu. Yaklaşık 6 ay geçmişti ki, Amerika’da burs kazandı. 
     Fatma, okuyacak bir yandan da evlilikle ilgili kararını verecek, Richard ise fırsat buldukça onu ziyarete gelecekti. Richard, "Nasılsa bir ömürboyu beraber olacağız. Bu geçici bir ayrılık, eğitimine engel olmak istemem" demişti. 
     Bir süre sonra Amerika’da Fatma’nın ziyaretine giden Richard, Brezilya’dan iş teklifi aldığını, orada bir hayat paylaşabileceklerini söyledi. Ancak Fatma o anda kararını verdi. Evliliğe hazır değildi. İkili bu kararın ardından ardından ayrıldı. 
     
     Tamamen tesadüf... 
     Kısa bir süre haberleşen çiftten önce Richard evlendi. UNICEF Direktörü olarak çalışmaya başlayan Richard, çeşitli ülkelerde bulundu. Fatma ise 6 yıl sonra bir yuva kurup, uzman psikolog oldu. İkisinin de çocukları oldu. Ne var ki Richard’ın evlililiği 10, Fatma’nınki ise 15 yıl sonra sona erdi. 
     Fatma, Richard’ı bir gün televizyonda gördü... UNICEF’in bir aşı kampanyasıyla ilgili Ankara’ya gelmiş, konuyla ilgili bilgi veriyordu. Yıl 1987’ydi ve aradan 25 yıl geçmişti. Hiç tereddütsüz, tebrik etmek için UNICEF’in Ankara’daki ofisini telefonla aradı. Karşılıklı konuşmaların ardından ikisi de birbirinin boşandığını öğrendi. 
     
     Benimle evlenir misin ’ 
     Richard telefonda evlenme teklifini yineledi. Ortadoğu ve Afrika sorumlusu olduğu için yeniden Amman’a döndü. Artık kaybedecek zaman yoktu. Evlenmeye karar verildi. Ancak Fatma’nın hala endişeleri vardı. "Acaba acele mi ediyorlardı " Tüm bu gel gitlerin ardından çift aynı yıl İstanbul’da evlendi. Ürdün ve Amerika’da geçen 7 yılın ardından, 1995’te Richard’ın emekli olmasıyla Türkiye’ye yerleştiler. 
     
     Pişmanlıklarımız yok’ 
     Aşklarına uzun yıllar ara vermiş olmalarına rağmen ikisinin de pişmanlığı yok. Fatma Reid, "Eğer o zaman evlenmiş olsaydım hiçbir idealimi gerçekleştiremezdim. Mutsuz olacak, belki onu da mutsuz edecektim. Ama 25 yıl sonra her şey değişmişti. Toplum ruh sağlığına öncü çalışmalar yapma fırsatım oldu ve ilk psikolojik danışmanlık merkezini kurdum. İşimde istediğim yerdeydim. Hedeflerimin çoğunu gerçekleştirmiştim" diyor. 
     
     15 yıldır bir yastıkta 
     Richard Reid ise umudunu hiç kaybetmediğini, içindeki sesin yollarının mutlaka bir yerde kesişeceğini söylediğini anlatıyor. Bilgi Üniversitesi’nde "Batı kültür tarihi" ve "uluslararası ilişkiler" dersleri veriyor. 
     15 yıllık evliliklerinin h l çok taze olduğunu söyleyen çift, kültür farklılığı yaşamadıklarını ancak bazen alışkanlıklarla ilgili sorunları olduğunu belirtiyor. Richard Reid, "Zaten 11 ayrı ülkede yaşadım. Fatma da değişik kültürlere alışkındı. Neden kültür çatışması yaşayalım ki" diye konuşuyor. 
     



 YAŞAM 

















</TEXT>
</DOC>
