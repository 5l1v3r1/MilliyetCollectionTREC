<DOC>
<DOCNO> 107723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/yilmaz.html </URL>
<DATE> 2002/09/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Mardin’den bir bakan geçti ki 
</HEADLINE>
<TEXT>

     Taşın ve inancın kenti diye tanımlanan Mardin’e geliş nedenimiz Türkiye SİAD Platformu, Başkanlar Kurulu Toplantısı.’ 29 ilin Sanayici ve İşadamları Derneği SİAD başkanlarını dinlemeye zamanın kalmadığı bir toplantı... 
     Bu toplantı, TBMM’nden bir de arzın merkezi Masum Türker geçti’ dedirtecek türden bir konuşmaya sahne olması nedeniyle, yıllar geçse de akıllarda kalacak. Türker’in konuşmasından örnekler vermek zor olacak ama, deneyeyim Bundan 500 yıl önce Sancak Beyi olarak Mardin’e gelen ailenin bir çocuğu olmaktan, 17 yaşında gözlük takmaya başladığında gözlük numarasının üç buçuk numara olmasından, Deniz Gezmiş ile okul arkadaşı olmaya kadar. 
     Özilhan’ın kaderleriyle ilgili sözleri karşısında, böylesine ateşli bir konuşma yapan Türker’in yaklaşımını gören KKTC’den gelen SİAD’ların başkanları, söz almamayı tercih ettiler. 
     İstanbul’dan toplantıya gelen tek işadamı ise Genpa’nın patronun Mardinli Zeynel Abidin Erdem olması da şaşırtmadı. 
     
Tek TÜSİAD’lı Akyıl      SİAD Platformu devam ederken Özilhan ile Diyarbakır’a yola çıktım. TÜSİAD’ın Türkiye’nin en doğusundaki tek üyesi Mustafa Akyıl’ın, fabrikasına konuk olduk. TÜSİAD’ın, Akyıl’ın yanı sıra, Gaziantep’te Abdülkadir Konukoğlu ile birlikte Güneydoğulu yalnızca iki üyesi bulunuyor. Özilhan TÜSİAD’a Güneydoğu’dan en az iki yeni üye bekliyor. Akyıl’ın beklediği ise TÜSİAD rozeti. Yılda 8 bin dolar aidat ödeyen TÜSİAD üyelerinin bir rozetinin bile olmadığına şaşırıyorum. 
     Akyıl’da ekonomiyi, TÜSİAD’ı konuşuyoruz en çok da siyaseti. Malum, Özilhan siyasilerin her birine bir çivi çaktı. Asıl yapılması gerekenler ise yolda bir ucu Kıbrıs, öbür ucu Brüksel’e uzanıyor. 
     Ankara ise şimdilik TÜSİAD’a çok uzak. 
     Bu arada erken bir haber de vereyim Özilhan TÜSİAD Başkanlığı’nı iki yıl daha uzatmak niyetinde değil. 
     
Berivan evinde çekildi      Mardin Kızıltepe’de gittiğim evden sözetmeliyim. Bedrettin Karaboğa’nın 1993’de, yani terör döneminde yaptırdığı bir malikane burası. Yerel olmaktan çok, modern bir bina. Evin yöreyi anlatan bölümü, yatakların ya denk edildiği, ya da sıra sıra serildiği odalar. Allı, yeşilli altın sarısı işlemeleri, kadife yüzleri ile yorganlar, yastıklar... 
     Bu evde gün oluyor ki 30 kişi kalabiliyor. Karaboğa’nın dediğine göre yorganlar annesinin çeyizi. 
     Sibel Can’ın oynadığı Berivan dizisinin üç bölümü bu evde çekilmiş. Dizideki yorganlar da Karaboğa ailesinin... 
     Karaboğa evine geldiğimizde, eşini de tanışmamız için salona davet etti. Eşi yöresel giysiler içinde uzun açık renk desenli bir elbise, başında beyaz yazma ve yazmanın üzerinde siyah poşi. Güneş değmemiş yüzünde iki ela göz mavi kalemle sabitlenmiş. Alnında üç nokta döğme, tablo gibi duruyor yüzü, sessiz ve değişmeyen bir ifadeyle... 
     Erkekler hanımla sohbette güçlük çekmiyor, dilleri Kürtçe. Ben konuşamıyorum, tek kelime bile ortak bir lisanımız yok. 
     Kadınlar milletvekili olarak Meclis’e gidemiyorlar diye yakınıyoruz haklı olarak. Ya Kızıltepe’de kadın belediye başkanı çıkarken, bir kadının 200 kilometre ötede lokantaya gitse ayran ısmarlayamayacak olması ne 
     Köy kokulu dağ ceylanı’nı, duymuş muydu evin sahibesi 
     
Diyarbakır’da Nispet’      Diyarbakır’ın gece hayatı da vardı, gündüzü de tek eksiği televizyon programlarında izlenen televoleydi, cumartesi gecesi o da ete kemiğe büründü. Bir yanında eski Diyarbakır evini restore ettiren, öbür yanında modern bir otel inşa eden Class Otel bunu başardı ve İstanbul’da ünlenen Nispet Bar’ı açtı. Artık Diyarbakır’ın da kameralı gece hayatı olacak. Sahnede mahalli sanatçı yok, Demet Akalın var. 
     Açılıştan iki gün önce başladı rezervasyon talepleri, ilk müşteriler küçük masalara kuruldular. 
     Sahne önü müşterilerinin masalarında şampanyalar. Barın ilk gelini geldi, ilk şampanyası patladı, ilk göbek atanı kameralara poz verdi. Koruma, asker, polis bilirlerdi de badigard bilmezlerdi, onu da gördüler. Diyabakır’da eller havaya kalktı. Nispet Bar’ın bulunduğu Mardin Kapı’da sokakların çöpüyle oynayan çocuklar hayatlarına devam ettiler. Nispet, kişi başına geliri 1500 doların altında olan Diyarbakır’a nisbet yaparcasına coşacak. 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
