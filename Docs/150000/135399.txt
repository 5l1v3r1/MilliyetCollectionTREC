<DOC>
<DOCNO> 135399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/spor/spo07.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖĞRETMEN OLACAĞIZ 
</HEADLINE>
<TEXT>

Yılın antrenörü seçilen Şenol Güneş, "Geçmişte öğrenciydik. Şimdi hoca olmak istiyoruz" dedi. 
     "1992’de başladık" 
     MİLLİ Takım Teknik Direktörü Şenol Güneş, UEFA’nın resmi internet sitesi www.uefa.com tarafından yılın teknik direktörü seçildikten sonra övgü aldı. Aynı sitede, "Güneş Türk stilini inşa ediyor" yorumu yapıldı. Güneş de, "Futbol Federasyonu’nun özerk olması, kulüplerin yayın hakları elde etmesi ve altyapı atağının ilk pozitif sonuçları 92 - 94 arasında alındı. Geçmişte Yugoslav, Alman, İngiliz ve İtalyan ekollerinin etkisinde kaldık. Bunlar bize büyük katkı sağladı. Ama artık kendi yolumuzu kendimiz çiziyoruz" dedi. 
     
     "Bizi anlamadılar" 
     ŞENOL Güneş, Dünya Kupası’nda atak ve aktif oynamayı planladıklarını, ancak medyanın ve bazı kişilerin bunu anlamadığını da vurguladı. Milli hoca şöyle devam etti "Rakiplerimiz üç ayrı kıtadan gelmişti ve biz evimizden çok uzaktaydık. Farklı bir futbol stili ile oynadığımız için birçok eleştiriye uğradık. Uzakdoğu’da herkese neler yapabileceğimizi gösterdik. Türkiye’nin diğer ülkeler önünde lider durumda bulunmasından dolayı gurur duyuyorum. Geçmişte çok iyi öğrencilerdik. Şimdi ise iyi öğretmenler olmak istiyoruz". 
     



 SPOR 




























</TEXT>
</DOC>
