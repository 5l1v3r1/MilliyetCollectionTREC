<DOC>
<DOCNO> 112269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümcül silahları, masum bilimsel deneyler ortaya çıkarmış... 
</HEADLINE>
<TEXT>

     Dünyayı tehdit eden ölümcül kimyasal, biyolojik ve nükleer silahların, masum bilimsel deneyler sonucu ortaya çıktığı bildirildi. 
     Abant İzzet Baysal Üniversitesi'nde başlayan ''9. Ulusal Biyoloji Kongresi''ne, 40 üniversitenin Biyoloji Bölümü'nden 120 öğrenci katıldı. Ege Üniversitesi Biyoloji Bölümü öğrencileri Zeliha Demirel ve Zerrin Üst, kongrenin ilk gününde sundukları bildiride, dünyayı tehdit eden ''ölücül silahları'', masum bilimsel deneylerin ortaya çıkardığını örneklerle anlattılar. 
     Bildiride, ölümcül silahlarlar örnekler verilerek, bunların ortaya çıkışı şu şekilde anlatıldı 
     -Elektromanyetik Bomba Arthur Compton, 1925 yılında compton etkisi olarak bilinen düşük atom numaralı bir atoma yüksek enerjili bir foton demeti gönderildiğinde, bir elektron demeti yayıldığını açıklarken amacı silah değil atom yapısını incelemektir. Albert Eistein'in amacı ise atom bombası yapmak değil, atom çekirdeğinin parçalanması ile ortaya çıkan enerjiyi incelemektir. 
     Şarbon Günümüzde ABD-Afganistan savaşından sonra gündeme gelen şarbon, aslında bir hayvan hastalığı, koyun ve sığırlarda görülüyor. İnsana ise solunum ve sindirim yoluyla bulaşıyor. ABD, Sovyet Rusya ve İngiltere, 1994 yılına kadar Irak'a hayvanlarda görülen hastalıkla mücadele için bilimsel amaçlarla kullanılmak üzere şarbon sattı. Irak boş durmayarak Birleşmiş Milletler'in, ''Bayan Mikrop'' adını verdiği, eğitimini ABD, Kanada ve İsviçre'de yapmış olan Dr. Rihap Taha'ya alınan şarbondan biyolojik silah yaptırdı. Irak'ın elinde olduğu iddia edilen silahlar, şimdi bütün dünyayı tehdit ediyor. 
     Bildiride, kimyasal silahların, maddenin ana yapısı ve bileşimindeki bazı dönüşümler yapılarak, biyolojik silahların, virüsler ve bakterilerin yapısı değiştirilerek, nükleer silahların da, atom çekirdeğinin parçalanması ile meydana gelen enerji ile elde edildiği kaydedildi. 
     Kongre, 12 Ekim'e kadar devam edecek. 
     





</TEXT>
</DOC>
