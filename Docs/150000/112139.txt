<DOC>
<DOCNO> 112139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/siyaset/siy09.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk defa 12 Eylül yasası iptal edildi 
</HEADLINE>
<TEXT>

Parti üyeleri güvenlikçi olacak 
     ANKARA Milliyet 

     Anayasa Mahkemesi, 12 Eylül döneminde çıkarılan yasaların Anayasa’ya aykırılıklarının öne sürülemeyeceğini düzenleyen Anayasa maddesinin yürürlükten kaldırılmasından sonra, ilk kez bu dönemde çıkarılan bir yasa hükmünü de iptal etti. Anayasa Mahkemesi, Danıştay 12. Dairesi ve Ankara 9. İdare Mahkemesi’nin başvurularını değerlendirdi. Özel güvenlik teşkilatında çalışacak personelde aranacak şartları düzenleyen maddenin iptal edilen hükmü, soruşturma sonunda başvuru tarihine göre son beş yılda herhangi bir siyasi partiye üye olmayan veya siyasi partinin organları veya bağlı kuruluşlarında görev yapmayan kişilerin, özel güvenlik teşkilatlarında çalışabileceklerini düzenliyordu. Bu madde iptal edildi. 
     



 SİYASET 

















</TEXT>
</DOC>
