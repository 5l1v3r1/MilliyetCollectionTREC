<DOC>
<DOCNO> 141303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo25.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2012 Olimpiyat Oyunları'nın startı verildi... 
</HEADLINE>
<TEXT>

     Uluslararası Olimpiyat Komitesi IOC , 2012 yılında yapılacak 30. Yaz Olimpiyat Oyunları'na evsahipliği yapacak kenti belirlemek için ilk çalışmalara başladı. 
     Türkiye Milli Olimpiyat Komitesi TMOK tarafından yapılan açıklamada, Uluslararası Olimpiyat Komitesi'nin 2012 yılı için evsahibi kenti belirlemek amacıyla çalışmalara başladığı bildirildi. 
     Bu çalışmalar kapsamında komite, öncelikle üye tüm olimpiyat komitelerine, 2012 Olimpiyat Oyunları'nı düzenlemeye aday adayı kent isimlerinin bildirilmesine dair çağrı mektuplarını, mayıs ayının ilk günlerinde gönderecek. 15 Temmuz 2003'te de milli olimpiyat komiteleri aday adayı kent isimlerini bildirecek. 
     2012 Olimpiyat Oyunları'na evsahipliği yapacak kentin belirlenmesi de 6 Temmuz 2005 tarihinde IOC'nin Singapur'da gerçekleştirileceği toplantıda seçimle belirlenecek. 
     





</TEXT>
</DOC>
