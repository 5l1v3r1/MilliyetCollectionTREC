<DOC>
<DOCNO> 143976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo07.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen'de galibiyet sevinci... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Erkekler Avrupa Ligi 2. tur E Grubu'nda kendi sahasında Rusya'nın USH CSKA Moskova takımını 71-69 yenerek ''Dörtlü Final'' için iddiasını sürdüren Efes Pilsen'de, galibiyet sevinci yaşanıyor. 
     Efes Pilsen Menajeri Engin Özerhun, USH CSKA Moskova karşısında çok iyi savunma yaptıklarını belirterek, ''Rakibimizi daha farklı skorla yenebilirdik'' dedi. 
     Özerhun, maç içinde 15 sayılık bir fark yakaladıklarını, ancak bunu korumayı başaramadıklarını vurgulayarak, ''Farklı bir skorla kazansaydık bizim için daha iyi olurdu. CSKA Moskova da güçlü bir takım. Burada rakibimizi yenmemiz bizim için bir avantaj. Ama bu herşeyin kesin sonuca ulaştığı anlamına gelmiyor. Oynayacağımız diğer maçlardan da galip gelmemiz lazım'' diye konuştu. 
     Özerhun, USH CSKA Moskova karşısında özellikle Granger'in çok iyi performans ortaya koyduğunu dile getirdi. 
     Takımda sakat oyuncunun da bulunmadığını kaydeden Özerhun, ''Golemac da iyileşti ve yavaş yavaş takıma girmeye başladı'' dedi. 
     





</TEXT>
</DOC>
