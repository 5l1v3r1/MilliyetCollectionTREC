<DOC>
<DOCNO> 109651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yazar/asik.html </URL>
<DATE> 2002/09/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Neyin fiyakası.. 
</HEADLINE>
<TEXT>

     Süleyman Demirel Isparta’ya gitmiş. Kapalı duran Isparta Havalimanı Demirel gelecek diye Antalya’dan gelen ekip tarafından inişe açılmış. 
     Fiyaka üstüne fiyaka... 
     Süleyman Demirel Bulvarı, Süleyman Demirel Ormanı, Süleyman Demirel Botanik Parkı, Süleyman Demirel Üniversitesi, Süleyman Demirel Eğitim Kompleksi, Süleyman Demirel Kültür Merkezi... 
     Isparta’da nereye gitseniz Süleyman Demirel... 
     Ve Isparta dahil ülkenin her yanında işsizlik, pahalılık, yoksulluk... 
     
Futbol ukalalığı      Bercalona, GS’yi hakkıyla yendi. Kutlayalım. Bir de parantez açalım. Fatih Terim maç öncesi kasetlerden Barcelona’yı defalarca izlemişti. Ama belli ki geçen yılki Galatasaray’ı izlememişti İzlemiş olsa göbekte Emre Aşık - Bülent Korkmaz ikilisini oynatırdı. Emre - Bülent ikilisi sahayı iyi parseller, ikisi aynı adama saldırıp birlikte yere yuvarlanmaz, GS ilk golü yemezdi. Ayrıca Emre Aşık, 33’lük Meksikalı gibi hava trafiğine seyirci kalmaz, GS ikinci golü de yemezdi. Onların gol atması için bizim hata yapmamız gerekmezdi. Bizi kendi ustalıklarıyla da yenebilirlerdi... 
     
     Çocuğu okula yollamak önce ana babaları eğitir. 
     Birçok sorunla birden başa çıkmayı öğrenirler. 
     H.Wells 

     
Devlet dili Türkçe’dir      Kemal Derviş’in yerine gelen Ekonomiden Sorumlu Devlet Bakanı Masum Türker, önceki akşam Flash TV’de Ferhan Şaylıman’ın konuğuydu. Dün sabah IMF yetkilileriyle görüşmeler yapmak üzere Amerika’ya giden Türker’in şu sözlerinin altını çizdik 
     "..Ben IMF’ye hiçbir taahhütte bulunmayacağım, kendileriyle hiçbir pazarlığa girmeyeceğim... Ben oraya Türkiye Cumhuriyeti’nin bir Bakan’ı olarak gidiyorum. Bu nedenle de konuşmalarımı da İngilizce değil Türkçe yapacağım..." 
     
Toroğlu’nun hayali      Erman Toroğlu idealindeki başbakanı Günaydın’da tarif ediyor 
     "Benim başbakanım çıksın sabahları koşsun. Spor yapsın. Clinton gibi giyinsin. Hafif de çapkın olsun. Clinton döneminde ABD, tarihinin en rahat ekonomik düzeyine erişti. Neden Adamda çapkınlık var... Diğer tarafta çapkınlık yapmaz o zaman..." 
     Erman Hoca’nın Başbakanlara mesajı hanımları kızdırmış. Ama şöyle de yorumlanabilir 
     "İlle de birini aldatacaksan karını aldat, ama halkı aldatma." 
     
CHP’den beklenen      CHP Genel Başkanı Deniz Baykal, Hükümet oldukları takdirde kendisinin ve bakanların mal ve para varlıklarının kayyum yönetimine bırakılacağını dün Hürriyet yazarlarıyla yaptığı görüşmede açıkladı. 
     Güzel bir jest... 
     CHP’nin 9 Mayıs 2002 tarihli Ekonomi Masası raporunda "Temiz siyaset ve dürüst yönetim" için öngörülen maddeler arasında bu "vaat" yer alıyor. 
     Ancak orada başka vaatler de var... 
     Örneğin şu maddeler 

</TEXT>
</DOC>
