<DOC>
<DOCNO> 144380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/dunya/tur.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

İspanya Türkiye’ye birlik gönderecek      İspanya hükümeti, NATO’nun olası tehditlere karşı destek amaçıyla Türkiye’ye gönderdiği AWACS uçaklarının güvenliği için Türkiye’ye asker ve uçak göndermeyi kararlaştırdı. Savunma Bakanı Federico Trillo, hava kuvvetlerinden 230 kişilik bir birliğin, NATO’nun olası bir saldırıda Türkiye’yi savunmasına katkıda bulunacağını bildirdi. Trillo’ya göre, İspanya, AWACS’lara refakat etmesi amacıyla altı adet F - 18 avcı - bombardıman uçağı, bir adet C130 nakliye uçağı ve bir kurtarma helikopteriyle NATO’ya katkıda bulunacak. İspanya Savunma Bakanı Trillo ayrıca, insani yardım amacıyla Körfez’e bir birlik gönderildiğini kaydetti. 
     
     



 DÜNYA 















</TEXT>
</DOC>
