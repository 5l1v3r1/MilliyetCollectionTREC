<DOC>
<DOCNO> 142217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun29.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da bir İtalyan mafya lideri yakalandı... 
</HEADLINE>
<TEXT>

     İtalyan mafyasının önde gelen liderlerinden biri olduğu bildirilen bir kişi, Hollanda'nın başkenti Amsterdam'da yakalandı. 
     Verilen bilgiye göre, son iki yılda ülkesinde aranan 35 yaşındaki kişi, İtalyan güvenlik birimlerince, ülkenin ''en tehlikeli'' kabul edilen 30 mafya üyesinden biri olarak niteleniyor. 
     ''Sacra Corona Unita'' adıyla Apulie bölgesinde etkili mafya örgütünün lideri olduğu belirtilen ve adı Filippo C. olarak açıklanan kişinin, İtalya'nın Lecce kentinde iyi tanındığı, bölgede çok sayıda mafyanın karıştığı ölüm olaylarında sorumluluk aldığı bildirildi. 
     Uyuşturucu kaçakçılığı yapmak ve şantaj yoluyla para toplamakla suçlanan kişinin, İtalyan ve Hollanda polis örgütlerinin işbirliği sonucu yakalandığı kaydedildi. 
     





</TEXT>
</DOC>
