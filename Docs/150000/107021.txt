<DOC>
<DOCNO> 107021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo11.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Takımımızın kurmayları yarın basın karşısına çıkacak 
</HEADLINE>
<TEXT>

     Basketbol Federasyonu Başkanı Turgay Demirel ve A Milli Erkek Basketbol Takımı'nın kurmayları, yarın bir basın toplantısı düzenleyerek, Milli Takım'ın 9. olduğu 14. Dünya Basketbol Şampiyonası'nı değerlendirecekler. 
     Tarihinde ilk kez katıldığı Dünya Şampiyonası'nda, 4 galibiyet ve 4 yenilgiyle 9. olan A Milli Basketbol Takımı'yla ilgili, şampiyona sırasında ve sonrasında yapılan eleştiriler de yarınki toplantıda masaya yatırılacak. 
     Polat Renaissance Oteli'nde saat 11.30'da başlayacak toplantıya, Basketbol Federasyonu Başkanı Turgay Demirel, A Milli Basketbol Takımı Baş Antrenörü Aydın Örs, menajer Doğan Hakyemez ile takım kaptanı Harun Erdenay, oyunculardan İbrahim Kutluay ve Mirsad Türkcan katılacak. 
     Bu arada, toplantıyı NTV ve CNN Türk televizyonlarının canlı yayınlayacakları bildirildi. 
     





</TEXT>
</DOC>
