<DOC>
<DOCNO> 102917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun31.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Ulusal Kongresi, Almanya'daki eylemi kınadı. 
</HEADLINE>
<TEXT>

     Irak lideri Saddam Hüseyin yönetimine karşı muhalefetin önemli kesimini bünyesinde toplayan Irak Ulusal Kongresi INC , Berlin'deki Irak Büyükelçiliği'nin işgal edilmesini kınadı. 
     Merkezi Londra'da bulunan INC'den adının açıklanmasını istemeyen bir yetkili, Almanya'da yaşayan Iraklı siyasi mültecilerden oluşan grubun birkaç ay önce kurulduğunu söyleyerek, ''Almanya'nın Demokratik Irak Muhalefeti''nin kendilerini temsil etmediği belirtti. 
     Irak muhalefetinin politikasının yurtdışında değil, Irak içinde diktatörlükle mücadeleden ibaret olduğunu ifade eden yetkili, ''Irak dışında hiçbir zaman şiddete başvurmadık. Böyle bir şiddete göz yumamayız'' dedi. 
     





</TEXT>
</DOC>
