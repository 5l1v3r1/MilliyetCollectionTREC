<DOC>
<DOCNO> 103587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sonspo09.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da oynayan Brezilyalı Silva, "sahte pasaportlu" çıktı 
</HEADLINE>
<TEXT>

     İtalya Birinci Futbol Ligi takımlarından Chievo'da oynayan Brezilyalı Eriberto Da Conceiçao Silva'nın 4 yıldır sahte pasaport taşıdığı ve asıl adının Siqueria Luciano olduğu ortaya çıktı. 
     İtalya'ya 1998-99 yılında FC Bologna'ya transfer olarak gelen Eriberto, son 2 sezondur Chievo'da forma giyiyordu. Şu anda Brezilya'nın Rio de Janerio kentinde bulunan Eriberto, İtalya'ya gelmeden önce 6 yıldır sakladığı sırrını açıklayarak ''Benim gerçek adım Luciano, Eriberto değil ve 23 değil 26 yaşındayım. Bu bir gerçek ve şimdi anlatıyorum'' dedi. 
     Palmeiras takımında oynarken, yoksulluktan dolayı böyle bir yöntem bulduğunu ve daha sonra FC Bologna'ya transfer olduğunu açıklayan Luciano, Chievo Kulübü Başkanı Campedelli ile konuşarak, tüm gerçeği anlatıp yaptığı hileliği polise açıklamak için izin istediğini, tüm evraklarını İtalyan polisine sunacağını söyledi. 
     Eriberto, asıl adıyla Luciano, Chievo'da gösterdiği performansla bu sezon transfer pazarında adı en fazla geçen futbolculardan biri olmuş FC Juventus ve SS Lazio takımları tarafından istenmişti. 
     Brezilyalı futbolcunun, İtalya'da daha önceden yaşanan sahte pasaport vakalarında olduğu gibi Recoba da aynı sorunu yaşamıştı 4-6 ay arasında sahalardan men cezası alması bekleniyor. 
     





</TEXT>
</DOC>
