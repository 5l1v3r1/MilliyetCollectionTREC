<DOC>
<DOCNO> 135554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur22.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesir Valisi "Defterimiz acele dürüldü" 
</HEADLINE>
<TEXT>

     Valiler Kararnamesi'yle merkeze alınan Balıkesir Valisi Utku Acun, ''Defterimizin bu kadar acele dürüleceğini bilseydim, tecrübelerimizden biraz daha önce istifade ederdik'' dedi. 
     Balıkesir Pamukçu Termal Tesisleri A.Ş'de BALPAŞ incelemelerde bulunan Acun, gazetecilerin sorularını yanıtlarken, merkez valiliğine alınmasını eleştirdi. 
     Vali Acun, Balıkesir'de daha yapacak işleri olduğunu ve başlattığı hizmetlerin faaliyete geçmesini görmek istediğini ifade ederek, şunları söyledi 
     ''Defterimizin bu kadar acele dürüleceğini bilseydim, tecrübelerimizden biraz daha önce istifade ederdik. Herşeyin bir sonu vardır ama bu kararın alınması herhalde hizmet mizanı yapılarak filan değil. Bunu en iyi değerlendirecek olan sizlersiniz. Ben vicdanen rahatım. Burası, bu hale 340 milyar lira ile bulduğum Özel İdare'nin sayesinde getirilmiştir. Ben bu konuda alçak gönüllü değilim. Çünkü, gönlünüzü alırlar, sizi alçakta bırakırlar. Türkiye'nin en iyi valilerinden birisi olduğuma inanıyorum. Herkes de bunun böyle olduğunu biliyor zaten.'' Bu arada, Vali Utku Acun'a, Atatürkçü Düşünce Derneği Balıkesir Şubesi ve Susurluk Muhtarlar Derneği teşekkür ziyaretinde bulundu. 
     





</TEXT>
</DOC>
