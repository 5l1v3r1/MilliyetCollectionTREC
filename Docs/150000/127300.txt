<DOC>
<DOCNO> 127300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur03.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe'de silahlı soygun 
</HEADLINE>
<TEXT>

     Maltepe'deki bir iş merkezine gelen silahlı ve maskeli 3 kişi, 2 güvenlik görevlisini etkisiz hale getirdikten sonra içerideki kasayı alarak kaçtı. 
     Saat 03.00 sıralarında Aydınevler Mahallesi Mavi Evler Mevkii Kaptan Sokak'taki ''Centrum İş Merkezi''ne gelen silahlı ve yüzlerine kadın çorabı ile maske takan 3 kişi, güvenlik görevlileri Bülent Kalaca ile Sedat Keskin'i etkisiz hale getirdi. 
     Kalaca ile Keskin'in el ve ayaklarını bağlayan bu kişiler, daha sonra Okan Cuntay'a ait işyerine girerek içerdeki kasayı aldılar. Kasayı bir kamyonete koyan soyguncular, aynı araçla olay yerinden kaçtı. 
     Soygun sonrasında olay yerine gelen polislerce yapılan soruşturmada, alınan kasada yaklaşık 23 bin dolar, bir miktar Türk Lirası, bir adet silah ve bu silaha ait ruhsat ile çeşitli evraklar bulunduğunu anlaşıldı. 
     Bu arada, polis, konuyla ilgili olarak güvenlik görevlileri Kalaca ile Keskin'in ifadelerine başvurdu. 
     Kaçan soyguncuların yakalanmasına çalışıldığı bildirildi. 
     





</TEXT>
</DOC>
