<DOC>
<DOCNO> 146442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun09.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon kusursuz’ 
</HEADLINE>
<TEXT>

     Irak’ta yürütülen operasyonda müttefik güçlerinin ABD’li komutanı Orgeneral Tommy Franks, Irak lideri Saddam Hüseyin’in hayatta olup olmadığını bilmediğini söyledi. Franks, Katar’daki Esseyliye kampında yaptığı basın açıklamasında, "Bu rejimin lideri öldü mü yoksa sağ mı bilmiyorum. Doğrusu söz konusu rejimin, yukardan denetlendiğine dair geçen son birkaç gün içinde geçerli bir kanıt görmedim" dedi. Franks, Bağdat’taki sivil kayıplarla ilgili bir soruyu doğrudan yanıtlamaktan kaçınırken, operasyonun "inanılmaz ve kusursuz" olduğunu söylemekle yetindi. Franks, birliklerin, Irak’ın kuzeyinde büyük "bir terörist tesisini" imha ettiğini belirterek, El Kaide ile bağlantısı olduğundan şüphelenilen Ensar El İslam’a düzenlenen bu saldırıda 120 militanın öldürüldüğünü bildirdi. 
     


GÜNCEL 


























</TEXT>
</DOC>
