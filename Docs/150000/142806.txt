<DOC>
<DOCNO> 142806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy10.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP kararı reformdan sapma... 
</HEADLINE>
<TEXT>

Verheugen’in sözcüsü Filori, "HADEP’in kapatılma kararı Türkiye’nin yaptığı reformların ruhuna ters düşmektedir" dedi 
     GÜVEN ÖZALP Brüksel 

     Türkiye’ye karşı son günlerde ağır eleştirilerde bulunan AB Komisyonu, Anayasa Mahkemesi’nin HADEP’in kapatılmasına yönelik kararına da sert tepki gösterdi. AB Komisyonu, bu kararı "yakın zamanda gerçekleştirilen siyasi ve demokratik reformlardan sancılı sapma" olarak niteledi. AB Komisyonu’nun genişlemeden sorumlu üyesi Günter Verheugen’in sözcüsü Jean Christophe Filori, "HADEP’in kapatılma kararı bir süredir Türkiye’nin gerçekleştirmekte olduğu reformların ruhuna ters düşmektedir" dedi. 
     AB Komisyonu yetkilileri, HADEP’in kapatılması kararının ve DEHAP hakkında da kapatma davası açılmasının Türkiye’nin AB yolunda karmaşıklık ve sorun yaratabileceği uyarısında bulunuyorlar. Kıbrıs’taki sorunun giderilememesi üzerine Türkiye üzerindeki baskıyı yükseltme sinyalleri veren AB’nin bundan sonra da ordunun rolü, dinsel özgürlük gibi konuları da devreye sokarak bu baskıyı arttırması bekleniyor. 
     Bu arada AB Dönem Başkanlığı’nı yürüten Yunanistan’ın da, birlik adına yaptığı açıklamada karardan büyük endişe duyulduğu belirtilerek, konuya ilişkin gelişmelerin takip edilecği ifade edildi. 
     



 SİYASET 



















</TEXT>
</DOC>
