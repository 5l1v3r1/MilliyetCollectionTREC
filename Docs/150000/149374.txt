<DOC>
<DOCNO> 149374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo13.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray hız kesmedi... Cimbom Göztepe'ye hazırlanıyor... 
</HEADLINE>
<TEXT>

     Altay'ı 5-0 yenerek, ligdeki bu sezon en farklı skorlu galibiyetine imza atan Galatasaray, Göztepe ile gelecek hafta deplasmanda yapacağı karşılaşmanın hazırlıklarına ara vermeden başladı. 
     Teknik direktör Fatih Terim yönetiminde, Florya Metin Oktay Tesisleri'nde basına kapalı olarak gerçekleştirilen antrenmanın, 1 saat 15 dakika sürdüğü öğrenildi. 
     ''Yenileme'' antrenmanında dünkü karşılaşmada 90 dakika oynayan futbolcuların koşunun ardından çalışmayı bıraktığı ifade edilirken, diğer oyuncuların ise dar alanda çift kale maç yaptıkları bildirildi. 
     Altay maçında sağ dizine darbe alan ve ağrısı bulunan kaptan Bülent'in, ağrılarının hafiflemesi nedeniyle çalışmaya katıldığı belirtilirken, bu oyuncunun kontrollerinin ve tadavisinin sürdüğü kaydedildi. 
     Antrenmana, sakatlıkları süren Ergün ve Berkant katılmadı. 
     Galatasaraylı futbolcular yarını dinlenerek geçirecek ve Göztepe maçının hazırlıklarını 14 Nisan Pazartesi akşam saat 18.00'de yapacakları idmanla sürdürecek. 
     





</TEXT>
</DOC>
