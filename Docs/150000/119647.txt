<DOC>
<DOCNO> 119647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy12.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenoyu için geri sayım... 
</HEADLINE>
<TEXT>

     ANKARA Milliyet 

     Türkiye Cumhuriyeti’nin 58. Hükümeti’ni kurmakla görevlendirilen Abdullah Gül’ün Bakanlar Kurulu listesini dün Cumhurbaşkanı Ahmet Necdet Sezer’e sunması üzerine güvenoylaması için geriye sayım başladı. 
     
     PROGRAM OKUNACAK 
     Buna göre Bakanlar Kurulu listesi, bugün TBMM Genel Kurulu’nda okunacak. Sonra Bakanlar Kurulu’nun programı en geç bir hafta içinde başbakan veya bir bakan tarafından TBMM’de okunacak ve güvenoyuna başvurulacak. 
     Güvenoyu için görüşmeler, programın okunmasından itibaren iki tam gün geçtikten sonra başlayacak ve görüşmelerin bitiminden bir tam gün geçtikten sonra oylama yapılacak. 
     
     276 RET OYU İMK NSIZ 
     Güven istemi, ancak üye tam sayısının salt çoğunluğu olan 276 ile reddedilebiliyor. Parlamentoda Gül hükümeti için güvensizlik oylarının 276’yı bulma olasılığı yok. 
     



 SİYASET 




















</TEXT>
</DOC>
