<DOC>
<DOCNO> 113891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/soneko08.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alüminyum modernizasyonunda en kuvvetli adat Rusya... 
</HEADLINE>
<TEXT>

     Konya'nın Seydişehir İlçesi'nde kurulu Eti Alüminyum A.Ş'nin Genel Müdürü İbrahim Uz, fabrikanın modernizasyonu için Rusya'ya gitti. 
     Uz, Rusya'ya yapacağı gezi öncesi A.A muhabirine yaptığı açıklamada, Seydişehir Eti Alüminyum Tesisleri'nin, üretimde yaklaşık 30 yıl önceki teknolojiyi kullandığını belirterek, dünya piyasaları ile rekabet edebilmek için modernizasyonun şart olduğunu kaydetti. 
     Rusya'ya yapacağı ziyarette ilk olarak Sibirya Bölgesi'nde bulunan, yıllık 850 bin ton üretim kapasitesi ile dünyanın en büyük alüminyum tesisi olan Krosymayarsk Alüminyum Fabrikası'nda incelemelerde bulunacağını ifade eden Uz, ''Bu fabrikanın çalışma şeklini ve üretim yapısını beğenirsek tesislerimizin modernizasyonunu Ruslar'a yaptıracağız'' dedi. 
     Daha sonra incelemelerde bulunmak ve görüşmeler yapmak için Petersburg'a geçeceklerini belirten Uz, burada bulunan VAMİ Proje Enstitüsü'de gerekli görüşmelerin yapılacağını, ardından da Moskova'da teknik bazda heyetler arası üst düzey görüşmeler gerçekleştirileceğini söyledi. 
     Modernizasyon anlaşması için Rusya gezisinden umutlu olduğunu vurgulayan Uz, Ruslar tarafından kurulan Eti Alüminyum Tesisleri'nin büyük bir olasılıkla yine Ruslar tarafından modernize edileceğini sözlerine ekledi. 
     





</TEXT>
</DOC>
