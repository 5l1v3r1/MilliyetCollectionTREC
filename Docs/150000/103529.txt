<DOC>
<DOCNO> 103529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sondun05.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Liz Hurley, fazla kiloları yüzünden kendini eve hapsetti... 
</HEADLINE>
<TEXT>

     Ünlü model ve aktris Liz Hurley, hamileyken aldığı kiloların görülmemesi için günlerce kendini eve hapsettiğini açıkladı. 
     Internetteki ''peoplenews'' sitesinin haberine göre, ''Serving Sara'' adlı son filminin galasında güzelliğiyle dikkatleri üzerine toplayan Hurley, doğum yaptıktan sonra kilo vermekte çok zorlandığını söyledi. Hurley, ''Oğlum Damian'ı doğurduktan sonra kilo vermeye çalıştım. Ölmekten beterdi'' dedi. 
     Hamileliği süresince dikkat çekmemeye ve mütevazı bir hayat sürmeye çalıştığını anlatan güzel yıldız, ''Sürekli evdeydim. Adeta kendimi hapsettim. Hiç evden çıkmadım ve kimse beni görmedi'' açıklamasında bulundu. 
     Eski görüntüsüne kavuşmaya çalışırken film setine bile gitmediğini belirten Hurley, rol arkadaşı Matthew Perry'nin bile kendisini ''şişman'' olarak göremediğini söyledi. 
     Anneliğin kendisini çok değiştirdiğini vurgulayan Hurley, artık evde daha çok vakit geçirdiğini kaydetti. Hurley, oğluna kavuşmak için eve koşarak gittiğini belirterek, duygularını, ''Beni görseniz şaşırırsınız. Keşke bunu daha önceden keşfetseydim. Daha düzenli olurdum. Gerçekten çok seviyorum. Eve gelir gelmez üzerime önlüğümü giyiyorum'' sözleriyle aktardı. 
     

Liz Hurley fotoğrafları için tıklayın... 
     





</TEXT>
</DOC>
