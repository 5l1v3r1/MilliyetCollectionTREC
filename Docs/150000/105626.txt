<DOC>
<DOCNO> 105626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/spor/spo04.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkovic tam isabet 
</HEADLINE>
<TEXT>

Trabzon yönetimi, 400 bin dolara mal ettiği Avustralyalı kalecinin performansından son derece memnun. Başkan Yardımcısı Ahmet Ağaoğlu, "Çok akıllı bir tercih yaptık" dedi 
     Satmayız’ 
     LİGİN ilk dört haftasında sadece iki gol yiyerek, Trabzonspor’un en başarılı isimleri arasına giren kaleci Petkoviç, camiadan tam puan aldı. Başkan Yardımcısı Ahmet Ağaoğlu, Avustralyalı kalecinin transferi sırasında eleştiri aldıklarını hatırlatarak, "Türkiye’de kalecilere 3 - 4 milyon dolar veriliyor. Biz Petkoviç’i 400 bin dolara mal ettik. O zaman da söylemiştim, şimdi milyon dolarlar verseler yollamayız. Çok akıllı bir tercih yaptık" dedi. 
     
     Alışıyorum’ 
     PETKOVİÇ yönetimin bir dönem kaleci içinde olmasının kendisini rahatsız ettiğini dile getirdi. Başarılı kaleci, "O günlerde rekabeti sevdiğimi dile getirmiştim. Türkiye ve Trabzon’a alışıyorum. Gelecek günlerde çok daha iyi olacağım. Gol yememek benim için mutlu bir olay. Golcü gol atınca, kaleci de gol yemeyince hayat bulur. Rekor gibi bir iddiam yok. Bu tür düşünceler içine girmek, insanı gerilime sokabilir" diye konuştu. 
     
     Gençler titriyor’ 
     TRABZONSPOR’UN Senegalli futbolcusu Oumar, ilk haftalarda alınan sonuçlar nedeniyle büyük bir stres altına girdiklerini söyledi. Tecrübeli futbolcu, "Baskı nedeniyle takıma yeni gelen genç arkadaşlarımızın dizleri titriyor. Herkesten destek bekliyoruz. Bu şartlar oluşursa Trabzonspor ligin en iyi takımlarından olur. Bizden şampiyonluk beklemeleri için çok erken" dedi. 
     
     Aybaba, kanat istedi 
     TRABZONSPOR Teknik Direktörü Samet Aybaba, Fatih’in transferinden sonra forvetteki sıkıntının büyük oranda ortadan kalktığını, ancak sol kanata takviye gerektiğini söyledi. Tecrübeli teknik adamın bu isteği üzerine Bordo - Mavili yöneticilerin, Fenerbahçe’de forma şansı bulamayan Ali Akdeniz’i gündemine aldığı öğrenildi. Trabzonspor yönetimi, Federasyonun transfer kararına göre harekete geçecek. 
     



 SPOR 






























</TEXT>
</DOC>
