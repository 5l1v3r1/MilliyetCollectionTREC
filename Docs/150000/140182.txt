<DOC>
<DOCNO> 140182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/ekonomi/ekoz1.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Marsh, yüzde 52 büyüdü 
     Risk çözümleri üreterek 100’ün üzerinde ülkede servis veren Marsh Sigorta, Türkiye’de 2002 yılında önceki seneye göre dolar bazında yüzde 52’lik artışla 84.7 milyon dolar prim üretimi gerçekleştirdi. Marsh’tan yapılan açıklamada, "Dünya sigorta brokerlik piyasasında birçok ilke imza atan Marsh, Türkiye faaliyetlerindeki başarısına risk analizi, riski ortadan kaldırma veya azaltma çalışmaları, risk danışmanlığı hizmetleri ve insan kaynakları kalitesi ile ulaşmıştır" denildi. 
     
     Güneş Hayat emeklilik şirketi oldu 
     31 Mayıs 2002 tarihinde Hazine Müsteşarlığı’na, Bireysel Emeklilik Yatırım ve Tasarruf Kanunu çerçevesinde faaliyet göstermek üzere dönüşüm izni başvurusunda bulunan Güneş Hayat Sigorta, 21 Şubat 2003 tarihi itibariyle iznini alarak bireysel emeklilik sistemi içerisinde faaliyet gösterecek şirketler arasına katıldı. Güneş Hayat, 2002 yıl sonu bilançosunda 10.1 trilyon vergi öncesi, 6.8 trilyon net k r açıkladı. 
     
     Yapı Kredi Faktoring’in payı arttı 
     Yapı Kredi Faktoring, 2002’de yüzde 43 büyüme ile 593 milyon euroluk işlem hacmine ulaştı. Yapı Kredi Faktoring, 2002 yılında yüzde 49’u yurtdışı, yüzde 51’i yurtiçi olmak üzere 593 milyon euroluk ciro gerçekleştirerek pazar payını yüzde 15’e yükseltti. Yapı Kredi Faktoring Genel Müdürü Rengin Ekmekçioğlu, 2002’de yoğun olarak çalışılan sektörlerin otomotiv, otomotiv yan sanayi, tekstil - hazır giyim, elektronik, dayanıklı tüketim malları, temizlik ürünleri kimya, ilaç ve gıda sektörleri olduğunu bildirdi. 
     
     Haberin KDV’si yüksek’ 
     Haber ajanslarının hizmetinden alınan yüzde 18’lik KDV’nin, gazete satışlarında olduğu gibi yüzde 1’e çekilmesi durumunda, medyanın haber satın alma maliyetinin düşeceği, bunun da ajans aboneliğini teşvik edici olacağı bildirildi. Gazi Üniversitesi İletişim Fakültesi Öğretim Görevlisi Dr. Muzaffer Şahin tarafından yapılan araştırmada, "Doğru, yansız, yorumsuz, uluslararası güç ve baskı gruplarının etkisinden arınmış habercilik hizmetinin, böylesi önemli ve ciddi bir desteğe ihtiyacı bulunmaktadır" denildi. 
     



 EKONOMİ 














</TEXT>
</DOC>
