<DOC>
<DOCNO> 138449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur10.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-ABD görüşmeleri iki gün aradan sonra başlıyor 
</HEADLINE>
<TEXT>

     Olası Irak operasyonu çerçevesinde Türkiye'nin ABD'den beklentilerine ilişkin görüşmelere, iki gün aradan sonra bugün tekrar başlanacağı öğrenildi. 
     Edinilen bilgiye göre, Çarşamba günü yapılan toplantıda bazı konulara ilişkin ABD heyetine Washington'dan talimat gelmediği gerekçesiyle ara verilen görüşmelerin, bugün öğle saatlerinde Dışişleri Bakanlığı'nda başlaması bekleniyor. 
     Bakanlıkta askeri alanda yapılan görüşmelerde Türk heyetine Büyükelçi Deniz Bölükbaşı, ABD heyetine de Marisa Lino başkanlık ediyordu. ABD'nin Ankara Büyükelçisi Robert Pearson ile Müsteşar Büyükelçi Uğur Ziyal arasında dün bakanlıkta yapılan görüşmede, müzakerelerin tekrar başlaması için bazı açılımların sağlandığı kaydedilmişti. 
     





</TEXT>
</DOC>
