<DOC>
<DOCNO> 122576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/guncel/gun99.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Kılıç cinayetinden de Çakıcı’ya tahliye çıktı      Alaattin Çakıcı hakkındaki eski eşi Uğur Kılıç’ı 7 yıl önce Uludağ’da öldürttüğü iddiasıyla Bursa 1. Ağır Ceza Mahkemesi’nce verilen gıyabi tutuklama kararı kaldırıldı. Dünkü duruşmada avukatları, serbest kalmasından dolayı Çakıcı hakkında Kılıç cinayetiyle ilgili olarak azmettirici suçundan verilen gıyabi tutuklama kararının kaldırılmasını istedi. Mahkeme de, idam cezasından yargılanmaması şartıyla iade edilen Çakıcı hakkındaki bu kararı kaldırdı. 
     
Cumhurbaşkanı Prof. Oktik’i atadı      ANKARA Milliyet 

     Cumhurbaşkanı Ahmet Necdet Sezer, Muğla Üniversitesi Rektörlüğü’ne Prof.Dr. Şener Oktik’i atadı. 
     Cumhurbaşkanlığı Basın Merkezi’nden dün yapılan açıklamada, Sezer’in, Türkiye Cumhuriyeti Anayasası’nın 130. ve 2547 sayılı Yüksek Öğretim Yasası’nın 13. maddeleri uyarınca, Yükseköğretim Kurulu’nun önerdiği adaylar arasında Muğla Üniversitesi Rektörlüğü’ne Prof. Dr. Şener Oktik’i atadığı bildirildi. 
     
Tayin ve terfilerde partizanlık yapmayın      ABDULLAH KARAKUŞ 

     AKP Genel Başkanı Recep Tayyip Erdoğan, dünkü grup toplantısının basına kapalı bölümünde milletvekillerine ve bakanlara sert uyarılarda bulundu... Bakanlardan tayin ve terfilerde partizanlık yapmamalarını isteyen Erdoğan, "Bürokrasiye korku ve endişe vermeyin. Aksi halde ülkede işler durur. Verdiğimiz sözleri yerine getirmemiz gerekiyor. Tatili unutun" dedi. Erdoğan, milletvekillerini de "Bakanları lüzumsuz işlerle meşgul etmeyin. Meclis’e devamsızlık olmaz, Meclis’e devam konusunda daha itinalı davranmanız gerekir" diye uyardı... 
     
Çağlar’a İnterbank beraati      BURSA DHA 

     İnterbank’tan grup şirketlerinden Nergis Holding’e 38 trilyon 465 milyar lira aktararak bankayı boşalttıkları iddia edilen, aralarında eski Devlet Bakanı Cavit Çağlar’ın da bulunduğu toplam 39 sanık beraat etti. Çağlar’ın 4 yıldır tutuksuz yargılandığı davanın Bursa 3. Ağır Ceza Mahkemesi’ndeki son duruşmasında İstanbul Üniversitesi’nden gelen ve bankanın usulsüz kredi verdiği suçunun teşkil etmediği, kredilerin usulüne uygun olarak verildiğine ilişkin rapor okundu. Cumhuriyet Savcısı’nın, rapor doğrultusunda sanıkların beraatını isteyen mütalaasından sonra mahkeme de kararını beraat olarak açıkladı. 
     
Psikolog anne bebeğini terk etti      BURSA DHA 

     Bursa’da, Sosyal Hizmetler İl Müdürlüğü önüne bırakılan iki günlük bebeğin annesi, psikolog çıktı. Yıldırım ilçesine bağlı Namazgah Semti’nde bulunan Sosyal Hizmetler İl Müdürlüğü’nün kapısına, geçen pazar, iki günlük bir kız bırakıldı. Araştırma yapan polis, bebeğin, özel bir kuruluşta psikolojik danışmanlık yapan Mihriban Sadıkoğlu’nun 25 olduğunu belirledi. Gözaltına alınan Sadıkoğlu, sevgilisinden hamile kaldığını, ismini dahi koymadığı bebeğini bakamayacağını anladığı için terk ettiğini söyledi. 
     
DEHAP Kadıköy Başkanı gözaltında      ELVAN EZBER İstanbul 

     Kapalıçarşı’dan aldığı 36 kilo altını Hatay’a götürmek isteyen kurye Mehmet Güney, dün Harem Otogarı’na gitmek için bindiği vapurdan iner inmez kimliği belirsiz üç kişi tarafından durduruldu. Polis olduğunu söyleyen kişiler, Güney’i silah tehdidiyle ıssız bir köşeye götürdükten sonra özel kuşakla beline sarılı 22 kilo ve çantasındaki 14 kilo altını çalarak kaçtılar. Bu sırada olay yerinden geçen polis, şüpheli gördüğü DEHAP Kadıköy İlçe Başkanı Fesih Parlak’ı gözaltına aldı. Emniyet Müdürlüğü Gasp Büro Amirliği’nde sorgulanan Parlak, suçlamaları kabul etmedi. 
     
Camı kırıp iki kilo altını çaldılar      MUSTAFA KURTARAN İstanbul 

     Bağcılar’da üç kişi, girdikleri kuyumcu mağazasından iki kilo altını alarak kayıplara karıştı. Evren Mahallesi 69 numarada bulunan Özlem Kuyumculuk mağazası önüne gelen üç kişi, önce dükk nın camını kırdı. Gürültüler üzerine kapıya çıkan işyeri sahibi Ekrem Tursun, içeri giren soyguncularla karşı karşıya geldi. Tursun’u silahla tehdit eden soyguncular, vitrindeki yaklaşık iki kilo altını çantalarına doldurarak, otomobille uzaklaştı. Polis, soyguncuların arandığını bildirdi. 
     
13 yaşında 6 kişinin tecavüzüne uğradı      ISPARTA DHA 

     Isparta’da ilköğretim okulu öğrencisi 13 yaşındaki F.E.’nin, geçtiğimiz nisan ayında 6 kişinin tecavüzüne uğradığı ortaya çıktı. 8 aylık hamile olan öğrenciye tecavüz ettiği öne sürülen altı kişiden biri tutuklandı. Cengiz Topel İlköğretim Okulu’nda öğrenim gören F.E.’nin karnının şiştiğini fark eden öğretmenlerinin uyarısı üzerine durum ailesine bildirildi. F.E.’nin olayı anlatması üzerine savcılığa başvuran baba A.E., geçen nisanda kızını bir inşaata götüren altı kişinin uyuşturucu vererek tecavüz ettiklerini bildirdi. İfade üzerine araştırma yapan polis, Şenol Ünal’ı 19 gözaltına aldı. Ünal, kızla rızası ile birlikte olduğunu iddia etti. 
     
Bu kez öğretmen polise dayak attı      ANTALYA DHA 

     Antalya’nın Serik ilçesinde bir öğretmenin polis tarafından dövülmesinin yankıları sürerken, bu kez de Elmalı ilçesinde bunun tam tersi bir olay yaşandı. Türkçe öğretmeni Salih Bataralı, cadde üzerinde park halindeki otomobillere ceza kesen polis memuruyla önce tartıştı, sonra yumrukladı. Kulak zarı zarar gören polis İsmail Şen, 10 günlük iş göremez raporu alır almaz savcılığa giderek Baratalı’dan şik yetçi oldu. Nöbetçi mahkemeye sevk edilen Baratalı tutuklandı. 
     
Alman Lisesi’nde asılsız bomba ihbarı      M. AKİF ERDEM İstanbul 

     Alman Lisesi’ne yapılan asılsız bomba ihbarı kısa süreli paniğe neden oldu. "155 Polis İmdat"ı dün saat 09.00 sıralarında arayan bir kişi Beyoğlu’ndaki Alman Lisesi’ne tahrip gücü yüksek bomba koyduklarını bildirdi. Okul yöneticileri ihbar üzerine öğrencileri dışarı çıkardı. Okulu bir saat boyunca didik didik arayan bomba uzmanları patlayıcıya rastlamadı. İhbarın asılsız olduğunun anlaşılmasının ardından öğrenciler binaya alındı. Alman Lisesi Müdürü Güneş Yetiş, "Hemen her sınıfta bugün sınav vardı. İhbarı, sınavdan kaçmak isteyen öğrenciler yapmış olabilir. Daha önce de böyle şeyler yaşamıştık" dedi. 
     



 GÜNCEL 




















</TEXT>
</DOC>
