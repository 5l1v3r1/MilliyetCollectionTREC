<DOC>
<DOCNO> 135531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sonspo24.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, kampa girdi... 
</HEADLINE>
<TEXT>

     Birinci Süper Futbol Ligi'nde ikinci bölüm maçlarına yarın kendi evinde Denizlispor'u konuk ederek başlayacak Galatasaray'da, futbolcular kampa girdi. 
     Lig lideri Beşiktaş'ın 5 puan gerisinde yer alan sarı-kırmızılılar, devre arasında yaptığı transferlerle kadrosunu takviye ederken, Denizlispor maçını kazanarak ikinci yarıya moralli başlamayı planlıyor. 
     Galatasaray, Denizlispor maçının hazırlıklarını bu akşam basına kapalı gerçekleştireceği antrenmanla tamamlayacak. 
     Sarı-kırmızılılarda sakatlıkları bulunan Hasan Şaş, Ümit Karan, Hakan Ünsal ve Suat Kaya, yarınki maçta forma giyemeyecek. Pinto'nun durumu ise maç saatinde belli olacak. 
     Galatasaray'ın Denizlispor karşısına, Mondragon, Xavier, Bülent, Suat Usta Vedat , Ergün, Ümit Davala, Ayhan, Revivo, Baliç, Lukunku ve Arif ilk 11'i ile çıkması bekleniyor. 
     Ali Sami Yen Stadı'nda saat 20.00'de başlayacak ve Metin Tokat'ın yöneteceği karşılaşma Digitürk Lig TV'den de naklen yayınlanacak. 

     
</TEXT>
</DOC>
