<DOC>
<DOCNO> 147177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yasam/yas02.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İyilik olsun diye tecavüz etmiş 
</HEADLINE>
<TEXT>

17 yaşındaki kıza tecavüzden yargılanan sanık kendini şöyle savundu Ben aslında ona iyilik yaptım. Annesinin yanında kötü yola düşecekti 
     NAİL KAHRAMAN Bursa DHA 

     Bursa’da yanında çalışan S.G.’ye 17 tecavüz edip Eskişehir’e kaçırdığı iddiasıyla 15 yıla kadar ağır hapis istemiyle yargılanan fotoğraf stüdyosu sahibi 36 yaşındaki Cevdet Zeytin, mahkemede şaşırtıcı bir savunma yaptı. 
     5. Ağır Ceza Mahkemesi’nde alıkoymak ve ırza geçmek’ suçlarından yargılanan evli ve iki çocuk babası Zeytin, G. ile isteğiyle cinsel ilişkiye girdiğini iddia ederek, "S. annesinin yanında kötü yola düşerdi. Ben ona iylik yaptım. Karımdan boşanıp onunla evleneceğim" diyerek tahliyesini istedi. 
     
     Gezmeye gelince kurtuldum 
     Şikayetçi olduğu Cevdet Zeytin’in yanında Ağustos 1999’da çalışmaya başladığını belirten G. ise, mahkeme heyetine şunları söyledi 
     "Stüdyoda tecavüz etti. Aileme söylememem için tehdit yağdırdı. Durumumdan şüplenenen ailem beni doktora götürmek istedi. Olayı Zeytin’e anlattığımda çok korktu. Beni ölümle tehdit edip Eskişehir’e kaçırdı. Yedi ay zorunlu birlikteliğimiz oldu. Gezmek için Bursa’ya gelince ailemin yanına sığındım." 
     Zeytin’in tahliye istemini reddeden mahkeme G.’nin gerçek yaşının belirlenmesi için İstanbul Adli Tıp Kurumu’na sevkine karar vererek duruşmayı erteledi. 
     


YAŞAM 





















</TEXT>
</DOC>
