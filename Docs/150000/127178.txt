<DOC>
<DOCNO> 127178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/spor/spo08.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>
Ronaldo’nun yerine eşi 
     YASİR KAYA 

     DÜNYA’DA ve Avrupa’da yılın futbolcusu seçilen Ronaldo aynı tarihte oynanacak iki dostluk maçına davet edilince, çareyi birine eşini göndermekte buldu. 3 Ocak’ta Juventus’un Dünya karmasıyla oynayacağı maçta forma giyecek Brezilyalı yıldız, Birleşik Arap Emirlikleri’nin efsane kaptanı Adnan El Talyani’nin jübilesi için yaptığı davete, Atletico Madrid bayan takımında forma giyen eşi Milene Domingues’i yollayacak. Bülent Korkmaz da davet almıştı. 
     
Acele golcü aranıyor      AVRUPA futbolunda transfer döneminin yeniden açılmasına birkaç gün kala İngiltere 3. Lig ekiplerinden Exeter City ilginç bir yöntemle golcü arıyor. Kulübün resmi internet sitesine "Acele kaliteli golcü aranıyor" başlığıyla verilen ilanda şöyle deniliyor "Eğer yeteneğinize güveniyorsanız, hemen kulüple temasa geçin ve ekteki formu doldurun". 
     
Transferin gözdeleri      KULÜPLER, sezon sonunda bonservissiz alınabilecek oyuncular için hazırlıklarını tamamladı. FIFA’nın yeni uygulamasıyla serbest kalacak yıldızlar şunlar Fernando Hierro R.Madrid , F.de Boer Barcelona , Lizarazu B.Münih , Lee Bowyer Leeds , Philippe Cocu Barcelona , Batistuta Roma , P.van Hooijdonk, Albert Ferrer Chelsea , Di Canio West Ham , Keith Gillespie Blackburn , Zivkovic B.Leverkusen , Boksic M.boro. , De la Pena Espanyol , S.Effenberg Wolfsburg 
     
Futbol harici yaşam      MİLYONLARIN sevgilisi futbolcular saha dışında aslında sıradan birer insan. Farklı işlerle, farklı sporlarla ilgilenenler var. İşte birkaç örnek 
     Bayern Münich kalecisi Oliver Kahn’ın borsaya büyük merakı var ve jübilesi sonrası profesyonel olarak bu işle uğraşacak. 
     Barcelonalı Charles Puyol futbola başlamadan önce Barcelona Dragons takımında Amerikan futbolu oynuyordu. 
     Milan’ın eski yıldızı Zvonimir Boban, yakın arkadaşı Goran İvanisevic kadar iyi bir tenisçi. 
     Partizanlı Vladimir Ivyc ve Kızılyıldızlı Boskovic podyumlarda mankenlik yapyıor. 
     Kuzey İrlanda Ümit Milli Takımı’nın yıldızı Darren Kelly, dünyaca tanınan bir pop starı olmaya çok yakınken futbolu tercih etti. 
     Schalke’nin tecrübeli Belçikalısı Marc Wilmots, jübile sonrası ülkesinde çiftçilik yapacağını açıkladı. 
     Ukrayna’nın 450 kişilik parlementosunun 13’ü eski futbolcu. 
     



 SPOR 


























</TEXT>
</DOC>
