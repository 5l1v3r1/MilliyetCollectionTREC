<DOC>
<DOCNO> 117682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/guncel/gun08.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedelli askerlik açığı kapatır mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     AKP Genel Başkanı Recep Tayyip Erdoğan, ekonomide yaşanan sıkıntıya dikkat çekerken, bedelli askerlik için de yeşil ışık yaktı. Erdoğan, "Genelkurmay’la müzakere edilir. Ekonomik sıkıntının olduğu dönemde, bedelli askerlik ciddi açık kapayabilir. Ancak görüşmeden böyle bir karar verilemez" dedi. Erdoğan’ın sözleri "Bedelli askerlik ekonomideki açıkların kapatılması için çözüm mü" sorusunu gündeme getirdi. 
     
     Ekrem Pakdemirli Devlet eski Bakanı 
     Ekonomiyi takviye eder 
     Danışmak lazım" demiş, ama yanlış bir şey. Siyasi iradenin o yönde tecelli etmesi lazım. Türkiye’nin bir milyon askere ihtiyacı yok. NATO da kollektif savunma sistemine sahiptir. Türkiye bu kadar ağır bir kriz yaşarken, savunma harcamalarını dünyanın ender ülkeleri seviyesinde tutamaz. Bizim ekonomik krizde, bedelli askerlikle ilgili bir kanun teklifimiz vardı. Belli yaşlar sınırındaki çocuklar askere gitmemişse, 16 bin mark parayı vererek iki ay eğitim yaparak askerliğini yapmış sayılacaktı. Buradan gelecek olan bir milyar dolar vardı. Ancak Ecevit geçirmedi. Depremden sonra getirilen bedelli askerlikten 70 bin kişi istifade etti. Bir milyar 200 milyon marktan biraz fazla para toplanabildi. Türkiye dünyanın en borçlu ülkesi olacağına, savunma giderlerini düşürür, bedelli askerlikte bunu takviye eder demiştim. 
     
     Prof. Dr. Osman Altuğ iktisatçı 
     Bütçeye katkısı olur 
     Katkıdır, üzerinde düşünülebilir. Ancak taksitle yapılabilir mi Yeni olanaklar düşünülebilir. Türkiye’de bütçe açığını bütünüyle kapatacak kadar iyi bir çözüm önerisi değil. Ekonomideki açıkların kapatılması, ekonominin üretim yanının canlandırılmasına ve iyi çalıştırılmasına bağlıdır. Bedelli askerlik, kimin için sözkonusu Bedelini ödeyebilecekler için mi sözkonusu Kaç milyon çocuk askerlik çağında Bu çocuklar çalışıyor mu, işsiz mi Bu çocukların babası çalışıyor mu, işsiz mi Bu çocuklar bedeli nereden bulacaklar Yani devlet bedelli deyince acaba bu çocuklara kredi mi açacak Yoksul öğrencilere harç, yurt kredisinden sonra bir de bedelli askerlik kredisi mi gündeme gelecek Bütçeye katkısı olur ancak gençler arasında yeni bir soğukluk da yaratabilir. 
     
     Kemal Yavuz emekli orgeneral 
     Tipik bir popülist mesaj 
     Erdoğan hangi kimlikle böyle bir görüşü ortaya getiriyor acaba Şu an kendisi milletvekili bile değil. Hem "Genelkurmay’ın bu konuda görüşünün alınması gerekir" diyor, hem de o görüşü almadan kamuoyuna böyle bir açıklamada bulunuyor. Bu tipik bir popülist mesaj. Yarın Genelkurmay "hayır" derse, "Efendim ben elimden geleni yaptım ama Genelkurmay mani oldu" diyecek. Bunlar tatlı su kurnazlıklarıdır. Bedelli askerlik deprem döneminde de gündeme geldi. Ayrıca o dönemde ciddi birikmiş ve askere gidememiş personel vardı. Hem o birikimi azaltmak, hemde milli felakete katkı sağlamak için öyle bir karar alındı. Şimdi birikim var mı, yok mu bilmem mümkün değil. Ayrıca unutmamak lazım önümüzdeki günlerde Türkiye bir savaşa girebilir. Personel mevcudunun yüksek tutulması lazım. 
     
     Mustafa Enöz eski Savunma Kom. üyesi 
     İyi bir çözüm değil 
     Bence iyi bir çözüm değil. Bedelli askerliği geçmişte depremden sonra da çıkarmıştık. O zaman da çok fazla yarar sağlamadık. Yanılmıyorsam bedelli askerlikten elde edilen gelir o zamanlar 70 trilyon lira civarındaydı. Bu yıllara yayılan bir paraydı. Askeriyenin kapasitesiyle alakalıydı, isteyen herkes hemen askere alınmıyordu. Para iki - üç yıllık bir süreci kapsayan bir süreçte geri dönecekti. Yani taze para girişi sağlanamadı. Bedelli askerlik şu durumda düşünülebilir ancak katkısı çok az olur. Ekonomiyi düzeltmek için öncelikle devletin bünyesinde tasarruflara yönelmesi lazım. Öz kaynaklara yönelmesi, adaletli vergi dağılımını gerçekleştirmesi lazım. Genelkurmay Başkanlığı’yla iyi bir değerlendirme yapılması lazım. 
     



 GÜNCEL 
















</TEXT>
</DOC>
