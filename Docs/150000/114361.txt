<DOC>
<DOCNO> 114361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/spor/spo03.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahatlatma seansı 
</HEADLINE>
<TEXT>

Galatasaray Teknik Direktörü Fatih Terim, oyuncularının stres yüklü olduğunu görünce baskıyı hafifletmek için motivasyona ağırlık verdi 
     ERHAN TELLİ 

     Taktik değiştirdi 
     FATİH Terim, Galatasaray’ın Şampiyonlar Ligi’ndeki kaderini belirleyecek olan Brugge deplasmanı için önlemler almaya devam ediyor. Köklü bir operasyonun düğmesine basan ve oyun anlayışını tamamen değiştirmeyi planlayan tecrübeli hoca, şimdi de oyuncuların moralini düzeltmek için terapiye başladı. Oldukça gergin gözüken futbolcularını motive etmeye çalışan Terim, üzerlerindeki baskıyı hafifletmeyi amaçlıyor. 
     
     "Kimse küsmesin" 
     GALATASARAY’IN teknik patronunun, "Herkes formsuz olabilir. Bu yüzden kimsenin moralini bozmasını istemiyorum. Önemli olan bunun bilincine varıp, çalışmak" dediği öğrenildi. Uzun maratonda her oyuncuya şans vereceğini belirten Fatih Terim’in, "Hepinizi tanıyorum ve kapasitenizin bilincindeyim. Kimse küsmesin. Çalışan kazanır" dediği, oyuncuların da aralarındaki toplantıda galibiyet sözü verdiği bildirildi. 
     
Aslan’a yakın koruma      GALATASARAY’DA, yasa dışı örgütlerin sıklıkla gösteri yaptığı Belçika’daki zorlu karşılaşma için alarm verildi. Sarı - Kırmızılı kafilenin, Brüksel’de devlet koruması gözetiminde güvenliğinin sağlanacağı bildirildi. Lokomotiv Moskova ile oynanan Şampiyonlar Ligi’nin ilk maçında da devlet koruması tahsis edilmişti. 
     BRUGGE maçının hazırlıklarını dün akşam yaptığı idmanla sürdüren Galatasaray, taktik ağırlıklı bir çalışma yaptı. Sakatlığı süren Muhammed Sarr’ın maça yetiştirilmesi için seferberlik ilan edildi. Sarı - Kırmızılılar, bu sabah özel bir uçakla Belçika’ya gidip, son hazırlıklarını maçın oynanacağı stadda yapacaklar. 
     
Brugge zaferden eminBelçika ekibinin hocası Sollied, "Galatasaray’dan çekinmiyoruz. Galibiyet şansımız yüzde 90" dedi 
     ŞAMPİYONLAR Ligi’nde çarşamba Galatasaray’ı konuk edecek olan Club Brugge oldukça iddialı. Teknik Direktör Trond Sollied, "Galatasaray’dan korkmuyoruz. Yenme şansımız yüzde 90’a çıktı" yorumunu yaptı. Ligde son olarak deplasmanda Charleroi’yi 3 - 2’lik skorla güçlükle yenen Brugge’de Sollied, "Lig başka, Şampiyonlar Ligi başka. Biz Galatasaray’ı kesin olarak yenmeye kararlıyız" diyerek, eleştirileri yanıtladı. 
     BELÇİKA’DA 25 puanla lider durumda bulunduklarını hatırlatan Norveçli hoca şöyle devam etti "En azından bir beraberlik bekliyoruz. İstanbul’da oynadığımız defansa yönelik futbolu tekrar edip, etmeyeceğime karar vermedim. İçim rahat". Brugge’de Trabzon’un eski oyuncusu Lange, Serbirenikov, Spilar, Saeternes’ın sakatlıkları bulunurken, Perulu golcü Mendoza da teknik heyet tarafından kadro dışı bırakıldı. 
     
UEFA anketinde Cim-Bom favori      GALATASARAY, UEFA’nın resmi internet sitesinde düzenlenen ankette galibiyete yakın taraf olarak gösterildi. Sarı - Kırmızılı ekip, gruplarda bu hafta yapılacak tüm maçları kapsayan ve katılımcılara hangi takımların kazanacağının sorulduğu anketten yüzde 78.33’lük oy oranıyla favori çıktı. Brugge’e ise yüzde 16.67 oranında oy verildi. Oy kullananların yüzde 5’i ise maçın berabere biteceği tahmininde bulundu. 
     
Alaylı slogana ihtar cezası      DİYARBAKIR maçındaki alaylı tezahürat nedeniyle Galatasaray ihtar cezası alacak. Kaleci Şenol ile ilgili olarak tribünlerden yükselen slogan "kötü tezahürat ve centilmenliğe aykırı" haraket olarak değerlendirildi. Mustafa Çulcu, "I love you Şenol" ve "Şenol gol gol" şeklindeki tezahürat nedeniyle 1. anonsu yaptırdığını rapor etti. MHK Başkanı Bülent Yavuz da, tezahüratın futbolcunun oyundan kopmasını sağlamak için yapıldığını ifade etti. 
     



 SPOR 


























</TEXT>
</DOC>
