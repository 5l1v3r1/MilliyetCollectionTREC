<DOC>
<DOCNO> 135145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/asiy.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, AKP’lilere artık çıkış yok’ dedi 
</HEADLINE>
<TEXT>

Tayyip Erdoğan, AKP grup toplantısında "Allah muhafaza güvenliğimiz tehlikeye girebilir" deyip şöyle devam etti "Türkiye bu denklemin dışında kalmamalı" 
     ANKARA Milliyet 

     Irak konusunda vahim gelişmelere çok yaklaşıldığını belirten AKP Genel Başkanı Recep Tayyip Erdoğan, milletvekillerine seslenirken, "Hepinizin bir devlet adamı sorumluluğuyla ve uzun vadeli düşünerek ülke menfaatlerini her şeyin üstünde tutacağınızdan eminim" dedi. Bu sözlerin ardından bir süre sessiz kalan milletvekilleri, Erdoğan’ı alkışladı. "Hareketin başında eğer denklemin dışında kalırsak sonunda gelişmeleri yönlendirecek konumda olmak mümkün olmayabilir. Türkiye’nin güvenliği tehlikeye girebilir. Bu nedenle tahribatın en aza inmesi için bazı şeyler yapmalıyız" diyen Erdoğan, Irak savaşının nedenini Irak Devlet Başkanı Saddam Hüseyin’in basiretsizliğine bağladı. 
     
     KARAR NOKTASINDAYIZ’ 
     Irak yönetiminin barış için gereken adımları atmadığını esefle gördüklerini kaydeden Erdoğan, şunları söyledi "Bir liderin basiretsizliğinin bedelini, masum bir halkın ödeyeceği yeni bir olayla karşı karşıyayız. İnsanlık tarihinin bu en eski belası yeniden gündeme oturmuştur. Irak yönetiminin bu vahim durumu bir an önce kavrayıp gerekeni yapması gerektiğini, bu kutsal çatı altında tekrar ediyorum." Verilecek zor kararlar ve alınacak riskler bulunduğunu dile getiren Erdoğan, şöyle devam etti "Türkiye, kendi dışında oluşan şartlar nedeniyle kritik bir karar noktasına gelmiştir. Ne yazık ki, kötü ihtimal mesafe almıştır. Ancak savaşa dönük alacağımız kararlar barışın bir an önce sağlanmasına katkıda bulunmak içindir." 
     
Yetki için grup kararı      Başbakan Gül, üsler ve havaalanlarının modernizasyonuyla yurtdışına asker gönderme ve yabancı asker bulundurma konusunda Meclis’ten yetki almak için AKP milletvekillerini 6 Şubat’ta bir kez daha bilgilendirecek. AKP’nin yetki konusunda grup kararı alması bekleniyor. Hükümet, ABD’nin Irak’la ilgili kanıtları BM’ye sunmasının ardından üsler ve havaalanlarının modernizasyonu ile TSK’nın Irak’a girmesine ilişkin Başbakanlık Tezkeresi’ni yarın Meclis’e sunacak. 
     
AKP, BM ısrarından vaz mı geçiyor      ABD’nin Irak’a yapacağı askeri harek ta destek vermek için aylardır BM’den ikinci karar çıkartılmasını savunan AKP Genel Başkanı Recep Tayyip Erdoğan, dün ilk kez üslup değiştirdi. Önceki gece yapılan AKP Merkez Yönetim Kurulu toplantısından sonra dün AKP’li milletvekillerine konuşan Erdoğan’ın "Devletlerin hayatında da verilecek zor kararlar ve alınacak riskler vardır", "Artık vahim gelişmelerin çok yaklaştığı bir noktaya doğru gidilmektedir. Bütün olup bitenlerdan sonra Türkiye yapabileceklerinin azamisini yapmış olmanın verdiği güvenle ülkesinin geleceğini düşünmelidir", "Irak’taki yeni yapılanmada Türkiye’nin bu sürecin karar mekanizması içinde etkili şekilde yer alması gerekir" sözleri, AKP içinde ve diplomatik kulislerde AKP liderinin artık ikinci BM kararı ısrarından vazgeçtiğinin somut işareti olarak değerlendirildi. 
     
     Pearson’a yine erteleme 
     Milletvekilleri, ABD’nin Irak’a düzenleyeceği askeri operasyona ilişkin tezkereleri görüşmek üzere, olası bir toplantı ihtimaline karşı hafta sonu Ankara’dan ayrılmayacak. ABD Büyükelçisi Robert Pearson’un, geçen hafta elçilik tarafından ertelenen brifingi bu kez Dışişleri Komisyonu tarafından, "Başbakan Abdullah Gül’ün milletvekillerine vereceği brifing" gerekçe gösterilerek ertelendi. 
     



 SİYASET 


















</TEXT>
</DOC>
