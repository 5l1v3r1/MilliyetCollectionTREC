<DOC>
<DOCNO> 108562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/ekonomi/eko02.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye 2 yıl sonra ihtiyaç kalmayacak 
</HEADLINE>
<TEXT>

Başbakan Ecevit, Türkiye’nin IMF’ye mecbur kaldığını belirterek, "Ancak, öngördüğümüz ekonomik atılımları zamanında sonuçlandırırsak, IMF ile ilişkimiz kalmayacak" dedi 
     ANKARA Milliyet 

     Başbakan Bülent Ecevit, "Ağır sorunlar nedeniyle IMF ile işbirliği zorunlu hale geldi. Eğer ekonomik ve sosyal alanda öngördüğümüz atılımları zamanında sonuçlandırabilirsek, - yaklaşık iki yılda bunun sağlanması mümkün olabilir diye düşünüyorum - o zaman IMF ile bir işlevsel ilişkimiz kalmayacaktır" dedi. 
     Ecevit ve ekonomi kurmayları Masum Türker, Zekeriya Temizel, Hikmet Uluğbay ve Nami Çağan, CNN Türk’te yayınlanan "E - Takımı" programında Enis Berberoğlu, Erdal Sağlam ve Milliyet Ekonomi Müdürü Murat Sabuncu’nun sorularını yanıtladı. 
     
     Zirvede tam uyum vardı’ 
     Ecevit, 16 Temmuz’dan bu yana başbaşa kalmadığı iki ortağıyla önceki gün memur maaşları için yaptığı zirveyi "Kamu çalışanları ile ilgili çalışmalarda tam bir uyum sağlandı. Çok mutluyum" diye değerlendirdi. 
     
     Tayyip’e yorum yok 
     AKP lideri Recep Tayyip Erdoğan hakkında YSK’nın vereceği karara ilişkin yorum yapmak istemeyen Ecevit, Irak’ın BM denetçilerine kapılarını açmasını da şöyle değerlendirdi "Irak yönetimi, BM Güvenlik Konseyi’nin isteklerini kabul edeceğini söyledi. Şimdiden aldatıcı bir davranış olduğu yönündeki düşünceleri doğru bulmuyorum. Denemek lazım." 
     
     Irak’tan etkileniriz’ 
     Ecevit, "Irak’a askeri harek t olursa, Türkiye o harekata girmek istemese bile uygulamada etkisi altında kalacak. Onun için ABD’li dostlarımızın Irak ile ilgili sorunları, askeri harek ta yol açmaksızın çözmeyi tercih etmelerini göz önünde tutuyoruz" dedi. 
     
     AB bizim hakkımız 
     "AB’ye üye olma hakkını elde ettiğimiz görüşündeyim. Bu bizim hakkımızdır" diyen Ecevit, bu konuda AB ülkelerinin erteleyemeye gitmeyeceklerini umduğunu söyledi. 
     
     Yargı yavaş işliyor 
     Ecevit, yolsuzlukların üzerine gidilemediği algılamaları olduğunun hatırlatılması üzerine ise bu konuda çok kararlı davrandıklarını ancak başlıca engelin yargının yavaş çalışması olduğunu belirterek, "Yargı konusunda yeni önlemler almamız gerekiyor" dedi. 
     
Siyaset konuşmak Ecevit’e iyi geliyor      MURAT SABUNCU 

     İlk kez 8 sene evvel Or-An’daki evinde görüşmüştüm Başbakan Ecevit’le. O zaman muhalefetteydi. Randevu talebimi iletmiş direk kendisi tarafından aranarak evine davet edilmiştim. Kapıda bekleyen polis beni alıp her yerinde kitaplar olan evine çıkardığında her zamanki nezaketiyle kapıda karşıladı beni. Beni karşısına oturttu eski bir gazeteci ağabeyi nasihatı vereyim sana. Kontrol et bir teybini bakalım çalışıyor mu’ diye uyardı. Kontrolleri yaptık ve konuşmaya başladık. Bir ara teybi kapattırıp mutfağa gitti. Çay yapmıştı. Eşi Rahşan Hanım evde değildi, partide çalışıyordu. Çayı kendisi servis etti. Röportaj Milliyet’te yayınlandıktan sonra da arayıp teşekkür etmişti. 
     
     Koruma ordusu 
     Dün CNN Türk’te yayınlanan Enis Berberoğlu ve Erdal Sağlam’ın programı için, Çankaya Belediyesi’nin kapısında O’nun gelişini beklerken yine çok heyecanlanmıştım. Başbakanlığı süresince karşı karşıya gelmemiş özellikle hastalığından sonraki süreçte hiç görmemiştim. Koruma ordusuyla geldi, arabasından indi, yürümekte biraz zorlanıyordu. Yayın sırasında sesi biraz kısıktı, bu yüzden yakasına ikinci bir mikrofon takıldı. Ancak bugüne kadar E Takımı’na katılan liderler arasında kurmaylarına en fazla söz veren lider olarak dikkat çekti. 
     Programda da bir kaç kez isimleri karıştırdı, bazı soruları bir önceki soruya devam ederek yanıtladı. Özellikle ekonomiyle ilgili sorulara elindeki notları okuyarak’ cevap verdi. Ancak iş siyasi sorulara gelince Ecevit bir anda iyi bir performans göstermeye başladı. Kemal Derviş’i olumsuz politika yapmakla’ eleştirdi, anketlere inanmadığını partisinin iyi bir durumda olduğunu söyledi, koalisyon ortaklarıyla seçim konusu gündeme gelinceye kadar iyi bir ilişki içinde olduklarını anlattı. Seçim sonrası kurulabilecek koalisyon modelleriyle ilgili önerilerde bulundu. 
     
     Hepimiz faniyiz’ 
     Siyaset konuştukça açılan Ecevit’e sorulabilecek en zor soru seçim sonrası siyasete veda edip etmeyeceğiydi.’ Soruya karşılık verirken hepimiz faniyiz ve görevlerimizi bir gün mutlaka devredeceğiz. DSP içinde de benden sonra görevimi layıkıyla yerine getirecek pek çok arkadaşımız var" diye konuşuyordu. 
     Programın ardından Başbakan çıkış yapacağı için’ yollar kesilmiş ve kızgın sürücüler kornalarına basarak protestoya başlamıştı. Biz de canlı yayının yapıldığı alanın hemen yanında fakir öğrencilerin kitaplarını değiş tokuş yapması için kurulan masanın yanından Başbakan’ın lafı kulaklarımızda ayrıldık IMF ile en çok 2 yıl daha çalışırız. Halkımızın daha rahat günler geçirmesine az kaldı.’ 
     



 EKONOMİ 
















</TEXT>
</DOC>
