<DOC>
<DOCNO> 109102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun10.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidardaki SPD, birlik partilerinden 9 bin fazla oy aldı... 
</HEADLINE>
<TEXT>

     Almanya'da dün yapılan genel seçimleri çok az farkla kazanan iktidardaki Sosyal Demokrat Parti'nin SPD , Birlik partilerinden CDU CSU sadece 8 bin 864 oy fazla aldığı bildirildi. 
     Federal Seçim Komisyonu tarafından açıklanan erken resmi sonuçlara göre, SPD ülke çapında 18 milyon 484 bin 560 oy kazanırken, Birlik partileri 18 milyon 475 bin 696 oy aldı. 
     SPD toplam 4, CDU da 1 fazladan milletvekili çıkarttığı için, Federal Meclis'teki toplam sandalye sayısı 603'e yükseldi. Buna göre sandalyelerin dağılımı şöyle 
     SPD 251, CDU 190, CSU 58, Birlik 90 Yeşiller Partisi 55, Hür Demokrat Parti FDP 47. 
     Toplam 299 seçim bölgesinin 2'sinde seçimleri tümüyle kazanarak Federal Meclis'e girmeye hak kazanan Demokratik Sosyalizm Partisi PDS de 2 milletvekili çıkardı. 
     Seçimlere katılma oranının ise 1998 yılındaki seçimlere göre düşük olduğu ve yüzde 79,1'de kaldığı belirtildi. Seçimlere katılma oranı 1998 yılında yüzde 82,2 idi. 
     Başbakan Gerhard Schröder ve Dışişleri Bakanı Joschka Fischer, yaptıkları görüşmeden sonra, birlikte yürüttükleri ''mükemmel işbirliğini'' sürdüreceklerini açıkladılar. 
     Schröder, önlerinde zor günlerin olduğunu, ancak bu zorlukları koalisyon ortağı Birlik 90 Yeşiller ile birlikte aşacaklarını belirterek, ''Koalisyondan vazgeçmek için en küçük bir neden bile yok'' diye konuştu. 
     





</TEXT>
</DOC>
