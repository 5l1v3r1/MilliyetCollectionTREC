<DOC>
<DOCNO> 102051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko15.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında ihracat yüzde 4.7 arttı 
</HEADLINE>
<TEXT>

     İhracat miktar endeksi, bu yılın Mayıs ayında, bir önceki aya göre yüzde 4.7, ithalat miktar endeksi de yüzde 0.6 oranında arttı. 
     Devlet İstatistik Enstitüsü'nün DİE ''Dış Ticaret Endeksleri 2002 Mayıs Ayı Sonuçları'' açıklandı. 
     Mayıs'ta, ihracat miktar endeksinde, bir önceki aya göre yüzde 4.7, geçen yılın aynı ayına kıyasla da yüzde 9.8 oranında yükseliş kaydedildi. 
     İhracat miktar endeksi, 5 aylık ortalamalara göre, yüzde 16.5 oranında, 12 aylık ortalamalara göre de yüzde 21 oranında yükselen bir seyir izledi. 
     İthalat miktar endeksi ise bir önceki aya göre yüzde 0.6 oranında, geçen yılın aynı ayına göre de yüzde 21.6 oranında arttı. Beş aylık ortalamalara göre endekste yüzde 13.9 oranında yükseliş yaşanırken, 12 aylık ortalamalara göre yüzde 14 azalış görüldü. 
     
     FİYAT ENDEKSLERİ 
     İhracat fiyat endeksi, Mayıs ayında, bir önceki aya göre yüzde 0.4 oranında arttı. Mayıs ayında, geçen yılın aynı ayına kıyasla fiyat endeksinde yüzde 3.8 oranında azalma görülürken, beş aylık ortalamalara göre ihracat fiyat endeksinde yüzde 6.7, 12 aylık ortalamalara göre de yüzde 5.3 oranında düşüş saptandı. 
     Öte yandan Mayıs'ta ithalat fiyat endeksi yüzde 0.6 oranında artarken, geçen yılın aynı ayına kıyasla endeks, yüzde 4.6 oranında geriledi. 
     İthalat fiyat endeksi 5 aylık ortalamalara göre yüzde 8 oranında, 12 aylık ortalamalara göre de yüzde 5.5 oranında azaldı. 
     





</TEXT>
</DOC>
