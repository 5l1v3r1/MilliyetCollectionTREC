<DOC>
<DOCNO> 121742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/spor/ygokberk.html </URL>
<DATE> 2002/11/29/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Deli deli ama Napolili 
</HEADLINE>
<TEXT>

     Milanolu gibi girelim. Sevgilinin gittiği gün zaten sevgi de biter o gün. Ya da öbür gün, ya da dün. Sonra Napolilileşelim. Veya bu cumalık Napolitenleşelim. 
     Hani otobanda kaza yapan arabanın önünde niye Milanolu, Parmalı, Torinolu durmaz da, gariban Güneyli Napolili durur Ve hiç suçu olmadığı halde polis onu günlerce niye, niçin, nasıl diye yerden yere vurur. Ama o Napolili akıllanmaz yine hep durur. Ya da bir fırt kuzeye çıkalım. Bir Romalı’ya sorun bakalım sokağını. Burası benim sokağım der. Gözyaşım burada, kavgam burada, canım, kanım burada. Neler yaşadım ben burada. Burada büyüdüm ben. Peki, ya şu sokak dersiniz. Ha o mu, o dün asfaltlandı. Bir cüzdan bile çalınmadı daha orada. Ne yapayım ben o sokağı ..... Akdeniz’den onun için çıkmadım hiç. Hadi az çıktım diyelim. Her yeri gördüm de görür görmez de hemen oralara geri döndüm. O ruh içimden kaçmasın diye. 
     Biraz İstanbul, bir çay kaşığı Roma, üstüne bir tutam Napoli ruhu. Benim sokaklarımda benim kurallarımla gülerek ağlayarak, severek, kavga ederek yaşıyorum. Belki karanlıkta yürüyorum. Belki de onun için bağırıyorum, çağırıyorum. Belki korkuyorum. Ama ben gibi, benim gibi yaşıyorum. Evet, beni bozmadığı için onu seviyorum. Belki de onu bir kişi daha sevsin diye seviyorum. Ama dün gece sevgilime bile telefonda ben onu seviyorum diyebiliyorsam eğer ..... İşte bu yüzden Napoli ve Napolili. Ben gibilerden soluklanan sizler için, ben gibi soluk aldıranlar da işte size bunun için gerekli. 
     
Arınç Family’ye      Görevimiz uğruna ne gerekiyorsa onu yapıyoruz diyorsunuz. Meclis protokolü ne derse odur. Mutlaka da doğrudur. Göreviniz uğruna ne gerekiyorsa onu yapıyorsunuz. Ama merak edilen, bu görevi ne uğruna illa siz yapıyorsunuz 
     
Bedrimania      Bedri Baykam’ın kitabının adı "Ah abi, İlhan’ı bi oynatsalardı". Kod adı da İlhanmania’. 368 sayfanın içinde de her dilden, her dinden, her tipten 1368 kişinin sesleri ve nefesleri var. Yok yok cinsinden Bedrimania’da bir benden, Made in Benden birşey yok. Mesela Medyum Memiş bile bilmemkaçıncı sayfada bir şeyler demiş. Ah Bedri beni de bi oynatsaydı diye mi azsam, ya da Floransa Güzel Sanatlar’dan fırlamayım ya, öbür cuma Bilginmania’yı mı yazsam Türkiye’nin işte ilk 4875 ressamı derim, Baykam’ı pas geçerim, rövanşı alırım, hiç olmazsa berabere kalırım. 
     
Terimkoliklere      1 Televizyon ve gazetelerdeki futbol yorumcuları Galatasaray’ı yorumlarken, Terim ismi onları daha çok motive ediyor mu, etmiyor mu 
     A Evet B Hayır. 
     2 Galatasaray yenilince Galatasaray yenildi diye üzülen Galatasaraylılar’ın yanında Terim yenildi diye de sevinen Galatasaraylılar var mı, yok mu 
     A Evet B Hayır 
     Eğer cevaplar evetse Terim haklı çıkmıyor mu Yorumcuları bile ismi motive ediyorsa rakiplerini niye etmesin Eğer cevaplar hayırsa hayır diyenlerin burunları yalandan uzamayacak mı 
     
Sayın Turizm Bakanı’na      Sizin turizm içinde turist olarak bulunduğunuzdan kendi ifadenizle , daha çok bulunduğum için, turizmin içinde turist olarak bulunandan daha çok bulunan bir turizm bakanı bulunamadığı için. Ve şart mıydı acaba sizin bakan olmanız, bunu anlayamadığım için. Ve de hem sizin, hem ülkem, hem de Türk turizmi için. Bu köşenin içindeki şu köşecik, bundan sonra sizin için. 
     
     Örnek 
     Soru Verona’daki Romeo - Jülyet’in evinde ücretli olan ikinci kata niye mesela yerli Jülyet Ayşe çıkar da yerli Romeo Ahmet çıkamaz 
     Cevap 1 Bu bir pazarlama tekniğidir. Ahmet’e yasak olursa, Ahmet’e niye yasak diye Ayşe merak edip mutlaka çıkar İkide sıfır olacağına ikide bir olsun. 
     Cevap 2 Ayşe, Ahmet’e inat orada hiçbir şey olmadığı halde beş kuruş bile etmeyen, sıradan bir oda Ah Ahmet, görmeliydin. Olağanüstü bir oda’ der. Artık onun da seyahat dönüşü arkadaşlarına anlatacağı, üstelik Ahmet’in bilmediği özel bir hikayesi vardır. 
     Sonuç Sıradan bir evdeki sıradan bir aşkı Shakespeare yazınca ve sıradışı pazarlanınca, Romeo ve Juliet, Antalya kadar turist getiriyor Verona’ya. 
     Gibi... 
     Saygılarımla Köyün Delisi 
     
Mok çukuru      Zaten Süren altına Mercedes Mercedes gibi takım demek istiyorlar vermişti. 
     Zaten Hagi vardı. 
     Zaten Popescu, Taffarel de vardı. 
     Zaten Okan, Emre ve 
     zaten Suat da gençti. 
     Zaten çapraz koşan Hakan Şükür. 
     Zaten içeride Ağar, 
     dışarıda Erzik. 
     Zaten Fiorentina da başarısızdı. 
     Zaten Milan ...... 
     Zaten Piontek ekmiş, o biçmişti. 
     - Bir tane de ben buldum galiba. ZATEN bir o kaldı herhalde söylenmeyen. Hani o kadarı da ayıp olur diye belki. 
     Yok canım, olmaz, niye olsun ki Onu da ben söyleyeyim. 
     ZATEN o dönem Bülent Ünder vardı. 
     ZATEN O, Terim’in akıl hocasıydı. 
     ZATEN işte Bülent gitti, 
     Terim de bitti ...... 
     Türk cehennemindeki mok çukurundakiler gibi siniz biri kafasını çıkarttı ya .... 
     Siz işinizi bilirsiniz. Pes pes pes. Vallahi pes... 
     
     SERİ İLANLAR 



 SPOR 

























</TEXT>
</DOC>
