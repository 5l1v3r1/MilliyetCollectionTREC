<DOC>
<DOCNO> 106457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/spor/aspo.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DURMAK YASAK 
</HEADLINE>
<TEXT>

Milli Takım Teknik Direktörü Şenol Güneş, Slovakya galibiyetini, "İyi bir başlangıç, iyi futbol ve iyi bir skor" sözleriyle yorumladı, daha zor işlerin kendilerini beklediğini söyledi 
     BİLAL MEŞE 

     Tek tek kutladı 
     ŞENOL Güneş, Ay - Yıldızlı futbolcuları soyunma odasında tek tek kutladı ve "Kaldığımız yerden devam ediyoruz. Ülke ve bizler sizinle gurur duyuyoruz" dedi. Slovakya karşısında zeminin bozukluğu nedeniyle pas yüzdelerinin düşük olduğuna da işaret eden Güneş, "Farklı galibiyet oyuncularımızda olan yeteneğin dışa vurumudur. İyi bir başlangıç, iyi futbol ve iyi bir skor" ifadelerini kullandı. 
     
     Fire vermek yok’ 
     İNGİLTERE ile grupta final oynamak istediklerini de yineleyen Güneş, başarının temelinde kolektif futbolun yattığını söyledi. Güneş, "Slovakya karşısında işimizi mükemmel yaptık. Tabii ki eksikliklerimiz de vardı, dersler çıkardık. Her geçen gün mesafe alıyoruz. Grupta bizi bekleyen zor işler var. Bir zoru geçtik, şimdi önümüzdeki maçlara bakıyoruz. Makedonya ve Liechtenstein maçlarını da firesiz geçmek zorundayız" diye konuştu. 
     
     Kapımız açık’ 
     FUTBOLDA rekabetin başarıyı da birlikte getirdiğini vurgulayan Güneş, sözlerini şöyle sürdürdü "TC vatandaşı olan herkes bu takımda forma giyer. Bu bir hizmet yarışıdır. Türkiye’yi taşıyanı, taşımaya devam edeceğiz. Kadroya giremeyen yetenekler elbette var. Türkiye, futbolcusuyla, seyircisiyle dünyanın beğendiği bir ülke durumunda olmalıdır. Milli maç heyecanını başka platformlara çekmeye hiç kimsenin hakkı yok." 
     
200’er milyar prim aldılar      DÜNYA Kupası’nda final hakkını Brezilya’ya yenilerek kaybeden ve G.Kore ile oynadığı üçüncülük maçını kazanan A Milli Takım futbolcularına primleri dağıtıldı. Finaller sırasında prim vaad eden bir çok kurum, vaad ettiklerini yerine getirmezken, Federasyon ve sponsorları futbolcu başına 120’şer bin doları yaklaşık 200’er milyar lira oyunculara dağıttı. Avrupa Şampiyonası elemelerinde ise maç başına değil, hedefe prim verilmesi kararlaştırıldı. 
     
Rakipler berabere      AVRUPA Şampiyonası elemelerinde Milli Takımımız’ın rakipleri Liechtenstein ile Makedonya, grupta dün gece oynadıkları maçta 1 - 1 berabere kaldı. Vaduz’daki karşılaşmada, 8. dakikada Hristov ile öne geçen konuk Makedonya, Stocklasa’nın son dakika golüne engel olamadı. Mücadeleyi menajer Can Çobanoğlu ile birlikte izleyen Milli Takım Teknik Direktörü Şenol Güneş, "Bu maç, grupta küçük - büyük takım ayrımı yapılmaması gerektiğini gösteriyor" dedi. 
     
     Atıyor, kazanıyoruz, gol yemeden bitiriyoruz 
İlaç gibi ARİF      GEÇEN sezon Lig’de gol krallığını İlhan Mansız ile paylaşan Arif Erdem, Milli Takım’da da performansının doruğuna çıktı. Slovakya maçında milli formayı 56. kez sırtına geçiren tecrübeli futbolcu, gol sayısını 11’e çıkartırken, en çok gol atanlar sıralamasında Ertuğrul Sağlam’ı yakalayarak yedinciliğe yerleşti. Hakan Şükür ve İlhan Mansız’ın yokluğunu bu maçta aratmayan Arif, genç Serhat’a da nefis bir gol attırdı. 
     ARİF’İN bir başka özelliği de, milli takımın onun gol attığı her maçı, gol yemeden kazanması oldu. Yıldız futbolcunun rakip fileleri havalandırdığı ikisi özel altı karşılaşmada Ay - Yıldızlı takım sahadan hep galip ayrıldı. Kalemizden de gol sesi gelmedi. Arif’in gol attığı maçlar şöyle Makedonya Dep. 0-2, San Marino Dep. 0-5, K.İrlanda Dep. 0-3, Avusturya 5-0, Gürcistan 3-0, Slovakya 3-0. 
     
Milli Takım’ın golcüleri Futbolcu Gol Maç Hakan Şükür 37 80 Lefter 20 46 Metin Oktay 19 36 Cemil Turan 19 44 Zeki Rıza 15 16 Ertuğrul 11 26 Arif Erdem 11 56      
UEFA’dan Tugay’a övgü      2004 Avrupa Şampiyonası eleme grubu maçlarını değerlendiren UEFA’nın resmi web sitesi, Slovakya’yı farklı yenen Milli Takımımız’dan övgüyle bahsederken, başarılı orta saha oyuncusu Tugay’ı da maçın yıldızı ilan etti. Gabriele Marcotti tarafından yapılar değerlendirmede Tugay’ın takımı yönlendirmedeki kabiliyeti ve isabetli paslarıyla Ay - Yıldızlı ekipte çok önemli bir rol üstlendiği vurgulandı. 
     FARKLI bir istatistik sisteminin uygulandığı değerlendirmede bir futbolcunun maç içindeki performansının tamamı sonucu belirliyor. Tugay’ın orta sahada göze batmamasına rağmen rakibin tehlikeli ataklarına zamanında yaptığı müdahalelerin yanı sıra, pozisyon oluşturan pas organizasyonlarının başlangıcı olması da, maçın adamı seçilmesinde önemli rol oynadı. 
     
Terim’e özel tribün      A Milli Takımımız’ın Slovakya maçını izlemeye gelen Fatih Terim’e şeref tribününde yer olmayınca, özel bölüm yapıldı 
     ALİ Sami Yen Stadı’nda oynanan Slovakya maçına ilgi çok büyüktü. Özellikle şeref tribününde tüm yerler saatler öncesinden doldu. Ön sıralarda protokol için çok sayıda ekstra koltuk kondu. Ancak Galatasaray teknik Direktörü Fatih Terim stada gelince kendisine yer bulunamadı. 
     BİR anda ne yapacaklarını şaşıran stad yetkilileri hemen pratik bir çözüm üreterek basın tribünün önünde hemen yeni bir şeref tribünü oluşturdular. Terim ve teknik heyet de maçı buradan, geniş koltuklarda oturup, önlerindeki sehpadan su içerek izlediler. Böylece muhtemel bir kriz önlendi. 
     
Fazla kolay oldu’      Maçtan önce Slovakya’dan çekindiklerini belirten Milliler, "Ancak bu kez çok farklı bir takımla karşılaştık" dediler 
     Değişik kadro 
     AY - Yıldızlı futbolcular Slovakya’nın umdukları gibi çıkmadığını belirterek, "Korktuğumuz başımıza gelmedi" diye konuştular. Dünya Kupası elemelerinde karşılaştıkları takımla, önceki günkünün çok farklı olduğunu belirten milli futbolcular, "Takım tepeden tırnağa değişmiş. Kadroda tanımadığımız oyuncular vardı. Açıkcası maçtan önce çok sıkıntılıydık. Ancak çekindiğimiz gibi olmadı, çok kolay bir galibiyet aldık" dediler. 
     
     Zaferin tadı kaçtı 
     MAÇIN ikinci yarısında taraftarların milli takımı bırakıp, Galatasaray lehine tezahürat yapması da futbolcuları olumsuz etkiledi. Staddaki havanın bir anda değiştiğini ve şaşırıp kaldıklarını belirten futbolcular, "Sırf bu yüzden farklı galibiyetin tadını çıkartamadık. Milli takım başka, lig başka. Bu sonucun farklı platforma çekilmesi bizi üzdü" yorumunu yaptılar. 
     
Kızıl, ağır basıyor      SELAMİ Özdemir’in Milli Takımlar Sorumluluğundan ayrılmasıyla birlikte Futbol Federasyonu’nun bu göreve kimi getireceği önümüzdeki hafta içinde belirlenecek. Ulusoy’a yakınlığı ile bilinen Hüsnü Hayali’nin ismi bu görev için geçerken, Ümit Milli Takım’daki başarısı nedeniyle Levent Kızıl’ın da adaylar arasında olduğu öğrenildi. Federasyon’un geleneklerine göre Kızıl’ın görevini A takım’da sürdürmesi gerektiği belirtiliyor. 
     
Kaladze skandalı      GÜRCİSTAN’IN Milanlı yıldızı Kaladze’nin, Trabzon’daki özel maçta listede yer almamasına rağmen takım arkadaşı Akhalia’nın formasıyla Türkiye’ye karşı oynadığı ortaya çıktı. Gürcistan’da kaçırılan kardeşi Levan’ın bulunamaması nedeniyle uzun süre milli takımı boykot eden ancak ısrarlar üzerine Trabzon’a gelen Kaladze, ikinci yarıda oyuna girmek isteyince, Teknik Direktör Chivadze’nin böyle bir kural dışı formül ürettiği öğrenildi. 
     



 SPOR 
























</TEXT>
</DOC>
