<DOC>
<DOCNO> 146237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur06.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşucu ve İskenderun Limanları'ndan sevkiyat sürüyor... 
</HEADLINE>
<TEXT>

     TBMM'nin 6 Şubat 2003 tarihinde verdiği izin çerçevesinde Taşucu SEKA Limanı ile İskenderun Limanı'nda ''Yerinde Hazırlık'' faaliyetleri sürdürülüyor. 
     Alınan bilgiye göre, Mersin'in Silifke İlçesi'ne bağlı Taşucu Beldesi'ndeki SEKA Limanı'nda bekletilen ve dün TIR'lara yüklenen askeri araç ve malzemelerin tahliyesi işlemine başlandı. Sabah erken saatlarde askeri araç ve malzeme yüklü tırların oluşturduğu ilk konvoy liman sahasından jandarma eskortu eşliğinde çıkış yaptı. İkinci bir konvoyun ise çıkış hazırlığını sürdürdüğü bildirildi. 
     Bir süre önce İskenderun Limanı'na konvoylar halinde getirilen ve ABD'liler tarafından kiralanan depolar ile liman sahasına indirilen Hummer cip nakliye araçları ve çekicilerden oluşan askeri araçların tekrar İskenderun Limanı'na götürüleceği öğrenildi. 
     Bu arada, İskenderun Limanı'nda konteyner ve çekici yüklenen 4 TIR, yine sabah erken saatlerde konvoy halinde B kapısından çıkış yaptı. Konvoyun, gönderildiği bölge konusunda bilgi edinilemedi. 
     




</TEXT>
</DOC>
