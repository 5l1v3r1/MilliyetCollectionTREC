<DOC>
<DOCNO> 142976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/theper.html </URL>
<DATE> 2003/03/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Zorla para alınmaz 
</HEADLINE>
<TEXT>

B. A. - İstanbul 


     Sizinle bir satış vaadi sözleşmesi yapmışlar, ancak sözleşmeye daha ilk bakışta pek iyi niyetli olarak hazırlanmadığı anlaşılıyor. Dolayısı ile gelişmelerin de iyi niyetle bağdaşmayacağı sır değil. 
     Bir binada veya sitede kat mülkiyeti hükümlerinin uygulanması ancak tapuda kat irtifakı bunun da bazı şartları var veya kat mülkiyeti tesisi sureti ile olur. Bunun dışında sözlü olarak kat mülkiyeti kurulmaz. Kat mülkiyeti bulunmayan bir bina veya sitede de işletme projesi gibi kat mülkiyeti kavramları geçerli değildir. Yani işletme projesi ile avans toplanamaz. 
     Peki oturulan bir sitede işler yürümeyecek mi Yürüyecek elbette. Ancak bunun için yapılmış bulunan masrafların masraf belgesi oturanlara bölüştürülür ama bu belge de incelemeye sunulur. Yani herkes nereye ne kadar para ödediğini bilir. Deyin ki sizden makbuz ibraz etmeden ve nereye harcandığı belgelenmeden para istendi, ödememeniz halinde olsa olsa yapılacak şey aleyhinize icra takibidir. İcra takibi yapanlar alacaklı olduğu meblağı belgelemek ve bu belgeyi icra dosyasına sunmak zorundadırlar. Bunu belgemeyen alacaklının takibine itiraz edilir ve takip durur. Şimdi 
     Yapılacak şey Yönetici olduğunu iddia eden kişi veya kuruluşa bir ihtarname gönderin. Bununla, yönetim gibi bir görevi hangi yasal gerekçeye dayanarak aldıklarını ve ellerinde bulunan masraf belgesinin örneğini isteyin. Yapacağınız inceleme sonucu gerçekten size harcanmış bir meblağ varsa elbette katılacaksınız ama kat mülkiyeti hükümleri içinde değil genel hükümler çerçevesinde. Şayet size belge ibraz edemezlerse katılmamak doğaldır. 
     
     







Hemen acele bez getir, elini çabuk tut tez getir... 


Bahane lügati 


Bush’un Kürt kartı 


Çok gezen iyi yaşar 


Zülküf ile Süheyl 


8 ayda 4’üncü bakan 


Kendi yaşamının efendisi ol, kölesi değil 


Alo 155, polis imdat 


Körfez Savaşı tutanakları 2 


Gülriz kitabında soyunuyor 


Enayi 


Zorla para alınmaz 


Deneyimsiz AKP ile büyük poker oynuyoruz 


Marmara Üniversitesi 120’inci yaşını "Kuğu Gölü" ile kutladı 


Washington’da enerji ve inşaat kovalanacak 


</TEXT>
</DOC>
