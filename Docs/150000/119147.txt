<DOC>
<DOCNO> 119147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/dunya/tur.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Ada’da görkemli tören      BARKIN ŞIK Lefkoşa 

     KKTC, 19. kuruluş yıldönümünü dün törenlerle kutladı. Genelkurmay Başkanı Orgeneral Hilmi Özkök, törenlerde hazır bulunarak KKTC’ye destek verdiğini gösterirken, Kıbrıs’tan Sorumlu Devlet Bakanı Tayyibe Gülek, "Kıbrıs konusundaki devlet politikası değişmemelidir" mesajı verdi. Törenlerde, Türk Hava Kuvvetleri’ne ait gösteri timi "Türk Yıldızları", sürpriz şekilde Lefkoşa’da gösteri uçuşu yaptı. Türk Yıldızları, töreni izleyenleri heyecanlandırdı. 
     
KKTC’ye destek resepsiyonu      ANKARA Milliyet 

     BM’nin Kıbrıs Planı konusunda tartışmalar sürerken, dün geceki KKTC’nin kuruluş yıldönümü resepsiyonuna Ankara büyük ilgi gösterdi. Askeri yetkililerin katılımının yüksek olduğu resepsiyona yeni kurulacak hükümetle eski hükümetin üst düzey yetkililerinin katılması, KKTC’ye verilen desteğin göstergesi oldu. Resepsiyonda AKP lideri Recep Tayyip Erdoğan, gazetecilerin sorularını izdihamdan kaçmak için Başbakan Bülent Ecevit’e ayrılan bölüme oturarak yanıtladı. Daha sonra gelen Ecevit ise kendisine ayrılan bölüme değil, salondaki ters istikamette bir yere yönelerek eşi ve bakanlarla ayakta sohbet etti. 
     
     



 DÜNYA 











</TEXT>
</DOC>
