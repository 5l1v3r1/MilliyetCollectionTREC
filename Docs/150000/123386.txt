<DOC>
<DOCNO> 123386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur24.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant gişelerinde bir kilometrelik kuyruk... 
</HEADLINE>
<TEXT>

     Ankara-İstanbul karayolunun Abant gişelerinde, tatilciler yaklaşık bir kilometre araç kuyruğu oluşturdu. Bolu Dağı'nda etkili olan şiddetli yağış ve sis, tatilcilerin dönüş trafiğini olumsuz etkiliyor. 
     Alınan bilgiye göre, 4.5 günlük bayram tatilinden dönen tatilciler, Abant gişelerinin İstanbul yönünde, saat 12.00'den itibaren yaklaşık bir kilometrelik araç kuyruğu oluşturdular. 
     İstanbul yönüne 3 gişenin açık olduğunu belirten yetkililer, ayrıca Otomatik Geçiş Sistemi kartına sahip olanların bir gişeden beklemediklerini geçtikleri söylediler. Yetkililer, bugün etkili olan yağmurun da trafiğin yavaş seyretmesine neden olduğunu bildirdiler. 
     
     BOLU DAĞI'NDA YOĞUN SİS VE YAĞMUR 
     Ankara-İstanbul karayolunun Bolu Dağı kesiminde etkili olan yağmur ve sis, Ankara ve İstanbul yönüne giden tatilcilerin dönüş trafiğini olumsuz etkiliyor. 
     Trafik ekipleri ve karayolları görevlileri, sürücüleri sık sık ''farlarınızı yakın, yolda sis var, yakın takip yapmayın'' şeklinde anonslarla uyarıyorlar. 
     Dönüş trafiğinin yoğun olduğu Abant gişelerini kullanan tatilciler ise ''Her bayramda bu çileyi yaşıyoruz. Dönüş trafiğine bir de yağmur eklendi'' diye konuştular. 
     Öte yandan, Abant gişeleri çıkışında, bir gazete bayiinin tatilcilere ulusal gazeteleri satmak için stand kurduğu da gözlendi. 
     Trafik yetkilileri, bu akşam saatlerinde ve yarın yoğun kar yağışı beklendiğini belirterek, tatilcilere bugünden dönüş yolculuğuna çıkmaları uyarısında bulundular. 
     





</TEXT>
</DOC>
