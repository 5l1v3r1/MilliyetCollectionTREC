<DOC>
<DOCNO> 127133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/ekonomi/eko05a.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine döviz cinsinden rahat newline borçlandı 
</HEADLINE>
<TEXT>

     Hazine, 383 gün vadeli tahvil ihalesinde piyasa yapıcısı bankalara ihale öncesi yaptığı satışla birlikte yıllık yüzde 6.47 bileşik faizle net olarak toplam 731.8 milyon dolarlık borçlanmaya gitti. 
     Piyasa tedirginken, Hazine dolar cinsinde problemsiz hatta piyasa beklentisinin üzerinde borçlandı. İhalede faiz, piyasa beklentileri doğrultusunda çıktı. Satış miktarı ise piyasa beklentilerinin üzerinde kaldı. Hazine’nin iskontolu dolar tahvili ihalesine nominal bazda 1 milyar 196.1 milyon dolarlık teklif geldi. 
     Bu teklifin nominal bazda 648.2 milyon dolarlık bölümü karşılandı. Nominal değeri 10 bin dolar olan tahvillerin 9 bin 362 liralık iskontolu fiyattan satıldığı ihalede net borçlanma 606.8 milyon dolar olarak gerçekleşti. 
     Söz konusu borçlanmanın yıllık basit faizi yüzde 6.48, yıllık bileşik faizi ise yüzde 6.47 olarak hesaplandı. İhaleden önce de piyasa yapıcı bankalara ihalede oluşan fiyat üzerinden net 125 milyon dolarlık satış gerçekleştirildi. Bu satışla birlikte toplam net borçlanma 731.8 milyon doları buldu. Bu borçlanmayla birlikte Hazine 2002 yılı borçlanma programını tamamlamış oldu. 
     



 EKONOMİ 






















</TEXT>
</DOC>
