<DOC>
<DOCNO> 134822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/soneko49.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasarruf hessabında 14 katrilyon 57 trilyon lira birikti 
</HEADLINE>
<TEXT>

     Kamuoyunda ''Zorunlu Tasarruf'' olarak bilinen Çalışanların Tasarrufa Teşvik Edilmesi ve Bu Tasarrufların Değerlendirilmesine Dair Kanun ile oluşturulan hesaba, geçen yıl sonu itibariyle, 1 katrilyon 696.4 trilyon lirası anapara, 12 katrilyon 360.6 trilyon lirası da nema olmak üzere toplam 14 katrilyon 57 trilyon liralık para girişi oldu. 
     Hazine Müsteşarlığı'ndan yapılan açıklamaya göre, hesaba giren paradan, 3 katrilyon 5.8 trilyon lirası anapara, şahıs kesintisi ve nema olarak hak sahiplerine ödenirken, 8.9 trilyon lirası ilgili kurumlara iade edildi. Hesaptan, Ziraat Bankası'na da yatırım harcamaları ve komisyon olarak 17 trilyon lira verildi. 
     Hesapta kalan paranın 10 katrilyon 489.6 trilyon lirası çeşitli tahvil ve devlet iç borçlanma senetleri alımı suretiyle nemalandırılırken, 5.7 trilyon lira 3417 sayılı kanunun ilgili maddesi uyarınca gecikme zammı ile tahsil edilerek 1 Ocak 2003'te Ziraat Bankası Ankara Merkez Şubesi'ndeki Zorunlu Tasarruf Hesabı'na anapara girişi olarak aktarılacak meblağ ile Ziraat Bankası şubelerinin tasarrufu teşvik hesabı bakiyesini oluşturuyor. 
     Açıklamada, 3417 sayılı kanunun yürürlüğe girdiği Nisan 1988'den Aralık 2002 sonuna kadar olan kümülatif nema oranının yüzde 839.42'ye ulaştığı da bildirildi. 
     





</TEXT>
</DOC>
