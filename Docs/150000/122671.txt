<DOC>
<DOCNO> 122671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko13.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına ve yağış sebze fiyatlarını etkiledi... 
</HEADLINE>
<TEXT>

     Antalya'da, dün ve önceki gün aniden başlayan fırtına ve yağışlar, turfanda domates ve taze fasulye fiyatlarını etkiledi. Domatesin fiyatı 100 bin, taze fasulyenin fiyatı ise 500 bin lira arttı. 
     Antalya Büyükşehir Belediyesi Toptancı Hal Şube Müdürlüğü'nden alınan bilgiye göre, aşırı yağış ve fırtına seralarda zarara neden oldu, buna bayram da eklenince domates fiyatları hafta başına göre 50-100 bin lira artarak, 750 bin liraya çıktı. 
     Hafta başı 800 bin liradan işlem gören taze fasulye de, fiyatı 500 bin lira artarak, 1 milyon 300 bin liradan satıldı. Biber fiyatları ise 50-100 bin lira arasında düştü. 
     Turfanda sivri biberin fiyatı 50 bin lira düşerek 650 bin, Kaliforniya biber de 100 bin lira düşüşle, 2 milyon 400 bin liradan işlem gördü. Dolmalık ve diğer biber fiyatları ise hafta başındaki değerini koruyarak 500 bin-700 bin ve 2 milyon ile 2 milyon 200 bin lira arasında satıldı. 
     Karnabahar fiyatı da 100 bin lira düşüşle 400 bin liradan alıcı buldu. Patlıcan fiyatları ise hafta başındaki değerini koruyarak 600-750 bin lira arasında satıldı. 
     Antalya Büyükşehir Toptancı Hal Şube Müdürlüğü yetkilileri, bayramın ilk ve ikinci günlerinde halin kapalı olacağını, bu nedenle fiyatların 100-150 bin lira arasında artabileceğini bildirdiler. 
     





</TEXT>
</DOC>
