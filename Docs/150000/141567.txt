<DOC>
<DOCNO> 141567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/guncel/gun01.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar müze kapattırıyor 
</HEADLINE>
<TEXT>

Personel yetersizliğinden müzelerdeki hırsızlık olayları artınca önlem olarak 54 müzenin kapısına kilit vuruldu 
     ÖMER ERBİL İstanbul 

     Geçen yıl içinde Kültür Bakanlığı’na bağlı 54 müze artan soygunlar nedeniyle zorunlu olarak kapatıldı. Eğer personel ihtiyacı giderilmezse 14 müze de kapatılmak için sıra bekliyor. Bunlar için Kültür Bakanlığı’nın 107 uzman müzeci, 278 bekçi, 60 güvenlik elemanı, 150 gişe memuru alması gerekiyor. Ancak Maliye Bakanlığı personel alımına izin vermiyor. 
     
     Bekçisi bile yok 
     Müzelerin en büyük sorunu koruma önleminin yetersizliği. Bu nedenle 1998 - 2002 yılları arası müzelerden 1925 tarihi eser çalındı. 16 eser ele geçirilip geri iade edildi. 
     Tüm Türkiye’deki müze ve örenyerlerinden Kültür Bakanlığı Döner Sermaye İşletmeleri Merkez Müdürlüğü’nün net topladığı para 59 trilyon 117 milyar 223 milyon lira. Örneğin Ayasofya Müzesi’nden 11 trilyon 478 milyar lira, Topkapı Sarayı Müzesi’nden 14 trilyon 131 milyar lira gelir elde edildi. 
     
     Net gelir 59 trilyon 
     Kültür Bakanlığı açıklamasında şu ifadeler yer aldı edi "Son zamanlarda müzelerimizde meydana gelen soygun olaylarının artmasına önlem olarak bazı müzelerimiz personel eksikliği nedeniyle kapatılmıştır. Bu uygulama olumsuz bir tablo yaratmaktadır. 
     
İşte kapatılan müzeler      Adana Atatürk Müzesi, Aksaray Müzesi, Ankara Etnografya Müzesi, Aydın Müzesi, Millet Müzesi, Burdur Arkeoloji Müzesi, Bursa Türk İslam Eserleri ve Osmanlı Evi Müzeleri, Çorum Müzesi, Diyarbakır Cahit Sıtkı Tarancı ve Ziya Gökalp müzeleri, Giresun Müzesi, İstanbul Aya İrini ve Fethiye müzeleri, İzmir Atatürk Müzesi, Kocaeli Müzesi, Manisa Arkeoloji Müzesi, Sakarya Müzesi, Uşak Atatürk ve Etnografya Müzesi. 
     



 GÜNCEL 











</TEXT>
</DOC>
