<DOC>
<DOCNO> 120998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur32.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz Başbakanı "Tarih verilmesini destekleyeceğiz" 
</HEADLINE>
<TEXT>

     Portekiz Başbakanı Jose Manuel Durao Barroso, Türkiye'nin önkoşulları yerine getirmesi durumunda, Portekiz'in, Kopenhag Zirvesi'nde "tarih için tarih değil, tarihin bizzat kendisinin verilmesini destekleyeceğini" söyledi. 
     AKP Genel Başkanı Recep Tayyip Erdoğan ve Portekiz Başbakanı Barroso, düzenledikleri ortak basın toplantısında gazetecilerin sorularını da yanıtladılar. 
     Bir soru üzerine Erdoğan, müzakere tarihinin verilmesi ile Kopenhag kriterlerine yönelik eksiklikler varsa giderileceğini, Kıbrıs konusunun da bu müzakere süreci esnasında devam edeceğini bildirdi. 
     Barroso da demokratikleşme ve diğer konulardaki önkoşullar karşılanırsa ve genel gidişat iyiyse, Portekiz'in, Kopenhag Zirvesi'nde Türkiye'ye tarih verilmesini destekleyeceğini bildirdi. Barroso, şöyle devam etti 
     "Tarih için tarih değil, tarihin bizzat kendisinin verilmesini destekleyecektir. Çünkü anlıyoruz ki, bir eksiklik olsa da, Türkiye'yi ve milletini uzun süre bekleme odasında bekletemeyiz. Evet ya da hayır demeliyiz ama bekletemeyiz, adil değildir. Eğer Türkiye kriterlere uyuyorsa, cevap evet olmalıdır. Bu, Türkiye'nin de AB'nin de çıkarınadır." 
     





</TEXT>
</DOC>
