<DOC>
<DOCNO> 113048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/cemal.html </URL>
<DATE> 2002/10/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Faizleri düşürmek bir nolu dertse... 
</HEADLINE>
<TEXT>

     Ekonomide dengelerin çok zorlandığı bir dönemden geçiliyor. Kimine göre ekonomide bıçak kemiğe dayanmış durumda. 
     Sorun, faizde düğümleniyor. 
     Çok yüksek olan faizler düşürülmeden çarkı yeniden döndürmeye başlamak imkansız. Düze çıkmak istiyorsak, yani bu ülkede aş ve iş sorunu çözülecekse, öncelikle faizlerin inişe geçmesi şart. 
     Bu nasıl olacak 
     Yanıt siyasette yatıyor. 
     3 Kasım’da seçim sandığından güven çıkarsa, istikrar çıkarsa, ne yapacağını bilen güçlü hükümet çıkarsa, hiç kuşkunuz olmasın, faizler 4 Kasım’dan itibaren inmeye başlar. 
     Ama ne demek güven 
     İstikrar 
     Veya güçlü hükümet 
     Ne anlama geliyorlar 
     Örneğin, tek başına AKP hükümeti... İlle de güven ve istikrar mıdır Tayyip Erdoğan’ın partisi seçimlerinden mutlak çoğunluğu kazanarak çıktı diye, yalnız bu nedenle faizler inişe geçebilir mi 
     Sanmıyorum. 
     Tek başına AKP hükümetinin piyasalara güven telkin etmesi güç. 
     Güvenin doğabilmesi için ekonomik program ve IMF konusunda alınacak tutum önem taşıyor. 
     Ve güven açısından yeni bir hükümetin manevra alanı fazlasıyla dar. Ekonomik programla ilgili olarak en ufak bir sapma işareti verilirse, bıçak sırtındaki dengeler bir anda altüst olabilir. 
     Bu sapma işareti, uygulamayla ilgili olabilir. Uygulamayı üstlenecek kadroların seçiminden kaynaklanabilir. Bu kadroların yapacakları ilk açıklamalar da bir sapmaya işaret edebilir. 
     Tayyip Erdoğan’la yakın çevresinin güven konusunda vermiş oldukları ilk işaretler umut verici değil. 
     Eğer böyle giderse, bu konuda gerekli çaba sarf edilmezse veya bu önemsenmezse, 3 Kasım siyasal belirsizliğin sona erdiği bir tarih olmayabilir. Tam tersine, 4 Kasım sabahından itibaren yeni bir istikrarsızlığın sularına sürüklenebilir Türkiye... 
     3 Kasım’da faizleri aşağı çekebilecek bir güvenin doğabilmesi için ikinci bir koşul daha var 
     AB ile ilişkiler... 
     4 Kasım sabahında bu konuda da piyasalara güven verilmesi gerekiyor. AB’yi içine sindirebilen bir hükümet mi sahneye çıkıyor Yoksa zaten engebeli olan Avrupa yolunu biraz daha zora sokacak bir yeni oluşum mu 
     Demek ki, ille tek başına hükümet güven ve istikrar anlamını taşımıyor. 
     Faizleri inişe geçirecek güçlü hükümet olabilmenin yolu, ekonomik program, IMF ve AB konularında ne yapacağını bilen bir iktidardan geçiyor. 
     Bir nokta daha var. 
     Önemsenmesi gereken bir nokta bu. 
     Unutmayın 
     Bu seçimde bir ilki yaşıyoruz 
     Türkiye milletvekili seçimlerine gidiyor ve araştırmalarda bir numara çıkacağı öngörülen partinin başbakan adayı hala orta yerde yok. 
     Olacak iş mi 
     AKP’nin başbakan adayını bir an önce açıklaması yalnız bir belirsizliğin giderilmesi açısından değil, daha önemlisi seçmene bir saygının gereğidir. 
     
     







Emre Kongar ve metot 


Bali’de patlama 


ABD’yi beklerken... 


Faizleri düşürmek bir nolu dertse... 


Askerin şarkısı 


Washington Post "AKP darbe nedeni" Kenan Evren "Değil" 


Türkiye, AB konusunda neden sınıfta kaldı 


Kuzey Irak uyarısı 


Kuzey Irak’a müdahale 


Okyanusu yutabilir misiniz 


ABD can’ biz mal’ derdindeyiz 


Erdoğan İstanbul’u böyle yönetti 


</TEXT>
</DOC>
