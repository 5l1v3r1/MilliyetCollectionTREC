<DOC>
<DOCNO> 121567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun24.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman istihbarat teşkilatının ürettiği külotlar yok satıyor... 
</HEADLINE>
<TEXT>

     Alman İstihbarat Teşkilatı'nın BND ürettiği külotlar yok satıyor. 
     Alman Focus dergisindeki habere göre, Haziran 2000'den bu yana sadece Münih kentindeki BND merkezinin kantininde satılan ürünler, 2003 yazından itibaren Berlin'de açılacak bir dükkanda satışa çıkarılacak. 
     BND sözcüsü, BND'nin imajını yenilemek için başlatılan kampanya çerçevesinde, üzerinde BND logosu bulunan tişört, atkı, külot ve kravat gibi ürünlerin bu dükkanda satılacağını söyledi. 
     Kantindeki ürünler arasında bu yıl en çok, üzerinde ''çok gizli'' yazan külotların satıldığını söyleyen sözcü, ürün yelpazesinde, üzerinde Almanya'nın simgesi olan kartalın yanında, ''Bundesnachrichtendienst'' BND yazan şapka, çakı, golf topu ve bardak da bulunduğunu kaydetti. 
     BND Başkanı August Hanning'in, üzerinde BND yazan kravatını çok sevdiği belirtildi. 
     





</TEXT>
</DOC>
