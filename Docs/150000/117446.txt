<DOC>
<DOCNO> 117446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/astro/index.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansa açık olun 
</HEADLINE>
<TEXT>

Yay burcundaki Ay iyimser ve geleceğe yönelik hevesli bir tutum sergiliyor. Gün içinde yeni görüşleri desteklemek ve daha büyük düşünmek için fırsatlar var. Şansa olanak tanımak iyi olacak. Koç'lar bu canlı enerjiden fazlasıyla yararlanabilecekler. Yabancılarla bir araya gelmek, hareket ve yolculuk olumlu biçimde vurgulanmakta. Şanslı bir gündeler. Boğa'lar ise ortaklaşa işlerde başkalarından destek görebilirler. Duygusal alanda ilişkilerin yoğunlaşabileceği bir gündeler. Maddi ve manevi zengin bir gün olabilir. İkizler abartıya kaçmamak şartıyla güzel bir gün geçirecek. Ortaklaşa konularda beklemedik gelişmeler söz konusu olabilir ve beklentileri gerçekçi tutmak gerekiyor. Yengeç'ler çoktandır ihmal ettikleri konularla ilgilenebilirler. Günlük işler, detay gerektiren konular öne çıkmakta. İş ortamında verimli çalışmalar söz konusu. Aslan'lar da kendilerine ait işlerde başarı elde edecekler. İnandırıcı olabilecekleri, başkalarını daha rahat etkileyebilecekleri bir gündeler. Aşk hayatında da hareketli bir tempo söz konusu. Başak'lar her ne kadar iyimser olsalar bile işlerini daha düzenli ve programlı yapmalılar. Ani değişiklikler yüzünden zorlanabilirler. Terazi'ler yakın çevrelerinde olup bitenle ilgili bir gün geçirebilirler. Kardeşler ve yakınlarla beraberlik, çok sayıda okuma ve yazma göze çarpıyor. Duyguları daha iyi anlatma olanağı da mevcut. Akrep'lere gelince parasal konuların önem kazandığını görebilir. Şans onlardan yana olacak. Ev ya da mülkle ilgili uğraşlar da göze çarpabilir, iyi pazarlıklar yapılabilir. Yay'lar günlük işlerde yoğun zamanlar yaşayabilirler. Hızlı değişiklikler onları biraz şaşırtabilir ve duygusal konularla meşgul olabilir. Ailevi konular gündeme gelmekte. Oğlak'lar bugün iyimser olmaya bakmalılar. Geçmişte yapmış oldukları iyi işlerin semeresini görebilecekler. Bu arada sezgilerinden de yararlanabilecekleri bir gündeler. Kova'lar arkadaşlık, grup çalışmaları ve ortaklaşa hareket gerektiren pek çok alanda akıcı enerjiler içindeler. İleriye yönelik hedeflerini daha büyütebilirler. İyimserlik yapıcı sonuçlar getirecek. Balık'lar şartların sürekli olarak değişmesi yüzünden kendini bunalmış ve aşırı yük altından hissedebilir. İşle ilgili konularda şanslı olmakla birlikte, daha planlı olmaları da gerekiyor. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
