<DOC>
<DOCNO> 119885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy11.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayak bağı olanlar gider ..’ 
</HEADLINE>
<TEXT>

Erdoğan, partisinin ilk grup toplantısında yaptığı uzun konuşmasını el - kol hareketleri ve mimiklerle süsledi. Erdoğan, salonda aşırı sıcak yüzünden terleyen yüzünü mendil yerine sık sık eliyle silmeyi tercih etti. 
     ANKARA Milliyet 

     Recep Tayyip Erdoğan, TBMM’de yaptığı ilk grup toplantısında milletvekillerinden yasağının kaldırılmasını istedi. Erdoğan, "Sizin göreviniz Türkiye’yi yasakçı zihniyetten kurtarmaktır. Halkımızın ortaya koyduğu iradeye, en çok siyasi iradenin, hükümetin saygı göstereceğine inanıyorum" ifadesini kullandı. Başka hükümetlerin 10 yılda yapacaklarını kendilerinin bir iki yılda gerçekleştireceklerini savunan Erdoğan, "Bürokrasiye sesleniyorum, bizi iyi takip edin, hızımıza yetişin. Ayak bağı olacaklarsa kusura bakmasınlar bunun bedelini ödemeyi şimdiden düşünsünler" diye konuştu. Konuşmasına "Allah’a hamdediyorum" diye başlayan Erdoğan, sözlerini tamamlarken de, "Allah utandırmasın" dedi. 
     



 SİYASET 




















</TEXT>
</DOC>
