<DOC>
<DOCNO> 111927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/asiy.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözünüz kapalı oy vermeyin Milliyet tüm seçmenler için araştırdı... 
</HEADLINE>
<TEXT>
İŞTE LİDERLERİMİZ 
3 Kasım’da güvendiğimiz liderlere oy vererek yeni iktidarı belirleyeceğiz. Peki onları ne kadar tanıyoruz Örneğin Tansu Çiller’in en büyük arzusunun kız çocuk olduğunu, Bahçeli’nin uçaktan korktuğunu, Erdoğan’ın ise simitçilik yaptığını biliyor musunuz 
     Hazırlayan AYDIN HASAN 

     BÜLENT ECEVİT 
Rahşan’sız, çaysız ve şiirsiz olmaz      Tipik bir çay tiryakisi. Pardösüsü, mavi gömleği ve kasketi siyasi imajıyla özdeşleşti. Siyasetin katı ve acımasız dünyasında, şiirle ilgilenmekten hiçbir zaman vazgeçmedi. Çok sayıda şiir yazdı. Tagore hayranlığı nedeniyle Uzakdoğu felsefelerine ilgi duydu. Sankritçe bile öğrendi. Londra’daki görev yıllarında, parasızlığın acısını tattı. Nik h yüzüğünü bile satmak zorunda kaldı. Buna rağmen iktidar günlerinde her zaman sade bir yaşamı yeğledi. Yıllar önce yerleştiği Oran Sitesi’nden bir daha ayrılmadı. Rahşan Ecevit ile evliliği hayat arkadaşlığının yanı sıra siyaset arkadaşlığına dönüştü. Çocuğu yok. 
     ARTILARI Dürüstlüğü, güvenilirliği, deneyimi seçimdeki en önemli avantajları. 
     EKSİLERİ Yaşlılığı ve yaz boyunca gündemde kalan hastalığı ciddi bir handikap oluşturuyor. Eşi dışında yakın çevresindeki isimlerin sürekli değişmesi de aldığı eleştirilerin başında geliyor. 
     YAŞI 1925 doğumlu yani 77 yaşında. Sandıkta yarışacak liderlerin en yaşlısı. Genel başkanlığı bırakacağı yönünde mesaj verdi. Bu nedenle, 3 Kasım, muhtemelen girdiği son seçim olacak. 
     EĞİTİMİ Robert Kolej mezunu. A.Ü. Dil ve Tarih - Coğrafya Fakültesi İngiliz Filolojisi bölümünü yarıda bıraktı. 
     MESLEĞİ Gazeteci. 
     
     TANSU ÇİLLER 
Dünyanın sekizinci harikası Çiller ..      Yalıda yaşayan tek lider. Ankara’da da çalışmaları için Celal Bayar Köşkü’nü tercih ediyor. Hızlı yürüyor, kurmayları arkasından koşturmak zorunda kalıyor. Konuşmalarını kürsü yerine sahne veya otobüs üzerinde gezerek yapıyor. Güzelliğini sofrasından eksik etmediği yoğurda borçlu olduğunu düşünüyor. Kuşburnu ve yeşil çay içiyor. Yeşil elma yiyor. Öğrencilik yıllarında tiyatro deneyimi var. Eşi Özer Çiller ile mal varlıklarını eşit paylaşmış durumda. Mert ve Berk adında iki oğlu var. Aslında bir de kız çocuğu istediklerini anlatan Çiller, kendisiyle ilgili şunları söyledi "Babam bana dünyanın 8’inci harikası derdi. Yüzüme kolejen zerk ettirmedim. Anneannem çok güzeldi. 70 yaşında ben de öyle olacağım." 
     ARTILARI İlk kadın başbakan olmasının kadın seçmeni etkileme ihtimali ve merkez sağı toparlama girişimi kendisine avantaj sağlıyor. 
     EKSİLERİ Malvarlığı, ABD’deki servetini Şehit Anaları Vakfı’na bağışlama sözünü yerine getirmemesi olumsuz puan getirebilecek etkenler. 
     YAŞI 1946 yılında İstanbul’da doğdu, ancak, mal varlığı dosyasındaki kimlik bilgilerinde doğum tarihi 1944 olarak yer aldı. Bu nedenle gerçek doğum tarihi tartışmalı. 
     EĞİTİMİ Robert Kolej ve Boğaziçi Üniversitesi Ekonomi Bölümü’nü bitirdi. ABD Connecticut Üniversitesi’nde doktora yaptı. 1983’te profesör oldu. 
     MESLEĞİ Akademisyen 
     
     MESUT YILMAZ 
Damarlarındaki kan sarı kırmızı akıyor      Berna Yılmaz ile evli, Yavuz ve Hasan adında iki oğlu var. Beğenilen ses tonu ve özenli, ağır konuşması dikkat çekti. Tam bir Galatasaray tutkunu ve bunu çoğu siyasetçi gibi gizleme gereği duymuyor. Evinde Danua cinsi köpek besliyor. Sıkı bir sigara tiryakisi, k ğıt oyunlarını seviyor. "Poker suratlı" ifadesi, duygularını belli etmeyen mizacı için yapılan benzetmelerden. 
     ARTILARI AB üyeliği çerçevesindeki kararlı tutumu ve devlet adamı imajı, artı nitelikte. 
     EKSİLERİ Partisinin krizden sonra iyice yıpranması, yakın çevresindeki bazı isimlerin kendisini terk etmesi, ANAP’ın yüzde 10’luk Türkiye barajının altında kalacağı inancı dezavantajları. 
     YAŞI 1947 yılında İstanbul’da doğdu. 55 yaşında. 
     EĞİTİMİ İstanbul Erkek Lisesi ve Ankara Siyasal Bilgiler Fakültesi Maliye ve İktisat Bölümü mezunu. 1972 - 1974 yılları arasında Almanya’nın Köln Üniversitesi iktisadi ve Sosyal Bilimler Fakültesi’nde yüksek lisans çalışması yaptı. 
     MESLEĞİ 1975-1983 yılları arasında özel sektörde kimya, tekstil ve ulaştırma alanlarında yöneticilik yaptı. 
     
     DENİZ BAYKAL 
Baykal sportmen bir dede      Olcay Hanım ile son derece mutlu bir evliliği var. Siyasette hep koruduğu genç imajına karşın aslında torun sahibi bir dede kendisi. Siyasi hayatı boyunca hem Ankaralı, hem de Antalyalı olmayı başarabildi. Neredeyse her sabah koşuyor. Antalya’da ise sürekli yüzüyor. Mavi derinliklere dalmak da tutkularından biri. Ünlü aktörleri bile kıskandıracak dinamik görüntüler vermekten keyif alıyor. 
     ARTILARI YTP’ye girmek üzere olan Kemal Derviş’i yanına çekmesi, hitabeti bu seçim yarışında partisine avantaj sağladı. 
     EKSİLERİ Geçmişinden gelen hırçın ve kavgacı imajı, Baykal’ın tüm avantajlarını gölgeleyebilecek en önemli etken. 
     YAŞI 20 Temmuz 1938’de Antalya’da doğdu. Yani 64 yaşında. 
     EĞİTİMİ Ankara Hukuk Fakültesi’nden mezun oldu. Ankara Siyasal Bilgiler Fakültesi’nde Mülkiye doktora yaptı. ABD’de Colombia ile Berkley üniversitelerinde 2 yıl çalıştı. Siyaset bilimi doçenti. 
     MESLEĞİ Akademisyen. Siyaset bilimi üzerine yaptığı çalışmalardan bir süre sonra aktif siyasetin içine girdi. 
     
     RECEP TAYYİP ERDOĞAN 
Babası istemedi Fener’e gidemedi      Otoriter bir babanın 5 çocuğundan biriydi. İstanbul İmam Hatip Okulu’na gönderildi. Okulda şiir okuma yarışmaları ile futbol turnuvalarında gösterdiği performans ile dikkat çekti. 16 yaşında bin liraya amatör kümeye transfer oldu. Dönemin Camialtı ve İETT takımlarında oynadı. Fenerbahçe’den teklif aldı, ancak babası izin vermedi. Omuzu çıkınca ticarete kaydı. Çocukluğunun yoksul günlerinde simit ve su sattı. Kişiliği dindar bir çevre içinde şekillendi. Emine Hanım’la evli ve dört çocuk babası. Tartışılan serveti halen yargıda dava konusu. 
     ARTILARI Güçlü hitabeti, genç ve yeni olması nedeniyle yakaladığı rüzg r siyasetteki yıldızını yükseltiyor. 
     EKSİLERİ Milletvekili ve başbakan olma yolunun kapalı olması ile mal varlığı üzerindeki tartışmalar, bir anda sertleşen üslubu siyasi handikapları. İstanbul Belediye Başkanlığı dönemine ilişkin yargılandığı davalar ve çocuklarını işadamı bursuyla okutması da tartışılıyor. 
     YAŞI 26 Şubat 1954’te İstanbul’un kabadayılarıyla ünlü Kasımpaşa semtinde doğdu. 48 yaşında. 
     EĞİTİMİ İmam - hatip lisesi ve Marmara Üniversitesi İktisadi Ticari Bilimler Akademisi mezunu. 
     MESLEĞİ Futbol, serbest ticaret. 
     
     İSMAİL CEM 
Çok iyi bir fotoğrafçı      İpekçi soyadını mahkeme kararıyla bıraktı. Elçin Cem ile evliliğinden İpek ve Kerim adında iki çocuk sahibi. Irak kökenli bir damadı, Brezilyalı bir gelini var. Çok sayıda kitabı yayımlandı. Kuş besliyor, klasik müzik dinliyor. Fotoğraf çekmekten büyük keyif alıyor. 
     ARTILARI Dışişleri Bakanlığı’ndaki çalışmaları, entelektüel bilgileri, dürüstlüğü ve yeni bir lider olması artı puanları. 
     EKSİLERİ Kemal Derviş’in CHP’ye geçmesinden sonra oluşan hava ve seçimleri erteletme cephesinde yer alması, birçok konuda kararsız görünmesi, yenilik iddiasını projelerle sürdürmekte güçlük çekmesi imajını yıprattı. 
     YAŞI 1940 İstanbul doğumlu. 62 yaşında. 
     EĞİTİMİ 1963 yılında Lozan Üniversitesi Hukuk Fakültesi’nden mezun oldu. Siyaset sosyolojisi üzerine doktora yaptı. 
     MESLEĞİ Genç yaşında TRT Genel Müdürlüğü yaptı. Gazetelerde değişik kademelerde çalıştı. 
     
     DEVLET BAHÇELİ 
Uçaktan korkuyor      Ailesi, CHP’li olarak bilinen Fettahlıoğlu aşiretinin üyelerinden. Ancak O, daha gençlik yıllarında ülkücü olmayı tercih etti. Takım elbise ve kravattan hayatı boyunca vazgeçmedi. Uzun hava, bir de Ferdi Tayfur dinlemeyi çok seviyor. Türk filmlerinin sadık izleyicisi. Gençliğinde futbol oynadı. 9 sayısının uğuru, kolonya, acılı Adana, demli çay ve Tekel 2000 sigarası vazgeçemedikleri. Gençliğinde solcu öğretmen Menşure Algan ile evlenmek istedi. Menşure Hanım, "Ülkücü ile evlenmem" dedi. İkisi de bek r kaldı. Kardeşi Serpil Bahçeli ile yaşıyor. Zorunlu olmadıkça korkusu nedeniyle uçağa binmedi. 
     ARTILARI Dürüst imajı ve ciddiyeti puan getirebilecek özellikleri. 
     EKSİLERİ Kriz ve Öcalan’ın idam dosyasının Başbakanlık’ta bekletilmesi onun için dezavantaj. AB karşıtı görüşleri de imajını etkiliyor. 
     YAŞI 1948 Osmaniye doğumlu. n EĞİTİMİ Ankara İktisadi ve Ticari İlimler Akademisi Dış Ticaret Bölümü mezunu. Gazi Üniversitesi Sosyal Bilimler Enstitüsü’nde iktisat doktorası yaptı. Aynı üniversitede Yardımcı Doçent olarak öğretim üyeliği yaptı. 
     MESLEĞİ Akademisyen 
     
     RECAİ KUTAN SP 
Torunlarıyla güreşiyor      Gençliğinde 2 yıl güreş yaptı, kilosu az olduğu için kendisinden ağır rakiplerle yarışarak dikkat çekti. Küçük yaşlardan itibaren musikiye ilgi duydu. Beşiktaş İleri Türk Musikisi Konservatuvarı’nda 2 yıl eğitim aldı. Ilımlı, hoşgörülü ve sempatik bir kişiliğe sahip. 3 çocuk babası. Torunları ile oynamak, eşine hediyeler almaktan hoşlanıyor. 
     ARTILARI Güvenilir ve sempatik. 
     EKSİLERİ Erbakan’ın emanetçisi olduğunu itiraf etmesi. 
     YAŞI 30 Nisan 1930’da Malatya’da doğdu. 72 yaşında. 
     EĞİTİMİ İstanbul Teknik Üniversitesi İnşaat Fakültesi mezunu. 
     MESLEĞİ DSİ’de mühendislik ve bölge müdürlüğü yaptı. 
     
     YARIN 

</TEXT>
</DOC>
