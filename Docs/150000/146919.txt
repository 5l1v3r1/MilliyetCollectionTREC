<DOC>
<DOCNO> 146919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/siyaset/siy07.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te silah çekildi 
</HEADLINE>
<TEXT>

CHP’nin sarmısakçı milletvekili’ Mehmet Yıldırım, Meclis kulisinde Muş milletvekili Ertuğrul’a silah çekti "Düşüyordu, düzelttim" dedi 
     ANKARA Milliyet 

     TBMM kulisinde CHP milletvekilleri arasında çıkan kavgada kan dökülmesi son anda engellendi. Bütçe görüşmelerinde Başbakan Tayyip Erdoğan’ın konuşmasının ardından kürsüye gelen Kastamonu Milletvekili Mehmet Yıldırım’ın, Kemal Derviş’e yönelik eleştirilere yanıt verirken, "Ben de onun yüzünden oy kaybettim" demesi, partide rahatsızlık yarattı. 
     Yıldırım, yönetimin mesajı üzerine dün Genel Başkan Yardımcısı Eşref Erdem ile görüşmek istedi. Yıldırım, Erdem’e, "Sen daha beni tanımıyorsun" derken, Muş Milletvekili Mehmet Şerif Ertuğrul ile Ağrı Milletvekili Cemal Kaya araya girdi. Ertuğrul, "Burada ayıp oluyor. Başka yerde konuşursun" diye müdahale edince Yıldırım, "Sen ne karışıyorsun, yalaka" karşılığını verdi. Küfretmeye başlayan Yıldırım, "Şimdi sıkarım ağzına" diyerek Ertuğrul’u dışarı davet etti. Algan Hacaloğlu başta olmak üzere milletvekillerince güçlükle kulis kapısına götürülen Yıldırım, Ertuğrul’u "kapıya çık" diye tehdit etti silahını çıkarıp namluya mermi sürdü. Binadan güçlükle çıkarılan Yıldırım, "Biz sorunu halledecektik, Müdahale edilince tartışma çıktı. Silahım düşüyordu, düzelttim" dedi. 
     


SİYASET 





















</TEXT>
</DOC>
