<DOC>
<DOCNO> 133897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/soneko38.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış Türkiye, Konsey kararından sonra durumuna bakacak 
</HEADLINE>
<TEXT>

     Dışişleri Bakanı Yaşar Yakış, olası Irak operasyonu konusunda, Birleşmiş Milletler raporundan sonra Türkiyenin, Güvenlik Konseyi kararından sonra ortaya çıkacak sonuca göre kendi durumuna bakacağını söyledi. 
     Yakış, Bakanlar Kurulu sonrasında Başbakanlık'tan ayrılırken, gazetecilerin Irak'a ilişkin sorusu üzerine, Bakanlar Kurulu'nda Irak konusunun gündeme gelmediğini söyledi. 
     Enerji ve Tabii Kaynaklar Bakanı Hilmi Güler ise gazetecilerin ''elektrik affı Bakanlar Kurulu gündemine geldi mi'' sorusu üzerine, ''Hayır gelmedi, daha kararname halinde'' yanıtını verdi. 
     ''Af bütün elektrik abonelerini kapsıyor mu '' şeklindeki soruya da Bakan Güler, ''Evet, sulamayı da kapsıyor'' dedi. 
     Bakan Güler, peşin ödemelerde yüzde 20 indirim olacağını, henüz imzaya açılmadığını, önümüzdeki hafta Bakanlar Kurulu'na gelebileceğini ve Hazine'nin konuyu incelediğini söyledi. 
     Güler, bir başka soru üzerine, ''ne kadar elektrik borcu varsa taksitlendirilecek. Faiz yok, Tefe'ye dönüyoruz, enflasyon oranında. Dolayısıyla peşin ödemelerde yüzde 20 indirim olacak'' şeklinde konuştu. 
     





</TEXT>
</DOC>
