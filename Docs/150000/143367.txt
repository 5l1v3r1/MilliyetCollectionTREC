<DOC>
<DOCNO> 143367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sondun03.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ''Dünya, Bush'un ültimatomuna karşı'' 
</HEADLINE>
<TEXT>

     Fransa, ABD Başkanı George Bush'un, Saddam Hüseyin'e verdiği ültimatomun dünya tarafından destek görmediğini bildirdi. 
     Fransa Cumhurbaşkanı Jacques Chirac'ın ofisinden yapılan açıklamada, dünyanın, ''Irak'ı 48 içinde terk et, aksi halde saldırırız'' şeklindeki bir ültimatomdan yana olmadığı belirtildi. 
     BM Güvenlik Konseyi'nin ültimatoma karşı olduğu ifade edilen açıklamada, ''Uluslararası düşünceyi görmemezlikten gelmek ağır bir sorumluluk getirir'' denildi. 
     Tek yanlı kararın, Irak'ın 1441 sayılı karar çerçevesinde silahsızlanmasını isteyen Güvenlik Konseyi ile uluslararası topluluğun isteklerine ters olduğu belirtilen açıklamada, BM'nin mantığından kaytarmanın ve adaletten önce güce öncelik vermenin ağır bir sorumluluk getirdiği kaydedildi. 
     
</TEXT>
</DOC>
