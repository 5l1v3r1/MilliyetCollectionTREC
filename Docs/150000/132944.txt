<DOC>
<DOCNO> 132944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo19.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Mahmuti ve Öngören Avrupa Ligi toplantısına katılacak. 
</HEADLINE>
<TEXT>

     Basketbolda Efes Pilsen Antrenörü Oktay Mahmuti ile Ülkerspor Antrenörü Tolga Öngören, yarın İngiltere'de yapılacak Erkekler Avrupa Ligi yetkililerinin düzenlediği toplantıya katılacak. 
     Londra'da gerçekleştirilecek toplantıda Avrupa Ligi'nde mücadele eden 24 takımın antrenörleri ile hakemlerin yer alacağı bildirildi. 
     Antrenörlerle hakemler arasında daha iyi iletişim kurulması ve maçlarda daha az itiraz olması amaçlanan toplantıda, bazı oyun kuralları ile çeşitli pozisyonlarının tartışılacağı kaydedildi. 
     Toplantıda önerilerin değerlendirileceği ve kurallarla ilgili yeni düzenlemeler yapılabileceği ifade edildi. 
     Oktay Mahmuti'nin sabah saatlerinde İngiltere'ye gittiği, Tolga Öngören'in ise akşam gideceği öğrenildi. Toplantı öncesinde bu akşam antrenörler ve hakemlerin birlikte yemek yiyeceği bildirildi. 
     





</TEXT>
</DOC>
