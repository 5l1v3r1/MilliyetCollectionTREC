<DOC>
<DOCNO> 128777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sontur03.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Şam'a gitti... 
</HEADLINE>
<TEXT>

     Başbakan Abdullah Gül, Suriye'ye yapacağı günübirlik ziyaret için Şam'a gitti. 
     Başbakan Gül ve beraberindekileri Şam'a götüren özel uçak, Esenboğa Havalimanı'ndan saat 09.25'te hareket etti. Gül'ü havalimanında Devlet Bakanı ve Başbakan Yardımcısı Abdüllatif Şener, İçişleri Bakanı Abdülkadir Aksu, Ankara Valisi Yahya Gür ve öteki yetkililer uğurladı. 
     Hareketinden önce bir açıklama yapan Gül, Suriye Cumhurbaşkanı Beşar Esat ile görüşecek. Başbakan Gül, görüşmenin ardından Devlet Konukevi'nde basın toplantısı yapacak. 
     Suriye Başbakanı Mustafa Miro tarafından verilecek öğle yemeğine de katılacak olan Gül, daha sonra Ankara'ya dönecek. 
     Başbakan Gül ile birlikte Dışişleri Bakanlığı Müsteşarı Uğur Ziyal de Şam'a gitti 
     





</TEXT>
</DOC>
