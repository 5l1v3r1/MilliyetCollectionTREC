<DOC>
<DOCNO> 117267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/guncel/gun02.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede rüzg r tersten esiyor 
</HEADLINE>
<TEXT>

Devletin etkin noktalarından esen rüzg rlar, en gözde başbakan adayları olan Gül, Arınç, Aksu ve Gönül’ün puanlarını düşürüyor 
     SERPİL ÇEVİKCAN 

     Ankara’da başbakan adayları üzerindeki tartışma sadece AKP Genel Merkezi ve kamuoyunda yürütülmüyor. Kulisler, devletin etkin noktalarından yansıyan rüzg rlarla çalkalanıyor. Bu rüzg rların, aday olarak adı geçen isimlerin bazılarına ters esmesi dikkat çekiyor. AKP lideri Recep Tayyip Erdoğan’ın kararının oluşmasında devletin zirvesinden alacağı havanın belirleyici olacağı söyleniyor. 
     Bu çerçevede kulislere yansıyan bilgiler dikkat çekici. "En güçlü Başbakan adayı" olarak gösterilen ve Erdoğan’ın kafasındaki isim olduğu kaydedilen Abdullah Gül’ün Refahyol hükümeti dönemindeki "ılımlı" imajının belirleyici olmadığı savunuluyor. Dış politikada göz doldurabileceği belirtilen Gül’ün, ülkeyi yurtdışında türbanlı eşiyle nasıl temsil edeceği tartışılıyor. Gül’ün "sadece ABD endeksli" bir dış politika anlayışına sahip olduğu iddiasına da vurgu yapılıyor. 
     
     AKSU VE ARINÇ 
     Vecdi Gönül ve Abdülkadir Aksu için yapılan değerlendirmeler de, AKP Genel Merkezi’yle aynı yönde değil. Sayıştay Başkanlığı gibi bir görevde bulunması, devlet deneyimi taşıması ve eşinin türban takmaması nedeniyle şanslı görülen Gönül’ün İçişleri Müsteşarlığı dönemine atıf yapılıyor. Gönül ve ANAP’ın İçişleri bakanlarından Aksu’nun görev yaptığı dönemlerle emniyet teşkilatındaki laiklik karşıtı kadrolaşmanın örtüştüğü yorumu yapılıyor. Aksu’nun muhafazakar gruplarla bağlarına da dikkat çekiliyor. 
     AKP’nin güçlü isimlerinden Bülent Arınç ise adaylar arasında Milli Görüş’e bağlılık açısından diğer isimlere göre "fanatik" olarak tanımlanıyor. 
     
     CHP KÖKENLİ İSİMLERDEN 
     Öte yandan kulislerde konuşulan isimlerden biri de AKP Genel Sekreteri Ertuğrul Yalçınbayır. Muhalif kişiliğiyle tanınan Yalçınbayır’ın CHP kökenli olması ve hukukçu yönü vurgulanıyor. 
     
     



 GÜNCEL 














</TEXT>
</DOC>
