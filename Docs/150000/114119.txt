<DOC>
<DOCNO> 114119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gun06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük mitinginde siyasilere sitem... 
</HEADLINE>
<TEXT>

TBMM Başkanvekili Sökmenoğlu Türkmen özerk bölgesi kurulmalıdır. 
     İSTANBUL Milliyet 

     TBMM Başkan Vekili Murat Sökmenoğlu, Irak’ta, Kerkük ismini alacak otonom bir Türkmen özerk bölgesinin kurulmasının artık Ankara’nın gündemine girmesi gerektiğini söyledi. 
     Irak Türkleri Derneği, Aydınlar Ocağı, Batı Trakya Türkleri Derneği ve Türkmen Araştırma Vakfı’nın da aralarında yeraldığı bir grup sivil toplum kuruluşu dün Abide - i Hürriyet Meydanı’nda, "Kerkük’e Yürüyüş" adıyla bir miting düzenledi. Sökmenoğlu, Atatürk’ün "Musul-Kerkük vilayeti, Türkiye devletinin hududu millisi dahilindedir. Buralarını anavatandan koparıp şuna buna hediye etmek hakkı kimseye ait olamaz" sözlerini hatırlatarak, Kerkük’ün hep bir Türk şehri olduğunu belirtti. 
     Irak Türkmenleri Derneği Başkanı Kemal Beyatlı da, miting alanına gelmeyen siyasi parti liderlerini eleştirdi. 
     Mitinge katılan ve "Özüm Türk, yurdum Kerkük" yazılı tişört giyen yaklaşık 300 kişi, "Kerkük Türktür, Türk kalacak", "Kerkük Barzani’ye Mezar Olacak", "Ankara uyuma Türkmenlere Sahip Çık" sloganları attı. 
     
     



 GÜNCEL 



















</TEXT>
</DOC>
