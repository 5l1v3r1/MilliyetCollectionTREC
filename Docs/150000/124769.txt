<DOC>
<DOCNO> 124769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sondun09.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak BM'ye seslendi İngiltere ve ABD'nin saldırılarını durdurun 
</HEADLINE>
<TEXT>

     Irak, BM'ye, ülkenin güneyindeki uçuşa yasak bölgede devriye gezen Amerikan ve İngiliz uçaklarının ''ilan edilmemiş savaşına'' son vermesi çağrısında bulundu. 
     Dışişleri Bakanı Naci Sabri, dün BM Genel Sekreteri Kofi Annan'a gönderdiği mektupta, komşu ülke Kuveyt'te üslenen müttefik uçaklarının, 9 Kasım'dan 9 Aralık'a kadar Irak hava sahasını 1141 kez ihlal ettiğini bildirdi. 
     ''Kuveyt hükümetinin yardımıyla yapılan bu günlük ihlaller ve Irak köy ve kentlerinin barbarca bombalanmasının 'ilan edilmemiş savaş' düzeyine geldiğini'' belirten Sabri, ''Birleşmiş Milletler, saldırıyı durdurma beyannamesi doğrultusunda gerekli adımları atmalı'' dedi. 
     Amerikan ve İngiliz savaş uçakları, dün Irak'a ait askeri bir uçağın ülkenin güneyinde uçuşa yasak bölgeyi ihlal etmesi üzerine, bölgedeki hava savunma tesislerini vurmuştu. 
     





</TEXT>
</DOC>
