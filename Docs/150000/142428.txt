<DOC>
<DOCNO> 142428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun12.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, plutonyum üreten 3 nükleer reaktörü kapatacak... 
</HEADLINE>
<TEXT>

     Rusya yönetimi, Uluslararası Atom Enerjisi Ajansı IAEA ile Viyana'da dün imzaladığı antlaşma gereği, silah yapımında kullanılan plutonyum üreten üç nükleer reaktörü kapatacağını açıkladı. 
     Nükleer silahların yayılmasının önlenmesi antlaşmasına taraf olan Rusya, IAEA ile imzaladığı antlaşmayla Tomsk ve Krasnojarsk bölgelerinde elektrik enerjisinin yanı sıra nükleer silahlar için plutonyum da üreten toplam üç nükleer reaktörün kapatılmasını kabul etti. 
     IAEA'nın Viyana'daki merkezinde yapılan imza töreninde, Rusya Atom Enerjisi Bakanı Alexander Rumjanew ile ABD Enerji Bakanı Spencer Abraham da antlaşmayı imzaladı. Nükleer silah yapımında kullanılan plutonyum üretilmesini daha önce yasaklayan ABD, Rusya'nın da plutonyum üretimini yasaklamayı kabul etmesi üzerine Tomsk ve Krasnojarsk bölgelerinin elektrik ve ısınma ihtiyacını karşılamak üzere iki adet konvansiyonel enerji reaktörü kurulmasına yardımcı olacağını taahhüt etti. 
     Antlaşma gereğince Rusya yönetimi, Tomsk ve Krasnojarsk bölgelerindeki üç nükleer reaktörü hemen kapatacak. Bölgenin elektrik ve ısınma ihtiyacını karşılamak üzere ABD'nin yardımıyla iki adet konvansiyonel enerji santrali kuracak. 
     





</TEXT>
</DOC>
