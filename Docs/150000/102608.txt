<DOC>
<DOCNO> 102608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/magazin/mag04.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyuma dönersem burnumu kessinler 
</HEADLINE>
<TEXT>

     BİRSEN ALTUNTAŞ 

     Artık sadece oyuncuyum 
     TÜRKİYE’NİN şimdiye kadar çekilen en pahalı dizisi olma özelliğini taşıyan Karaoğlan’da Bayırgülü karakterini canlandıran Tuba Ünsal’dan radikal karar... Artık sadece oyunculuk yapacağını açıklayan Ünsal, "Artık beni bir daha manken olarak göremeyeceksiniz, çok sıkıldım. Hem podyumlarda ahlak seviyesinin düşmesi hem de benim artık bu işi yapmak istemememden kaynaklanan soğuklukla birlikte bu kararı aldım" dedi. 
     
     Zaten yürümeyi de bilmem 
     KENDİSİNİ hiçbir zaman manken olarak görmediğini de belirten Ünsal, "Zaten yürümeyi bile doğru dürüst bilmem. Bu işi kesin olarak noktaladım. Deniz Akkaya örneğini bana vermeyin, çünkü benim için dönüş diye bir şey kesinlikle söz konusu olmayacak. Eğer beni tekrar podyumda görürlerse burnumu kessinler, böylece estetik yaptırma derdinden de kurtulurum, o da aradan çıkmış olur" diye konuştu. 
     



 MAGAZİN 

















</TEXT>
</DOC>
