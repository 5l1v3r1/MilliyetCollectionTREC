<DOC>
<DOCNO> 148970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gun01.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rejim buharlaştı 
</HEADLINE>
<TEXT>

Saddam başta olmak üzere Irak rejimi temsilcilerini izleyen CIA ajanları, geçen çarşamba sabahı tüm önemli isimlerin adeta buharlaştığını söyledi 
     NEW YORK Milliyet 

     Saddam Hüseyin’in Bağdat üzerindeki kontrolünü önceki gün kaybetmesiyle, tüm üst düzey Iraklı yöneticiler sırra kadem bastı. Washington Post gazetesinin haberine göre Irak liderliğini takiple görevli CIA ve özel operasyon timleri, Bağdat’ta Baas Partisi, Cumhuriyet Muhafızları liderlerinin, askerlerin önemli bir bölümünün ve üst düzey hükümet yetkililerinin hiçbirinin çarşamba sabahı rutin görev yerlerinde olmadığını tespit etti. 
     
     BİRDEN İLETİŞİM KOPTU’ 
     Gazeteye konuşan Amerikalı bir yetkili, "Hiçbir yerde liderlere ait bir iz yoktu. Birden tüm iletişim durdu ve rejim işlevini yitirdi" dedi. Bazı Amerikalı askeri yetkililer, Iraklı bazı liderlerin son bir askeri gövde gösterisi için Saddam Hüseyin’in doğum yeri olan Tikrit kentine gittiğini ileri sürüyor. 
     
     RUSLARA MI SIĞINDI 
     Bu arada tüm bu karmaşa içinde yanıtı en çok merak edilen soru, tabii ki heykelleri yıkılan, posterleri yırtılan Saddam Hüseyin’in nerede olduğu. Irak liderinin, Suriye’ye kaçmış olabileceği, Bağdat’taki Rusya Büyükelçiliği’nde saklandığı iddiaları ortaya atılırken, dün de bazı kaynaklar Saddam’ın h l Bağdat’ta olduğunu savundu. 
     


GÜNCEL 























</TEXT>
</DOC>
