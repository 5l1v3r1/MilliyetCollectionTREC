<DOC>
<DOCNO> 119795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur01.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kum yüklü kamyona çarpan otomobilde bir kişi öldü... 
</HEADLINE>
<TEXT>

     İzmir'in Narlıdere ilçesinde meydana gelen kazada, kum yüklü kamyona çarpan özel araçta bulunan bir kişi öldü. 
     Narlıdere'de, Mehmet Yılmaz 27 yönetimindeki 35 AD 1669 plakalı özel araç, sürücüsünün dikkatsizliği sonucu ters yöne girdi. Karşı yönden gelmekte olan Timuçin Varan'ın 31 kullandığı 34 P 2521 plakalı kum yüklü kamyonla çarpıştı. 
     Kazada, özel aracı kullanan Mehmet Yılmaz olay yerinde hayatını kaybetti. Araçta bulunan arkadaşı Sabri Özkan 39 ise yaralandı. 9 Eylül Tıp Fakültesi Hastanesi'ne kaldırılan Özkan'ın sağlık durumunun ciddiyetini koruduğu öğrenildi. 
     Kamyon sürücüsü Varan gözaltına alınırken, kazayla ilgili soruşturmanın sürdürüldüğü kaydedildi. 
     
     İKİ KİŞİ SİLAHLA YARALANDI 
     Konak ilçesinde, alacak-verecek yüzünden biri kadın, iki kişi silahla vuruldu. 
     Hatay 362 sokaktaki bir evde, Tevfik Kalaylı 39 , alacak verecek yüzünden tartıştığı Ufuk Boyer'i 38 ayağından, Boyer'in birlikte yaşadığı kadın arkadaşı Sebiha Bozbahçe'yi 28 ise karnından silahla yaralayarak kaçtı. 
     Yaralılar, Yeşilyurt Atatürk Eğitim ve Araştırma Hastanesi'ne kaldırıldı. Boyer'in sağlık durumunun iyi olduğu, ameliyat edilen ve yoğun bakım servisinde gözlem altına alınan Bozbahçe'nin sağlık durumunun ciddiyetini koruduğu ifade edildi. 
     Olayla ilgili soruşturmanın sürdürüldüğü kaydedildi. 
     





</TEXT>
</DOC>
