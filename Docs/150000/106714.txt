<DOC>
<DOCNO> 106714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/myilmaz.html </URL>
<DATE> 2002/09/10/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Seçimi ertelemek hiçbir şeyi çözmez 
</HEADLINE>
<TEXT>

     Türk ulusal sporları arasına artık bunu da eklemek kaçınılmaz oldu Erken seçim kararını erteletme yarışması... 
     Uzunca bir süredir zamanında seçim yapamıyoruz. Zamanında yapılmış son seçim yanlış hatırlamıyorsam 1977 seçimiydi. Bunun dışında hep "erken seçim" yaptık. 
     Meclis erken seçim kararı alırken genellikle birlikte hareket ediyor. Artık buna bir tür "yiğitlik gösterisi" mi demeliyiz bilmiyorum ama hep böyle oluyor. Erken seçim kararları genellikle büyük bir çoğunluğun katılımıyla alınıyor. 
     
Sandıktan kaçmaca’ oyunu ...      Seçim kararı alınıp halkın eğilimi konusunda bir fikir belli olunca da utangaç bir seçimi erteleme kampanyası yaşıyoruz. 
     Kimse ortaya çıkıp açıkça seçimi erteletme fikrini söylemeye cesaret edemiyor. Sandıktan kaçma suçlaması hala Türk siyasetçisi için ciddi bir suçlama. 
     
Küskünler deyip geçmeyin      Ama seçim yarışında geri kalacağını görenler için bunun da yolu var Küskünleri harekete geçirmek... 
     Küskünler deyip geçmeyin. 11 Eylül’de partilerin milletvekili adayları belli olduğunda listelerde iyi yer edinemeyen milletvekillerinin seçimin ertelenmesinden yana tavır koymaları sürpriz olmayacak. Ayrıca Hasan Cemal pazar günü Milliyet’te yazdı. Seçim tarihine kadar genel eğilimlerde bir değişme olmadığı takdirde bugünkü TBMM üyelerinin yarısından fazlası yeni dönemde milletvekili olamayacak... Barajı geçmesi bugün için mümkün görünmeyen partilerin milletvekilllerini de unutmamak gerek. 
     
Aklınız neredeydi      Bu kez seçimi erteletme isteklerinin ardında ilk bakışta haklı nedenler de var gibi görünüyor. Seçim barajının yüksekliği, partiler arasında ittifak yapmaya izin vermeyen seçim kanunu gibi haklı gerekçeler... 
     O zaman şöyle sorular akla geliyor Şimdiye kadar aklınız neredeydi Seçim Kanunu’nu ve Siyasi Partiler Kanunu’nu değiştirmeyi akıl etmek için yumurtanın kapıya gelmesini beklemek mi gerekiyordu TBMM’de bu konuda verilmiş yasa tekliflerinin varlığı bir sır değildi. Ortalıkta seçim sözü yokken bunlar neden gündeme alınmadı 
     Bu soruların herkes tarafından kabul görecek geçerli bir yanıtının olduğunu zannetmiyorum. 
     
Bu seçim zor olacak      Seçim barajı ve seçim ittifakı gibi konular bugün gündeme getiriliyor çünkü bazı partiler ve liderleri gördüler ki bu seçim kolay bir seçim olmayacak. 
     Bugün için iki büyük çekim merkezi görülüyor AKP ve CHP... Öteki partilerin ne programları, ne adayları, ne de liderlikleri bu çekimi etkisiz hale getirecek güçte değil. 
     Ve kişisel görüşüm o ki bugün seçim ertelense bile bu sonuç değişmeyecek. 
     
Halk eskilerden’ sıkıldı      Sorun Türk halkının bilinen liderlerden ve partilerinden sıkılmış olmasında... Mevcut siyasi oyuncular ciddi bir inanılırlık krizi yaşıyorlar ve halkın önemli kesiminin kulağı bu partilerden gelen seslere kapalı... 
     Bu durumda ciddi bir oyun bu seçimde baraj dışı kalma olasılığı yükseliyor. Bu, elbette seçim sonrasında ciddi meşruiyet tartışmalarının yaşanmasına yol açacak. Ama bu, seçimi erteleterek kurulacak yeni bir hükümetin yaşayacağı meşruiyet krizinden daha derin bir kriz de olmayacak. 
     Seçimden kaçmış bir Meclis’in ve hükümetin neden olacağı kriz, seçimden çıkacak en kötü sonuçtan bile daha ciddidir... 
     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
