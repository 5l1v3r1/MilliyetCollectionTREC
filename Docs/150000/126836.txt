<DOC>
<DOCNO> 126836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo23.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'un ilk yarı karnesi... 
</HEADLINE>
<TEXT>

     Birinci Süper Futbol Ligi'nin yeni takımlarından Elazığspor, sezon başında mevcut kadrosuna 13 oyuncu transfer etti. 
     Elazığspor'un, transfer ettiği 13 oyuncudan 5'i, ilk yarıdaki 17 karşılaşmada forma giyerken, mevcut kadrodan da 6 oyuncu forma şansı buldu. 
     35 yıl sonra ilk kez Birinci Süper Lig'e çıkan Elazığspor, ligin 4 büyük takımlarına karşı iyi bir mücadele verirken, bu takımlar karşısında 1 galibiyet, 1 beraberlik ve 2 yenilgi aldı. 
     Elazığspor'un, transfer ettiği Kingston Faruk Gürsoy , Selçuk Yıldırımkaya, Ünal Sarı, Mehmet Ali Çakmak, Marcio Jarro, Cem Beceren, Reşit Katıhkan, Robson Da Silva, Mert Meriç, Erhan Namlı, Muhammed Lawal, Ferdi Tatlı ve Lotuz Meszaros'tan sadece 11'i ilk yarıda forma giyerken, Reşit Katıhkan ile Robson Da Silva sezon başından bu yana sakatlıkları nedeniyle 18 kişilik kadroya dahi giremediler. 
     Erol Tok'un takımın başında bulunduğu karşılaşmalarda alınan sonuçlar şöyle 
6. hafta Elazığspor-Malatyaspor... 2-1 
7. hafta Fenerbahçe-Elazığspor.... 4-2 
8. hafta Elazığspor-Galatasaray... 0-0 
9. hafta Elazığspor-Altay......... 2-0 
10.hafta Adanaspor-Elazığspor..... 0-0 
11.hafta Elazığspor-Gençlerbirliği 0-3 
12.hafta Beşiktaş-Elazığspor...... 3-1 
13.hafta Elazığspor-Samsunspor.... 3-0 
14.hafta Bursaspor-Elazığspor..... 1-1 
15.hafta Elazığspor-Kocaelispor... 0-1 
16.hafta İstanbulspor-Elazığspor.. 2-1 
17.hafta Elazığspor-Diyarbakırspor 0-1 

     
     DÖRT BÜYÜKLERDEN 4 PUAN 

     Bordo-beyazlı ekip ilk kez çıktığı Birinci Süper Lig'de gösterdiği performansla ligde dört büyük takımdan 4 puan aldı. 
     Trabzonspor ve Galatasaray'ı kendi sahasında konuk eden Elazığspor, saha ve seyirci avantajını iyi kullanarak rakip takımlar karşısında 4 puan kazandı. Deplasmanda karşılaştığı Fenerbahçe ile Beşiktaş'tan puan alamayan Elazığspor, bu takımlardan 7 gol yerken, rakip kalelere 3 gol atabildi. 
     Elazığspor'un dört büyükler karşısında aldığı skorlar şöyle 
2. hafta Elazığspor-Trabzonspor 2-0 
7. hafta Fenerbahçe-Elazığspor. 4-2 
8. hafta Elazığspor-Galatasaray 0-0 
12.hafta Beşiktaş-Elazığspor... 3-1 

     
</TEXT>
</DOC>
