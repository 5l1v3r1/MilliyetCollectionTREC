<DOC>
<DOCNO> 138398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/tamer.html </URL>
<DATE> 2003/02/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Enseyi karartın artık 
</HEADLINE>
<TEXT>

     "Enseyi karartmadan, efendi çocuklar gibi birbirimize fazla dokunmadan, birbirimizle fazla ilgilenmeden, önce kendi dertlerimizi düşünerek, ille akıllı olarak, aklın sınırını başkalarının belirlemiş olduğu mümkünün sınırlarıyla çizerek neden bekleyelim 
     Katılmaya mecbur kaldığımız bir savaşın eşiğinde, imparatorluğun ön saftaki müttefikinin vatandaşı olarak, asla çözemeyeceğmiz ekonomik kriz, öde öde bitiremeyeceğimiz borçlar, bizi her halükarda göçük altına alıverecek depremler, besleyip koruyamadığımız çocuklar ve her anlamdaki açlıkla ensemizin ak kalmasının nasıl bir yararını görebiliriz 
     Bu hayat böyle yaşanmaz. Bu hayatın herhangi bir kıyısından bir güneş sızmayacak. Bu hayattan vazgeçip yeni bir hayatın çığırtkanlığını yapmalıyız." 
     Ortadoğu haritasını toptan değiştirecek Amerikan işgali adım adım yaklaşırken, Amerikan yetkilileri her ağızlarını açtıklarında enseyi karartanlara dünyanın dört bir yanında her gün yeni yüz binler, milyonlar ekleniyor. 
     Son inciler, ABD Savunma Bakanı Donald Rumsfeld’den. Rumsfeld, dünya televizyonlarından yayımlanan konuşmasında yeni bir tehdit savurmuş "Zamanı gelince canlı kalkanları savaş suçundan yargılayacağız " Rumsfeld’in bu sözleri üzerine canlı kalkan olmak isteyen adı bende saklı genç okurlarım, telefonda öfkeden zor konuşabiliyorlardı "Canlı kalkanlar aslında hayatlarını tehlikeye atarak insanlığa karşı suç işleyecek olanları engellemeye çalışıyorlar. Ve gövdelerini siper eden bu insanların ödülü, savaş suçundan yargılanmak olacak Dünya bugüne kadar böylesi bir pervasızlık görmedi." Gençler "Tutmayın bizi, Irak’a gideceğiz" havasındaydılar. 
     Aslında enseyi karartmanın tam zamanı galiba. Amerika Ortadoğu’yu işgal ederek komşumuz olduktan sonra dengelerin hangi yönde değişeceğini bugünden bilmeye olanak yok. 
     Kim ölür 
     Kim kalır 
     Kimin sözü ne kadar süreyle geçer 
     Bence kimsenin bugünden herhangi bir tahmin yapması mümkün değil. Yapılan tahminlerin hiçbirinin herhangi bir geçerliliği yok Zaten çoğu da tahmin değil temenni 
     Ben New York Times yazarı Patrick Tyler’in "Amerika’nın karşısındaki yeni süpergüç dünya kamuoyu" yorumunu pek sevdim. Amerika’nın Ortadoğu’yu işgali, Afganistan’a asker göndermeye benzemez. Yarın - öbürgün ortada BM’den de, NATO’dan da, hatta IMF’den eser kalmazsa şaşmayın. 
     
Picasso’dan Alman subaya Guernica’yı siz yaptınız ’      Okurum Murat Akan, "Odamdaki Guernica tablosu bana bakıyor" başlıklı yazım üzerine gönderdiği uzun e - postada, çok hoş bir ayrıntıyı dile getirmiş. Biliyorsunuz faşist dikkatör Franco, Guernica kentini Almanlara bombalattırmış. Almanlar, 2. Dünya Savaşı’nda kullanacakları bombaları, ilk kez Guernica’da denemişler. 
     Murat beyin e - postasından öğrendiğime göre Picasso’nun savaş karşıtı bu başyapıtı ilk sergilendiğinde, Alman subaylarının da büyük ilgisini çekmiş. Gruplar halinde sergiye giderek tabloyu uzun uzadıya incelemişler. 
     Günlerden bir gün yine bir grup Alman subay, Guarnica’nın karşısında uzun süre kaldıktan sonra Picasso’yu tebrik etmek için yanına yaklaşmışlar. İçlerinden biri bir tabloya ve bir de Picasso’ya şaşkınlıkla bakarak "Sayın Picasso, bunu siz mi yaptınız " diye sormak gafletinde bulunmuş ve ağzının payını almış 
     "Hayır, siz yaptınız " 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
