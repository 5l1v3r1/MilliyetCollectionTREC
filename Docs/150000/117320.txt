<DOC>
<DOCNO> 117320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/asik.html </URL>
<DATE> 2002/11/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Varoşta durum 
</HEADLINE>
<TEXT>

     AKP, özellikle varoşlarda çok başarılı oldu. Neden ve nasıl oldu 
     CHP İstanbul milletvekili Kemal Kılıçdaroğlu anlatıyor 
     "Varoşlarda müthiş bir fakirlik hüküm sürüyor. Varoş insanıyla sadece iki şekilde iletişim kurmak mümkün ya karın doyuracaksınız ya da dini kullanacaksınız. AKP bunu çok iyi başardı... Bir gecekondudan çıkarken aile reisine parti broşürünü uzattık... Bize "Bana bildiriden başka bir şey vermeyecek misiniz " deyiverdi. Bizden beklediği en azından bir paket makarnaydı ve maalesef o da bizde yoktu. 
     
     Başkalarını susturmak için önce kendiniz susunuz 
Yunan atasözü 

Diğer galipler      Cüneyt Arcayürek Cumhuriyet’te soruyor 
     - Acaba sadece AKP mi kazandı Yoksa yıllardır Türkiye’de ılımlı İslam’ı iktidara getirmeye çalışan ABD de mi 
     Sevgili Arcayürek haklı. İkisi de kazandı. Ancak bir kazanan daha var. Kim mi 
     1950’den bu yana din duygularını siyaset malzemesi yapan DP - AP çizgisindeki sağ partiler... Bu yolda kendilerini harcadılar ama dinin siyasetteki etkisini yükselterek AKP iktidarına giden yolu da döşediler... Onları da kutlarız 
     
     AKP’yi kutlar, Ampul’ün demokrasimizin sigortasını attırmamasını dileriz. 
Haldun Ertem 

"Jet Fadıl gelmesin"      Mustafa Öncül "Acılıbirbuçuk.com" adlı internet sitesinde seçimi yorumluyor 
     "Her seçim sonrasında olduğu gibi yine halk iradesinden ve halk iradesine saygıdan söz ediliyor bol bol. 
     Peki halkın seçimi her zaman doğru mudur 
     Unutmayalım ki, kırmızı bültenle aranan Fadıl Akgündüz’ü de halk seçti " 
     Bu arada CHP’den milletvekili seçilen bir dostumuz dün dedi ki 
     - "Fadıl Akgündüz TBMM Genel Kurul salonuna girdiği anda parti olarak tam kadro Merve Kavakçı’ya yapılan protestoyu tekrarlayacağız. O yüzden TBMM’ye hiç gelmesin." 
     
En başarılı lider      Gazeteci arkadaşımız Hasan Uysal, dün telefonda, "Hiç kimse haksızlık etmesin, bu seçimlerin en başarılı ismi bana göre Deniz Baykal’dır" dedi. Neden diye sorduğumuzda yanıtı şu oldu 
     - Şartların sol için bu kadar elverişli olduğu bir dönemde sağcı bir partiyi tek başına iktidar yapabildiği için... 
     Arkadaşımızın sözlerindeki ciddiyet şakadan fazlaydı... 
     Varoşları ve sol politikaları terk eden Deniz Baykal, fakir milyonları AKP’nin kucağına bırakarak sonucun böyle olmasında büyük rol oynadı... 
     
KONDA sırları...      Seçimde partilerle birlikte anket kuruluşları da yarıştı... Geçen seçimde olduğu gibi bu seçimde de yine Tarhan Erdem birinci oldu... 
     İşin ilginç yanı Tarhan Bey öyle anket uzmanı, istatistik profesörü falan değil... Seçim tahmini işine de biraz tesadüfen girmiş... 
     - 1986 yılında KONDA’yı kurdum. KONDA konut danışmanlık şirketi olarak kuruldu. Ancak konut alım satımına fırsat kalmadan 1987 seçimleri gelip çattı. Aydın Doğan Bey’in önerisiyle seçim tahminine giriştik. O yıl Profesör Yılmaz Esmer’le birlikte işe koyulduk. Onun büyük katkılarıyla doğru tahminler yaptık. Ben de işi öğrenmeye başladım... 
     Anadan doğma tahminciler... Okullu anketçiler... Geçen yıllar içinde hepsi geride kaldı. Tarhan Bey anketçiliğin yıldızı olup çıktı... 
     Son seçimde anketleri A - G şirketiyle birlikte yapmışlar. A - G’nin başındaki Adil Gür, 1989’da Konda’da anketçi olarak işe başlamış. Sonraki yıllarda A - G’yi kurmuş.. Tarhan Bey’e soruyoruz 
     - Nedir anketçilikte başarının sırrı 
     - Tekniği doğru uygulamak... 
     - Teknik dediğiniz bir meslek sırrı mı Neden diğer şirketler dökülüyor 
     - Tekniği onlar da biliyor. Ancak iyi bir örnekleme yapmaları gerekiyor. Daha da önemlisi anketörlerin çalışmasını iyi denetlemek gerekiyor... 
     - Yani 
     - Biz 200 anketörle çalıştık. Anketörler haftanın iki günü, Cumartesi ve Pazar çalışır. Soruları sokakta değil ev ev dolaşarak sorarlar. Eğer anketörlerin ücretini, yol ve yemek masrafını gereğince karşılamazsanız anketleri kafadan doldurur size verirler. Bunun olmaması için ayrıca denetici çalıştırmak zorundasınız. Eğer bu koşullara dikkat etmezseniz doğru sonuca varamazsınız. 
     - Kaç para tutar bir anket 
     - Yaklaşık 20 bin dolar... Pahalı bir iştir... 
     Anladığımız kadarıyla Tarhan Bey’in başarısı en başta dürüstlüğü ve politik birikiminden kaynaklanıyor. Başarısının devamını diliyoruz... 
     
     Devlet Bahçeli’den sonra Çiller ve Yılmaz da genel başkanlıktan ayrılıyormuş. 
     Bir önceki seçimde de, barajı geçemeyen CHP’nin lideri Deniz Baykal genel başkanlıktan ayrılmıştı... 
     
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
