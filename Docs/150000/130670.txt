<DOC>
<DOCNO> 130670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/aspo.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
RİSK ALIRIZ 
</HEADLINE>
<TEXT>

Beşiktaş Teknik Direktörü Lucescu, yeni bir oyuncu almanın risk olacağını söyledi. Rumen hoca, "Ama her türlü riski göze almak durumundayız" dedi 
     ORHAN YILDIRIM 

     Gelişme yok’ 
     LİGİN ikinci yarısı için çalışmalarını Antalya’da sürdüren Beşiktaş’ın teknik direktörü Lucescu dün düzenlediği basın toplantısında, yeni transfer sinyalleri verdi. Yönetime daha önce ara transfer için rapor vermeyen Rumen hoca, "Şu anda herhangi bir gelişme yok" dedi. Tecrübeli çalıştırıcı, "Ara transfer her zaman bir risktir ve ne kadar katkı sağlayacağı sezon sonunda belli olur. Fakat her türlü riski de göze almak durumundayız" diye konuştu. 
     
     Finans önemli’ 
     LUCESCU, rakiplerin oyuncu almalarının kendisini ilgilendirmediğini ifade etti. Rumen hoca, "Ancak, öncelikle kulübümün finansal durumunu düşünmek zorundayım. Bu davranış biçimi de, iyi sonuçlar almanın ilk adımıdır" açıklamasını yaptı. Lucescu, Beşiktaş’a dönmek istemeyen Amaral’ın önümüzdeki günlerde İstanbul’a gelip, yönetim ile görüşeceğini de hatırlattı, "İyi niyetli bir oyuncu, ancak oyun karakterimize uyumlu değil" dedi. 
     
     Amaral gidebilir’ 
     RUMEN çalıştırıcı, Amaral’ın gitmekte ısrar etmesi halinde, ne onun ne de bir başka oyuncunun böyle bir talebine karşı çıkmayacağını vurguladı. Teknik patron, Austria Wien karşısında takımı beğendiğini söyledi, "4 gün çalışmış olmasına rağmen, iyi maç çıkardık. Kaldı ki, rakibimiz sıradan değildi. Djalminha ve Cesar gibi oyuncuları transfer etmeleri de bunun göstergesi. Ayrıca Daum’un elinin değdiği de açıkça görülüyor" ifadesini kullandı. 
     
     İlhan hatalı’ 
     LUCESCU, Ronaldo, Tayfur ve Pancu’nun çok iyi durumda olduğunu, Tümer’i yeniden kazandıklarına değindi ve şöyle devam etti "İlhan’ı, rakip oyuncu provoke etti. O’nun da hatası var. En iyi cezayı hakem kart göstererek, taraftarlar da kendisine tezahürat yaparak verdi. Sakatlarımız üç haftaya kadar oynayacak duruma gelecekler. Fenerbahçe derbisini kazanmak için oynayacağız. Ama şu an yalnız bu maçı düşünmüyoruz." 
     



 SPOR 























</TEXT>
</DOC>
