<DOC>
<DOCNO> 103992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun18.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus halkının yüzde 31'i ateist. 
</HEADLINE>
<TEXT>

     Rusya'da yapılan bir kamuoyu yoklamasının sonuçlarına göre, halkın yüzde 31'i dine, tanrıya inanmıyor. 
     İzvestiya gazetesinde bugün yayımlanan kamuoyu yoklamasının sonuçları, Sovyetler Birliği döneminde devletin resmi politikası olan ateizmin etkisinin hala sürdüğünü ortaya koydu. 
     Gazeteye göre, ateistlerin oranı son on yılda sabit kalırken, tanrıya inanan, ancak hangi dini seçeceğine karar veremeyenlerin oranında ise büyük bir düşüş var. 
     On yıl önce de yüzde 31 olan ateist kesime ek olarak, ''hangi dine bağlı olduğuna karar veremeyen'' yüzde 20'lik bir kesim bulunduğu, ancak bu grubun yüzde 4'e düştüğü kaydedildi. 
     Buna paralel olarak da Ortodoks Hıristiyanlık'a inandığını söyleyenlerin oranı son 10 yılda yüzde 51'den 58'e, İslamiyet'e inandığını söyleyenlerin sayısı ise yüzde 1'den 5'e yükseldi. 
     Ancak ülkedeki Müslümanların kuruluşların, nüfusun yüzde 20'sinin, bir başka deyişle 30 milyon kişinin Müslüman halklara mensup olduğunu belirtmeleri, bu kamuoyu yoklamasının sonuçlarının tutarlılığını da tartışmalı hale getiriyor. 
     





</TEXT>
</DOC>
