<DOC>
<DOCNO> 104294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur36.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar "Erteletmeye çalışma, seçim kadar yanlıştır" 
</HEADLINE>
<TEXT>

     DTP Genel Başkanı Mehmet Ali Bayar, "Seçimin bu saatten sonra erteletilmeye çalışılması, seçim yapılması kadar yanlıştır" dedi. 
     Bayar, Ege Bölgesi Sanayi Odası'nın EBSO Aylık Olağan Meclis Toplantısı'nda, "Aslında seçimin kendisi değil, tarihi ve hukuki alt yapısı oluşturulmadığı için yanlıştır. Seçim bir emniyet sübabıdır. Bunlardan sonra bu işlere girişmek sadece bu işlere girenlerin itibarını yere vurmaz, TBMM'nin de itibarını ayaklar altına alır. 1990'ların ikinci yarısından sonra Türk siyasetini tanımlayan üç nokta, inandırıcılık ve güvenirlilik eksikliği ile çözümsüzlüktür. Seçimlerin yapılıp yapılmayacağından 11-12 Eylül'e kadar emin olamayacağız. Eksik hukuki alt yapı nedeniyle seçim bu kez daha çözümsüzlük doğuracaksa Türkiye tereddütsüz ikinci, üçüncü seçimi denemek zorundadır" diye konuştu. 
     Bayar, seçim kanunu teklifiyle ilgili bir soruyu yanıtlarken de iki turlu ve dar bölge seçim sistemini önerdiklerini belirtti. 
     Bayar, "Seçim öncesinde kiminle ittifak yapacaksınız" sorusuna karşılık verirken de "YTP ile adımlarımızı ilerletiyoruz. Temkin, ihtiyat ve akıl siyasetin doğası gereğidir" dedi. 
     





</TEXT>
</DOC>
