<DOC>
<DOCNO> 109791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/ekonomi/eko06.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kuşaklı cep geliyor 
</HEADLINE>
<TEXT>

     ŞÜKRÜ ANDAÇ Helsinki 

     Nokia, GSM ve UMTS üçuncu kuşak sebeke sistemleriyle çalışan ilk cep telefonu 6650 modelini Helsinki’de tanıttı. 2003 yılının ilk çeyreğinde piyasa çıkarılacak telefonun en ilgi çekici özelliği, gelecekte görüntülü telefon olarak da adlandırılan üçüncü kuşak şebeke sistemiyle uyumlu çalışmasının yanı sıra şu an kullanılan GSM sistemleriyle de uyumlu olması. 
     Yakın zamanda üçüncü kuşak cep telefonu lisanslarına büyük paralar yatıran Avrupalı telekom operatörleri, yatırımlarını tamamlamak ve faaliyete gecmek için uzun zamandır bu sistemle uyumlu çalışan cep telefonlarının piyasaya çıkarılmasını bekliyorlardı. 
     Nokia cep telefonları bölümünden sorumlu Başkan Yardımcısı Anssi Vanjoki, ürünün ardından operatörlerin yatırımları hızlandırmalarını beklediklerini söyledi. Vanjoki, "Biz Nokia olarak hiç bir zaman test telefonu tanıtmadık ve bu ürün de test telefonu değil, ticari olarak 2003 yılının ilk çeyreğinde satışa başlayacağız" dedi. 
     
     
Fiyat aralığı 250 - 750 euro      Nokia 6650 deki üçüncü kuşak uygulamaları ilk olarak Finlandiya’da 2003 yılının ilk çeyreğinde kullanılacak. 6650, renkli ekran, multimedya mesaj, mavidis cihazların 10 metrekare içerisinde kablosuz olarak uyumlu çalışması ve java ozelliklerine de sahip. Anssi Vanjoki, yeni model cep telefonunun 250 750 euro aralığında bir fiyattan satılacağını söyledi. 
     
     



 EKONOMİ 




















</TEXT>
</DOC>
