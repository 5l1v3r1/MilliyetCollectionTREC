<DOC>
<DOCNO> 107126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy12.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Hanım listesi gibi’ 
</HEADLINE>
<TEXT>

YTP’de bile küskün var 
     DSP’den ayrılarak YTP’yi kuran milletvekilleri arasında da, istedikleri sıralara giremeyenler kriz yarattı. İstediği yeri bulamayan milletvekilleri Tamer Kamber, Akif Serin, Cihan Yazar ile Salih Dayıoğlu parti yönetimine tepki gösterdi. Yerini beğenmeyen bazı isimler, "Bu Rahşan Hanım’ın listesi gibi oldu. Ne farkımız var " diye tepki gösterdi. Partiye yeterli başvuru olmaması nedeniyle Artvin, Bilecik, Bitlis, Bolu, Burdur, Çankırı, Diyarbakır, Erzurum ve Osmaniye’den aday gösterilmedi. 
     
     29’u birinci sırada 
     DSP’den YTP’ye geçen milletvekillerinden 29’u 1. sıralara yerleşti. Seyfi Oktay Ankara 2. bölge, Ercan Karakaş İstanbul 1. Bölge’de ilk sıraya yerleşti. Eski Başbakanlık Müsteşarı Ahmet Şağar da Ankara 2. bölge 2. sıradan yarışa girdi. Genel Başkan İsmail Cem İstanbul 3. bölge, Ecevitsiz ilk seçimine giren Genel Başkan Yardımcısı Hüsamettin Özkan İstanbul 2. bölge, Genel Sekreter İstemihan Talay da Mersin’de ilk sırada yer aldı. Aydın Güven Gürkan ise listeye giremedi. 
     YTP listelerinde çoğu seçilemeyecek sıralarda 43 kadın yer bulabildi. 
     



 SİYASET 
















birinci sırada 








</TEXT>
</DOC>
