<DOC>
<DOCNO> 145213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun10.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta patlama ve uçak sesleri.. 
</HEADLINE>
<TEXT>

     Irak'ın başkenti Bağdat'ta patlama ve uçak sesleri duyulduğu bildirildi. 
     Bölgedeki Reuters muhabiri, ABD önderliğindeki güçlerin düzenlediği yeni hava akınında kentin güney ve doğusundaki dış mahallelerinde en az 7 patlama sesinin duyulduğunu kaydetti. 
     Muhabir, savaş uçaklarının uçtuğunu ve uçaksavarların karşılık verdiğini de belirtti. 
     Öte yandan, bölgedeki şiddetli rüzgarın yol açtığı toz fırtınasının yanı sıra yanan petrolden çıkan yoğun dumandan görüşü engelleyecek kadar sis perdesi oluşacağı tahmin ediliyor. 
     Bağdat'taki patlamalar gece boyunca devam etmişti. 
     Bir Amerikan savunma yetkilisi, Amerikan ve İngiliz uçaklarının dün Irak'a 1500'den fazla sorti yaptıklarını, sorti yapan uçaklar arasında B-2 ve B-52 bombardıman uçaklarının da bulunduğunu söylemişti. 
     




</TEXT>
</DOC>
