<DOC>
<DOCNO> 123418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/dunya/dun03.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzeyden saldırının anahtarı Türkiye 
</HEADLINE>
<TEXT>

     NEW YORK Milliyet 

     ABD Savunma Bakanlığı Pentagon yetkilileri, gerekirse ordunun şimdi saldırıya geçebileceğini, ancak ABD’nin kendi istediği şartlarda savaşa gidebilmesi için bazı diplomatik ve askeri adımların atılması gerektiğine dikkat çekiyor. 
     Bush yönetiminin, kara kuvvetleri için üs olarak Türkiye’yi kullanmak istediğini yazan New York Times, bu kuvvetlerin Kürt bölgesindeki büyük petrol yataklarını korumak ve güneyde Kuveyt’ten gelen müttefik kuvvetlerle birleşerek Bağdat’ı kıskaç altına almak için Kuzey Irak’a geçeceğini iddia etti. 
     Türkiye’nin kara kuvvetlerine izin vermeyi reddetmesi yüzünden, Beyaz Saray’ın, yarın Başkan George W. Bush’la görüşmesi için AKP lideri Tayyip Erdoğan’ı davet ettiğine dikkat çeken gazete, geçen hafta Türkiye’ye giden Savunma Bakan Yardımcısı Paul Wolfowitz’in, "Güneyden ne yapabileceğimiz konusunda oldukça rahatız, ama kuzeyde önemli sayıda askerimiz olacaksa, onun geçeceği yer Türkiye. Başka bir seçenek yok" dediğini hatırlattı. 



 DÜNYA 













</TEXT>
</DOC>
