<DOC>
<DOCNO> 128948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur16.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporcu kafilesi trafik kazası geçirdi... 
</HEADLINE>
<TEXT>

     Giresun 1. Amatör Küme'de mücadele eden Keşap Belediyespor kafilesi trafik kazası geçirdi. Kazada 17 kişi yaralandı. 
     Alınan bilgiye göre, Giresun'un Görele İlçesi'nin İsmailbeyli Köyü yakınında, Ali Aydın yönetimindeki 28 M 1343 plakalı minibüs, aşırı hız nedeniyle kontrolden çıkarak yaklaşık 25 metrelik uçuruma yuvarlandı. 
     Kazada yaralanan Ali Aydın, Mehmet Durmuş, Temel Gezmiz, Yılmaz Aydın, Volkan Kaptan, Aziz Tekpaş, Murat Dönmez Giresun Prof. Dr. İlhan Özdemir Devlet Hastanesi'nde, Murat Dikmen, Hasan Kiraz, Zühtü Demir, Mehmet Sakallıoğlu, İsa Kemal ve Uğur Aydın Karadeniz Teknik Üniversitesi Tıp Fakültesi Farabi Hastanesi'nde tedavi altına alındı. 4 yaralı ise Görele Devlet Hastanesi'nde ayakta tedavi edildi. 
     Keşap Belediyespor kafilesi, Görelespor ile maç yapmak için Görele'ye gidiyordu. 
     





</TEXT>
</DOC>
