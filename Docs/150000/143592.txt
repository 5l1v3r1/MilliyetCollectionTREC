<DOC>
<DOCNO> 143592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun04.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye göre Türkiye'nin koalisyona girmek için zamanı var... 
</HEADLINE>
<TEXT>

     ABD Dışişleri Bakan Yardımcısı Richard Armitage, Türkiye'nin, Irak'a yönelik koalisyonun anlamlı bir üyesi olmayı istemesi durumunda, Türkiye'deki sürecin buna izin vermeye yetecek kadar zamanlı olduğunu söyledi. 
     Armitage, Ortadoğu'da yayın yapan Sawa Radyosu'na verdiği demeçte, ABD Dışişleri Bakanı Colin Powell'ın, Pazartesi günü Dışişleri Bakanı Abdullah Gül ile iki kez telefonda görüştüğünü söyledi ve ''bizim için şurası açık ki, Türk hükümeti, ABD'ye önceki cevabını yeniden değerlendiriyor. Sanırım bu süreçte ilerlerken iyimser olmak için iyi bir neden var'' dedi. 
     Powell'dan sonra ABD Dışişleri Bakanlığı'nın iki numarası konumundaki Armitage, ''Türkiye'yi beklemek için zamanınız var mı ABD Başkanı George W. Bush, 48 saat verdi'' yönündeki bir soruya karşılık, ''Türkiye, Irak'a yönelik koalisyonun anlamlı bir üyesi olmak istiyorsa, Türkiye'deki süreç, buna izin vermeye yetecek kadar zamanlı'' dedi. 
     





</TEXT>
</DOC>
