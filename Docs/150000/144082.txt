<DOC>
<DOCNO> 144082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gun12.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethiye’de İngilizce tabela kalmayacak 
</HEADLINE>
<TEXT>

     ERDOĞAN CANKUŞ Fethiye DHA 

     MUĞLA’nın gözde turizm merkezlerinden Fethiye’de, İngilizce tabelaların sökülmesi kararlaştırıldı. Fethiye Belediye Başkanı MHP’li Behçet Saatçi, Mimarlar Odası temsilcileri, reklam ajansları, oda başkanları, turizmciler ve sivil toplum örgütleri temsilcileriyle bir toplantı yaptı. Toplantıda, görüntü kirliliği yaratan İngilizce ilan ve reklam tabelalarının kaldırılması kararı aldıklarını belirten Saatçi, şöyle dedi "Bu çalışmayı önce Paspatur Çarşısı’nda yapacağız. Belediyemizin ilan ve reklam yönetmeliğine göre tabelalar yeniden yazılacak ve Türkçe olacak. Turizm sezonuna kadar tüm tabelalar tek tip olacak. Fethiye’de yaşayan yabancılar da bizimle aynı görüşte" dedi. 
     



 GÜNCEL 

































</TEXT>
</DOC>
