<DOC>
<DOCNO> 102882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/sazak.html </URL>
<DATE> 2002/08/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP, CHP yarışı 
</HEADLINE>
<TEXT>

     Ankara haftaya Derviş - Baykal görüşmesiyle başladı. Kemal Derviş, Yeni Türkiye’den koptuktan sonra solda birliğin CHP çatısı altında sağlanması koşullarını Deniz Baykal ile görüştü. 
     CHP Genel Merkezi’ndeki görüşme öncesinde taraflar umutlu ancak temkinli mesajlar veriyorlardı. 
     Derviş, görüşmeye girmeden Devlet Bakanı Fikret Ünlü ile buluştu. 
     Baykal da pazar akşamı kurmaylarıyla bir değerlendirme toplantısı yaptı 3 Kasım seçimleri AKP ile CHP arasında geçecekti ve Derviş’in de katılımı halinde solun adresi Cumhuriyet Halk Partisi olacaktı. Baykal bu inancını genel merkez yönetimiyle paylaştı. 
     Baykal’a göre Derviş tercihi CHP yönünde kullanmaya çalıştıkça kimi engeller ortaya çıkıyordu. Seçimlerin ertelenmesi dahil başkent kulisleri kaynıyordu. 
     Derviş de, dertleştiği yakın dostlarına gelişmelerden üzgün olduğunu, kendisini kurbanlık koyun gibi hissettiğini, Türkiye’nin gelecekte karşılaşacağı sorunları çözme iradesi yerine herkesin kişisel beklentiler peşinde koştuğu’ndan yakınıyordu. 
     Yeni Türkiye’den koptuğunu açıkladığı gün görüştüğü bir DSP’li milletvekiline ise, 3 saat önce siyasete girmeyeceğimi açıklayacaktım ama o kadar çok baskı oldu ki üzerimde yapamadım, solda birlik arayışını sürdürme kararı aldım. Keşke Sayın Cem, ittifaka kapanmasaydı’ diyordu. 
     Derviş, Ecevitler’le de telefon konuşması yaptı. Ve DSP’den ayrılanları kendisinin organize ettiği yönündeki söylentilerin gerçek dışı olduğunu anlattı. 
     İlginçtir. Özkan ve Cem’in DSP’den ayrılıp birlikte hareket ettikleri gün Derviş de istifasını Başbakanlığa sunmuştu. Acaba o gün Cumhurbaşkanı Sezer devreye girip Derviş’ten görevini sürdürmesini istemese gelişmelerin seyri bugünkü aşamaya gelir miydi 
     Sezer’in freni ardından, Baykal ile görüşerek ABD’ye gitti Derviş. Dönüşte ise Yeni Türkiye’ye katılmayarak solda birliktelik arayacağını ilan etti. 
     CHP lideri Deniz Baykal, dün Mustafa Balbay’la söyleşisinde önemli bir mesaj veriyordu 
     Artık yeni değerler yükseliyor. Bu değerler Cumhurbaşkanı’dır, CHP’dir. Biz sosyal anlayışla bu değerleri birleştireceğiz. Bu seçimler bir tasfiye niteliğinde olacak.’ Bu sözlerden çıkan mesaj açık. Defolu’ kadrolar dışında Derviş’le birlikte solda temiz siyaset’i simgeleyen yeni yapılanmayla seçime girilmesi halinde 3 Kasım’ın AKP ile CHP kulvarında bir yarışa dönüşebileceği umuluyor. 
     Kuşkusuz Derviş - Baykal birlikteliğinin de zorlukları var. 
     Derviş’li CHP, 2001 Şubat krizinde ağır bir bedel ödeyen geniş kitleler karşısında seçim kampanyasında zorlanabilir. 
     CHP’ye Derviş’e rağmen Baykal nedeniyle oy vermem’ diyenlerin önyargısını kırmanın yolu ise geniş katılımlı birliktelikten, yeni vizyon’dan geçiyor. Baykal da değiştiğini’ CHP’ye geçen seçimde oy vermeyen seçmenlere anlatmak zorundadır. Rozetten önce bunlar netleşmelidir. 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
