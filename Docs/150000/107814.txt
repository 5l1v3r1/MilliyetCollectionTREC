<DOC>
<DOCNO> 107814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/siyaset/siy03.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP ve YTP birleşiyor mu 
</HEADLINE>
<TEXT>

Düşmesi halinde yeni hükümet kurma görevinin Bahçeli’ye verilecek olması, ANAP ve YTP’yi hareket geçirdi. YTP’li milletvekillerinin ANAP’a katılacağı konuşuluyor 
     Ankara'da bunlar konuşuluyor 
Ayhan Aydemir 

     Seçim öncesinde Ankara’da siyaset trafiği baş döndürüyor. Başkent’teki son senaryo, Anavatan Partisi ile Yeni Türkiye Partisi’nin tek çatı altında birleşerek yeni hükümet görevini üstlenmesi... Meclis’in feshi ve gensoruyla hükümetin düşürüleceği söylentileri, ANAP ve YTP kurmaylarını harekete geçirdi. İddialara göre, yeni hükümeti kurma görevinin Devlet Bahçeli’ye verilmemesi için İsmail Cem ve Hüsamettin Özkan dışındaki YTP’li milletvekilleri ANAP’a katılacak. Böylece ANAP’ın birinci parti yapılması sağlanacak ve Sezer, yeni hükümet kurma görevini Yılmaz’a verecek. 
     
     Senaryo üstüne senaryo 
     Kulislerdeki bilgilere göre, bu planın ilk kısmında hükümetin düşürülmesi var. Plan işlerse, küskünler grubu bugün Meclis’teki gensorunun görüşülmesi için olağanüstü toplantı başvurusu yapacak. ANAP ve YTP’nin blok desteğini alacak gensoruyla hükümet düşürülecek. İkinci aşamada ise yeni hükümetin kurulması için çalışma yapılacak. İşte bu aşamada YTP’lilerin ANAP’a katılması sağlanacak. Küskünlerin de desteğinin alınmasıyla birinci parti olacak olan ANAP’ın Genel Başkan’ı Yılmaz’a, Cumhurbaşkanı Sezer temaül gereği hükümeti kurma görevini verecek. Yine senaryolara göre, Yılmaz, seçim ve siyasi parti yasalarında yapılacak değişiklikler koşuluyla Recai Kutan’ın desteğini almaya çalışacak. Yılmaz, yeni bir hükümete DYP’nin de katılımını sağlamaya çalışacak. 
     
Bakan Çakan boş durmadı      Gece geç saatlere kadar bürokratlarını çalıştıran bu yüzden de eleştirilere uğrayan Enerji Bakanı Zeki Çakan bu çalışmalarının semeresini gördü. 
     Çakan, bir yıllık sıkı bir çalışma sonucu bakanlığına bağlı BOTAŞ’ta işleri yola koydu. Çakan’ın verdiği rakamlar şöyle 

</TEXT>
</DOC>
