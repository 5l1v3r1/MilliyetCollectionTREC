<DOC>
<DOCNO> 146481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yasam/yas01.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
O atladı kurtuldu ama alevler ailesini yuttu... 
</HEADLINE>
<TEXT>

Sobadan çıkan yangında Azeri anne ve iki çocuğu yanarak öldü. Evi geçindiren 16 yaşındaki büyük oğlan Ruslan ise camdan atlayarak canını kurtardı 
     MUSTAFA KURTARAN 

     Kumkapı’daki Mollataşı Caddesi’nde bulunan dört katlı bir binanın ikinci katında önceki gece yangın çıktı. Kısa sürede büyüyerek diğer katlara da sıçrayan yangın, Fatih ve Bakırköy itfaiye gruplarının bir saatlik çalışması sonucu söndürülebildi. 
     Binada araştırma yapan itfaiye görevlileri, üçüncü kattaki dairede Züleyha Recepova 40 ile çocukları Aslan Recepova 10 ve Beratnur Recepova’nın 2 yanmış cesetlerini buldu. 
     Olay sırasında üçüncü kattan atlayarak yaralanan aynı aileden Ruslan Recepova 16 ise Haseki Eğitim ve Araştırma Hastanesi’nde tedavi altına alındı. Bir ayakkabı imalathanesinde çalışarak annesi ve kardeşlerinin geçimini sağlamaya çalışan Recepova’nın, yangının sobadan çıktığını söylediği belirtildi. 
     
     Önce kavga, sonra yangın 
     Binanın diğer dairelerinin boş olduğu, ancak ara sıra mek nsız kişilerin barındığı bildirildi. 
     Çevre sakinleri ise "Binaya giren çıkan belli değildi. Akşam bunlar arasında kavga çıkmıştı. Ondan sonra yangın başladı. Bina kundaklanmış olabilir" dediler. Yangının kundaklama sonucu çıkmış olabileceği ihtimalini de araştıran polisin, olayla ilgili iki kişiyi aradığı öğrenildi. 
     


YAŞAM 
























</TEXT>
</DOC>
