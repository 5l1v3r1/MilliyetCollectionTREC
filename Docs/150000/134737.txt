<DOC>
<DOCNO> 134737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yasam/yas06.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına k busu 
</HEADLINE>
<TEXT>

Akdeniz ve Ege, hızı saatte 120 kilometreye varan fırtınaya teslim oldu, 6 kişi yaralandı. Antalya ve Muğla’yı hortum kasıp kavurdu 
     DOĞAN HABER AJANSI 

     Antalya başta olmak üzere Akdeniz ve Ege’de dün fırtına k busu yaşandı. Otomobil, çatı, minare, tekne ile ağaçları yıkıp sürükleyen ve hızı saatte 120 kilometreye varan fırtınada 6 kişi yaralandı. Antalya’nın Kale ve Muğla’nın Fethiye ve Dalaman ilçelerinde etkili olan hortum büyük zarara neden oldu. 
     Antalya’da fırtınanın hızı zaman zaman saatte 110 kilometreye kadar ulaştı. Kent içindeki birçok ağaç devrildi, çatılardaki güneş eneji sistemleri uçtu. Konyaaltı Plajı yanında Antalya - Kemer Karayolu dalgaların sürüklediği taşla doldu. Kale’de ise önceki gece 3 dakika süreyle ilçeyi kasıp kavuran hortumda 10 kilometrelik etki alanı boyunca, tüm seraların camları kırıldı, evlerin çatısı uçtu. Birçok elektrik ve telefon direği yıkılırken, bazı araçlar hortumun şiddetiyle ters döndü. Hortumda binalardan düşen parçalardan yaralanan 4 kişi hastaneye kaldırıldı. 
     
     Ölümden döndüler 
     Şiddetli lodosta Bandırma - İstanbul seferini yapmak üzere hareket eden Adnan Menderes’ feribotu denizde dev dalgalar arasında kaldı. İçinde 400 yolcu ve 50 aracın bulunduğu feribot 45 dakika kadar gittikten sonra Fener Adası açıklarında manevra yaparak saat 15.15’te Bandırma Limanı’na döndü. 
     
     Kule tehlike atlattı 
     Dalaman’da Havalimanı’nda giden yolcu bölümünün çatısını parçalayan hortum, Meteoroloji Müdürlüğü’nün çatısını uçurdu. 
     Akdeniz ve Ege’de fırtına k busu yaşanırken, Trakya da kar yağışının etkisi altında kaldı. Tunca Nehri’nin taşması nedeniyle Edirne’de Kırkpınar Güreşleri’nin yapıldığı Sarayiçi sular altına kaldı. 
     



 YAŞAM 





















</TEXT>
</DOC>
