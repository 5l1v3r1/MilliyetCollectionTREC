<DOC>
<DOCNO> 116457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/ekonomi/eko05a.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’dan 2003 falı 
</HEADLINE>
<TEXT>

2003’te ekonominin dış faktörlere bağlı olacağını belirten TÜSİAD, iyi senaryoda yüzde 7, kötümserde yüzde 2.5, baz senaryoda ise yüzde 4.5 büyüme öngördü 
     EKONOMİ SERVİSİ 

     Önümüzdeki yıl, ekonomi için temel risklerin dış konjonktür olduğunu belirten Türk Sanayicileri ve İşadamları Derneği TÜSİAD , Kopenhag Zirvesi, Kıbrıs ve Irak sorunu ile kurulacak hükümetin piyasalarda yaratacağı güven ortamını baz alarak üç ayrı senaryo çizdi. İyimser senaryoda yüzde 7, baz senaryoda yüzde 4.5, kötümser senaryoda ise yüzde 2.5 büyüme öngörüldü. 
     TÜSİAD’ın üç ayda bir yayımlanan Konjonktür’ün 33. sayısında yer alan Bilinmezi Bilmek’ başlıklı değerlendirmesinde, "2002 senesinde Gayri Safi Yurt İçi Hasıla’nın GSYİH yüzde 5 artması, enflasyonun yıl sonu itibariyle TEFE ve TÜFE’de sırasıyla yüzde 32.2 ve yüzde 31.2 olması beklenmektedir" denildi. 
     
     Kopenhag, Kıbrıs ve Irak 
     2003 yılında ise ekonomik performansın büyük ölçüde dış gelişmelere bağlı olduğu belirtilen değerlendirmede bu dış faktörler, Kopenhag Zirvesi, Kıbrıs Sorunu, Irak operasyonu olarak sıralandı. Raporda şöyle denildi 
     "İyimser senaryoda, Kopenhag Zirvesi’nde müzakereler sürecine yönelik somut bir gelişme kaydedileceği, önümüzdeki 12 ay içinde Kıbrıs’ta çözüme ulaşılacağı ve Irak sorununun askeri müdahale olmaksızın çözüleceği varsayımları yapıldı. Kurulacak hükümet güven ortamını oluşturup faizlerin düşmesine yardımcı olurken, yaygın bir canlanma yaşanacağı öngörüldü." 
     TÜSİAD, bu olumlu gelişmelerin yaşanması halinde işleyecek olan iyimser senaryo sonucundaki ekonomik beklentilerini de şöyle açıkladı 
     "Bu senaryo altında, GSYİH büyümesinin yüzde 7’ye ulaşması, enflasyon hedeflemesine geçilmesiyle yıl sonunda TÜFE artışının yüzde 20’ye inmesi, reel faizler yüzde 8’e inerken Türk Lirası’nın dolar karşısında reel bazda yüzde 6 değer kazanması beklenmektedir." 
     
Üç senaryoda da küçülme yok  Büyüme Enflasyon Reel faiz İyi senaryo 7 20 8 Kötü senaryo 2.5 30 20 Baz senaryo 4.5 25 13      
     



 EKONOMİ 



















</TEXT>
</DOC>
