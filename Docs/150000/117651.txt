<DOC>
<DOCNO> 117651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur13.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'ten açıklama "Başbakan için yemin töreni beklenmeli" 
</HEADLINE>
<TEXT>

     Cumhurbaşkanlığı Özel Kalem Müdürü ve Dışişleri Başdanışmanı Tacan İldem, Cumhurbaşkanı Ahmet Necdet Sezer'in, hükümet kurma görevini vermesi ile ilgili kesin bir tarih veremeyeceğini, ancak TBMM'deki yemin töreninin beklemenin yerine olacağını söyledi. 
     İldem, Çankaya Köşkü'nde düzenlediği basın toplantısında, Sezer'in, 3 Kasım seçimlerinin olaysız geçmesinden mutluluk duyduğunu ifade etti. Sezer'in, Meclise giren partilerin Avrupa Birliği AB konusundaki ortak bir çaba içinde olmalarını takdirle karşıladığını da bildiren İldem, Sezer'in, AB konusunda üzerine düşeni yapacağını söyledi. İldem, bu çerçevede Sezer'in, 26-27 Kasım tarihlerinde Almanya'ya bir çalışma ziyareti yapacağını bildirdi. İldem, Sezer'in, 20-22 Kasım tarihlerinde de Prag'da yapılacak NATO Doruk toplantısında AB üyesi ülkelerin devlet ve hükümet başkanlarıyla ikili temaslarda bulunacağını kaydetti. 
     Soruları da yanıtlayan İldem, Sezer'in, hükümetin kurulması konusundaki görevlendirme için kesin bir tarih veremeyeceğini, ancak Meclis'teki yemin törenini beklemenin yerinde olacağını ifade etti. İldem, Sezer, görevlendirme yaparken Anayasa'da belirtilen yetkisini kullanacağını, ancak Adalet ve Kalkınma Partisi ile danışma içinde bulunmasını beklemenin doğru bir düşünce olacağını kaydetti. 
     Kıbrıs konusundaki politikanın devlet politikası olduğunu ve devlet politikalarında devamlılık bulunduğunu vurgulayan Tacan İldem, ''Adalet ve Kalkınma Partisi yetkilileri de bunun bilincindedirler. Bu konuda spekülasyona girmek doğru olmaz'' dedi. 
     





</TEXT>
</DOC>
