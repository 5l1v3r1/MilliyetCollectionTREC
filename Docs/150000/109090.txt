<DOC>
<DOCNO> 109090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yazar/temelkuran.html </URL>
<DATE> 2002/09/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bu alkışlar bir şey söylüyor 
</HEADLINE>
<TEXT>

İnsanlaaar konuşmak istiyorlaaar O yüzden ağlıyorlaaar Alkışlar bu yüzden uzuyorlaaar Çünkü çocuklar ölmek yerine doyasıya şarkı söylemek istiyorlaar 
     Şöhretli iş adamları ve magazin gezegenin renkli simaları... İstanbul’un entelektüelleri ve televizyon starları... Ünlü yazarlar ve tanınmış politikacılar... Sonra insanlar, insanlar, insanlaaar .. Alkışlıyorlaaar. Uzun uzun... Sert sert alkışlaaar... İnsanlar başka türlü söylemedikleri için bir şeyleri, alkışlayarak konuşuyorlaaar Alkışlar bir şey diyorlaaar .. Sahnede çocuklar, kadınlar ve adamlar kendi dillerinde türkü söylediler diye.... Bağıra bağıra... İnsanlar ağlıyorlaaar 
     Açıkhava Tiyatrosu’nda, Sezen Aksu’nun konserinde insanlaaar... Alkışlaaar... Şarkılaaar... Çocuklaaar... Ağlamalaaar... Karışmışlaaar... Karmakarışık ve apaçık ortadalaaar 
     Alkışlar bir şey söylüyorlaaar 
     Alkışlar, Anadolu’nun bütün dillerinden konuşuyorlaaar Çünkü onlar, insanlaaar İnsanca, pek insancalaaar 
     Bu insanlar "fidan boylu", kırık kırık konuşan bir kadını niçin bu kadar uzun uzun alkışlıyorlar İnsanlar o kadını mı alkışlıyorlar Alkışlaaar 
     
Suya anlat, aksın      Çok uzundur söylemediğin bir şey vardır hani... Acı bir şeydir bu, çok acı. Tam anlatacakken bir ağlama gelir dayanır böğrüne. Önce ağlaman gerekir. Hepsi akıncaya kadar ağlaman... Bu ülkenin çok uzun zamandır söylenememiş şeyleri vardır. Acı şeydir bunlar, çok acı. O yüzden işte, İstanbul’da Açıkhava Tiyatrosu’nda insanlar, ağlamaktalar. Fidan boylu kadını da o ağlamayı akıttığı için alkışlamaktalar. Akıp akıp yıkandıklarını hissettikleri için konser bittiğinde, kötü bir rüyayı akan suya anlatmış gibi ferahlar... 
     Anadili şarkı söylemek olan, bu yüzden konuşurken başka bir dilde konuşur gibi tutuk Sezen Aksu, "Bu şarkılar yıllardır Anadolu’da söyleniyor" diyor. İnsanlar Anadolu’yu alkışlıyorlar... Bu şarkıların kolay kolay söylenemediği onca zamanı... Söyleyenlerin yakılan canlarını... Bütün o sessizce izledikleri acı tarihi... Açık açık konuşulamayan onca şeyi... O büyük sessizliğin haksızlığını... Artık konuşmak isteyişlerini... Alkışlar bir şey der gibi... Alkışlar, başka türlü denemeyen onca şeyin hatırına uzar gibi... 
     
Kocaman ve eski sözcükler      "Ben kocaman sözleri sevmiyorum. Bu konseri yaparken içime baktım sadece. Bu şarkıları hep birlikte söylemek iyi olur dedim. Ondan yaptım yani..." diyor fidancık kadar kadın. Başka diyemiyor onun ana dili konuşmak değil ki Şarkı söyleyince çıkıyor sesi... 
     Sonra işte şarkılar Anadolu’nun bütün dillerinden şarkılar. Başka başka dillerden ve insanlığın anadilinden şarkılar. "O zaman şarkı söylemek lazım" diyor fidancık kadın. Ama bizim de ana dilimiz yazı O zaman 
     Bizim, insanlıktan, insanlığın ana dilinden konuşmamız lazım. Bütün o eski, "hassas", kocaman sözcükleri kenara koyup, insanlıktan bahsetmemiz lazım. 
     Bağıra bağıra, bizim, konuşmamız lazım. İnsanlığın temiz sözcükleriyle her şeyi yeniden, bütün o söylenmemişleri en baştan dememiz lazım. 
     O yüzden işte, şimdi yeniden 
     İnsanlaaar konuşmak istiyorlaaar O yüzden ağlıyorlaaar Çünkü çocuklar ölmek yerine şarkı söylüyorlaaar 
     
     







Yakın tarihe bakış 


Kaplumbağa 


Küskünlerin umudu 


3 Kasım ve ABD 


Kurumsal yeniden yapılanmada hızlı davrandık mı 


2004’te seçim var 


Bu alkışlar bir şey söylüyor 


Dünya ekonomisinde Marmara sendromu 


İhracat ucuza gidiyor o da bizi fakirleştiriyor 


</TEXT>
</DOC>
