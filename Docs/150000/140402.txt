<DOC>
<DOCNO> 140402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sontur24.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin iddiası "Kocam, 25 günlük bebeğimi boğup öldürdü" 
</HEADLINE>
<TEXT>

     Hatay'ın İskenderun İlçesi'nde, genç bir kadın, kocasının, kendinden olmadığı gerekçesiyle bebeğini öldürdüğünü iddia etti. 
     İskenderun Emniyet Müdürlüğü'nden alınan bilgiye göre, Esentepe Mahallesi 338 Sokak'taki 10 nolu evde oturan ve eşi tarafından darp edildiği gerekçesiyle ifadesine başvurulan Emel O. 21 , 25 gün önce dünyaya getirdiği bebeği, eşinin boğarak öldürdüğünü öne sürdü. 
     Emel O, eşi S.O'nun 25 , bebeğini, kendisinden olmadığı gerekçesiyle boğduktan sonra kayınbabası C.O. 49 ile Karağaç Mezarlığı'na götürerek gömdüğünü iddia etti. 
     Yetkililer, cesedin gömüldüğü yerden çıkartıldığını ve ölüm nedeninin belirlenmesi için Adli Tıp Kurumu'na gönderildiğini bildirdiler. 
     S.O ile C.O'nun gözaltına alındığı ve olayla ilgili soruşturmanın sürdürüldüğü kaydedildi. 
     





</TEXT>
</DOC>
