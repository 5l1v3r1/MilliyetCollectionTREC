<DOC>
<DOCNO> 147830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/spor/spo02.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serhat depremi 
</HEADLINE>
<TEXT>

Fenerbahçe’nin genç yıldızı, Adanaspor maçı öncesi kampı terketti. Aylardır parasını alamadığını ileri süren Serhat’ın FIFA’ya başvurarak serbest kalmayı planladığı bildirildi 
     YUSUF KOBAL 

     Son halka oldu 
     FENERBAHÇE’DEKİ sorunlar yumağına şimdi de Serhat eklendi. Sarı - Lacivertliler’in önceki gün yaptığı çalışmaya, sakatlığını neden göstererek katılmayan genç futbolcu, aylardır parasını alamadığı gerekçesiyle Samandıra Tesisleri’ni terketti. Serhat Akın’ın yarın Almanya’ya gideceği, FIFA’ya başvurarak ödemelerinin geciktiğini gerekçe göstererek, serbest kalmak isteyeceği ifade edildi. 
     
     Noter tespiti 
     SARI - Lacivertli futbolcunun olayı şöyle gelişti Uzun süredir ödeme yapmayan yönetim, yeni ödeme planını içeren çekleri gönderdi. Uzun vadeler nedeniyle oyuncuların çoğunluğu bundan memnun kalmazken, Serhat duruma isyan etti ve arkadaşlarına "Fenerbahçe ile bağlarımı koparıyorum" diyerek tesislerden gitti. Genç oyuncuyu gözden çıkaran yönetim, hemen noter tespiti yaptırdı ve Serhat’ın menajeri İstanbul’a çağrıldı. 
     
     Revivo iddiası 
     GENÇ futbolcunun Sarı - Lacivertliler’den kopmasındaki en büyük nedenin, yakın arkadaşı Revivo’nun aklını çelmesi ve FIFA yolunu tavsiye etmesi olduğu iddia edildi. Başkan Aziz Yıldırım, "Serhat ile benim yanımdan görüştüler. Konu para değil" derken futbolcular ise "Bizler de paramızı alamıyoruz. Her parasını alamayan giderse ne olur " diyerek tepki gösterdi. Teknik Sorumlu Oğuz Çetin de Serhat’ın kadro dışı kaldığını açıkladı. 
     
Kurtulun şu fobiden’      BU sezon deplasman fobisine yakalanan ve dış sahada 19 puan yitiren Fenerbahçe, bu şanssızlığından kurtulmak istiyor. Sarı - Lacivertliler’in Teknik Sorumlusu Oğuz Çetin, futbolcularıyla bir görüşme yaparak deplasman korkusundan kurtulmalarını istedi. Çetin, "Artık bu zinciri kırma zamanı geldi, kıracağız. Kaybettiğimiz puanlar bir rekor. Bu kötü gidişe dur dememiz lazım" diye konuştu. 
     
Oğuz Çetin’den kart uyarısı      UEFA Kupası’na katılma şansını devam ettirmek isteyen Fenerbahçe’de ceza sınırındaki futbolculara uyarı geldi. Ceyhun, Mustafa Doğan ve Steviç ile konuşan teknik sorumlu Oğuz Çetin, hakemle diyalogtan kaçınmalarını ve zorunlu haller dışında faul yapmamalarını istedi. Üç futbolcu da Adanaspor karşısında sarı kart görmesi durumunda haftaya oynanacak Elazığspor maçında yer alamayacak. 
     
İsmail Güldüren ilk kez kadroda      KARŞILAŞMA için dün Adana’ya uçan Fenerbahçe’de İsmail Güldüren ilk kez kafileye dahil edildi. Sakatlığı nedeniyle uzun süre arkadaşlarından ayrı kalan futbolcu kadroda yer aldı. Ümit Özat da İsmail gibi bir ilki yaşayacak. Sarı - Lacivertli oyuncu, takımın başında kaptan olarak ilk maçına çıkacak. Ümit, "10 maçımızı da kazandırıp, camiamıza kendimizi affettireceğiz" dedi. 
     
Adanaspor - Fenerbahçe      Kadrolar 
     ADANASPOR 
     Murat 
     Güngör 
     Timur 
     Ercan 
     Ümit 
     Lalik 
     İbrahim 
     Volkan 
     Gökmen 
     Necati 
     Cafer 
     
     FENERBAHÇE 
     Rüştü 
     Fatih 
     Ümit Özat 
     Mirkoviç 
     Cem Karaca 
     H.Bayraktar 
     Kemal 
     Johnson 
     Rebrov 
     E.Albayrak 
     Tuncay 
     Vladimir 
     
     STAT Adana 5 Ocak, SAAT 19.00, 
     HAKEM Selçuk Dereli, YAYIN Lig TV, 
     SAKAT Timko, Pachola Adanaspor 
     KADRO DIŞI Murat Bölükbaş, Umut, Mevlüt Adana , Serhat Fenerbahçe 
     
İstatistik TOPLAM O G B M A Y 39 19 14 6 65 27      
     En farklı galibiyeti 6-0 14 02 1999 
     En farklı yenilgisi 2-4 17 03 2000 
     En gollü maçları 2-4 17 03 2000 
     Son galibiyeti 4-0 01 04 2001 
     Son yenilgisi 2-4 17 03 2000 
     Son beraberliği 1-1 18 10 2002 
     Not .F.Bahçe’ye göre hazırlanmıştır 
     


SPOR 





























</TEXT>
</DOC>
