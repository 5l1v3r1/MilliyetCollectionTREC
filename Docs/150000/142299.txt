<DOC>
<DOCNO> 142299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur15.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Garsondan patronuna 14 milyarlık "900'lü hat" sürprizi... 
</HEADLINE>
<TEXT>

     Balıkesir'e bağlı Avşa Adası'nda yaz aylarında çalıştığı, kışın da yatacak yer alarak kullandığı köfteci dükkanında sürekli 900'lü hatları arayan garson, 14 milyar lira telefon faturası gelince ortadan kayboldu. 
     Avşa Adası'nda kayınpederi Ali Ağır'ın dükkanında yazın köftecilik yapan Recep Çelik, kış dolayısıyla dükkanını kapalı tutmasına rağmen, 14 milyar lira telefon faturası gelince şaşkına döndü. 
     İşyerinde garsonluk yapan Recep M'nin 34 yatacak yeri olmadığı için kışın boş olan dükkanda kalmasına izin verdiğini anlatan Çelik, yaz sezonu bitiminde dükkandaki telefon makinasını söktüğünü belirtti. 
     Çelik, faturayı aldıktan sonra Avşa Adası telefon idaresine başvurduğunu ve söz konusu hattan sürekli 900'lü hatların arandığını öğrendiğini kaydederek, ''Recep M, benim söktüğüm makinanın yerine yenisini bağlamış ve 900'lü hatları aramış. Bu parayı nasıl ödeyeceğim, bilemiyorum'' dedi. 
     Olayın ardından adayı terk ederek, kayıplara karışan Recep M'nin arandığı bildirildi. 
     





</TEXT>
</DOC>
