<DOC>
<DOCNO> 125758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gunson.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Hayata Dönüş’ün 2. yılı Karanfilli eylem      Hayata Dönüş Operasyonu’nun ikinci yıldönümü nedeniyle dün Bayrampaşa Cezaevi önünde hareketli dakikalar yaşandı. Cezaevi önüne ilk olarak tutuklu yakınlarından oluşan 50 kişilik bir grup geldi. Grup cezaevi önüne karanfiller bıraktıktan sonra ayrıldı. Ardından İnsan Hakları Derneği İHD üyeleri basın açıklaması için toplandı. Hayata Dönüş Operasyonu’na ilişkin fotoğraflar taşıyan grup, F tipi cezaevi karşıtı slogan attıktan sonra, ellerindeki karanfilleri cezaevi önüne bırakıp olaysız dağıldı. 
     
Son kabadayı’ Kürt İdris öldü7 aydır karaciğer yetmezliği tedavisi gören İdris Özbir, hayatını kaybetti 
     DİNÇER ŞEREF 

     Kürt İdris lakabıyla tanınan İdris Özbir 65 , 7 aydır tedavi gördüğü karaciğer yetmezliği rahatsızlığından dolayı, dün saat 14.00’te Sarıyer’deki evinde hayatını kaybetti. Özbir, yarın Şişli Camii’ndeki öğleyin kılınacak cenaze namazının ardından Zincirlikuyu Mezarlığı’nda toprağa verilecek. Oğlu Rüstem Özbir, babasının ölümüyle ilgili "Son kabadayı öldü. O mafya değil, kabadayıdır" dedi. Özbir hakkında "suç örgütü yöneticiliği yapmak", "silahla tehdit, zorla senet imzalatmak, zorla para almak" gibi suçlardan çeşitli tarihlerde soruşturma ve davalar açılmıştı. 
     
Önce tecavüz ettiler, sonra boğazını kestiler      Denizli’de ilköğretim okulu öğrencisi P.M.K. 11 , tecavüz edildikten sonra boğazı kesilip 59 kez bıçaklanarak öldürüldü. Olayla ilgili üvey baba şüpheli olarak gözaltına alındı. 
     1200 Evler Mahallesi Gülevler Sitesi’ndeki vahşet önceki akşam saat 19.00’da ortaya çıktı. Tekstil atölyesinde çalışan Elif K. 35 , oğlu Hüseyin K. 16 ile Nergis Apartmanı’ndaki evine geldi. Açılmayan kapıyı çilingire açtıran Elif K., küçük oğlu P.M.K.’yi boğazı kesilmiş halde görünce çığlıklar atarak yere yığıldı. Genç kadının çığlıkları üzerine gelen komşuları, olayı güvenlik güçlerine bildirdi. 
     Yapılan otopside tırnak arasında deri ve kıl örnekleri bulunan Ali Baysal İlköğretim Okulu 6 - C sınıfı öğrencisi P.M.K.’nın tecavüze uğradığı, vücudunda 59 bıçak darbesi bulunduğu ve boğazının kesilerek öldürüldüğü saptandı. Suç aleti bıçak ise bulunamadı. Kapının zorlanmadan açıldığını belirten yetkililer, cinayeti işleyenin tanıdık olabileceğini ifade etti. Olayla ilgili olarak Elif K.’nin nik hsız yaşadığı Bedri Aslan, gözaltına alındı. 
     
DHKP-C’liyim dedi eski polis çıktı      İstanbul’da Kartal ve Maltepe’de haraç istediği işadamlarının işyerlerine molotof kokteyli attığı, otomobillerinin altına bomba koyduğu iddiasıyla aranan eski polis memuru Mahmut Beyazkaya yakalandı. Çocukları Koruma Şube Müdürlüğü’nde iki yıl önce görev yaparken, Avcılar’da bir kahvehanede rüşvet alırken yakalanan ve 5 ay hapis yatan, bu sırada meslekten men edilen Beyazkaya, suçunu itiraf etti. Telefonla aradığı işadamlarına kendisini "DHKP - C Marmara bölge sorumlusu" olarak tanıttığı öne sürülen Beyazkaya’ya yardımcı olan iki kişi ise aranıyor. 
     
Yazarımız Abbas Güçlü’ye ödül      Yazarımız Abbas Güçlü’nün Kanal D’deki "Genç Bakış" programı 13 Anadolu iletişim meslek lisesi öğrencisi tarafından "En İyi Gençlik Programı" seçildi. Anadolu iletişim meslek liselerinin kuruluşlarının 10. yıldönümü nedeniyle Aydın Doğan Anadolu İletişim Meslek Lisesi’ndeki törende konuşan MEB Müsteşarı İsmail Bircan, iletişim sektörünün 21. yüzyılın en önemli sektörlerinden biri olduğunu söyledi. Aydın Doğan Vakfı ve Doğan Ofset’e de eğitime verdikleri destekten dolayı jüri özel ödülü verildi. 
     
Midelerinde eroinle mahkemeye çıktılar      İngiliz seyahat belgesi taşıyan Shawer Musa ile Naureddine Ndikemeni, Belçika’ya gitmek için geldikleri Atatürk Havalimanı’nda yapılan kontrolde 1 kilo 127 gram eroinle yakalandı. Doktor kontrolünden geçirilen Musa ile Ndikemeni’nin midesinde de prezervatife sarılı, bantla kaplanmış 156 fişek eroin kapsülü olduğu anlaşıldı. Belçika vatandaşları oldukları belirlenen ve 4 bin euro karşılığında eroini Belçika’ya götüreceklerini belirten iki kurye, sorgularının ardından midelerindeki eroin ile DGM’ye çıkarıldı. 
     
Ortopedi Merkezi hizmete girdi      Türk Böbrek Vakfı Hizmet Hastanesi’nde kurulan, Uluslararası Ortopedi ve Travmatoloji Merkezi 14 Aralık’ta birçok doktor ve profesörün yanı sıra tanınmış simalarının katıldığı kokteylle açıldı. Prof. Dr. Şafak Şahlan tarafından tanıtılan merkezin kurdelesini Türk Böbrek Vakfı Başkanı Timur Erk, Şahlan ve sanatçı Nükhet Duru birlikte kesti. Bünyesinde 6 ortopedist bulunduran merkez, pazar hariç her gün 09.00 - 18.00 saatlerinde hizmet verecek. 
     
Hırsızı öldüren astsubay tutuklandı      İzmir’in Güzelyalı semtinde, önceki gün, evine giren hırsızla boğuştuğu sırada, silahının patlaması üzerine 24 yaşındaki hırsız Fırat Mamuk’ın ölümüne neden olan astsubay Baycan Şahan, çıkarıldığı mahkeme tarafından tutuklandı. Cumhuriyet Başsavcılığı’na sevk edilen astsubay Baycan Şahan, alınan ifadesinin ardından tutuklanma talebiyle nöbetçi mahkemeye gönderildi. Güney Deniz Saha Komutanlığı’nda görevli olan astsubay Şahan tutuklanarak, Şirinyer Askeri Cezaevi’ne konuldu. 
     



 GÜNCEL 



















</TEXT>
</DOC>
