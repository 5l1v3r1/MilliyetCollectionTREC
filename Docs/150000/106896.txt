<DOC>
<DOCNO> 106896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/spo01.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
II. İLHAN ŞOKU 
</HEADLINE>
<TEXT>

Beşiktaş’ın golcü futbolcusunun sol menisküsünün de yırtıldığı tespit edildi. Almanya’da dün ameliyat olan İlhan Mansız’ın üç hafta daha forma giymeyeceği bildirildi 
     BİLAL MEŞE 

     Nedeni zorlama 
     BEŞİKTAŞ’TA şansızlıklar İlhan Mansız’ın yakasını bırakmıyor. Üç hafta önce sağ dizinden ameliyat olan ve iki hafta sonra sahalara dönebileceği açıklanan golcü futbolcunun bu kez sol diz menisküsü yırtıldı. Geçtiğimiz pazar günü topla Almanya’da çalışmalara başlayan İlhan’ın aşırı zorlanma nedeniyle bu kez öbür dizinden sakatlandığı ifade edildi. 
     
     MR’ı çekildi 
     ALMANYA’DAN gelen haberle yıkılan Siyah - Beyazlı yönetim, dün sabah kulüp doktorlarından Yalçın Yavuzer’i apar - topar Almanya’ya gönderdi. Sabah sol diz MR’ı çekilen Mansız’da yırtık tespit edilmesi üzerine ameliyata alındı. İletişim Komitesi Başkanı Mete Düren, Mansız’ın yedi yıl önce aynı dizinden artroskopi olduğunu belirterek, "Sahalara dönüşü üç haftayı bulur" dedi. 
     
     İlgi sürüyor 
     DÜNYA Kupası’nın ardından Japonya’da başlayan İlhan Mansız hayranlığı, Beşiktaş’a yeni bir gelir kapısı açtı. Japon firmaları, ülkelerinde birçok bayan hayranı olan ünlü futbolcunun formalarını satabilmek için Beşiktaş Kulübü’ne BJK Store mağazalarını, Tokyo başta olmak üzere Japonya’nın önemli kentlerinde de açma teklifinde bulundu. 
     
Ritm korkusu      BEŞİKTAŞ Teknik Direktör Mircea Lucescu, dün düzenlediği basın toplantısında Siyah - Beyazlı takımın son durumunu değerlendirdi. Milli maçlar nedeniyle lige verilen bir haftalık aranın kendileri için bir avantaj olmadığını açıklayan Lucescu, "Devamlılığımız vardı. İyi bir oyun ritmine sahiptik. Ancak verilen aranın bu ritmi bozacağından korkuyorum. Milli takımlara giden oyuncuların döndükten sonra konsantrasyonları bozulabiliyor" dedi. 
     RUMEN teknik adam, Galatasaray’ın tecrübeli ve uluslararası deneyimi olan futbolculardan kurulduğunu, Fenerbahçe’nin de aynı şekilde çok iyi bir takım olduğunu belirtti. Lucescu sözlerini şöyle sürdürdü "Biz bir türlü tam kadroyla çalışma imkanı bulamadık. 4 - 5 önemli futbolcumuz uzun süren sakatlıklar ve sorunlar yaşıyor. Bu nedenle de şampiyonluk yolundaki diğer iki rakibimize oranla daha dezavantajlı bir şekilde lige başladık." 
     
Kartal tam gaz      BEŞİKTAŞ bir günlük iznin ardından Göztepe ile oynayacağı maçın hazırlıklarına başladı. İki saat süren çalışmada Siyah - Beyazlılar, pas çalışmasının ardından yarım sahada çift kale maç yaptı. Rumen golcü Pancu attığı birbirinden güzel gollerle teknik heyetin yüzünü güldürdü. Lucescu, Pancu’yu maç sırasında sık sık övdü. 
     
Savunması istendi      BURSASPOR-Beşiktaş maçından sonra yaptığı açıklamalar nedeniyle mücadelenin hakemi Metin Tokat tarafından Futbol Federasyonu’na şikayet edilen Yıldırım Demirören’in cezası ertelendi. Federasyon Disiplin Kurulu dün yaptığı toplantıda, Beşiktaş Asbaşkanı’nın savunmasının alınmasını kararlaştırdı. Yıldırım Demirören için son kararın perşembe günü verileceği açıklandı. 
     
Tayfur’dan park      BEŞİKTAŞ’IN yıldızı Tayfur, memleketi Hendek’te çocuk parkı yaptırıyor. Hendek Belediye Başkanı Ali İnci tarafından 17. Dünya Kupası sonrası arazi verilerek ödüllendirilen deneyimli futbolcu, kendisine tahsis edilen arazi üzerine, son derece modern ve değişik aktivitelerin yer alacağı çocuk parkı yaptırma kararı aldı. 15 milyar liraya mal olan parka Tayfur’un heykelinin dikileceği bildirildi. 
     
Ümraniye revir gibi      BEŞİKTAŞ’TA sakat futbolcuların durumu kritik maçlar öncesinde teknik heyeti kara kara düşündürüyor. Siyah - Beyazlı takımın sakatlık problemi yaşayan yıldızlarının son durumu şöyle 
     AMARAL Kaval kemiği çevresinde ödem var. Cuma gününe kadar takımdan ayrı çalışacak. 
     NOUMA Çapraz bağlarında esneme meydana geldi. Bugünden itibaren çalışmalara katılacak. 
     BAYRAM Sol diz kıkırdağında iltihaplanma olduğu için bir ay sahalardan uzak kalacak. 
     AHMET DURSUN Ayağındaki stres kırığı yeniden nüksetti. Bu nedenle takımdan ayrı çalışıyor. 
     



 SPOR 



























</TEXT>
</DOC>
