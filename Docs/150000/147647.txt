<DOC>
<DOCNO> 147647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/magazin/amag.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cipime değil vergime bakın’ 
</HEADLINE>
<TEXT>

Berivan’ın Sapanca’daki çekimlerine Hummer cipiyle gelen Sibel Can, Bu araç için ne kadar kredi aldınız ’ sorusunu böyle yanıtladı 
     BİRSEN ALTUNTAŞ 

     SAVAŞ ve senaryodaki değişiklikler nedeniyle Mardin’den Sapanca ve İstanbul’a taşınan Kanal D’nin sevilen dizisi Berivan’ın çekimleri, önceki gün Sapanca’nın Arifiye Köyü’nde yapıldı. Çekimlere 125 bin dolara aldığı haki renkli "Hummer 2" marka cipiyle gelen Can, cip için bankadan ne kadar kredi aldığını soran gazeteciye "Bana ne kadar vergi verdiğimi niye sormuyorsunuz " dedi. Can, ayrıca "Savaş bitecekse cipimi seve seve veririm" diye konuştu. 
     
     Her ay 3 kilo veriyorum 
     AİLESİNE vakit ayırmak için yapım şirketleriyle haftanın ilk üç günü çalışma anlaşması yaptığını anlatan Can, doktor kontrolünde diyet yapmaya devam ettiğini belirtti. Her ay 3 kilo verdiğini belirten Can, her gün değişen diyet listesinde, haşlanmış tavuk, havuç, patatesin yanı sıra meyve ve dondurmanın yer aldığını açıkladı. 
     
     Hanımağaydı, züğürt ağa’ oldu 
     BERİVAN’IN önümüzdeki bölümlerinde Sibel Can, bütün malvarlığını bırakıp İstanbul’a kaçmak zorunda kalıyor. Dizide bir gazetecinin yardımıyla yepyeni bir iş bulup ayakları üzerinde durmaya çalışacak olan Berivan’, "Hanımağaydım ama züğürt ağa oldum. Dizideki bütün jönler de zaten bana şık oldukları için peşimden geliyorlar" dedi. 
     


MAGAZİN 















</TEXT>
</DOC>
