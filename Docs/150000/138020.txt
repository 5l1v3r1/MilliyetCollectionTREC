<DOC>
<DOCNO> 138020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo36.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuper İnter, Emre kalitesinde başka oyuncuya sahip değil... 
</HEADLINE>
<TEXT>

     FC İnter Teknik Direktörü Hector Cuper, ''İnter, Emre kalitesinde başka oyuncuya sahip değil'' dedi. Ligde Chievo ve hemen arkasından Şampiyonlar Ligi'nde Barcelona karşısında yenilgi alan İnter'de, sakat olan orta saha oyuncusu Emre Belözoğlu'nun yokluğu hissediliyor. Teknik Direktör Cuper, İtalyan basınının kendisine yönelttiği ''Orta sahada Emre'nin yokluğu hissedilmeye başladı mı'' şeklindeki soruya, ''Bunu asla söylemeyeceğim. Bunu diyorum çünkü İnter belki de Emre kalitesinde ve karakterinde başka bir oyuncuya sahip değil, ama onun yerini dolduracak değerde unsurlara sahip. Formda olan ve oyunu başlatmayı bilen bir oyuncumuzu kaybettik, fakat sadece 1 futbolcuya bağlı kalamayız. Bu Vieri'nin sakatlığı zamanında da geçerliydi'' yanıtını verdi. 
     İtalyan gazeteleri ise sol ayak bileğinin burkulmasından kaynaklanan sakatlığı bulunan Emre'nin 26 Şubat Çarşamba günü oynanacak İnter-Barcelona maçına yetiştirilmeye çalışıldığını yazdı. 
     Yapılan yorumlarda, İnter'in orta sahanın Emre olmadan işlerlik göstermediği, koordinasyonun sağlanılamadığı savunuldu. 
     





</TEXT>
</DOC>
