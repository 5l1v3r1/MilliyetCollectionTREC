<DOC>
<DOCNO> 112153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/spo03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serkan Aykut ucuza gitti 
</HEADLINE>
<TEXT>

     CÜNEYT KARAKAYA 

     GALATASARAY’IN 7.5 milyon dolara renklerine kattığı Serkan Aykut, sözleşmesindeki özel bir madde sayesinde yuvadan ucuza gidecek. Bu sezon Samsunspor’a kiralık olarak verilen golcü futbolcunun, sezon sonunda Sarı - Kırmızılı takım ile sözleşmesi sona erecek. Serkan anlaşma gereğince 7.5 milyon dolara geldiği Cim - Bom’dan 1 milyon dolara serbest kalacak. 
     İKİNCİ Başkanı Ali Dürüst, "Öncelik Samsunspor’da olmak üzere, 1 milyon dolar getiren Serkan’ı alır maddesi sözleşmesinde yer alıyor" açıklamasını yaptı. Tecrübeli oyuncudan umudu kesen Sarı - Kırmızılı yönecilerin, bu maddeyi 7.5 milyon dolardan bir miktar kurtarabilmek için koydurduğu öğrenildi. Serkan son kararını sezon sonunda verecek. 
     
Yarım Aslan      MİLLİ Takımlar’a giden oyuncular nedeniyle Galatasaray Diyarbakırspor maçının hazırlıklarını 10 kişiyle sürdürdü. Hafif sakatlıkları bulunan Suat ve Batista’nın yanı sıra Sarr da çalışmaya katılmadı. Sol kasığına aldığı darbe nedeniyle kasık kemiğinde ödem tesbit edilen Senegalli oyuncunun, en az iki hafta daha tedavisine devam edileceği bildirildi. Galatasaray PAF takımını ile oynadığı maçı ise Christian 2 , Ümit Karan 2 , Pinto, Berkant ve Mehmet Polat’ın golleriyle 7 - 1 kazandı. PAF’ın tek sayısı Onur Nuri’den geldi. 
     
Tüzükte iyileştirme      GALATASARAY Divan Kurulu toplantısında, kulüp tüzüğünün aksayan yanlarının düzeltilmesi ve günümüze uyarlanması için komisyon oluşturuldu. Komisyonda Refik Arkan, Celal Erkut, Süheyl Batum, Kemal Onar, Ali Oraloğlu, Anıl Büyükeroğlu ve Turgay Ece’nin yer aldığı belirtildi. Galatasaray Başkanı Özhan Canaydın ise, "Kulüpte kimse küs kalmayacak. Herkesi barıştıracağız" dedi. 
     



 SPOR 




























</TEXT>
</DOC>
