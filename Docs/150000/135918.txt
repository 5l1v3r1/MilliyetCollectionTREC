<DOC>
<DOCNO> 135918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sondun04.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa çıplak protesto 
</HEADLINE>
<TEXT>

     Dünyanın iki ayrı köşesinde, New York'ta ve Avustralya'da dün iki ayrı eylem vardı. 
     Her iki eylem de birbirinden bağımsız olarak gerçekleştirildi. 
     Irak'ta savaş karşıtlarının gerçekleştirdiği iki eylemin ilginç bir şekilde ortak biçimi vardı. 
     New York'ta karlarla kaplı Central Park'ta çırılçıplak soyunan savaş karşıtı kadınlar, soğuktan mosmos olsalar da yere yatıp bedenleri ile "savaşa hayır" yazdı. 
     Aynı gün bu kez yaz sıcağının yaşandığı Avustralya'da Irak'a karşı olası savaşı protesto etmek isteyen 750 kadın çırılçıplak soyunarak ''Savaşa Hayır'' yazısının çevresinde kalp şekli oluşturdu. 
     Yaşları 20 ila 60 olan kadınlar, Sydney'e 700 kilometre uzaklıktaki sahil kenti Byron Bay'da yaptıkları protesto gösterisinde, Başbakan John Howard'a mesaj göndererek, Ortadoğu'daki Avustralyalı askerlerin geri çekilmesini istediler. 
     Havadan çekilen fotoğraflarla görüntülenen protesto eyleminin özel bir mülkte yapıldığı, kamuoyuna açık olmadığı belirtildi. 
     Avustralya, ABD ve İngiltere ile birlikte Irak'a karşı olası savaşta kullanılmak üzere Körfez'e asker gönderen tek ülke konumunda. 
     





</TEXT>
</DOC>
