<DOC>
<DOCNO> 101916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/astro/index.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı enerjiler 
</HEADLINE>
<TEXT>

Bugün gökyüzü gergin ve şartları değiştirmek pek kolay değil. Bu durum özellikle Boğa ve Kova için gerginlik getiriyor. Koç'lar duyguları söz konusu olduğunda yeteri kadar net olamayabilirler. Parasal konularda, ortaklaşa işlere önem vermek gerekiyor. Boğa'lar muhalefet karşısından zorlanabilirler. Duygusal hayatlarında daha sakin olmalılar. İkili ilişkiler ve ortaklıklar testten geçiyor. İkizler kararlı olmamasından dolayı hatalar yapmaya açık gözüküyor. Tamamlanması gereken işler ve sorumluluklar yüzünden keyfi kaçabilir. Sağlığa dikkat. Huzursuzluğunu yenmek zorunda. Yengeç duygusal yönden coşkun bir gününde. İstediklerini daha kolay elde edebilir ama abartıya kaçmak ya da büyük riskler beklenmeyen sonuçlar getirebilir. Aşkta hareketlilik var. Aslan'lar güç peşinde ve işle ilgili konularda etkin durumdalar. Bununla birlikte ev hayatına ilişkin konularda duyarlı olmak durumundalar. Başak'lar hareketli gündeler. Kısa yolculuklar, eğitim ve iletişim öne çıkarken planlı olmak gerekiyor. Sinirlerinin yıpranmasına izin vermemeli. Terazi'ler parasal yönden zoru başarmak için mücadele edebilirler. Maddi konularda ani değişiklikler de olası. Bu yüzden birikimlerini korumaya da özen göstermeliler. Akrep'ler dikkat çekiyorlar ama ilerleme sağlamaları için daha fazla çaba sarf etmeleri gerekmekte. İş hayatında koşullar onları rekabete sürüklüyor. Yay'lar rahat bir dönemde olmakla birlikte bugünlerde aşırı duygusal davranmak ya da kolayca vazgeçmek yüzünden başarısız olabilirler. Olaylara geniş çerçeveden bakmalılar. Oğlak'lar yapıcı bir gündeler ve başkalarından da destek görecekler. Bazı ani düşünceler planlarını değiştirse, işlerini yoluna koyabilirler. Kova'lar dikkatli olmalı. İş hayatında yoğun rekabet olabilir. Akılcı olmaları gerekiyor. Balık'lar rahatlar. İstedikleri gibi hareket edebilirler. Bu arada bazı düşünce çatışmaları ya da kafa karışıklığına da hazır olmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
