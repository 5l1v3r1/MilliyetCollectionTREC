<DOC>
<DOCNO> 134195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/guncel/gun11.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram geldi, rant kavgası başladı 
</HEADLINE>
<TEXT>

Bayrama sayılı günler kala kurban derisini kimin toplayacağı sorusu gündeme geldi 
     NESLİHAN CUYAR İstanbul 

     Türk Hava Kurumu Genel Sekreteri Emekli Hava Pilot Tuğgeneral Bican Erçakır, bu yıl kurban derilerinden yaklaşık 16 trilyon liralık gelir elde etmeyi beklediklerini söyleyerek, kaçak deri toplanmasının engellenmesiyle bunun 30 trilyon lirayı bulacağını ifade etti. 
     
     Toplama yetkisi THK’nın 
     Her yıl olduğu gibi bu yıl da Kurban Bayramı öncesi deri toplama tartışmaları gündemde. Erçakır, Türk Hava Kurumu’nun THK kurban derilerinden son üç yılda toplam 35 trilyon liralık gelir elde ettiğini, bunun 14 trilyon lirasının kuruma kaldığını söyledi. Bir kurbanlık koyunun ortalama 175 - 200 milyon liraya satılacağını ifade eden Erçakır, vek letle kurban kesim ücretinin 175 milyon lira olduğunu anlattı. 
     Erçakır, "İlk gün özellikle büyük şehirlerde ve kırsal kesimde THK gezici ekiplerinin ulaşamadığı yerler oluyor. Derileri THK’ya vermek için halkımızın sabırlı olması ve gezici ekipleri beklemesi gerekiyor" dedi. 
     Erçakır, THK’nın 5 kurum adına topladığı derilerin yüzde 50’sinin Sosyal Yardımlaşma ve Dayanışma Vakfı’na verildiğini, geri kalanın ise yüzde 40’ının THK, yüzde 4’ünün Kızılay, yüzde 3’ünün Diyanet, diğer yüzde 3’ünün ise Sosyal Hizmetler ve Çocuk Esirgeme Kurumu arasında paylaştırıldığını belirtti. Diyanet İşleri Başkanlığı’nın açıklamasında, kurban derisi ve bağırsak toplama yetkisinin THK’ya ait olduğu hatırlatıldı. 
     
Marketten taksitle kurban satışı...      Büyük alışveriş zincirleri, iki - üç taksitle kurban satışına başlarken, müşterilerine, internetten sipariş, eve teslim gibi seçenekler de sunuyor. Migros, Kangurum, Maret işbirliği ve İstanbul Müftülüğü’nün onayıyla yapılan "e - kurban" kampanyasında,1 yaşını tamamlamış, 40 - 42 kilogramlık koçların fiyatı 229 milyon lira. n İSTANBUL AA 
     



 GÜNCEL 














</TEXT>
</DOC>
