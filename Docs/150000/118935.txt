<DOC>
<DOCNO> 118935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sontur25.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'in annesi hastaneye kaldırıldı... 
</HEADLINE>
<TEXT>

     Cumhurbaşkanı Ahmet Necdet Sezer'in annesi Hatice Sezer rahatsızlanarak hastaneye kaldırıldı. Afyon'a sabah saatlerinde gelerek annesini ziyaret eden Sezer'in, yeniden Ankara'ya döndüğü belirtildi. 
     Dün akşam saatlerinde rahatsızlanarak, Kocatepe Üniversitesi Ahmet Necdet Sezer Uygulama ve Araştırma Hastanesi'ne kaldırılan Hatice Sezer, bir süre hastanede gözetim altında tutulacak. 
     Hatice Sezer, geçen yıl Kasım ayında, sol bacağındaki enfeksiyon nedeniyle bir süre hastanede tedavi görmüştü. 
     Cumhurbaşkanı Sezer'in, bugün annesini hastanede ziyaret ettiği belirtildi. Sezer'in, bu ziyarettin ardından, Afyon'a geldiği sivil plakalı otomobille yeniden Ankara'ya döndüğü öğrenildi. 
     Konuyla ilgili olarak A.A muhabirinin sorusunu yanıtlayan AKÜ Rektörü Şan Öz-Alp, ''Cumhurbaşkanımız sabah 09.00 sıralarında hastanemizde annesini ziyarete geldi. Bir süre annesiyle birlikte olduktan sonra babasının mezarını da ziyaret ederek, Ankara'ya geri döndü. Annesi Hatice Hanım ise hastanemizde bir süre misafirimiz olacak. Teşhis henüz belli değil'' dedi. 
     





</TEXT>
</DOC>
