<DOC>
<DOCNO> 139274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur34.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Irak sınırını kapatıyor... 
</HEADLINE>
<TEXT>

     Tezkere için saatler sayılırken önce Bağdat Büyükelçiliği'nin boşaltıldığı haberi geldi ardından Habur Gümrüğü'nün boşaltıldığı. 
     Türkiye’den Kuzey Irak’a araç çıkışı ve mal sevkiyatı durduruldu. Irak'taki Türk tankerlerinin derhal Türkiye’ye dönmesi istenirken Kuzey Irak’ta çalışan taşeron firmaların elemanları da Türkiye’ye giriş yapmaları konusunda uyarıldı. 
     Şu anda bölgede yaklaşık 3 bin Türk tankerinin bulunduğu belirtiliyor. Sınırın kapatılması ve her türlü mal taşılan aracın geri dönmesi istenmesiyle birlikte savaşın ilk ekonomik darbesi de kamyonculara vurulmuş oldu. 
     Türkiye ile Irak arasında mal taşıyan kamyon ve tanker sayısının 12 bini aştığı belirtiliyor. 
     
</TEXT>
</DOC>
