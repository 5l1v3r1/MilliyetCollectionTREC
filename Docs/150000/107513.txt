<DOC>
<DOCNO> 107513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/siyaset/asiy.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Bu hükümet Türkiye’ye yük oluyor 
</HEADLINE>
<TEXT>

Mesut Yılmaz, Brüksel’de "Hükümet Türkiye’ye yüktür. Onun için her halük rda seçim yapılacaktır. 3 Kasım’da seçim zorunluluğu yoktur" dedi 
     GÜVEN ÖZALP Brüksel 

     Başbakan Yardımcısı Mesut Yılmaz, "Avrupa’da aldığı iyi havaya karşın Türkiye’de AB takviminin iyi anlaşılamadığını" belirtirken, çabalarının "erken seçimi erteletmeye yönelik olduğu" yolundaki eleştirilerden yakındı. 
     Brüksel’deki basın toplantısında AB ile ilişkilerde "en kritik" aşamada olunduğunu belirten Yılmaz, seçimlerin Kopenhag Zirvesi sonrasına ertelenmesi önerisini yineledi. "Uzun vadeli icraat yapacak uyumlu bir hükümet çıkarma imk nı kalmamıştır. Bu hükümetin de Türkiye’ye yük olma tehlikesi söz konusudur. Onun için her halük rda seçim yapılacaktır. Ama seçimin 3 Kasım’da yapılma zorunluluğu yoktur" dedi. 
     Yılmaz, "Avrupa’daki iyimserlik veren havaya rağmen, Türkiye’de AB takviminin öneminin, basın da dahil, iyi anlaşılamadığı kanaatini taşıyorum. Çabalarımın erken seçimi engelleme bahanesi olarak görülmesini AB gerçeğinin anlaşılamamasına bağlıyorum" ifadelerini kullandı. 
     
     Kopenhag önemli 
     "İhmalk rlın bedeli çok ağır olur. Kopenhag erken seçimden de, hükümet sorunundan da daha önemli" diyen Yılmaz, "seçimlerin AB’deki soru işaretlerini daha da artırdığını" belirterek, "Erken seçim olmalı, 1 - 1.5 ay sonra, ama AB süreci kaçırılmamalı" diye konuştu. 
     Yılmaz, Reuters’e yaptığı açıklamada da, "MHP’nin, AB reformlarını engellemesi halinde yıl sonuna kadar geçerli olmak üzere yeni bir geçici hükümet kurulması için çalışacağını" söyledi. Yılmaz, "Eğer onlar son reform paketinin uygulanmasını engellerse, Avrupa yanlısı partilerle yeni bir hükümet oluşturmak zorundayız. AB paketinin uygulanması için bu çoğunluk seçimlere kadar yeni bir çoğunluk oluşturmalı. Bu benim önerim" şeklinde konuştu. 
     



 SİYASET 
















</TEXT>
</DOC>
