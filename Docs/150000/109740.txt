<DOC>
<DOCNO> 109740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo15.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Birinci Süper Futbol Ligi'nin 7. haftasında yarın İstanbulspor'u konuk edecek olan Galatasaray, kampa girdi. 
     Avrupa Şampiyonlar Ligi H Grubu'ndaki ikinci maçında İspanya'nın Barcelona takımına İstanbul'da 2-0 yenilen ve büyük moral bozukluğu yaşayan sarı-kırmızılılarda, İstanbulspor karşısında oynanacak güzel futbolla alınacak galibiyetin hesapları yapılıyor. 
     Florya Metin Oktay Tesisleri'nde kampa giren ve hazırlıklarını akşam yapacağı antrenmanla tamamlayacak olan sarı-kırmızılılarda, sakatlıkları bulunan Berkant ile Almaguer'in yarın forma giymesinin zor olduğu, ancak her ikisinin de bir kaç gün içinde iyileşeceği öğrenildi. 
     
     MUHTEMEL 11 

     Galatasaray'ın İstanbulspor karşısına, ''Mondragon, Sarr, Emre, Bülent, Hakan, Ümit Davala, Batista, Felipe, Hasan Ergün , Arif, Christian ilk 11'i ile çıkması bekleniyor. 
     Ali Sami Yen Stadı'nda saat 20.00'de başlayacak ve Orhan Erdemir'in yöneteceği karşılaşma, Digitürk Lig TV'den naklen yayınlanacak. 

     
</TEXT>
</DOC>
