<DOC>
<DOCNO> 143061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sontur20.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halepçe ve 16 Mart olaylarının yıldönümünde gözaltı 
</HEADLINE>
<TEXT>

     İstanbul'da, 16 Mart ve Halepçe olaylarının yıldönümü dolayısıyla düzenlenen anma töreninin ardından yürüyüşe geçen gruba müdahale eden polis, 2'si kadın 26 kişiyi gözlem altına aldı. 
     Beyazıt'ta 16 Mart 1978 ve Halepçe'de 16 Mart 1988'de ölenleri anmak amacıyla bazı partilerin gençlik kolları ve sivil toplum örgütleri üyesi yaklaşık 300 kişi, Beyazıt Meydanı'nda toplandı. 
     Savaş karşıtı slogan atarak, Beyazıt ve Halepçe olaylarını protesto eden grup adına açıklama yapan DEHAP Gençlik Kolları Üyesi Münir Ay, 16 Mart 1978'de Beyazıt'ta öldürülen 7 öğrenci ve 16 Mart 1988'de Halepçe'de ölenleri saygıyla andıklarını söyledi. 
     Ay, ABD'nin olası Irak operasyonunu da protesto ettiklerini kaydetti. 
     Açıklamanın ardından geniş güvenlik önlemleri altında Beyazıt Meydanı'nı terk eden gruptan bir bölümü, yürüyüşünü sürdürmek istedi. 
     Güvenlik kuvvetleri, yürümek isteyenlere müdahale ederek dağıttı. Müdahale sırasında 2'si kadın 26 kişi gözlem altına alındı. 
     





</TEXT>
</DOC>
