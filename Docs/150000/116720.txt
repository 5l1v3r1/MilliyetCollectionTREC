<DOC>
<DOCNO> 116720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun18.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı ajanslarda Milletvekili Seçimleri... 
</HEADLINE>
<TEXT>

     Yabancı haber ajansları, bugün yapılan milletvekili seçimlerinin ilk gayriresmi sonuçlarına öncelikli haber olarak yer verdiler. 
     Amerikan Associated Press, İngiliz Reuters ve Fransız AFP haber ajansları, seçimlerde Adalet ve Kalkınma Partisi'nin önde gittiğini, Cumhuriyet Halk Partisi'nin ise ikinci sırada olduğunu abonelerine duyurdular. 
     Bu arada, AK Parti lideri Recep Tayyip Erdoğan, Reuters ajansına verdiği demeçte, seçimlerde tek başına hükümet kuracak bir çoğunluğu kazanmayı beklediğini açıkladı. 
     Erdoğan, sandıklar kapandıktan 3 saat sonra yaptığı açıklamada, ilk sonuçların bir koalisyonun gerekli olmayacağını gösterdiğini, ancak çoğunluğu kazanamamaları halinde koalisyona açık olacaklarını belirtti. 
     AK Parti lideri ayrıca, IMF ile varılan anlaşma çerçevesinde oluşturan program konusunda partisinin hükümet olması halinde, gerekirse IMF ile programı tartışmak üzere masaya oturacaklarını söyledi. 
     





</TEXT>
</DOC>
