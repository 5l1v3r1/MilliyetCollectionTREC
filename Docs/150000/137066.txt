<DOC>
<DOCNO> 137066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yazar/guclu.html </URL>
<DATE> 2003/02/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okullar yarın açılıyor 
</HEADLINE>
<TEXT>

     15 günlük tatilin 9 günü zaten tatildi. Ayrıca okullar açık olsaydı, ne güzel kar tatili de olacaktı. Hepsi boşuna gitti diye sızlanıp duruyorlar. 
     Hükümet de tatili seviyor. Savaşı falan bahane edip ekstra bir tatil daha vereceğini duyursa da öğrenciler okula moralle başlasalar. Yoksa günlerce boşa giden tatil günlerinin hesabını yapacaklar... 
     Şaka gibi görünse de durum bu. Öğrenciler okula koşarak değil ayaklarını sürüyerek gidiyorlar. Kabahatlisi kim Öğrenciler mi, anne babalar mı, yoksa sistem mi 
     Milli Eğitim Bakanı Mumcu’ya göre öğrencileri okuldan soğutan bu zoraki kaçışın tek sorumlusu, mevcut eğitim sistemi. Bunu her vesile ile dile getiriyor. 
     Ders yoğunluğu, giriş sınavları, baskıcı not sistemi, sosyal etkinliklerin yetersizliği, mutsuz öğretmenler ve daha pek çok neden, öğrencilerin okula keyifle gitmelerinin önünde önemli bir engel. 
     Bakan Mumcu, yakında bu konuda da d hiyane projeler patlatırsa şaşırmayalım. Arkası gelmese de önemli değil. Hiç olmazsa hatırlanmış olur .. 
     
     Mumcu’nun karnesi 
     Öğrencilerin çoğu gibi Bakan Mumcu’nun da ilk yarı karnesi pek parlak değildi. Şimdi tüm umutlar ikinci yarıyılda. Varsa zayıflar düzeltilecek, düşük notlar yükseltilecek, iyi notlar ise korunmaya çalışılacak. 
     Maçlar gibi öğretim yılının ikinci devresi de çok önemli. Çünkü durumu kurtaracak üçüncü bir devre yok. Bu açıdan bakıldığında karnesi iyi olmayan öğrenciler gibi öğretim yılının ilk yarısında dişe dokunur bir performans sergilemeyen Mumcu’nun işi zor. Ya başaracaklar ya da başaracaklar. Yoksa, yoksa ile başlayan cümleler hiç hoşlarına gitmeyebilir... 
     Öğrenciler için not ortalamalarının yükseltilmesi artık çok önemli. Çünkü üniversiteye girişte ortaöğretim başarı puanının etkisi bu yıldan itibaren daha da artırıldı. Fen liselerine girişte 5 üzerinden 4 ortalama tutturamayanların sınava başvurabilmeleri bile olanaksız. Süper liselere girişte en önemli kriter zaten not ortalaması. Anadolu liselerine girişte de okul içi başarı her an dikkate alınabilinir... 
     Bakan Mumcu’ya gelince Eğer o da ilk yarıda çek, çak’lar ile dolu olan karnesini, ikinci yarıyılda icraatlar ile düzeltemez ise koltuğu tartışmalı hale gelebilir. Daha şimdiden yerine isim belirleyenler var... 
     
     Hocalar unutulmasın 
     Eğitim ordusu içinde ikinci yarıyılda morale en fazla ihtiyacı olan kesim ise öğretim elemanları. İlköğretimden üniversiteye kadar hemen hepsi ekonomik sorunlar ile boğuşuyorlar. Önceki hükümet, hocalara verdiği sözü hep unuttu. Yeni iktidar ise bu konuda sus pus. Bugüne kadar kendilerinden öğrenci ve öğretim elemanlarını düşündüklerine yönelik tek söz duymadık. Umarız ikinci yarıyıl, bu konuda da umutların yeşerdiği bir dönem olur. 
     Özetin özeti Herkes hata yapabilir. Ya da keyifsiz veya acemiliği nedeniyle istenilen başarıyı ortaya koyamadığı dönemler olabilir. İşte ikinci yarı yıllar bu yüzden var. Herkese başarı ve mutluluk getirmesi dileğiyle... 
     
     







Çalsın sazlar, oynasın kızlar 


N b ’den bugüne 


İyi haber alanlar...’ 


Bayar’la Menderes’i çatıştıran kaza 


Okullar yarın açılıyor 


Bayramda ne yaptık 


Aç gezsin, ama başını örtmesin 


Tango günlüğü 


Aile sorunları için yeni mahkemelerimiz var 


Ekonomide koyun pazarlığı’ sürerken 


Biz güneş’ satıyoruz onlar müze’ satıyor 


Irak faturası Tayyip’e çıkıyor 


</TEXT>
</DOC>
