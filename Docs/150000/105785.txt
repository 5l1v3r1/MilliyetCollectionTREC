<DOC>
<DOCNO> 105785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur32.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'te orman yangını çıktı, rüzgarın etkisiyle yayılıyor... 
</HEADLINE>
<TEXT>

     Marmaris'e bağlı Hisarönü Köyü yakınındaki orman yangınının rüzgarın etkisiyle Değirmenyanı mevkiine doğru ilerlediği bildirildi. 
     Hisarönü Köyü yakınındaki Taşlıca mevkiinde çıkan yangında ilk belirlemeye göre, 50 hektar kızılçam ormanının tahrip olduğu kaydedildi. Batıdan esen rüzgarın etkisiyle yangın Değirmenyanı mevkiine doğru ilerliyor. Marmaris'ten gelen itfaiye ekipleri, bir helikopter ve bölgede tatillerini geçiren vatandaşlar, yangına müdahale ediyorlar. 
     Yetkililer, güvenlik gerekçesiyle Marmaris-Datça yolunun trafiğe kapatıldığını belirttiler. Datça'dan gelen araçlara Bozburun yönünden Orhaniye-Turgut-Bayır ve Osmaniye köyleri üzerinden yol veriliyor. Marmaris'ten gelenler ise Değirmenyanı'ndan geri çevriliyor. 
     Yangının elektrik tellerinden çıkmış olabileceği bildirildi. 
     





</TEXT>
</DOC>
