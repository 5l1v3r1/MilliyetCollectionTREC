<DOC>
<DOCNO> 120561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/spo02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İÇİME SİNMİYOR 
</HEADLINE>
<TEXT>

Fenerbahçe Teknik Direktörü Lorant, Avrupa’daki başarısızlığın kendisini h l rahatsız ettiğini söyledi ve "Medyanın da rakiplerimize saygı duyması gerekiyordu" dedi 
     YUSUF KOBAL 

     İyi oynamadık’ 
     KOCAELİSPOR maçı öncesinde bir basın toplantısı düzenleyen Fenerbahçe Teknik Direktörü Werner Lorant, hem Feyenoord, hem de Panathinaikos karşısında istenen performansı gösteremediklerini kabul ederek, "Bunları içime sindiremedim. Ama rakiplere de saygı duyulması gerekirdi. Feyenoord son UEFA şampiyonu. Panathinaikos maçında ise çok gol kaçırdık. Eksiklerimize bakıp, hangi sebeplerle kötü sonuçlar aldığımızı değerlendirmeliyiz" dedi. 
     
     Washi’ye gözdağı 
     SON haftanın golcüsü Washington’a da dokunduran Lorant, "Futbolcular bazen fazla konuşurlar. Gol atabilir, ama atamadığı zamanları da gördük. Kötü oynadığı zaman değiştirileceğini bilmesi gerekir. Herkesin görevi vardır. Washington, Bursaspor maçında eline geçen fırsatları değerlendirdi. Hücum oyuncusu budur. Umarım bu performansıyla özgüvenini de kazanmıştır" diye konuştu. 
     
     Kim oynayacak 
     SAHAYA çıkacak on biri kendisinin oluşturduğunu üstüne basarak defalarca tekrarlayan Alman hoca sözlerini şöyle sürdürdü "Kocaelispor maçına iyi konsantre olmalıyız. Çünkü üç puan bizim için çok önemli. Ortega’nın aramıza katılması beni sevindirdi. En kısa zamanda Revivo da hazır olacak. Bir fazla oyuncumun olması sonuçta avantajdır. Cem Karaca’nın iyi futbolunu 90 dakikaya yayması gerekir. Genç oyuncularımın da formu beni umutlandırıyor." 
     
Rüştü sakat      YALÇIN TÜRK 

     İTALYA ile yapılan özel maçta yedek kulübesinde oturan Rüştü’nün sağ arka adelesindeki sorunlar nedeniyle görev yapamadığı öğrenildi. Bugünkü Kocaelispor maçında da oynayamayacağı açıklanan milli kaleci yoğun bir tedavi programı uyguladığını belirterek, "Bir tarafı düzeltiyoruz, bir başka yerden problem çıkıyor. Bir türlü sakatlık probleminden kurtulamıyorum" dedi. 
     SAMANDIRA Tesisleri’nde basına kapalı yapılan son çalışmadan sonra kampa giren Sarı - Lacivertli ekipte, Ortega’nın da sahaya yedek çıkacağı belirtildi. Bursaspor maçındaki on biri bozmak istemeyen Lorant’ın, Japonya’daki milli maçtan yorgun dönen Arjantinli futbolcuyu da dinlendirmek istediği vurgulandı. Rüştü’nün yerine Oğuz’un görev yapacağı öğrenildi. 
     
İkinci baharYeniden A Takıma dönen Abdullah kendisinin de yanlışlar yaptığını, şimdi bunları düzelteceğini söyledi 
     HÜSEYİN YAVUZ 

     UZUN bir aradan sonra Lorant’ın takıma geri dönmesini istediği Abdullah, maç eksiği dışında hazır olduğunu söyledi. Öncelikli hedefinin tekrar ilk on bire girmek olduğunu belirten tecrübeli futbolcu, "Milli takıma da tekrar yükselmek istiyorum. Mutlaka başaracağım" yorumunu yaptı. Abdullah, "Yanlış bende ki, böyle bir şey benim başıma geldi. Yanlışlarımın kadro dışı bırakılacak kadar büyük olduğuna inanmıyorum. Şimdi bunları düzeltmeye çalışıyorum" dedi. 
     
UEFA’dan ceza      UEFA Disiplin Komitesi Fenerbahçe’ye 66 bin, Galatasaray’a da 15 bin İsviçre Frangı para cezası verdi. Komite, Fenerbahçe’ye, İstanbul’daki Panathinaikos maçında sahaya atılan maddeler nedeniyle 65 bin, rövanş maçındaki olaylar yüzünden de bin İsviçre Frangı ceza kesti. Panathinaikos’a ise 70 bin İsviçre Frangı ceza geldi. UEFA, Galatasaray’a da İstanbul’daki Brugge maçında, seyircilerinin sahaya attığı cisimler ve yaktıkları meşaleler nedeniyle 15 bin İsviçre Frangı para cezası verdi. 
     
Erkan listede      FENERBAHÇE Yönetimi, 7-1’lik maç sonrasında Bursaspor yönetimi tarafından kadro dışı bırakılan Erkan’ı transfer etmek için harekete geçti. Milli takım kadrosundayken cezalandırılan defans oyuncusunun ocak ayında kadroya katılması planlanıyor. Yönetimin Altay’da top koşturan sağ kanat oyuncusu İnanç için de girişimleri sürüyor. 
     
Lise için imza atıld      ŞÜKRÜ Saracoğlu Stadı’nın yanındaki Kenan Evren Lisesi, Milli Eğitim eski Bakanı Metin Bostancıoğlu, Milli Eğitim İl Müdürü Ömer Balıbey, Gençlik ve Spor İl Müdürü Vedat Bayram ile Fenerbahçe 2. Başkanı Nihat Özdemir’in imzaladığı protokolle Fenerbahçe’ye geçti. Sarı - Lacivertli kulüp 24 ay içinde üç tane lise dengi okul yapmazsa, kontrat feshedilecek. Lise’nin bulunduğu alana katlı otopark ve iş merkezi yapılması ve yılda 15 milyon dolar gelir getirmesi bekleniyor. 
     



 SPOR 




























</TEXT>
</DOC>
