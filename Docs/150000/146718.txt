<DOC>
<DOCNO> 146718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yazar/sazak.html </URL>
<DATE> 2003/04/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaşın çocukları 
</HEADLINE>
<TEXT>

     Basra’da füzelerin yıktığı bir evin enkazından kurtarılmaya çalışılan bir çocuk, Iraklı babasının kucağında... Diğeri, bir Amerikan deniz piyadesinin kollarında. 
     Irak’ta savaş çocukları vuruyor. 
     Türkiye’den bir çocuk, altıncı sınıf öğrencisi Sinem, dünya çocukları’ adına savaşın durdurulmasını’ istiyor. 
     Bugün köşemi, Sinem’in mesajına ayırıyorum. 
     Biz cumhuriyetle yönetilen bir ülke olarak bugün rahat ve özgür yaşıyoruz Irak’ta binlerce çocuk savaş korkusu yaşıyor. 
     Anneler çocuklarını sadece kucaklarına alarak koruyabiliyorlar. Ne acı değil mi Savaş içerisinde olan çocukların durumunu düşündüğümde çok üzülüyorum. Malum ülkenin adını bile anmak küçük yüreklerimizi acıtıyor. 
     Dünya liderlerine soruyorum, ne sebeple olursa olusun bir halkı katletmenin savunması olabilir mi Hayır olamaz. Bu savunmayı ne tarih ne de biz çocuklar affedebiliriz. 
     Savaşın iyisi olmaz. Barışın da kötüsü olmaz. 
     Ben, ülkem çocukları ve tüm dünya çocukları adına bu savaş dedikleri saldırının durdurulmasını yürekten diliyorum. Ülkemizin hiçbir şekilde bu katliama katılmamasını, bizleri de daha ileriki yıllarda o malum ülkenin tuzaklarından koruma tedbirlerinin alınmasını istiyorum. 
     Geçmişimi sorgularken onlardan övünerek bahsetmek istiyorum. Büyük önderimiz Mustafa Kemal Atatürk’ün bizlere emanet ettiği bu güzel ülkenin yönetenlerine sesleniyorum Maddi çıkarlarımızı korumak adına maneviyatımızı kaybedecek kararlar almayalım Maneviyatımızın zamanla maddiyatımızı yerine oturtturacağını büyüklerime bir kez daha hatırlatırım. 
     Yurtta Sulh, cihanda sulh.’ 
     Sinem’in mesajı, duygusuz yönetimleri bir kez daha düşünmeye zorlamalı. Bu savaşın galibi olmaz. Barışa bir şans verin. Iraklı çocuklar ölmesin. Şeker yiyebilsinler. 
     
     







</TEXT>
</DOC>
