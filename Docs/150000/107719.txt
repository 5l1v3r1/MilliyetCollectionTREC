<DOC>
<DOCNO> 107719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/pulur.html </URL>
<DATE> 2002/09/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hasta 48 yıldır yoğun bakımda... 
</HEADLINE>
<TEXT>

     CUMA günü, Hikmet Çetinkaya soruyordu "Tansu Hanım neden Muğla’yı seçti " 
     Güzel bir deyim vardır 
     "Ev yapacaksan tuğladan 
     Kız alacaksan Muğla’dan" derler. 
     
     PARTİLERİN işbirliği, ittifak isteklerinin iki amacı var biri barajı aşmak, ikincisi AKP’nin yolunu kesmek... 
     Oysa buna hiç gerek yok 
     ANAP’tan ayrılan Erkan Mumcu, AKP’ye girdi, yakında onların yolunu değil, iflahını bile keser 
     
     ADAYA, arkadaşı sormuş 
     "Dostlarını, düşmanlarını tanıyor musun " 
     Aday gülümsemiş 
     "Hele seçim bitsin, eğer kaybedersem, o zaman dostlarım belli olur " 
     
     DEMİREL bir seçim gezisinde Bursa’ya gelmiş, biraz sonra kürsüye çıkacak, bakmış rahmetli Çağlayangil ortada yok, sormuş 
     "İhsan Sabri Bey nerede 
     "Kanada’da efendim " 
     "İhsan Sabri Bey’e, Kanadalılar mı oy verecek, Bursalılar mı " 
     
     YAKINDA seçim toplantıları başlar, gündüzleri meydanlarda, geceleri kahvehanelerde, adayların biri iner biri çıkar, nutuk atarlar, seçilirlerse neler yapacaklarını anlatırlar. 
     Geçmişlerini övüp, bilmem nelerine cila çekerler... 
     
     Erzurum’da bir seçim, belediye başkanı seçilecek, aday çıkmış kürsüye anlatıyor 
     "Eziz hemşerilerim... Düşmanı şu gördüğüz tabyalardan sürüp çuharttıh. Rus komutanı beni görünce Şakir Efendi, sen olmasaydın biz yenilmezdik. Erzürüm de bizim olurdi...’ dedi. Ben nasi o tarihde gavuri tepeledimse şimdi de fukuralıği, pahallılığı tepeleyeceğem. Beni başgan seçersez, herkesi zengin edeceğem... Susuz ev, okulsuz mehle, garısız herif bırahmiyacağam..." 
     
     Dinleyenler arasında, adayın bebekliğini bilen komşusu Gülbeyaz Hanım da vardır, kulaklarına inanamaz, kürsüye yaklaşır, adam h l atmaktadır 
     "Eziz ve muhterem dadaşlar. Beni başgan seçersez elli, yoh yoh yüz tene fabrika gurduracağam. Erzürüm’ün ovasıni deniz, dağlarıni orman, evlerini apartman yapacağam... Heç kimse aç susuz galmiyacah... Beni başgan seçin çi..." 
     
     Gülbeyaz Hanım dayanamaz, kürsünün altından bağırır 
     "Ola Şaçir Ola boyni devrülesi... Düşman buralardan atılırken sen anan garnından yeni çıhmışdın... Niye yalan söylirsen ola ... Ayranın yoh içmiye tahtı revannan gidersen sıçmiya..." 
     Aday sesini yükseltir 
     "Garıştırma Gülbeyaz, garıştırma, bu bir nutuhtur, nutuh " x 
     
     1954 seçimlerinde İstanbul’da 231 numaralı sandıktan oy yerine bir doktor reçetesi çıkar 
     "Bu demokrasi de, bu rejim de hastadır " 
     1954’ten 2002’ye, 48 yıl geçti, hasta h l yoğun bakımda... 
     
     x Erzurum Fıkraları, Haluk Harun Duman - Duyap Yayınları. 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
