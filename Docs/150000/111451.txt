<DOC>
<DOCNO> 111451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yazar/yilmaz.html </URL>
<DATE> 2002/10/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yoksa bunların hepsi yalan mı 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, "Karaoğlan anısı" yazım üzerine aradı. 
     Yazının konusu, TOBB’un politize geçmişine muhalefet eden Sakıp Sabancı başkanlığındaki bir grup işadamanın, 1974 yılında ayrı bir örgütlenme kurmasını anlatıyordu ve bugüne ilişkin yorum içermiyordu. 
     Hisarcıklıoğlu’nun siyasetçilere ve partilere eşit mesafede durma çabalarını görmüyor değiliz. Zaten bu yüzden de son yıllarda TOBB, daha önceleri olmadığı kadar ekonomi politikalarında kurumsal ağırlığını hissettiriyor. 
     
Popülizm yapıyorlar      Parti başkanları bu sözlere kızacaklar, bunu da biliyorum. Çünkü Hisarcıklıoğlu CHP, AKP, DYP ve Genç Parti’nin vaadlerini en kibar anlatımla "desteksiz" olarak niteliyor ve anlatıyor 
     "DYP 250 milyar dolarlık bir pazar yaratabileceklerini anlatıyor. Türkiye’nin GSMH’si bu kadar değil, 2050’de bu rakama varamazsan zaten yoksun. AKP bölünmüş yollar projesini anlatıyor, kaynağı yok. CHP yılda 1 milyon istihdam diyor, bunun anlamı 50 milyar dolar aktarmaktır nereden Dış yatırım mı akacak AKP, 5 bin proje stokundan sözediyor. Bu projelerin tamamlanması 25 yıl sürer. Genç Parti herkese ev vereceğim diyor... Hepsi popülizm yapıyor, buna izin vermemiz gerekir." 
     
Otorite boşluğu      Tansu Çiller’e geçtiğimiz günlerde "Sizi İstanbul sermayesi desteklemiyor, TÜSİAD ekonominin başında Kemal Derviş’i görmek istediğini açıkladı, ne diyorsunuz" sorusu yöneltmiştim. 
     Çiller istifini bozmadan bu soruya "Onlarla yeterli kadar iletişim kuramamıştık, kendimizi anlatmamız lazım" yanıtını vermişti ve TOBB’un da yanlarında olduğu izlenimini doğuran bir yaklaşım sergilemişti. 
     Bugün TOBB, eskinin Adalet Partisi kökenli başkanlarının ellerinde değil ve o nedenle de çantada keklik olarak görülmemesi gerekiyor. 
     Bu insanlar yok mu oldular 
     Hayır yine başkanlar. Hisarcıklıoğlu bu durumu "Küçük yerlerde önde gelen işadamını başkan yapmışız, onlar da DYP’ye, ANAP’a yakın isimler olmuş. Değiştirmeye kalktığın zaman, o ilde başka otorite yaratmakta zorluk çıkıyor. Merkez, potikalarını siyasi eğilimlere göre belirlemiyor" diye açıklıyor. 
     
AB lobisi buluşuyor      TOBB, AB projelerini yakından izlemeye çalışıyor, lobi yürütüyor. TÜSİAD ise AB yolunda... Yunanistan, Brüksel ataklarından sonra temaslarına Washington, Kopenhang ve Lizbon’da da devam edecek. 
     Daha önce 174 sivil toplum kuruluşunun katılımıyla birinci "AB Zirvesi" ni toplayan İKV, yarın ikinci buluşmayı gerçekleştirecek ve bu kez katılımcı kuruluş sayısı 200 olacak. Hisarcıklıoğlu telefonu kapatmadan önce, bu toplantıyı hatırlattı. 
     Katılımcı sivil toplum kuruluş sayısı çok görkemli 200 Ya üyeler, onların gücünü gerçekten hissedebiliyor muyuz 
     
     







Kabaramazsın kel Fatma, annen güzel sen çirkin... 


Gel de utanma... 


Kömür havzasında durum 


Bir meslek büyüğü kitap yazınca... 


Köpeğinin gölgesi olmak 


Ne okumalı 


Öğretim üyelerinin maaşları 68 


Ben seni unutmak için sevmedim... 


Seçime doğru ibretlik afişler... 


Pandora’nın kutusu 


Moralinizi bozmak istemem, ama... 


Liberal aydınların konuşma çöplüğü 


İçkalpakçı Çıkmazı 


Yoksa bunların hepsi yalan mı 


</TEXT>
</DOC>
