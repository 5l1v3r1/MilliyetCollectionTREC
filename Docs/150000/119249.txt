<DOC>
<DOCNO> 119249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/soneko02.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti... 
</HEADLINE>
<TEXT>

     Uluslarararası borsalarda geçen hafta ABD Doları önemli paralar karşısında değerlenirken altın fiyatları geriledi. 
     Irak yönetiminin Birleşmiş Milletler BM kararlarına uymayı kabul etmesinin savaş korkusunu bir nebze hafifletmesi doların değerinde ve altın fiyatlarında etkisini gösterdi. 
     Savaş korkusunun hafiflemesiyle doların diğer paralar karşısındaki değer kaybı dururken, altın fiyatlarında ''güvenli sığınak'' olarak önceki haftalarda yaşanan yükseliş de sona erdi. 
     ABD'de tüketici güveninin Kasım ayında yükselişe geçtiğinin açıklanmasıyla New York Borsası'nda görülen yükseliş dünya borsalarını olumlu etkiledi. 
     Londra borsasında Pazartesi 1.0106 dolardan kapanan euro, Cuma kapanışta 1.064 dolara indi. 
     Aynı borsada Pazartesi 1.5879 dolardan kapanan İngiliz Sterlini de hafta sonunda 1.5809 dolara geriledi. 
     
     MENKUL KIYMET PİYASALARI 
     ABD'de tüketici güveninin Kasım ayında yükseliş gösterdiğinin açıklanması tüm dünya piyasalarında olumlu etki gösterdi. 
     Tüketici güveninin ekonominin canlanmasında önemli bir etken olan tüketici güveninin yükselmesi dünya borsalarında yatırımcılara da güven verdi. 
     New York Borsası'nda Dow Jones Endeksi haftayı yüszde 0.5 yükselişle 8,758 puanda tamamladı. 
     Hafta sonuna 1,411 puanda giren Nasdaq Endeksi'nin haftalık artışı da yüzde 3.8 oldu. 
     Londra Borsası'nın FTSE 100 Endeksi haftayı yüzde 0.95 artışla 4,091.6 puanda tamamladı. 
     Tokyo Borsası da New York Borsası'ndaki yükselişten olumlu etkilenen mali piyasalar arasındaydı. Ancak, Tokyo'da New York'un etkisiyle Cuma günü görülen toparlanma tüm haftanın kayıplarını kapatmaya yeterli olmadı. 
     Borsanın Cuma günü yüzde 2.41 yükselişle 8,503.59 puanda kapanan Nikkei Endeksi'nin haftalık kaybı 187.18 puan oldu. 
     





</TEXT>
</DOC>
