<DOC>
<DOCNO> 102756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur04.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarsus'ta trafik faciası 34 ölü, 35 yaralı... 
</HEADLINE>
<TEXT>

     Mersin'in Tarsus İlçesi'nde meydana gelen kazada 34 kişi hayatını kaybetti, 35 kişi yaralandı. 
     Hacı Bektaş Veli'yi anma etkinliklerinden dönenleri taşıyan 33 FT 602 plakalı otobüsün, Damlama mevkiinde takla atarak şarampole yuvarlanması sonucu meydana gelen kazada 34 kişinin hayatını kaybettiğini, 35 kişinin de yaralandığı öğrenildi. Ölen ve yaralananların kimliklerinin belirlenmesi için çalışmalar sürdürülüyor. 
     Mersin Emniyet Müdür Vekili Akın Küçükbarak'ın verdiği bilgiye göre, Adana Devlet Hastanesi'nde 2 yaralı, 1 ölü, Ç.Ü. Balcalı Hastanesi'nde 2 yaralı, Adana Numune Hastanesi'nde 5 yaralı, 3 ölü, Mersin Devlet Hastanesi'nde 4 yaralı, 1 ölü, Mersin SSK Hastanesi'nde 4 yaralı, ME.Ü. Tıp Fakültesi Hastanesi'nde 1 yaralı, Tarsus SSK'da 8 yaralı 7 ölü, Tarsus Devlet Hastanesi'nde 10 yaralı ve 2 ölü bulunuyor. 
     Küçükbarak, olay yerindeki 19 cesedin ise Tarsus Devlet Hastanesi Morgu'na getirildiğini söyledi.. 

     
</TEXT>
</DOC>
