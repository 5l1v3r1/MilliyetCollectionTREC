<DOC>
<DOCNO> 105014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur16.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Para için öz annesini boğarak öldürmüş... 
</HEADLINE>
<TEXT>

     Keçiören'de bir süre önce cinayete kurban giden yaşlı kadının, oğlu tarafından öldürüldüğü belirlendi. 
     Ankara Emniyet Müdürlüğü Cinayet Büro Amirliği ekipleri, Keçiören'de 11 Ağustos 2002 tarihinde öldürülen Yegane S. adlı 77 yaşındaki kadının oğlu Selim S.'yi 52 şüpheli bularak gözaltına aldılar. Elde edilen deliller doğrultusunda sorgulanan Selim S. cinayeti kendisinin işlediğini söyledi. 
     Olay günü annesinin evine giderek, oğlu M.S'nin kurs taksitleri konusunda yardım istediğini belirten EGO'dan emekli memur Selim S. annesi ile tartıştıklarını ve annesinin kendisini kovduğunu iddia etti. Sinirlenerek annesini ittiğini, yaşlı kadının kafasını kalorifer peteğine çarptığını anlatan Selim S., daha sonra annesini havlu ile yüzüne bastırarak boğduğunu söyledi. 
     Olaydan sonra annesinin evinden altın ve para çalarak olaya hırsızlık süsü verdiğini belirten Selim S., bir anlık sinirle anne katili olmaktan dolayı çok pişman olduğunu kaydetti. 
     





</TEXT>
</DOC>
