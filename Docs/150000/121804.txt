<DOC>
<DOCNO> 121804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/soneko12.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış Ticaret Endeksleri 2002 Eylül Ayı Sonuçları açıklandı... 
</HEADLINE>
<TEXT>

     İhracat miktar endeksi, bu yılın Eylül ayında bir önceki aya göre yüzde 11.1 oranında artarken, ithalat miktar endeksi yüzde 4.7 oranında geriledi. 
     Devlet İstatistik Enstitüsü'nün DİE ''Dış Ticaret Endeksleri 2002 Eylül Ayı Sonuçları'' açıklandı. 
     Buna göre Eylül'de ihracat miktar endeksinde, bir önceki aya göre yüzde 11.1 oranında, geçen yılın aynı ayına göre de yüzde 20.9 oranında artış görüldü. 
     İhracat miktar endeksi, 9 aylık ortalamalara göre ise yüzde 17.3 oranında, 12 aylık ortalamalara göre de yüzde 20.1 oranında arttı. 
     İthalat miktar endeksi de, bir önceki aya göre yüzde 4.7 oranında gerilerken, geçen yılın aynı ayına göre yüzde 26.4 oranında artış gösterdi. Endeks, 9 aylık ortalamalara göre yüzde 17.8, 12 aylık ortalamalara göre ise yüzde 2.7 oranında arttı. 
     Diğer taraftan Eylül ayında, ihracat fiyat endeksinde yüzde 0.3 oranında artış kaydedildi. ihracat fiyat endeksi, geçen yılın aynı ayına göre yüzde 1.4 oranında artarken, 9 aylık ortalamalara göre yüzde 4.1, 12 aylık ortalamalara göre de yüzde 4.5 oranında geriledi. 
     İthalat fiyat endeksi ise bir önceki aya göre yüzde 2.9 oranında, geçen yılın aynı ayına kıyasla da 0.9 oranında artan bir seyir izledi. 
     Ayrıca İthalat fiyat endeksinde 9 aylık ortalamalara göre yüzde 4.2, 12 aylık ortalamalara göre de yüzde 4.6 oranında gerileme oldu. 
     





</TEXT>
</DOC>
