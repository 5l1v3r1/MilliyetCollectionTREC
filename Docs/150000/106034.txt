<DOC>
<DOCNO> 106034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/guclu.html </URL>
<DATE> 2002/09/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Seçim korkusu yüzünden harçlar açıklanmıyor 
</HEADLINE>
<TEXT>

     Hükümet, üniversiteli gençlik adına bugüne kadar olumlu tek adım atmadı. Sürekli yeni yasaklar getirdi. YÖK’ün dayatmacılığını görmezlikten geldi. Şimdi ufukta seçim söz konusu olunca da eli ayağına dolaştı... 
     Üniversiteyi kazananlar belli oldu. Yakında da kayıtlar başlayacak. Ama öğrenim harçları h l açıklanmadı. Çünkü Bakanlar Kurulu bir türlü karar veremiyor. Önceki yıllarda olduğu gibi zammı otomatiğe bağlasa gençlerden ve anne babalardan oy alamayacak. Zam yapmıyorum dese bu kez de üniversitelerin hışmına uğrayacak. Anlayacağınız pek çok konuda olduğu gibi bu konuda da tam bir şaşkınlık içerisinde... 
     Hükümetin isteyen öğrenciye harç kredisi sözü vermeden alacağı bir zam kararı, üniversiteyi kazanan on binlerce öğrencinin bu hakkı kullanmamasına neden olabilir. Bunun faturası ise sandığa yansır. Korkulan bu... 
     
     Öğretmenlik atamaları 
     Okullar açılacak, öğretmen atamalarından h l haber yok. Güya önce 30 bin kişilik kadroya ardından da yeni alınacak 5 bin kişilik kadroya atama yapılacaktı. Ama henüz bir gelişme yok. Dahası 30 bin kişilik kadroya 48 bin 921 aday başvurdu. Yani ek 5 bin kişilik kadro alınsa bile bırakın yeni alımı, mevcut başvurulara bile yetmeyecek. 
     Başvuranların dökümüne bakıldığında enteresan sonuçlar ortaya çıkıyor. Neredeyse tüm alanlarda fazlalık var. Atamalarda şanslı diye gözüken İngilizce ve sınıf öğretmenliği branşlarına bile aşırı yığılma var. 
     3 bin 500 kişilik İngilizce öğretmenliği kadrosu için 7 bin 157, 10 bin kişilik sınıf öğretmenliği için ise 12 bin başvuru var. 
     Bu durumda tayini çıkıp da başvuranlar da dikkate alındığında yeni alınacak 5 bin kişilik kadronun tümü sınıf öğretmenliği için ayrılsa bile sevinecek olanların sayısı çok fazla olmayacak... 
     
     Üniversiteler kaynıyor 
     Önümüzdeki aylarda 20’yi aşkın üniversitede rektörlük seçimi var. Rektörlerin çoğu ikinci dönemi doldurdukları için koltuklarına veda edecek. Ama kıyasıya yarışın odak noktasında yine onlar var. Rektörlük saltanatlarının devamı yolunda kendilerine yakın isimleri seçtirmek için türlü entrikalar sergileniyor. Öyle rektörler de var ki ne yaparsa yapsınlar 8 yıl yönettikleri üniversitenin kapısından bir daha içeri girmeleri zor gözüküyor. 
     Üniversitelerdeki rektörlük seçimleri öylesine hızlandı ki 3 Kasım seçimleri kimsenin umurunda değil. Çünkü akademisyenlerin hayatını direkt etkileyecek olan kendi seçimleri. Desteklediği rektör adayı seçilenler hızla önemli noktalara gelecek, kaybedenler ise en az 4 yıllık bir eziyet dönemi yaşayacaklar. Seçim kulislerini önümüzdeki günlerde ayrıntılarıyla sizlere aktaracağız. Ama önemli olan YÖK’ün tutumu. Daha şimdiden seçimlere müdahale etmeye başladı .. 
     
     İstanbul Üniversitesi de... 
     Hatırlayacaksınız İstanbul Üniversitesi rektörlük seçimi bir hayli renkli geçmişti. Sonuçta Alemdaroğlu ikinci kez seçildi. Takipçisi olacağımızı yazmıştık. Oluyoruz da. Şu ana kadar gelen bilgiler havanda su dövüldüğü yönünde. Laf çok, icraat yok. Dahası kırılan, üzülen, dışlanan hoca sayısı her geçen gün artıyor .. 
     Bugün ve yarın akşam İzmir Fuarı’nda Milliyet standında sorunları dinlemeye devam edeceğiz. 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
