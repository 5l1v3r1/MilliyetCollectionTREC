<DOC>
<DOCNO> 131777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yasam/yas06.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahrik olmadık, mahk m oluyoruz’ 
</HEADLINE>
<TEXT>

Erotik kitap çeviren kadın olma’ durumunu anlatan Birsel Uzma ile Nermin Acar, 150-500 milyona çevirdikleri kitaplar için milyarlarca lira cezaya mahk m olmaktan şik yetçi 
     ELİF KORAP İstanbul 

     Türkiye’de son 3 yılda yasaklanan 143 kitaptan bir kısmı halkın ar ve haya duygularını rencide ettiği’ gerekçesiyle mahk m oldu. 32 yaşındaki Birsel Uzma, "O’nun Hik yesi", "Teleny Oscar Wilde" ve Marquis de Sade’ın erotik kitaplarını 25 yaşındaki Nermin Acar ise bu yıl yasaklanan "Yatak Odasında Terör Marquis de Sade" Everest Yayınları" ile, "Lilith Alina Reyes" Güncel kitaplarını çevirdi. Ve bu çevirmenler mahk m oldular onlarla ülkemizde erotik kitap çeviren kadın’ olmayı konuştuk... 
     
     Birsel Uzma 
Erotik kitapları çevirirken bazı yerleri yumuşattınız mı 
     Hayır. Orijinalini aktardım. Ancak bir kadınım. Türk pornografisinin ya da sokaktaki erkeklerin jargonuna sahip değilim. Dolayısıyla çevirirken çok da irkiltici kelimeler kullanmamış olabilirim. Belki bir erkek çok daha sert bir çeviri çıkarabilir. Kadın olmak ve cinselliği bir kadın olarak algılamaktan dolayı muhtemelen benim çevirim bir erkeğinkine göre daha yumuşaktır. 
     
Dünyaca kabul edilmiş erotik kitapları çevirmişsiniz. Salt porno kitapları da çevirir miydiniz 
     Böyle teklifler de geldi. Pornografik olmaktan öte mesajı olup olmadığına baktım. Reddettim. 
     
Sizce Türkiye’de bu kitapların neden "halkın ar ve haya duygularını inciteceği" düşünülüyor 
     Bu kitapların sansasyon olduğu dönemler 18-19. yüzyıl. Bunların 21. yüzyılda yasaklanıyor olması bana anlamlı gelmiyor. Demek ki belli bir süreçten geçememişiz. 
     
Bu kitaplar okuru baştan mı çıkarıyor 
     Kendi çevirdiğim kitaplar için şunu söyleyebilirim Hiçbirinin amacı bir cinsel uyarma yaratmak değil. Amaç, hedef bu değil. 
     
Bir çevirmen erotik ya da pornografik kitap çevirirken tahrik olur mu 
     Bence erotik kitapların amacı cinsel uyarma sağlamak değil. Çevirmeni de etkilemez. 
     
     Nermin Acar 
Kitaplarınız neden yargılandı 
     150 milyona çevirdiğim kitap için 2 milyar 700 milyon lira ceza ödeyeceğim. "Lilith" ve "Yatak Odasında Terör" adlı kitaplar yargılandı. Her birinden 2 milyar 700 milyon liraya mahk m oldum. Everest ödeyecek ama Güncel Yayıncılık’ın ödeyip ödemeyeceği belli değil. Everest’ten de 600 milyon lira almıştım. 
     
Neden böyle bir karar verdi mahkeme 
     Kitapların cinsel arzuları tahrik ettiği gerekçesiyle... Ben bir kitap okuyarak azacak bir toplum olmadığımızı düşünüyorum. Porno dergiler, CD’ler var. Piyanist filmi sinemalarda oynadı, bu yıl kitabı yasaklandı. Çevirdiğim kitaplardan "Yatak Odasında Terör"ün filmi oynadı, kitabı yasaklandı. 
     
Çevirdiğiniz kitaplar cinsel arzuları tahrik mi ediyor 
     Ben tahrik olmadım. Türkiye’de tepki uyandıracağını düşünerek bazı yerleri yumuşattım. Fazlo argo sözcük kullanmadım. Tüm cinsel organların argodaki karşılığını kullanmam gerekirdi aslında. Batar diye düşündüm. 
     
İlk erotik kitap çevirmeniz önerildiğinde çevrenizin tepkisinden tedirgin oldunuz mu 
     Olmadım. Mahkemeye verilebileceği konusunda da kimse beni uyarmadı. Ailem "Bir daha böyle kitaplar çevirme" dedi. Ama neden pornografi değil, başımı belaya sokmaları. Yine böyle bir öneri gelirse adımı yazmam belki. 
     



 YAŞAM 


















</TEXT>
</DOC>
