<DOC>
<DOCNO> 111315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yazar/theper.html </URL>
<DATE> 2002/10/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetici böyle bir şey 
</HEADLINE>
<TEXT>

     Kapıcı işten ayrıldıktan sonra bizi dava etti. Ben yöneticiydim, şimdi davalıyım. Sanki kapıcıya karşı ben sorumluymuşum gibi dava benim üzerimden yürütülüyor. Bu durumda kim yöneticilik yapar 
     Z.T. - Ankara 

     
     Şimdi size ben yanıt verirken nereden başlayayım diye önce biraz düşüneyim... 
     Galiba şöyle başlasam doğru olacak. 
     Bir apartmanda yönetici nedir 
     Bir apartmanda yönetici işveren değildir. İşveren, kat malikleridir. 
     Sonra Yöneticilik diye bir hükmi şahsiyet var mıdır Hayır yoktur. Yöneticinin hükmi şahsiyeti yoktur. Yani sokaktaki Ahmet’e, komşunuz Mehmet’e dava açabilirsiniz veya bilmem ne anonim şirketine de dava açabilirsiniz. Onların taraf olma ehliyeti vardır ama yöneticinin yoktur. Kat maliklerinden biri örneğin arsa payının yeniden tanzimi için yönetici hasım göstererek dava açamaz. Ama 
     İşte kafaları karıştıran ama burada devreye giriyor. 
     İş Kanunu’na 1979 tarihinde eklenen bir madde var. Diyor ki 
     "Konut yöneticisi işveren vekili olup, mali sorumluluklar işverene ait olmak üzere, yargı uyuşmazlıklarında ve bu kanunun 1475 sayılı İş Kanunu uygulanması bakımından işveren temsilcisidir." 
     Yani bu demek ki, kat maliki yöneticiyi hasım alıp dava açamayacak ama kapıcı yöneticiyi hasım alıp dava açacak. Sonuçta kapıcı davayı kazanırsa para yöneticinin cebinden çıkmayacak ama davada taraf olacak. 
     Gördüğünüz gibi, yönetici taraf değil, yöneticinin hükmi şahsiyeti yok, yöneticiye dava açılamıyor ama böyle bir ihtilafta açılıyor, neticede kendi ödemiyor ama dava takip ediyor, işte böyle bir şey. 
     
     







Kerkük, asıl mesele... 


Ortalama 15 yılı aşmayan siyaset füzelenmesi 


Tahrikçi rahip... 


Çiller AK Parti yerine seçim isterim 


Ankara’nın Irak sıkıntısı nedir 


Kurbansız demokrasi 


Şairin intiharı 


Lefke Avrupa Üniversitesi 


DSP ile CHP arasında fark ne 


Usumi de gitti... 


Seçim ve AB takvimi 


Tatilden Koç’la dönüş 


Yönetici böyle bir şey 


Bizi AB’ye almayacaklar 


</TEXT>
</DOC>
