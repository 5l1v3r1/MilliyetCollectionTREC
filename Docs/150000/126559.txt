<DOC>
<DOCNO> 126559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun23.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, ayakkabı bombacılarına karşı uyardı... 
</HEADLINE>
<TEXT>

     ABD'nin Federal Soruşturma Bürosu FBI , teröristlerin ayakkabı ve giysilerinin içine gizleyecekleri patlayıcılarla uçak düşürme yöntemine ilgisinin devam ettiği yönünde bir uyarı yayınladı. 
     FBI'ın ilgili yerel güvenlik güçlerine gönderdiği uyarı metninde, ''Ticari uçaklarda patlayıcı kullanılmaya yönelik spesifik planlara ilişkin elimizde bilgi yok. Ancak güvenlik güçleri, bu olasılığa karşı alarmda kalmalı'' denildi. 
     Uyarı, İngiliz vatandaşı Richard Reid'in, ayakkabısının içine yerleştirdiği patlayıcıyla bir uçağı havaya uçurma girişiminde bulunmasının yıldönümüne denk geldi. 
     Reid, geçen yıl Aralık ayında Paris-Miami seferini yapan uçağa binerek ayakkabısına gizlediği bombayı patlatmaya çalışmış, yolcuların fark etmesi üzerine etkisiz hale getirilmişti. 
     





</TEXT>
</DOC>
