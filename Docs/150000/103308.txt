<DOC>
<DOCNO> 103308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas12.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkışınca’ yakalandılar 
</HEADLINE>
<TEXT>

Kuzey Iraklı 43 kaçak, Van’da dayanamayıp TIR dorsesinden küçük tuvaletlerini yapınca, garip’ durumu fark eden jandarmanın eline düştü 
     CEM BAKIRCI Erzurum DHA 

     İran üzerinden gelip Van yakınlarından kaçak yollarla Türkiye’ye giren 43 Kuzey Iraklı, bindikleri TIR’da tuvalet bulunmamasının kurbanı oldu.Erzurum - Pasinler arasındaki bir trafik kazası ihbarı üzerine yola çıkan jandarma, ilginç bir tesadüfle karşılaştı. Maddi hasarlı trafik kazası sonrası duran trafiği harekete geçiren jandarma, bu sırada KKTC’ye ait CL - 240 plakalı TIR’ın dorsesinden bir sıvının aktığını fark etti. TIR’ı durduran jandarma, şoför Mehmet Bildirici’ye İçeride biri mi var ’ diye sordu. 
     
Adam başı 500 dolar      "TIR’ın içi boş" yanıtı veren Bildirici’den şüphelenen jandarma, dorsenin brandasını kaldırınca köşede, TIR’ın özel bölmelerinde saklanmış kaçakları gördü. Gözaltına alınan 43 Kuzey Iraklı, İstanbul’a gitmek için adam başı 500’er dolar yaklaşık 8 milyar lira ödediklerini, iki arkadaşlarının sıkışarak TIR’ın brandasının altından tuvaletlerini yapması ve bu nedenle yakalanmaları nedeniyle üzüldüklerini söyledi. 
     



 YAŞAM 






















</TEXT>
</DOC>
