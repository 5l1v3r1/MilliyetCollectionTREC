<DOC>
<DOCNO> 149261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/spo15.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Final Antalya'da      TÜRKİYE Kupası'nda Trabzonspor ile Gençlerbirliği arasında oynanacak olan final maçı Antalya'ya alındı. Futbol Federasyonu, Antalya Atatürk Stadı'nda 23 Nisan'da yapılacak olan finalin 20.30'da başlayacağını açıkladı. 
     
Gençler tam gaz      18 Yaşaltı A Genç Milli Takımı, Portekiz'de katıldığı 1. Uluslararası Real Viesu Turnuvası'ndaki 2. maçında, İskoçya'yı 1-0 yendi. Ekibimizi galibiyete taşıyan tek golü Ali Öztürk filelere yolladı. 
     
Emre'den özür      ŞAMPİYONLAR Ligi'nde Valencia maçında gördüğü kırmızı kartla tepki çeken Interli Emre, İtalyan basınında yer alan demecinde taraftarlardan özür diledi. Öte yandan Inter bugün derbi maçında TSİ ile 21.30'da Milan önüne çıkacak. 
     
Hakan iddialı      BLACKBURN Rovers formasıyla ilk gollerini Fulham'a atan Hakan Şükür, bugün TSİ 16.00'da Charlton Athletic önünde ter dökecek. Tugay'ın da ilk on birde forma giyeceği kritik karşılaşmayı TV8 naklen yayınlayacak. 
     
Bursa'da olay      BURSASPOR'UN kötü gidişine sinirlenen üç taraftar, bıçak ve kuru sıkı tabancayla intihar tehditleri savurup yönetimi istifaya davet etti. İnönü Caddesi'nde meydana gelen olay, emniyet güçlerinin müdahalesiyle son buldu. 
     


SPOR 




























</TEXT>
</DOC>
