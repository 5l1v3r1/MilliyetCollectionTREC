<DOC>
<DOCNO> 148686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/agun.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rejim bitti ama savaş bitmedi... 
</HEADLINE>
<TEXT>

Bush yönetimi, Bağdat’ın düşmesine rağmen, Zafer ilanı için erken’ olduğunu bildirdi ve Tikrit başta olmak üzere birçok yerde savaşın süreceğini açıkladı 
     YASEMİN ÇONGAR 
WASHINGTON 

     ABD kuvvetlerinin, Irak’a karşı savaşı başlatmalarından tam üç hafta sonra Bağdat’ın denetimini büyük ölçüde ele geçirmeleri ve Bağdatlı sivillerin Saddam Hüseyin’in heykel ile resimlerini devirerek sokaklarda kutlama yapmaları, Washington’da "zafer ilanına" yol açmadı. Bush yönetimi, Irak rejiminin "sonunun geldiğini," ancak savaşın henüz bitmediğini bildirerek, Tikrit başta olmak üzere birçok yerde çatışmaların önümüzdeki günlerde devam edeceğini duyurdu. 
     ABD Başkan Yardımcısı Dick Cheney, Bağdat’ın düştüğünü yansıtan görüntülerin tüm dünyada televizyon ekranlarına yansıdığı saatlerde Amerikan Gazete Yayıncıları Derneği’nin yıllık toplantısında konuşma yapıyordu ve burada, "Son gelişmeler, uygulanan askeri harek t planının ne kadar zekice olduğunu kanıtlıyor" dedi. Cheney, Irak rejiminin Bağdat’ta denetimi kaybettiğini belirtti, "Ancak rejim halen Irak’ın kuzeyinde bazı yerleri denetiminde tutuyor. önümüzde çetin çatışmalar olabilir" sözleriyle "itidalli" olunması uyarısında bulundu. 
     
     Hİtler gİbİ’ 
     ABD Savunma Bakanı Donald Rumsfeld ise, dünkü brifingini, "Bugün Iraklılar için iyi bir gün" sözleriyle başlattı. Rumsfeld, ABD öncülüğündeki birliklerin Saddam rejimini "koltuğundan uzaklaştırdığını" belirtirken, "Böylece Saddam Hüseyin de, Hitler, Stalin, Lenin ve Çavuşesku’nun yanında, başarısız ve baskıcı diktatörler tapınağında hak ettiği yeri şimdi almaktadır. Irak halkı ise özgürlük yolundadır" dedi. Rumsfeld, "Yarın bugün Irak’ın özgürlüğü Harek tı’nın başlamasının üzerinden üç hafta geçmiş olacak. Koalisyon kuvvetlerini oluşturan kadın ve erkekler, muhteşem bir iş başardılar" diye, harek t planı ve uygulanması konusundaki memnuniyetini de yansıttı. 
     Beyaz Saray Sözcüsü Ari Fleischer da, "Savaş bitmedi. Başkan çok temkinli olunması mesajını veriyor. H l birçok yerde çatışmalar yaşanabilir. Askerlerimiz tehlikeden kurtulmuş değil" diye konuştu. 
     
     Bush, TV’de seyrettİ 
     Başkan George W. Bush, 12 yıl önce babasının başkomutanlığındaki ABD kuvvetlerine yenik düşmesine karşın iktidarını koruyan ve aradaki dönemde babasına yönelik bir suikast girişimi düzenleten Saddam Hüseyin’in sonunu dün televizyonda izledi. 
     Beyaz Saray yetkililerinin verdiği bilgiye göre, Saddam’ın, Bağdat’ın Firdevs Meydanı’ndaki dev heykelinin Iraklı siviller ve ABD Deniz Piyadeleri’nin işbirliğiyle devrilmesini aralıklı olarak ekrandan izleyen Bush, heykelin uzun bir çabadan sonra yıkıldığını görünce, "işte sonunda indirdiler" dedi ve dünyanın "özgürlüğün kudretine bir kez daha tanıklık edeceğini" belirtti. 
     
Fotoğraflar böyleyse...      Amerikan askerlerinin esir Iraklı askerlere davranışları pek de insancıl değil. Bunun için sadece fotoğraflara bakmak yeter. İşte Irak’ın başkenti Bağdat’ın birkaç kilometre kuzeydoğusundaki Seyyid Muhammed bölgesinde yaşanan kısa bir çatışma sonrası ABD askerlerine esir düşen Iraklılar, tutsak alındıktan sonra soyulan Iraklılar, paketlenmişçesine elleri ve kolları bağlanıp yere yatırılarak bekletiliyor. Kendi topraklarında esir düşen Iraklıların durumunu anlatmaya aslında gerek yok. Fotoğraflar her şeyi gözler önüne seriyor... 
     Fotoğraflar Cheryl Meyer AP 
     


GÜNCEL 

























</TEXT>
</DOC>
