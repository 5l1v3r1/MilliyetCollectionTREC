<DOC>
<DOCNO> 124149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun28.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB zirvesinde günde 10 bin ton yemek tüketilecek... 
</HEADLINE>
<TEXT>

     Avrupa Birliği dönem başkanı Danimarka, AB'ye üye ve aday 28 ülkeden resmi heyet üyeleri, diplomat ve gazetecilerin izleyeceği zirvenin iyi geçmesi için seferber oldu. 
     Danimarka, zirve sırasında özellikle ikramın iyi olması ve tanıtım amacıyla zirve sırasında günde 10 bin ton yemek tüketileceğini hesaplayarak mutfak hazırlıklarını tamamladı. 
     Zirve organizasyonunu gerçekleştirenlerin verdiği bilgiye göre, yemekler dışında karnını doyurmak isteyenler için 10 bin adet kurabiye siparişi verildi. 
     Zirve sırasında 100 aşçıbaşı, 100 garson ve 50 bulaşıkçı görev yapacak. 
     
     LİDERLERİN MÖNÜSÜ 
     Yine zirve sırasında, 45 bin kahve fincanının yıkanması beklenirken, acil ihtiyaçlar için 24 bin rulo tuvalet kağıdı tedarik edildi. Zirve sırasında 80 televizyon ve 27 radyo kanalının doğrudan canlı bağlantı yapabilmesi için Danimarka televizyon kuruluşu seferber oldu. 
     AB'ye üye ve aday 28 ülke için özel basın toplantı salonları hazırlanırken, gazeteciler için 2,250 çalışma masası ve medya kuruluşlarının haberlerini geçebilmeleri için 28 kilometre uzunluğunda elektrik kablosu döşendi. 
     Zirve sırasında liderler, ahtapot, kaz ciğeri ile elmalı tavuk, mantarlı dana eti mönünün ana yemeğini oluşturacak. Tatlı olarak da vanilyalı çilek sunulacak. 
     





</TEXT>
</DOC>
