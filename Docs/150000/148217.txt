<DOC>
<DOCNO> 148217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/guncel/gun22.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’a komşu pankartı 
</HEADLINE>
<TEXT>

     ANKARA Milliyet 

     Başbakan Recep Tayyip Erdoğan ile OR-AN sitesinde komşu olan eski CHP milletvekili Sabri Ergül, Manisa davasında hapis cezasına çarptırılan polislerin yakalanması için oturduğu dairenin balkonunda pankart açtı. Ergül pankartta, "Sayın Başbakan, yargı görevini yaptı. Manisa’da işkence hükümlüsü polisleri yakalatın. Lütfen" ifadesine yer verdi. Pankartın fosforlu olduğunu belirten Ergül, "Akşamları Erdoğan’ın iyi görebilmesi için pankartı projektörle aydınlatacağım" dedi. Ergül, Erdoğan’ın evinden çıktığı zaman kendisinin de balkona çıktığını, büyük bir ihtimalle pankartı gördüğünü söyledi. 
     
     Polisler sökmeye geldi 
     Evine öğle saatlerinde gelen polislerin pankartı yasadışı olduğu gerekçesiyle kaldırmak istediğini belirten Ergül, "Ben de yargı kararı olmadan bu pankartı kaldırmayacağımı söyleyince polisler geri döndü" dedi. 
     


GÜNCEL 




















</TEXT>
</DOC>
