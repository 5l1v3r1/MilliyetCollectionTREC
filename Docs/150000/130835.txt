<DOC>
<DOCNO> 130835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur24.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli polisin, güzel uyuşturucu kuryesi.. 
</HEADLINE>
<TEXT>

     Yurtdışına 41 kilo 150 gram eroin götürmek isteyen 5'i Bulgaristan uyruklu 10 kişi yakalandı. 
     İstanbul Narkotik Şube Müdürlüğü'nden yapılan açıklamaya göre, Bulgaristan'a uyuşturucu götüreceği tespit edilen emekli polis memuru Faruk Oğuz'un kullandığı otomobil, TEM Otoyolu Silivri Mevkii'nde durduruldu. Araçta yapılan aramada, bagaj kısmına özel olarak yapılmış bölümde 80 paket halinde 41 kilo 150 gram eroin ele geçirildi. 
     Operasyona Bulgarca ''Hoş geldiniz'' anlamına gelen ''Molya'' adını veren polis, eroini teslim almak için aynı bölgeye gelen ve uyuşturucunun alıcısı olduğu belirlenen Bulgaristan uyruklu İvan İvanov Yankov ile 4 kişiyi daha gözaltına aldı. 
     Bu kişilerin sorguları doğrultusunda da Mustafa Demet, Özcan Işık, Sefer Hanuk ile Aysel Hanuk yakalandı. 
     Uyuşturucu satıcısı Sefer Hanuk'un kardeşi Necmettin Hanuk'un, terör örgütü PKK üyesi olduğu gerekçesiyle arandığı kaydedildi. 
     





</TEXT>
</DOC>
