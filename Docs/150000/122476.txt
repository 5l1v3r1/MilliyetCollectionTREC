<DOC>
<DOCNO> 122476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/soneko07.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Deppler'i kabul etti... 
</HEADLINE>
<TEXT>

     Başbakan Abdullah Gül, IMF Avrupa 1. Bölge Direktörü Michael Deppler'i makamında kabul etti. 
     Başbakanlık merkez binadaki kabule, IMF Türkiye Masası Şefi Juha Kahkonen ile IMF Türkiye Temsilcisi Odd Per Brekk de katılıyor. 
     
     ŞENER ''GÖRÜŞ AYRILIĞI YOK" 
     Michael Deppler, daha önce de, Devlet Bakanı ve Başbakan Yardımcısı Abdüllatif Şener ile başbakanlık merkez binada yaklaşık bir saat görüştü. 
     Başbakan Yardımcısı Şener, IMF heyeti ile görüşmesini değerlendirirken, ''birbirimizi anlamaya çalıştık, görüş ayrılığı tespit ettiğimiz bir nokta yok'' dedi. 
     IMF heyetinin, öğleden sonra Devlet Bakanı Kürşat Tüzmen ile de biraraya gelmesi bekleniyor. 
     
     DEPPLER, 17.30'DA BASIN TOPLANTISI YAPACAK 
     Öte yandan Hazine Müsteşarlığı'ndan yapılan açıklamada, IMF Avrupa 1. Bölge Direktörü Michael Deppler ile IMF Türkiye Masası Şefi Juha Kahkonen'in, bugün saat 17.30'da Hazine Müsteşarlığı'nda bir basın toplantısı düzenleyecekleri bildirildi. 
     





</TEXT>
</DOC>
