<DOC>
<DOCNO> 119893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/bnba.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYDİ HİDO İÇİN 
</HEADLINE>
<TEXT>

52. All-Star kadrosunun halk oylaması 14 Kasım’da başladı. 120 aday arasında yer alan Hidayet’in seçilmesi için www.nba.com allstar2003 internet adresindeki oy pusulasının doldurulması gerekiyor 
     NBA’ye yakın plan METE AKTAŞ 

     9 Şubat 2003 Pazar günü, Atlanta’daki Philips Arena’da düzenlenecek 52. All - Star maçında Doğu ve Batı Konferansı takımlarında ilk 5 başlayacak oyuncuların seçileceği halk oylaması 14 Kasım günü başladı. 
     12 Ocak 2003’e kadar devam edecek oy verme işlemini ABD dışındaki NBAseverler www.nba.com allstar2003’da bulunan oy pusulası formunu doldurarak gerçekleştirebilecek. Ayrıca NBA, bu sene bir yenilik yaparak tarihinde ilk kez internetteki oy pusulasını İngilizce dışında Çince ve İspanyolca olarak da yayınladı. 
     All - Star oy pusulasında her iki konferanstan toplam 120 oyuncu bulunuyor Konferans başına 24 guard, 24 forvet, 12 pivot, toplam 60 oyuncu . Oy vermek isteyenler, pusulada her konferanstan 2 guard, 2 forvet ve 1 pivot oyuncusunu işaretleyecekler. Aralarında David Aldridge ESPN , Sam Smith Chicago Tribune ve Peter Vecsey New York Post gibi Amerikan basketbol medyasının değerli yazarlarının bulunduğu toplam 120 kişi tarafından belirlenen 120 oyuncu arasında Sacramento Kings’li Hidayet Türkoğlu’nun da bulunuyor. Batı Konferansı’nda önerilen 24 forvetten biri olan Türkoğlu’nun oylamadaki rakipleri arasında takım arkadaşları Chris Webber ve Peja Stojakovic dışında, Kevin Garnett, Dirk Nowitzki, Pau Gasol gibi isimler yer alıyor. 
     12 Ocak günü halk oylamasından gelecek sonuçlar doğrultusunda 23 Ocak günü ilk beşler açıklandıktan sonra, Doğu ve Batı Karmasını oluşturacak diğer oyuncular, 29 NBA coachu tarafından belirlenecek. 
     
     Öpecek mi 
     Tarih 15 Kasım Perşembe, Yer TNT Televizyonu Stüdyoları, Atlanta Georgia 
     TNT NBA Yorumcusu Charles Barkley " Yao Ming bence hayal kırıklığından öteye gidemeyecek. Eğer Ming, bu sene bir maçta 19 sayı atarsa, ben de onun kıçını öpeceğim." 
     Tarih 17 Kasım Pazar Yer Staples Center, Los Angeles Kaliforniya. Houston Rockets, son 3 yılın şampiyonu L.A. Lakers’ı 93 - 89 yenerken, 2.26m’lik Yao Ming 9 - 9 şut, 2 - 2 serbest atış isabetiyle oynadığı maçı 20 sayı ile tamamlıyor. 
     Çenesi düşük Charles Barkley, dev Çinli pivotun bu performansından sonra verdiği sözü yerine getirecek mi bilmiyorum, ama şu bir gerçek ki, 2.26 boyundaki "Seyyar Çin Seddi" Yao Ming, pazar gecesi ortaya koyduğu oyunla, sezon başından beri kendisine yöneltilen yoğun eleştirileri en azından bir süreliğine susturacak. Gerçi Ming’in bu istatistiklerinin Shaquille O’Neal’den yoksun bir Lakers karşısında alındığını belirtmek lazım. 
     
4 dakikada 0’Mehmet Okur, Detroit Pistons, deplasmanda New York Knicks’i 94-91 yenerken sayı atamadı 
     NBA’DE Detroit Pistons deplasmanda New York Knicks’i 94 - 91 yenerken, Mehmet Okur sayı kaydedemedi. New York’taki maçta oyuna sonradan giren ve toplam 4 dakika oynayan Mehmet Okur, 3 kez 2 sayılık atış denemesinde bulundu, bunda da başarılı olmadı. Takımda Richard Hamilton 31 sayı, Ben Wallace ise 19’u ikinci yarıda olmak üzere toplam 21 ribaund aldı. 
     
     Diğer sonuçlar 
     N.J Nets - D.Nuggets 99 - 79 
     A. Hawks - T. Raptors 117 - 92 
     N.Y Knicks - D. Pistons 94 - 91 
     S.A Spurs - C. Cavaliers 104 - 78 
     G.S Warriors - L. A Clippers 89 - 99 
     
SAYILARLA GEÇEN HAFTA      1000000 Dolar. Bir New York Knicks taraftarı olan 31 yaşındaki otobüs şoförü Keith Bishop, Knicks - Sixers maçının devre arasında düzenlenen yarışmada orta sahadan attığı şutu baskete çevirince tam 1 milyon dolarlık müthiş ödülün sahibi oldu. 
     69 Memphis Grizzlies'in yeni coachu Hubie Brown'ın yaşı. NBA'de en son 1985 - 86 sezonunda New York'da coachluk yapan Brown, NBA tarihinde head coachluk yapan en yaşlı ikinci kişi oldu. 
     57 Detroit'in deplasmanda Denver'ı 74 - 53 yendiği maçın ilk yarısında iki takım toplam 57 sayı atınca, 47 yıllık "1 devrede atılan en az sayı" rekorunu da 1 sayıyla kırmış oldular. 
     43 Orlando Magic, Golden State Warriors'a tam 43 sayı farkla, 135 - 92 yenilerek, 13 yıllık kulüp tarihinin en farklı yenilgisini aldı. 
     19 Charles Barkley'nin Yao Ming'in "arkasını" öpmesi için bir maçta atması gereken minimum sayıydı. 
     11 Ligin galibiyet alamayan tek takımı olan Memphis Grizzlies'de geçen yıl kadroda bulunan 11 oyuncu bu sezon NBA'de forma giymiyor Nick Anderson, Isaac Austin, Rodney Buford, Isaac Fontaine, Antonis Fotsis, Eddie Gill, Grant Long, Tony Massenburg, Eliott Perry, Bryant Reeves ve Will Solomon . 
     7 2002 - 03 sezonunda oynadığı ilk 10 maçı kazanan Dallas Mavericks, son 20 yıl içinde bu başarıya ulaşan sadece 7. takım oldu. 
     5 NBA, Lakers pivotu Soumalia Samake'nin bir doping maddesi olan Nandrolone'u içeren bir ilaç kullandığını saptayınca, bu oyuncuya 5 maç uzaklaştırma cezası verdi. 
     2 Diş. Lakers'ın G.State Warriors'ı uzatma devresi sonunda 96 - 89 yendiği maçta 45 sayı kaydeden Kobe Bryant, bir pozisyonda Warriors forveti Antawn Jamison ile çarpışınca 2 dişinden oldu. 
     1 2003 All - Star oylamasında, resmi oy pusulasında yer alan Hidayet Türkoğlu, bu başarıyı gösteren ilk Türk basketbolcusu oldu. 
     
BU MAÇ KAÇMAZ      23 KASIM 2002 CUMARTESi 
     DALLAS MAVERICKS-SEATTLE SUPERSONICS Sezona fırtına gibi başlayan Ortabatı Grubu lideri Dallas Mavericks'i Pasifik Grubu'nun zirvesine oturan Seattle Supersonics, durdurabilecek mi 
     
NE DEDiN, NE DEDiN      "24 yaşındaki Kobe Bryant'ın Michael Jordan'ın 24 yaşındaki halinden daha iyi bir oyuncu olduğunu iddia edenler, Michael'ı o yaşta oynarken görmeyenlerdir." Kobe Bryant mı, Michael Jordan mı daha iyi tartışmasına bir yorumda Minnesota'nın 34 yaşındaki tecrübeli swingmani Kendall Gill'den geldi. 
     
HAFTANIN OLAYI      NBA tarihinin en düşük galibiyet yüzdesine sahip takımı Memphis Grizzlies'de sezona 9 maçta 9 yenilgi alarak başlamak fazla yadırganacak bir durum olmayabilir, ama NBA tarihinin en büyük GM'lerinden Jerry West için bu sindirilebilir bir şey değil. İşte bu yüzden Grizzlies GM'i West'in geçen hafta coach Sidney Lowe'u görevden alması sürpriz bir hareket olarak karşılanmadı. Ancak West'in Lowe'un yerine getirdiği kişinin 16 yıldır NBA'de coachluk yapmayan ve emeklilik günlerini TNT televizyonunda yorumculuk yaparak geçiren 69 yaşındaki Hubie Brown olması, herhalde NBA tarihinin en büyük sürprizlerinden biri olarak tarihe geçti. 
     
HAFTANIN TAKIMI      DALLAS MAVERICKS 
     Dallas Mavericks, kadrosundaki önemli sakatlıklara rağmen Boston ve New Jersey gibi ligin kalburüstü takımlarına karşı deplasmanda önemli galibiyetler aldı. Ligdeki arka arkaya 10. maçını kazanan Mavericks, geçen hafta oynadığı 4 maçta rakiplerini Portland, Cleveland, Boston, New Jersey ortalama 86.3 sayıda tutarak, sadece hücumda değil aynı zamanda savunmada da etkili bir takım olabileceğini gösterdi ve bir kez daha haftanın takımı olmayı başardı. 
     
HAFTANIN OYUNCUSU      Ron Artest Indiana Pacers 
     Indiana Pacers ayağındaki sakatlığı devam eden All - Star guard Reggie Miller'dan yoksun olsa da, onun boşluğunu dolduran bir oyuncu var. Geçen sezon ortasında takasla Chicago Bulls'dan gelen swingman Ron Artest. NBA'deki 4. sezonunu yaşayan Artest, Miller'ın yokluğunda skorer guard mevkiine kaydı ve şu ana kadar kariyerinin en iyi oyunlarını sergiliyor. Sıkı bir savunmacı olarak ün yapan Artest, son zamanlarda Pacers'ın sayı yüküne de yardımcı oluyor ve attığı kritik basketlerle de, takımın "go-to-guy"ı olmuş durumda. 
     
HAFTANIN ÇAYLAĞI      Gordan Giricek Memphis Grizzlies 
     İlk iki hafta Drew Gooden'a verdiğimiz haftanın çaylağı sıfatını bu hafta da bir başka Grizzlies çaylağına, Hırvat guard Gordan Giricek'e veriyoruz. 25 yaşındaki Giricek, geçen hafta 18.0 sayı, 3.6 ribaund ve 3 asist ortalamaları elde ettiyse de, takımının oynadığı 3 maçı da kaybetmesine engel olamadı. 
     
HAFTANIN 5'i      Ron Artest Indiana 
     Dirk Nowitzki Dallas 
     Rashard Lewis Seattle 
     Jason Kidd New Jersey 
     Tracy McGrady Orlando 
     
SIRALAMALAR 19 Kasım 2002 itibariyle DOĞU KONFERANSI ATLANTiK GRUBU Takım G M G. New Jersey 8 3 72.7 Philadelphia 7 3 70.0 Boston 6 4 60.0 Orlando 6 5 54.5 Washington 6 5 54.5 New York 2 8 20.0 Miami 1 7 12.5      
     
MERKEZ GRUBU Takım G M G. Indiana 8 1 88.9 Detroit 8 3 72.7 New Orleans 7 3 70.0 Atlanta 6 4 60.0 Milwaukee 5 4 55.6 Toronto 4 6 40.0 Chicago 4 6 40.0 Cleveland 2 9 18.2      
     
BATI KONFERANSI ORTABATI GRUBU Takım G M G. Dallas 10 0 100.0 San Antonio 7 4 63.6 Houston 5 3 62.5 Minnesota 5 6 45.5 Utah 4 7 36.4 Denver 2 8 20.0 Memphis 0 10 0.00      
     
PASiFiK GRUBU Takım G M G. Seattle 8 2 80.0 Sacramento 7 4 63.6 Phoenix 5 3 62.5 Portland 4 6 40.0 LA Clippers 4 7 36.4 LA Lakers 3 7 30.0 Golden State 3 9 25.0      
     
iSTATiSTiKLER SAYI Oyuncu Ort. 1. Tracy McGrady Orlando 32.5 2. Kobe Bryant L.A. Lakers 31.3 3. Steve Francis Houston 28.1      
     
RiBAUND Oyuncu Ort. 1. Ben Wallace Detroit 14.0 2. Brian Grant Miami 12.8 3. Kevin Garnett Minnesota 12.6      
     
ASiST Oyuncu Ort. 1. Gary Payton Seattle 10.4 2. Stephon Marbury Phoenix 9.9 3. Jason Kidd New Jersey 9.0      
     
BLOK Oyuncu Ort. 1. Allen Iverson Philadelphia 2.80 2. Doug Christie Sacramento 2.67 3. Chris Webber Sacramento 2.62      
     
TOP çALMA Oyuncu Ort. 1. Theo Ratliff Atlanta 3.70 2. Elton Brand L.A. Clippers 3.27 3. Keon Clark Sacramento 3.00      
     



 SPOR 
























</TEXT>
</DOC>
