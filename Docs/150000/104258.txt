<DOC>
<DOCNO> 104258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sonspo26.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 0 - Feyenoord 2 
</HEADLINE>
<TEXT>

     Fenerbahçe, Avrupa Şampiyonlar Ligi 3. ön eleme turu rövanş maçında, ilk maçta 1-0 yenildiği Hollanda'nın Feyenoord Rotterdam takımına 2-0 yenilerek elendi. 
     
     İlk yarı 

     Deplasmandaki ilk maçta rakibine 1-0 yenilen Fenerbahçe, karşılaşmanın ilk dakikalarından itibaren gol bulmak için Feyenoord kalesine yüklendi. Özellikle Arjantinli yıldız Ortega ile ataklar geliştiren sarı-lacivertliler, uzaktan şutlarla gol aradı. 25. dakikadan sonra yorulan ev sahibi ekip, kalesinde tehlikeli pozisyon vermeye başladı. Fenerbahçe ilk yarıda aradığı golü bulamadı ve devre berabere sona erdi. 
     Karşılaşmaya 1-0'ın avantajıyla çıkan Feyenoord ise ilk dakikalarda rakibinin baskısı karşısında oyunu kendi sahasında kabul etti. İleride sadece Van Hooijdonk'u bırakan Feyenoord, savunmasında bu yarıda rakibine fazla pozisyon vermedi. 25. dakikadan sonra oyunda dengeyi kuran ve tehlikeli ataklar geliştiren konuk ekip, gol atmayı başaramadı. 
     4. dakikada Revivo'nun ceza alanı dışından sert vuruşunda, savunmaya çarpan top direğin yanından kornere çıktı. 
     10. dakikada Ortega'nın ceza alanı dışından şutunda, top kaleci Zoetebier'de kaldı. 
     13. dakikada Revivo, ceza alanı dışından kullandığı serbest vuruşta topu kaleye gönderdi. Ancak kaleci Zoetebier meşin yuvarlağa sahip oldu. 
     20. dakikada çalımlarla ceza alanına yaklaşan Revivo, Steviç'le verkaç yaptı ve bir anda ceza alanının sağ çaprazında kaleciyle karşı karşıya kaldı. İsrailli oyuncunun şutunda kaleci Zoetebier yatarak ayaklarıyla topu uzaklaştırdı. 
     23. dakikada sağdan Fatih'in ceza alanına gönderdiği topla buluşan Ortega'nın vuruşunda, top üstten auta gitti. 
     25. dakikada ceza alanı dışında sol çaprazdan serbest vuruş kullanan Paauwe'nin çok sert şekilde kaleye gönderdiği topu, Rüştü son anda kornere çeldi. 
     28. dakikada Mustafa'yı geçerek ceza alanında bir anda kaleci Rüştü ile karşı karşıya kalan Emerton'un vuruşunda, top Rüştü'den döndü. İkinci pozisyonda Kalou'nun şutunda, Mirkoviç tehlikeyi uzaklaştırdı. 
     36. dakikada ceza alanının hemen önünden Kalou'nun sert şutunda, top üstten auta çıktı. 
     39. dakikada ceza alanında Washington'un indirdiği topla buluşan Revivo'nun şutunda, meşin yuvarlak kaleci Zoetebier'de kaldı. 
     41. dakikada Revivo'nun ceza alanı dışından kullandığı serbest atışta, meşin yuvarlağa kaleci Zoetebier sahip oldu. 
     45. dakikada Fatih'in sağdan ceza alanına ortasında, sol çaprazda Serhat kafayı vurdu, meşin yuvarlak kalecide kaldı ve ilk yarı golsüz berabere sona erdi. 
     
     İkinci yarı 

     Karşılaşmanın ikinci yarısına gol ve goller bulmak için çıkan Fenerbahçe, 48. dakikada kendi kalesinde gördüğü golle şok yaşadı. 
     Teknik direktör Lorant, golden sonra savunmadan Mirkoviç'i çıkartıp forvete Oktay'ı alırken, rakip kalede baskı kurmaya çalışan sarı-lacivertliler, tehlikeli ataklar geliştiremedi. 
     Fenerbahçe, Feyenoord Rotterdam kalesinde gol ararken, 89. 
     dakikada kalesinde ikinci golü gördü ve maçtan 2-0 yenik ayrılarak Şampiyonlar Ligi'ne kalamadı. 
     Feyenoord Rotterdam ise ikinci yarının hemen başında Ono ile bulduğu golle rahatladı. Bu dakikadan sonra kontrollü bir oyun sergileyen ve ani ataklarla gol arayan konuk ekip, maçın son anlarında Buffel ile farkı ikiye çıkardı ve Şampiyonlar Ligi'ne kalan takım oldu. 
     48. dakikada Bosvelt'in pasında topla buluşan Ono, ceza yayı 
     önünden sert bir vuruşla topu Rüştü'nün sağından filelere gönderdi 
     0-1 
     Golden sonra sahaya yabancı maddeler atılınca, saha içine girerek hakeme itiraz eden Feyenoord Rotterdam Teknik Direktörü Bert Van Marwijk'i, hakem Merk sahadan attı. Bu sırada karşılaşma 4 dakika durdu. 
     53. dakikada Fenerbahçe'de Mirkoviç yerini Oktay'a bıraktı. 
     57. dakikada Fenerbahçe'de Ortega sarı kart gördü. 
     60. dakikada ceza alanında Oktay'ın kafayla indirdiği topla 
     altıpasta buluşan Ortega'nın vuruşunda, Van Vonderen topu kornere attı. 
     63. dakikada Fenerbahçe'de Washington yerini Rapaiç'e bıraktı. 
     64. dakikada Serhat'ın sağdan ortasında, ceza alanı içinde Revivo 
     kafayı vurdu, top üstten auta gitti. 
     66. dakikada Ortega'nın pasıyla ceza alanına giren Revivo'nun 
     şutunda, top kalecide kaldı. 
     70. dakikada soldan Oktay'ın ortasında, sağ çaprazda topla buluşan 
     Revivo'nun sert şutunda savunma tehlikeyi uzaklaştırdı. 
     71. dakikada Feyenoord'da Kalou sarı kart gördü. 
     77. dakikada ceza alanı dışında topla buluşan Rapaiç'un şutunda, 
     top yandan auta gitti. 
     Aynı dakikada Feyenoord Rotterdam'da Lurling'in yerine Buffel oyuna girdi. 
     82. dakikada Feyenoord Rotterdam'da Rzaza sarı kart gördü. 
     89. dakikada Buffel'in ceza yayı üzerinden sert şutunda, yan 
     direğe çarpan top ikinci kez Fenerbahçe filelerine gitti 0-2 90. dakikada sağdan ceza alanına giren Emerton, kaleci Rüştü ile 
     karşı karşıya kaldı. Rüştü bu oyuncunun ayaklarına yatarak topu uzaklaştırdı. 
     Karşılaşma Feyenoord Rotterdam'ın 2-0 üstünlüğüyle sona erdi. Bu sonuçla Fenerbahçe Şampiyonlar Ligi'ne kalamadı. 
     





</TEXT>
</DOC>
