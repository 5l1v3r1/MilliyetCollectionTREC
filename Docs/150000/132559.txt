<DOC>
<DOCNO> 132559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/spo01.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SERGEN BUNALIMI 
</HEADLINE>
<TEXT>

Yıldız futbolcunun İstanbul’da kalması, takımı ve yönetimi huzursuz etti. Olayı öğrenen Bilgili buna sinirlenirken, menajer Sinan Engin, "Bir kaptan, ne olursa olsun takımla birlikte olması gerekirdi" dedi 
     ORHAN YILDIRIM 

     Bayram bile gitti 
     AŞİL tendonundaki sakatlığı nedeniyle kampa götürülmeyen ve İstanbul’da tedavisi yapılan Sergen Yalçın’ın durumu, Siyah - Beyazlılar’da huzursuzluk yarattı. Teknik direktör Lucescu ile görüşerek izin alan futbolcuya yönetim ve takım arkadaşları tepki gösterdi. İki ay sahalardan uzak kalacağı belirtilen Bayram bile kampa katılırken, Sergen’in kalacağından sağlık ekibinin bile haberi olmadığı ortaya çıktı. 
     
     Engin’den tepki 
     SERGEN konusunu öğrenen Başkan Serdar Bilgili’nin de buna sinirlendiği öğrenilirken, menajer Sinan Engin ise olaya sitem dolu bir tepki gösterdi. Engin, "Sezon başından beri ona her türlü fedakarlığı yaptık. Gerektiğinde baba, gerektiğinde ağabey gibi davranıp bir dediğini iki etmedim. Ama takım kaptanını şartlar ne olursa olsun takım ile birlikte olması gerekirdi. Sergen yanlış yaptı" dedi. 
     
     Yönetim alarmda 
     BU arada yaklaşan Fenerbahçe derbisi öncesinde Sergen’in derbiye yetişememe olasılığı, yönetimi de harekete geçirdi. Sağlık heyeti, yıldız futbolcunun oynama ihtimalinin son derece az olduğunu ifade etti. Bu nedenle transfer çalışmalarına hız veren ve Sarı - Lacivertliler karşısında kaybetmek istemeyen Siyah - Beyazlılar, bir yerli, bir de yabancı futbolcuya bu hafta içinde imza attırmak istiyor. 
     
Pancu pazarlığıRapid Bükreş Başkanı Gheorghe Copos, Antalya’ya gelerek bu futbolcunun bonservisi için Beşiktaşlılar ile masaya oturacak 
     BÜNYAMİN OSMAN 

     Çözüm beklentisi 
     BEŞİKTAŞ, Pancu’nun bonservis sorununu çözüme kavuşturuyor. Antalya’da kamp yapan takımının yanına bugün ya da yarın gelecek olan Rapid Bükreş Başkanı Copos, burada Siyah-Beyazlılar ile masaya oturarak, futbolcusu konusunda anlaşma sağlamayı planlıyor. Eğer görüşmeden olumlu sonuç çıkarsa Kartal, Pancu’yla uzun süreli bir sözleşme imzalanacak. 
     
     Hasret giderdi 
     BU arada Beşiktaş’ın en istikrarlı ismi Daniel Pancu, eski takımı Rapid Bükreş’in futbolcularıyla hasret giderdi. Özellikle Siyah - Beyazlılar’a transferi gündeme gelen Iencsi ile sohbet eden Rumen futbolcu, asbaşkan Razvan Lucescu ile görüştü ve bonservisi konusunun hangi aşamada olduğu konusunda bilgi aldı. 
     
R.Bükreş abarttı      300 bin dolar 
     LUCESCU tarafından transfer edilmesi düşünülen Maldaraşanu’nun faturası ağır çıktı. Rapid Bükreş ile bir ön görüşme yapan Beşiktaş Yönetimi’ne 6 ay için 300 bin dolar teklif edildiği ifade edildi. Ancak Siyah - Beyazlılar, bu futbolcu için bu parayı veremeyeceklerini söyledi. 
     
     Üçte biri teklif 
     ROMANYA kanadına karşı öneri götüren Beşiktaşlı idareciler, Maldaraşanu’nun 6 aylık kiralanması karşısında Rapid Bükreş’e 5 taksit halinde 100 bin dolar verebileceklerini açıkladı. Bu futbolcu için pazarlıklar devam ederken, Lucescu’nun futbolcuyla her konuda anlaştığı öğrenildi. 
     
Beşiktaş’a derbi dopingi      İLK yarıyı lider olarak tamamlayan Beşiktaş, Fenerbahçe ile oynayacağı derbi maçına dört koldan hazırlanıyor. Futbolcuları derbi öncesinde motive etmek isteyen Siyah - Beyazlı yönetim, karşılaşmadan bir gün önce oyuncularına para dopingi yapacak. İdareciler, kampta bulunan oyuncuların transfer alacağı ile primlerini 1 Şubat’ta vererek üzerlerine düşen görevi yapacak. 
     
Ya Milan ya Kartal’      ÇİZME basını, Roma’nın Brezilyalı yıldızı Cafu’nun Milan ile Beşiktaş arasında bir tercih yapacağını yazdı. Corriere dello Sport’un haberinde, Milan 2. Başkanı Galliani’nin sezon başında bu futbolcuya 3 milyon Euro’dan 2 yıllık sözleşme önerdiği belirtilirken, Siyah - Beyazlılar’ın ise ekonomik açıdan daha avantajlı bir teklif getirdiğini yazdı. Zago’nun Türkiye’de bulunmasının Cafu açısından iyi olabileceği vurgulanırken, Inter ve Arsenal’in de bu oyuncuyu sezon sonunda ücretsiz almayı planladıkları belirtildi. 
     



 SPOR 



























</TEXT>
</DOC>
