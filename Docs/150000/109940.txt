<DOC>
<DOCNO> 109940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur16.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yuh olsun size 80 yaşındaki kadına tecavüz ettiler... 
</HEADLINE>
<TEXT>

     Eskişehir'de, işitme, görme ve konuşma yetenekleri zayıflamış 80 yaşındaki yatalak kadına tecavüz edildiği belirtildi. 
     Işıklar Mahallesi Karatepe Çıkmazı Sokağı'nda oturan Fatma Kara 25 , eve geldiğinde yatalak annesi Gülsüm Kara'yı belden aşağısı çıplak ve tecavüz edilmiş halde bulması üzerine Emniyet Müdürlüğü'ne başvurdu. 
     Emniyet güçlerince başlatılan soruşturma kapsamında ifadesine başvurulan Fatma Kara'nın, tecavüzü kavga ettiği erkek arkadaşı Bülent T'nin 22 gerçekleştirmiş olacağını söylediği öğrenildi. 
     Fatma Kara'nın ifadesi doğrultusunda gözaltına alınan Bülent T, suçlamaları kabul etmezken, savcılıkça serbest bırakıldı. 
     Tedavi altına alınan Gülsüm Kara'nın, SSK Hastanesi'ndeki muayenesinde, tecavüze uğradığı tespit edildi. 
     Olayla ilgili soruşturma sürdürülüyor. 
     





</TEXT>
</DOC>
