<DOC>
<DOCNO> 110174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sonspo03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli İsmail Güldüren İstanbul'a döndü... 
</HEADLINE>
<TEXT>

     ABD'de dizinden ameliyat olan Fenerbahçeli futbolcu İsmail Güldüren, bugün İstanbul'a döndü. 
     Sarı-lacivertli takmın sezon başında Gençlerbirliği'nden transfer ettiği, ancak sakatlığı nedeniyle henüz hiçbir resmi maçta forma giyemeyen İsmail Güldüren, Atatürk Havalimanı'na tekerlekli sandalyeyle geldi. 
     Geçirdiği operasyon sonrası 4.5-5 ay daha forma giyemeyeceğini kaydeden genç savunma oyuncusu, Fenerbahçe'ye yararlı olamadığı için üzgün olduğunu vurgulayarak, vicdan azabı çekmemek amacıyla, yöneticilerin de anlayış göstermesi durumunda, sözleşmesini 1 yıl daha uzatmak istediğini söyledi. 
     ABD'de 15 gün kalan ve sol dizinden ameliyat olan İsmail Güldüren'i Atatürk Havalimanı'nda Fenerbahçe Kulübü İdari Koordinatörü Kemal Dinçer karşıladı. 
     





</TEXT>
</DOC>
