<DOC>
<DOCNO> 108217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yasam/yas07.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Giyotinle 344 kafa uçurdu 
</HEADLINE>
<TEXT>

Mesleğe babasının yanında çırak olarak başlayan Fransa’nın yaşayan son celladı, 30 yıllık icraatını kitap olarak yayınladı 
     MİNE G.KIRIKKANAT Paris 

     1981’de idamı kaldıran Fransa’nın yaşayan son celladı Fernand Meyssonnier, 30 yıllık "giyotin memuriyeti"ni "Cellat Sözü" adlı anı kitabında topladı. Babası Maurice’in çırağı olarak ilk infazını 16 yaşında gerçekleştiren Meyssonnier, babasıyla birlikte 144, "şef cellat" olarak ise 200 kişinin kellesini kesmiş. Memuriyetinin büyük bölümünü Cezayir’de direnişçilerin kafasını uçurarak geçiren Meyssonnier, bir kamyonun içine yerleştirilen giyotinle kurbanın ayağına giden mobil cellatlardan olduğunu açıklıyor. 
     
     Evi ölüm müzesi’ 
     Anılarında kurbanlarının son dakikalarını ayrıntılarıyla anlatan emekli cellat, her infazda bir fotoğrafçı bulunduğunu ve kesik başı eliyle tutup fotoğrafçıya poz verdiğini belirtiyor. 
     Meyssonnier, evini de küçük bir infaz müzesine dönüştürmüş. İdam ettiği birinin gözlükleri, bir başkasının kurumuş kellesi, babasının kendisine küçükken hediye ettiği giyotin maketi, gerçek bir giyotin, sergilediği "eserler" arasında. 
     



 YAŞAM 





















</TEXT>
</DOC>
