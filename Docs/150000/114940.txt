<DOC>
<DOCNO> 114940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/ekonomi/aeko.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol stoklandı dolar sıçradı... 
</HEADLINE>
<TEXT>

TÜPRAŞ olası bir Irak savaşına karşı petrol stokunu yükseltmek için harekete geçti. Bu amaçla kamu bankaları üzerinden gelen yoğun taleple dolar bir günde 10 bin lira arttı 
     SONGÜL HATISARU 

     Kamu bankalarının talebiyle yükselişe geçen dolar, serbest piyasada 10 bin lira birden arttı. Sabah İnterbank’ta açılışta 1 milyon 671 liradan işlem geçerken, öğleden sonra talep devam etti ve son işlem 1 milyon 676 bin liradan gerçekleşti. Dolardaki yükselişte bir süredir piyasada alıcı olan kamu bankalarının talebi rol oynadı. Kamu bankalarının doğalgaz ve petrol alımı için müşteri bazlı talebiyle dolar İnterbank’ta da bir günde yaklaşık 9 bin lira birden arttı. 
     Bugün valorlü işlemlerde fiyat 1 milyon 684 bin liraya liraya kadar yükseldi. 
     Dolardaki yükselişte özellikle bir kamu bankasının alımları yanı sıra üç yabancı bankanın da talebi rol oynadı. Kamu bankalarının TÜPRAŞ ve BOTAŞ’tan gelen isteklerle piyasaya girdiği bildiriliyor. 
     Geçtiğimiz hafta petrol piyasasının önde gelen bürokratlarından biri Türk Silahlı Kuvvetleri’nin üst düzey komutanlarına bir brifing verdi. Brifingte ana gündem maddesi Irak’la ortaya çıkabilecek olası bir savaşta Türkiye’nin petrol ihtiyacıydı. Bu brifingin ve önceki günkü MGK toplantısının ardından petrol stoklarının yukarı çekilmesi’ kararı alındı. Ve TÜPRAŞ bunun için çalışmalara başladı. Kamu bankaları üzerinden de alıma geçince dolarda bir yükseliş yaşandı. 
     
Yabancılar da devrede      Seçim ve Irak riskini almak istemeyen yabancıların da bir miktar pozisyon kapattığı gözlendi. Piyasa yorumcuları yabancıların kurda bir yükseliş beklentisine yönelik olarak k r amaçlı pozisyon oluşturup oluşturmadığının önümüzdeki günlerde ortaya çıkacağını söylüyor. Dövizde özellikle bugün valorlü işlemlerde üç yabancı bankanın talebi de gözlendi. Dövizde alıcı olan yabancı bankaların bonoda bir miktar satış yapmasıyla, faizlerde yaklaşık yarım puanlık bir artış yaşandı. Sabah saatlarinde yüzde 64.5 seviyelerinden işlem gören 2 Temmuz vadeli bononun fiyatı yarım puanlık artışla 65’in üstüne yükseldi. Dövizdeki yükselişte AKP ile ilgili olarak açılan kapatma davasının çok büyük bir etkisi olmadı. 
     İMKB 100 Endeksi ise 9 Ağustos’tan bu yana en yüksek kapanışını gerçekleştirirek günü 10.384 puandan kapattı. Önceki güne göre yüzde 4.43 yükselen borsada, Londra bazlı yabancı traderların alımlarının dünde sürdüğü belirtildi. 
     



 EKONOMİ 


















</TEXT>
</DOC>
