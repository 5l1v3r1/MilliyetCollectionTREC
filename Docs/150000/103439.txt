<DOC>
<DOCNO> 103439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/dunya/adun.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşmanlık maçı 
</HEADLINE>
<TEXT>

Bosna’daki savaştan yedi yıl sonra Saraybosna’daki ilk Yugoslavya - Bosna Hersek dostluk maçı’ sonrasında, Sırp ve Boşnak taraftarlar savaştı’ Çok sayıda yaralı var 
     DIŞ HABERLER SERVİSİ 

     Bosna’daki kanlı savaşın sona ermesinden yedi yıl sonra, Bosna - Hersek ile Yugoslavya milli takımları arasında önceki gece Saraybosna’da yapılan "dostluk maçı"nın ardından taraftarlar arasında "savaş" çıktı. Yugoslavya’nın 2 - 0 kazandığı karşılaşmanın bitiminde Sırp ve Boşnak taraftarlar birbirine girdi, onlarca kişi yaralandı, sekiz taraftar da tutuklandı. 
     Saraybosna Olimpiyat Stadyumu’nu dolduran 10 bini Boşnak 12 bin taraftar, takımları lehine tezahürat yapmakla yetiniyordu. Olaylar, Sırp taraftarların, on binlerce Boşnak’ı katleden Sırp savaş suçluları Ratko Mladiç ve Radovan Karadziç lehine tezahürat yapmasıyla başladı. Boşnaklar, "Çok yaşa Sırbistan Krallığı" diye bağıran Sırplara Türk bayrakları açarak karşılık verdi. Balkanlar’da yüzyıllar boyu süren Türk h kimiyetini hatırlatan bayraklar, Sırpları çileden çıkardı. 
     Hakemin bitiş düdüğünden sonra güvenlik güçleri Sırp taraftarları stadyumda bekletirken, yaklaşık 10 bin Boşnak’ı çıkışlara yönlendirdi. Ancak birkaç yüz fanatik polis kordonunu aşarak Sırplarla çatışmaya başladı. Olaylarda 19’u polis onlarca kişi yaralandı, sekiz kişi de tutuklandı. 
     
Türk bayrağı Sırpları çıldırttı      Sırp seyircilerin Sırp kasabı Mladiç lehine tezahüratlarına Boşnak seyirciler Türk bayrağı kare içinde açarak karşılık verince, tansiyon iyice yükseldi. 
     



 DÜNYA 











</TEXT>
</DOC>
