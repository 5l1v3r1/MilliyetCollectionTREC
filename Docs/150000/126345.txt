<DOC>
<DOCNO> 126345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun14.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan, Irak'a operasyona karşı çıktı... 
</HEADLINE>
<TEXT>

     Vatikan Dışişleri Bakanı Monsenyör Jean-Luis Tauran, ABD'nin olası Irak saldırısına ilişkin olarak, ''Amerikalılar BM'nin kararlarına saygı göstermeli, bu saldırı durdurulmalı'' dedi. 
     Tauran, İtalya'nın sol görüşlü La Repubblica gazetesine verdiği demeçte, ''silah kullanmak bir alınyazısı değil ve zaten önceden hazırlanan bir savaş, Birleşmiş Milletler'in kartında öngörülmüyor. Irak, BM'nin kararlarına uymak zorunda ama hiçbir karar ulusların veya uluslararası kurumların anlaşmalarından bağımsız olamaz'' diye konuştu. 
     Avrupa'nın Irak meselesini BM'ye taşımakla önemli bir işlevi yerine getirdiğini kaydeden Vatikan Dışişleri Bakanı, BM içinde alınacak kararlarla ''yola devam edilmesinin olumlu'' olabileceğini söyledi. 
     Tauran, İtalyan Dışişleri Bakanı Franco Frattini ile Irak, Ortadoğu ve terörizm sorunlarını görüşmek üzere birçok kez biraraya geldiklerini ve aynı şekilde düşündüklerini ifade etti. 
     





</TEXT>
</DOC>
