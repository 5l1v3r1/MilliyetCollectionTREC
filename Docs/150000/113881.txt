<DOC>
<DOCNO> 113881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sondun15.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'nin milletvekili arkadaşına 13 hapis istemi 
</HEADLINE>
<TEXT>

     İtalya'da Başbakan Silvio Berlusconi ile başka bir davada birlikte yargılanan muhafazakar milletvekili Cesare Previtti hakkında, yolsuzluk suçlamasından 13 yıl hapis cezası istendi. 
     Savcı Ilda Boccassini, bugün yapılan duruşmada mahkemeden, rüşvet veren Previtti ve iki avukatı ile rüşvet alan 3 yargıcın yolsuzluktan cezalandırılmalarını ve kamu görevlerinden men edilmelerini istedi. 
     Savcılık, Previtti ve avukatları Attilio Pacifico ile Giovanni Acampora'yi 1994'te petrol şirketi SIR hakkındaki bir davada şirket lehine karar vermeleri için eski yargıçlar Renato Squillante, Filippo Verde ve Vittorio Metta'ya 6 milyar liret yaklaşık 43 milyon dolar rüşvet vermekle suçluyor. 
     SIR'ın eski sahipleri de dahil sanıklar suçlamaları reddediyor. 
     Previtti, eskiden devlet kontrolünde olan SME gıda şirketleri grubu ile ilgili olarak 1980'lerde açılan bir davada Başbakan Berlusconi'nin şirketleri lehine karar alınmasını sağlamak için yargıçlara rüşvet verme suçlamasıyla Berlusconi ile birlikte başka bir davada daha yargılanıyor. 
     





</TEXT>
</DOC>
