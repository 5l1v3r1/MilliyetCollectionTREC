<DOC>
<DOCNO> 133744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/dunya/adun.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş beklemede 
</HEADLINE>
<TEXT>

BM silah denetçilerinin Irak’a temiz k ğıdı vermemesinin ardından, önümüzdeki birkaç haftayı diplomasiye ayıracak olan ABD’nin Irak’a martta saldırma olasılığı ağırlıkta 
     YASEMİN ÇONGAR Washington 

     BM silah denetçilerinin Irak’ın kendileriyle tam bir işbirliği yapmadığını açıklamalarının ardından, Bush yönetimi de, ABD ve dünya kamuoyunu olası bir askeri harek ta hazırlamak için kolları sıvadı. Başkan George W. Bush’un, "ilkbaharda" savaşa gidip gitmeyeceği konusundaki kararını önümüzdeki birkaç hafta içinde alması bekleniyor. 
     
     SONBAHAR SEÇENEĞİ 
     Yetkililer, savaş yönünde karar alınırsa, harek tın muhtemelen mart ayında başlayacağını vurguluyorlar. Diplomatik girişimlerin, ABD’nin tercihlerine rağmen uzaması ise, harek tın 2003 sonuna kalmasını gündeme getirebilir. 
     
     ŞİMDİ NE OLACAK 
     Silah denetçilerinin Bağdat’a "temiz k ğıdı" vermeyen raporunun ardından "Şimdi ne olacak " sorusunu yanıtlayan ABD Dışişleri Bakanı Colin Powell, önümüzdeki günlerde, Başkan’ın ve kendisinin, birçok ülkedeki muadilleriyle görüşeceklerini, ayrıca BM Güvenlik Konseyi’ndeki müzakerelerin sonucunu bekleyeceklerini ve ancak bu temasların ardından tavır belirleyeceklerini söyledi. 
     ABD’li askeri kaynaklar, Irak’a karşı bir savaş için askeri yığınağın "mart içinde istenilen düzeye erişebileceğini" belirtiyorlar. ABD’li diplomatlar ise, "silah denetimlerine ek süre tanınıp tanınmayacağı" konusunda, "Olsa olsa Bağdat’a tavrını değiştirmesi için bir son şans tanınabilir. Bu da aylar değil, haftalarla sınırlı bir süre olur. Irak lideri, silahsızlanma kararı alırsa askeri harek ta gerek kalmaz. Aksi halde, daha fazla beklenmez" diyerek, "nihai ültimatom" olasılığını vurguluyorlar. 
     
     KANITLAR SUNULACAK 
     Washington’ın bu süre içinde, yandaşlarını artırma çabasıyla, Irak’ın elindeki kitle imha silahları varlığına ilişkin bazı yeni kanıtları da kamuoyuna sunması bekleniyor. 
     
     DOSYALAR İNCELENİYOR 
     Powell, bu kanıtları gelecek hafta açıklayabileceklerini söyledi. Yetkililer, bu kanıtların "çok gizli" statüsü taşıdığını ve tamamının açıklanmasının bölgedeki Amerikan istihbarat kaynaklarının ve operasyonunun güvenliği açısından tehlike yaratabileceğini belirtiyorlar. Şimdi Ulusal Güvenlik Konseyi’nin iki numaralı ismi Steven Hadley’nin başkanlığındaki bir ekibin, ellerindeki kanıt dosyalarını inceleyerek, bu tehlikeyi azaltacak yönde bir "ayıklamaya" gittiklerini doğruluyorlar. 
     



 DÜNYA 















</TEXT>
</DOC>
