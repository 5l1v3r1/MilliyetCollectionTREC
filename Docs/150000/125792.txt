<DOC>
<DOCNO> 125792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/yas02.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk, yeniden 
</HEADLINE>
<TEXT>

Sevgi Tanrısever ve Hanri Benazus’un, bir televizyon programıyla kesişen yolları hayatlarının son baharında aşka dönüştü... İşte onların hik yesi... 
     NESLİHAN CUYAR İstanbul 

     Türkiye, şimdi 72 yaşında olan Hanri Benazus adını önce 1960’lı yıllarda Yupi ile adım attığı tavukçuluk sektöründe, daha sonra ise yazdığı kitaplarla duydu. 
     O, bir zamanlar çok zengin bir işadamıydı ama iflas edince yapımına da katkıda bulunduğu huzurevinde bile kalmıştı. 
     Nihayet yedi yıl önce televizyonda katıldığı bir program sayesinde Sevgi Tanrısever’le 57 tanıştı ve o tanışmayla da tüm yaşamı değişti. Hanri Benazus, hayatının sonbaharında ve hiç beklemediği bir anda yıllarca peşinde koştuğu aşkı buldu. 
     Benazus sevgiyi anlattığı 14. kitabı "Sevginin Gizemi"ni üç yıl önce evlendiği Sevgi Hanım’a ithaf etti. Önsözüne de "Bana hep Sevgi’ ile yansıyan, beni bana tekrar bulduran, ilham kaynağım olan, adı gibi Sevgi’ ile dolu Sevgi’ye" diye yazdı. 
     O, 37 yıllık ilk eşinin ölümünün ardından yalnızlığa dayanamayıp ikinci evliliğini yapmış ancak mutluluğu bulamamıştı. Sevgi Tanrısever ise 30 yıllık eşinden anlaşamadığı için ayrılmıştı. Benazus’un ilk evliliğinden üç, Tanrısever’in ise iki çocuğu vardı. 
     
     Ve ilk tanışma... 
     Tanrısever’in kızı, Benazus’u İzmir’deki bir yerel televizyonda izledikten sonra, İstanbul’daki annesinin de ilgisini çekeceğini düşünerek izlenimleri anlattı. Çünkü emekli muhasebeci Tanrısever, o sıralar "Kadının Penceresinden" isimli bir kitap yazma hazırlığındaydı. Kızının anlattıklarının ardından Benazus’la tanışıp fikir alışverişinde bulunmaya karar verdi. 
     Benazus’un İzmir’de zengin işadamıyken yapımına katkıda bulunduğu Zübeyde Hanım Huzurevi’nde kaldığını öğrenen Tanrısever hemen telefona sarıldı. İlk konuşmaları, tesadüfen 27 Mart’ta doğan Benazus’un 65. doğum gününe denk geldi. 
     Benazus, Tanrısever’i "Sevgi ve Yunus Emre" konulu konferansa davet etti. Tanrısever de hemen bir otobüse atlayıp İzmir’in yolunu tuttu. İkisi de hayatlarının aşkını bulacaklarını nereden bileceklerdi ki 
     Tanrısever kitabını tamamlayamasa da dört yıl süren bir arkadaşlığın ardından birbirleri için yaratıldıklarını anladılar ve 1999’da evlendiler. 
     
K h orada k h burada      Bir zamanların büyük işadamı şimdinin yazarı Hanri Benazus’un bugün karısı Sevgi Hanımla birlikte kalabileceği bir evi bile yok. Kah dostlarının, kah çocuklarının evinde kalıyorlar. Toplam 535 milyon liralık iki emekli maaşıyla hayatlarının ikinci baharını yaşıyorlar. 
     Geçen yıllara meydan okurcasına ele ele geziyor, hayatın tadını çıkarıyorlar. Ama asla para sıkıntısı çekmiyorlar. Çünkü onların hayatında paraya yer yok. Gönüllerinin zengin olduğunu söylüyorlar. Hayatlarında "asla" ya, "keşke" ye ya da "geçmiş" yer olmadığını belirtiyorlar. Onlar ikinci baharlarında "şimdi"yi yaşıyorlar. 
     



 YAŞAM 


















</TEXT>
</DOC>
