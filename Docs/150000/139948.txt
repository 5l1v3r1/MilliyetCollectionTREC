<DOC>
<DOCNO> 139948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur19.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da, piyasa değeri 9 trilyon olan 93 kilo eroin ele geçirildi 
</HEADLINE>
<TEXT>

     Van'da, bir kamyonette yapılan aramada 92 kilo 900 gram eroin ele geçirildi. Olayla ilgili 2 kişi gözaltına alınırken, 1 kişinin de arandığı bildirildi. 
     Van Emniyet Müdürlüğü ile Gürpınar ilçe Emniyet Amirliği Kaçakçılık ve Organize Suçlar Şubesi ekipleri, ortaklaşa yürütülen ve "Kara Kış" adı verilen operasyonda, Hakkari'nin Yüksekova İlçesi'nden Van'a gitmekte olan İbrahim Kerman yönetimindeki 34 UA 2716 plakalı kamyoneti, ilçe girişinde durdurdu. 
     Yapılan aramada, kamyonetin arka kısmında, özel yapılmış bölmelerde, İstanbul'a götürülmek üzere hazırlanan 185 paket içinde 92 kilo 900 gram saf eroin bulundu. 
     Kamyonet sürücüsü İbrahim Kerman'ın kaldığı otelde yapılan aramada ise 1 ruhsatsız tabanca, 5 mermi ve 1 şarjör ele geçirildi. 
     Olayla bağlantısı olduğu bildirilen Abdulvahap Çayır'ın yakalandığı, G.T isimli kişinin ise arandığı bildirildi. 
     Ele geçirilen uyuşturucunun piyasa değerinin yaklaşık 9 trilyon lira olduğu bildirildi. 
     





</TEXT>
</DOC>
