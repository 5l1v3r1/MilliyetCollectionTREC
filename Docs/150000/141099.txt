<DOC>
<DOCNO> 141099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/dunya/dun03.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Öteki savaşta 26 ölü 
</HEADLINE>
<TEXT>

İsrail’in önceki gün Hayfa’da 15 kişinin ölümüyle sonuçlanan intihar saldırısına yanıtı sert oldu. Gazze’deki operasyonda 11 Filistinli öldü, 140’tan fazla da yaralı var 
     DIŞ HABERLER SERVİSİ 

     İsrail’de, yaklaşık iki ay aradan sonra Filistinliler tarafından düzenlenen ilk intihar saldırısı, bölgedeki şiddet döngüsünü yeniden tetikledi. Önceki gün Hayfa kentinde 15 kişinin ölümü ve 40 kişinin yaralanmasıyla sonuçlanan intihar saldırısına hiç gecikmeden yanıt veren İsrail ordusunun, Gazze’deki Cebelya mülteci kampında düzenlediği operasyonda 11 Filistinli öldü, yaklaşık 140 kişi de yaralandı. 
     
     Tanklı ve helikopterli baskın 
     Görgü tanıklarının verdiği bilgiye göre, İsrail ordusu intihar saldırısından birkaç saat sonra, Cebelya mülteci kampına girdi. Yaklaşık 9 saat süren baskına, 40 kadar tank ve zırhlı aracın yarı sıra helikopterler de katıldı. Filistinliler, ortada çatışma durumu yokken kalabalığın üzerine tank mermileriyle ateş açıldığını ve ölenlerin çoğunun sivil olduğunu söyledi. Operasyon sırasında yaralanan 140 kişi arasında Reuters ajansı için çalışan iki gazeteci de var. 
     
     Taraflar birbirini suçluyor 
     İsrail’i intikam almaya çalışmakla suçlayan Filistinli bakan Saib Erekat, yaşamını kaybedenlerden 4’ünün 12 yaşın altında, 5’inin de 55 yaşın üstünde olduğunu belirti. 
     Cebelya operasyonunun, Hayfa saldırısına misilleme olmadığını belirten İsrail ordusu ise baskını, militanlara yönelik iki haftadır süren operasyonun parçası olarak nitelendirdi. Halkın üzerine ateş açılmadığını savunan İsrail’e göre, ölenlerin çoğu militan. 
     



 DÜNYA 













</TEXT>
</DOC>
