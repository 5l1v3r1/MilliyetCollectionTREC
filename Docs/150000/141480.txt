<DOC>
<DOCNO> 141480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun21.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil'de, Türkiye karşıtı gösteri... 
</HEADLINE>
<TEXT>

p    Kuzey Irak'taki Erbil kentinde, birkaç yüz Kuzey Iraklı Kürt, bu sabah, Irak'ta savaş durumunda ''Türk ordusunun Kuzey Irak'a olası müdahalesini'' protesto etti. 
     Bölgedeki AFP muhabiri, Irak Kürdistan Demokratik Partisi'nin IKDP çağrısıyla toplanan gençlerin, ''Türkleri istemiyoruz'', ''Genç ve güçlüyüz, Kürdistan'ı savunabiliriz'' sloganları attıklarını duyurdu. 
     Gösteride düzeni sağlamakla görevli kişilerin, hakaret içerikli sloganlar atan göstericileri susturduğu belirtildi. Erbil'de geçen haftaki bir gösteride Türk Bayrağı'nın yakılması, tepkiyle karşılanmıştı. 
     Göstericilere megafonla hitap eden organizatörler, ''Gençlerin, 1991'de olduğu gibi işgal güçlerine karşı yeniden ayaklanmasının zamanıdır'' ifadelerini kullandılar. 
     Erbil'deki bölge parlamentosuna yürüyen göstericilerin, burada dilekçe sundukları milletvekilleri tarafından alkışlandığı belirtildi. 
     





</TEXT>
</DOC>
