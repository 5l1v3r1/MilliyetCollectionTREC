<DOC>
<DOCNO> 132072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/ekonomi/eko03.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur enflasyonun altında kalacak 
</HEADLINE>
<TEXT>

Yılbaşında yüzde 5 zam yapılan memur maaşına yılın geri kalanında sadece 7’lik bir zam düşünülüyor 
     2003 yılı bütçe büyüklükleri üzerindeki çalışmalarda, memurlara, sözleşmelilere ve memur emeklilerine, 2003 yılında IMF’nin de talebi doğrultusunda, enflasyonun altında zam’ yapılması görüşünün ağırlık kazandığı öğrenildi. 
     Ekonomi kurmayları, ocakta memur maaşlarına yüzde 5 zam yapılırken, yılın kalan dönemi için yüzde 7’lik bir zam öngörüsünde bulunulduğuna dikkat çekerek, şu değerlendirmede bulundular 
     
     Nisan zammı tehlikede 
     "Bütçede 30 katrilyon liralık bir personel ödeneğine yer verilecek. Bu şartlarda, yüzde 5 artı yüzde 7 formülü uygulama açısından en akılcı yöntem olarak gözüküyor. Bu şartlarda nisanda memura yeni bir zam verilir mi, yoksa temmuzda mı bir ayarlamaya gidilir, bu konuda elbette son sözü hükümet söyleyecek. Ancak, her iki durumda da yıllık zam, enflasyonun altında tutulacak. Çünkü hareket alanımız oldukça kısıtlı." 
     Kamu Emekçileri Sendikaları Konfedarasyonu KESK yetkilileri, yüzde 20 enflasyon hedefine karşılık, düşünülen yüzde 7 zam nisanda yapılırsa yaklaşık yüzde 9.5 temmuzda yapılırsa yüzde 11.4 reel kayıpları olacağını açıkladı. 
     
     Bütçeyi küçültün’ 
     Bu arada Başbakan Abdullah Gül, 149 katrilyon lirada tutulması planlanan 2003 yılı bütçe ödeneklerinin küçültülmesini, tasarruf tedbirlerine ne gibi ilaveler yapılabileceği konusu, bürokratlarca araştırılmasını istedi. 
     
Emekli, enflasyon farkını alamadı      SSK emeklileri, 2002 Aralık ayı enflasyon farkı dolayısıyla yapılan yüzde 1.6’lık zammı alamadı. Bilindiği gibi, SSK Genel Müdürlüğü, 18 Ocak’ta yaptığı açıklamada, SKK emekli, dul ve yetim aylıklarına 2002 Aralık ayı enflasyon artışı dolayısıyla yüzde 1.6 oranında zam yapıldığını duyurmuştu. 
     SSK emeklileri, maaşlarına yapılan seyyanen zam’ı bu ay aldılar. Ancak enflasyon farkını alamadılar. Hükümetin, 2003 yılı içinde seyyanen zam dışında SSK emekli maaşlarına başkaca bir zam yapmamayı planladığı belirtiliyor. 
     



 EKONOMİ 



















</TEXT>
</DOC>
