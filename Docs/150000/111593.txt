<DOC>
<DOCNO> 111593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun06.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin'in yeni kasedi çıktı... 
</HEADLINE>
<TEXT>

     ABD'de 11 Eylül 2001'de düzenlenen terörist saldırıların bir numaralı sorumlusu olarak gösterilen Usame Bin Ladin, yeni ortaya çıkan bir kasedinde ABD'ye yeni saldırılar olacağını bildiriyor. 
     Katar'da yayın yapan El Cezire televizyonu, Bin Ladin'e ait olduğunu bildirdiği yeni bir teyp kasedi yayınladı. 
     Bin Ladin'in bir resmi eşliğinde yayınlanan kasette, Bin Ladin ''Allah'ın gençlerinin'', Washington yönetiminin Müslümanlara yönelik saldırganlığı durana kadar ABD'ye yeni saldırılar düzenlemeyi planladığını söylüyor. 
     El Cezire televizyonu bundan önce Bin Ladin'e ait birçok video kasedin görüntülerini yayınlamıştı. Televizyon, bu görüntüleri kimden, ne zaman ve nasıl aldığını genellikle açıklamıyor. 
     Amerikan yönetimi El Cezire televizyonunu terörle mücadele operasyonunda yanlı davranmakla suçluyor. Bazı Arap ülkeleri de El Cezire'nin haberlerine tepki gösteriyor. 
     





</TEXT>
</DOC>
