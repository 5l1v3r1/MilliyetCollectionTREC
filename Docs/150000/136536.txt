<DOC>
<DOCNO> 136536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/spo03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’da 9 Mart alarmı 
</HEADLINE>
<TEXT>

Galatasaray Yönetimi, Fenerbahçe ile oynanan basketbol maçındaki olayların dört hafta sonraki derbide de tekrarlanmaması için şimdiden kolları sıvadı 
     HALİL ÖZER 

     Harekete geçtiler 
     FENERBAHÇE ile yapılan basketbol maçında çıkan olaylar Galatasaray’ı harekete geçirdi. 9 Mart’ta oynanacak olan Fenerbahçe derbisinde de yaşanabilecek olayların futbol takımına şampiyonluk yolunda ağır yaralar açacağını düşünen yönetim, önlemler almaya hazırlanıyor. Öncelikle Fenerbahçeli taraftarların kesinlikle stada girmesine ve çevresinde dolaşmasına izin verilmeyecek, bu konuda yetkililerle temasa geçilecek. 
     
     Herkes için sınav 
     İKİ kulübün de tahrik edici demeçlerden uzak kalmasının şart olduğunu düşünen Sarı - Kırmızılı yöneticiler, Fenerbahçeli basketbolcu Zaza’nın tahrik edici davranışlarının dikkat çektiğini belirttiler, "İlk maçta olan olaylar henüz unutulmamışken, herkesin daha dikkatli davranması gerekirdi. Ancak seyircimiz centilmenliğini derbide gösterecek, sadece takımını destekleyecek. Bu maç herkes için bir sınav olacak" ifadesini kullandılar. 
     
Her dil var      SON transferlerle birlikte Galatasaray’da hemen hemen her dil konuşulmaya başlandı. Sadece Türkçesi olan futbolcuların dışındaki 13 isim toplam 9 farklı lisan biliyor. En çok dil konuşan isimlerin başında Portekizce, İspanyolca, İngilizce, İtalyaca, Fransızcası olan Abel Xavier ve Flamanca, Almanca, Fransızca, İngilizce ve Türkçe bilen Suat Usta geliyor. Ümit Davala ve Mondragon da dört dil biliyor. 
     
Nefes açtılar      Sarı - Kırmızılı takım bir günlük iznin ardından Bursaspor maçının hazırlıklarını çift antrenmanla sürdürdü. Sabah yapılan çalışmaya sakatlığı süren Suat katılmadı. Ümit Karan ise düz koşu yaptı. Diğer futbolculara ise fizik - kondisyon ağırlıklı bir program uygulandı. Akşam idmanı ise basına kapatıldı. 
     
Pilot takım ziyarette      SENEGAL’DAKİ Linguere de Saint Louis takımını pilot takım olarak seçen Galatasaray çalışmalara başladı. Louis kulübünün genç takım antrenörü Cheikh Tidiane Biteye ile iki genç futbolcusu 18 yaşındaki Libase Liang ve 19 yaşındaki Yusuf Mane İstanbul’a geldiler. Senegalli antrenör ve iki oyuncuya 20 Şubat’a kadar hem takım, hem de kulübün yapısı tanıtılacak. 
     



 SPOR 

























</TEXT>
</DOC>
