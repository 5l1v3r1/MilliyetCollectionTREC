<DOC>
<DOCNO> 127299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur02.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de genç kız arkadaşını tabancayla vurup öldürdü 
</HEADLINE>
<TEXT>

     Kadıköy'de bir genç kız, erkek arkadaşını silahla başından vurarak öldürdü. 
     İçerenköy'deki Özel İsviçre Hastanesi'nin otoparkında güvenlik görevlisi olarak çalışan Can Doğan 30 , yanına gelen kız arkadaşı Nurten Demiröz 22 ile tartışmaya başladı. 
     Tartışma sırasında yanında getirdiği silahı çıkartan Demiröz, Doğan'ı başından vurdu. 
     Can Doğan, görev yaptığı hastanede hemen müdahale edilmesine rağmen yaşamını yitirdi. 
     Olayda kullandığı silahla polise teslim olan Nurten Demiröz'ün ifadesinde, Can Doğan'ı, birlikte oldukları halde evlenme vaadini yerine getirmediği için öldürdüğünü söylediği belirtildi. 
     





</TEXT>
</DOC>
