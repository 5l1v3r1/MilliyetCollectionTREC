<DOC>
<DOCNO> 102109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur15.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokratlıktan vazgeçtik, sahtekar olmayın yeter.. 
</HEADLINE>
<TEXT>

     Milliyet İnternet Sitesi olarak hafta başında bir anket yayına soktuk. 
     "Bugün seçim olsa hangi partiye oy verirsiniz ". 
     Anketin sunum yazısında bunun kamuoyu yoklaması olmadığını, sadece site ziyaretçilerinin siyasal eğilimlerini yansıtmayı amaçlayan bir anket olduğunu da özellikle belirttik. 
     Anketin sağlıklı olması için "bir bilgisayardan bir oy" kullanılabilmesini sağlayan yöntemi kullandık. 
     Anket gerçekten de internette büyük ilgi uyandırdı. Akşam saatlerinde kullanılan oy sayısı 20 bine ulaşmıştı. 
     Akşam saatlerinde ankette oy oranı yüzde 10'un altındaki partilerden Saadet Partisi, saat 20 45'ten sonra büyük bir ilgi görmeye başladı. 
     Nedense aynı bilgisayarlardan SP'ye oy yağmaya başladı. 
     Bir grup insan, Kayseri'den siteye bağlanan kişinin adresini biliyoruz sürekli "cookie" silip yeni oy atmaya teknolojik sahtekarlık yaparak anketi saptırmaya çalıştı. 
     "Belki anlarlar" diye düşünerek, aynı bilgisayarlardan hepsi tek tek saptandı gelen oyları sildik. 
     Ancak vazgeçmediler. Hatta bunu bir propaganda aracı olarak kullanmaya kalkıştılar. 
     Kısaca ayıp ettiler.. 
     Ancak bununla da kalmadı... 
     Saadet Partisi'nin gayrı resmi yayın organı Milli Gazete bugün manşetten "Basının demokratlığı bu kadar" başlığıyla konuya dahil olmayı seçti. 
     Anketin yayından kaldırılmasını eleştirdi. 
     Kısaca hatırlatıyoruz 
     "Anketin yayından kaldırılması demokratlık değil sahtekarlık meselesidir... 
     Ve anketi saptırmaya uğraşan arkadaşlar, unutmayın ki seçimde sadece tek bir oy kullanılıyor. Yada biz öyle biliyoruz.. " 
     





</TEXT>
</DOC>
