<DOC>
<DOCNO> 119666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/spor/spo07.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’sız olmuyor’ 
</HEADLINE>
<TEXT>

     İSPANYOL basını, Nihat’ın oyundan çıkmasıyla Real Sociedad’ın hücum gücünün önemli ölçüde azaldığını ve geri çekilerek kontrolü tamamen Real Madrid’e teslim ettiğini yazdılar. Gazeteler, ayrıca Nihat’ın Real Sociedad için ne kadar önemli olduğunun bu maçta net şekilde görüldüğünü belirttiler. Marca, "Lider Bernabeu’dan başı dik ayrıldı. Nihat maçın en hızlısıydı. Sakatlanması Real Madrid’e güç verdi" diye yazdı. Sport, "Nihat’ın Casillas önünde kaçırdığı gol saç - baş yolduracak cinstendi" yorumunu yaptı. 
     DİARİOi As gazetesi, "Bernabeu’da golsüz futbol şöleni" başlığı altında verdiği haberde, "Nihat’ın sakatlanarak soyunma odasına gidişi maçın seyrini radikal biçimde değiştirdi. Atak oynayan Sociedad kapanmak zorunda kaldı" diye yazdı. El Mundo Deportivo ise "Türk yıldız Nihat sakatlandı. Umarız durumu ciddi değildir. Bu Bask takımı için önemli kayıp olur" dedi. Diario Basquo Nihatlı Real Sociedad’ın ilk yarının en iyisi olduğunu, Nihat’ın çıktığı bölümden sonra ise en kötüsü olduğunu ifade etti. n MEHMET ÇİFTÇİ 
     
     Riske girmedim’ 
     Nihat, Milliyet’e yaptığı açıklamada, uzun zamandır baldırında çekme olduğunu, ayağına kramp girmesi yüzünden hocasının kendisini riske etmemek için oyundan aldığını belirtti. Ayrıca Nihat, Şenol Güneş’in görev vermesi halinde çarşamba günü İtalya’ya karşı da forma giyebileceğini söyledi. 
     



 SPOR 


























</TEXT>
</DOC>
