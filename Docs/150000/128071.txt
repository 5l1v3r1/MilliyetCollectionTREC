<DOC>
<DOCNO> 128071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sondun19.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın Lübnan ve Ürdün bankalarındaki 1 milyar doları çekiliyor 
</HEADLINE>
<TEXT>

     Irak'ın, Lübnan ve Ürdün bankalarındaki 1 milyar doları çekeceği belirtildi. 
     Ez Zaman gazetesine demeç veren Maliye Bakanı Kamil El Geylani, Irak'ın Lübnan ve Ürdün bankalarında bulunan 1 milyar dolarının geri alınması konusunda anlaşmaya varıldığını söyledi. 
     Suriye ile de bu konuda görüşmelerin sürdüğünü belirten El Geylani, söz konusu paraların Irak kalkınma fonu hesabına yatırılacağını belirtti. 
     Irak Geçici Hükümet Konseyi'nin GHK eski rejim tarafından dünya bankalarına yatırılan paraların geri alınmasına önem verdiğini belirten El Geylani, Irak Maliye Bakanlığı ile birlikte Merkez Bankası ve Rafideyn Bankaları'nın da bu konuda çalıştığını söyledi. 
     Irak'ın çok borcu bulunduğunu kaydeden El Geylani, borç miktarının saptanacağını kaydetti. 
     Saddam rejimininden sonra Irak hazinesinin boş olduğunu vurgulayan Iraklı Bakan, ''Herkes iyice bilmelidir ki, Saddam rejimi çökerken biz ülkeyi boş bir hazine ile teslim aldık'' dedi. 
     El Geylani, 2004 yılı bütçesinin oluşturulmasında petrol gelirleri ve devletlerin bağışlarına güvendiklerini, petrolden gelecek geliren 13 milyar dolar, bağışların ise 33 milyar dolar olduğunu söyledi. 
     
</TEXT>
</DOC>
