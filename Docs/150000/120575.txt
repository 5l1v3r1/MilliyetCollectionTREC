<DOC>
<DOCNO> 120575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yasam/yas01.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden işe uçarak gidiyor 
</HEADLINE>
<TEXT>

Samsunlu Erdoğan Şanslı, çağımızın Hezarfen Çelebisi’ olmaya aday. Genç teknisyen, her gün evden işe, işten eve motorlu paraşütü’ ile gidip geliyor... 
     ŞENOL ÇAKIR Samsun DHA 

     Atakum’da oturan Erdoğan Şanslı, 20 kilometre uzaktaki işine motorlu paraşütle paramotor uçmaya başlayarak Samsun’un çağdaş Hezarfen Çelebisi’ oldu. 
     Maceracı genç, yoğun trafikte otomobille 40 dakika süren yolu paraşütle 15 dakikada alıyor. Zaman zaman benzini bittiğinde akaryakıt istasyonuna acil iniş yapan Şanslı, benzin aldıktan sonra yeniden havalanıyor. Tamiş Motor Yenileme Fabrikası’nda teknik eleman olarak çalışan Şanslı 28 , güneşli ve rüzg rsız havalarda işine paraşütle uçuyor’. Şanslı, oturduğu evin arka kısmındaki boş alandan havalanıyor, ardından yoğun araç trafiğinin stresini yaşamadan, binaların ve araçların üzerinden işine süzülüyor. 
     
     Ona her yer havaalanı’ 
     Görenlerin hayretle izlediği Şanslı, sanayi sitesindeki işyerine ulaşınca da yakındaki boş alana iniyor. Burada paraşütünü toplayıp işyerine yürüyor. 
     Ancak Şanslı zaman zaman havada aksilikler de yaşıyor. Benzini azaldığında, aşağıda akaryakıt istasyonu varsa acil iniş yapıyor motoruna benzin aldıktan sonra tekrar havalanıyor. Böylece hem uçmanın keyfini yaşadığını hem de işine çabuk gittiğini belirten Şanslı, paramotor’u da şöyle anlatıyor 
     "Paramotor, bir yamaç paraşütü ve pervaneli 25 kiloluk küçük bir motordan oluşuyor. Paraşüt de 11 metre uzunluğunda. Motorun gücüyle havada alçalıp yükselebiliyorum. İki yıldır motorlu paraşüt kullanıyorum. Ancak son günlerde, işime paraşütle gitmeye başladım. Bu da benim zevkim..." 
     



 YAŞAM 
























</TEXT>
</DOC>
