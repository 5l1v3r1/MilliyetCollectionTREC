<DOC>
<DOCNO> 137022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/siyaset/siy03.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanı’ndan çarpıcı sözler 
</HEADLINE>
<TEXT>
Vatandaşa işkence yapıyoruz 
Türkiye’deki bürokratik yapıdan şik yet eden Bakan Sütlüoğlu, "Yatırım yapmak için deli olmak lazım" dedi 
     SEFA KARACAN Gümüşhane DHA 

     Çevre Bakanı İmdat Sütlüoğlu, tören alanındaki konuşmasında, "Öyle bir mevzuat ve bürokratik yapı var ki, Türkiye’de yatırım yapmak için deli olmak lazım. Vatandaşa bu işkenceyi biz yapıyoruz" dedi. 
     Gümüşhane’nin düşman işgalinden kurtuluşunun 85. yıldönümü törenlerine katılan Sütlüoğlu, iktidar ve muhalefetin birlik içinde hareket ettiğini söyledi. "Yatırım olmadan zenginlik olmaz" diyen Sütlüoğlu, şöyle konuştu 
     "Üretim olmadan, işsizliğe çözüm bulunmaz. Ama öyle bir bürokratik yapı var ki, Türkiye’de yatırım yapmak için deli olmak lazım. Bugün yatırım için 156 yerden izin almak gerekiyor. ÇED raporu için 10 ay bekliyoruz. Bu işkenceyi vatandaşa maalesef biz yapıyoruz. ÇED raporu süresini 10 güne indirdik. Artık ÇED raporu illerde verilecek." 
     Sütlüoğlu, Ermenistan’ın Türkiye sınırına çok yakın nükleer santralları devreye sokmasını değerlendirirken de, "Bunların emniyet tedbirleri çok önemli. Ayrıca bunun uluslararası boyutu da var. Bu tür olayları uluslararası hukuk çerçevesine taşımak gerek" diye konuştu. 
     



 SİYASET 
















</TEXT>
</DOC>
