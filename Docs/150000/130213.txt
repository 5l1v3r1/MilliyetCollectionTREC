<DOC>
<DOCNO> 130213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sonspo05.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür dünyanın en iyi 10. golcüsü... 
</HEADLINE>
<TEXT>

     İngiltere Premier Ligi'nde Blackburn Rovers takımı kadrosunda bulunan Hakan Şükür, futbolculuk yaşamını sürdüren dünyanın en iyi golcüleri arasında 10. sırada gösterildi. 
     Uluslararası Futbol Tarihi ve İstatistikleri Federasyonu IFFHS tarafından yapılan değerlendirmede, İtalya'daki İnter ve Parma deneyimlerinin ardından bir süre futboldan uzak kalan, ardından Blackburn Rovers'a transfer olmasına karşın geçirdiği şanssız bir sakatlık sonucu forma giyemeyen Hakan Şükür, herşeye rağmen dünyanın en iyi golcüleri arasında yer almayı sürdürdü. 
     Futbolcuların kariyerleri boyunca oynadıkları takımların formaları altında kaydettikleri gollerin ölçü alındığı belirtilen sıralamada Hakan Şükür, 381 lig maçında 207 kez fileleri havalandırarak 10. sırada kendine yer buldu. 
     
     ROMARİO İLK SIRADA 
     Oynadığı 6 lig maçında attığı 445 golle, 37 yaşındaki Brezilyalı yıldız Romario açık farkla zirvede yer alırken, Panathinaikos'un Polonyalı golcüsü Krzysztof Warzycha ikinci, Paraguay'da Toluca takımının gol ayağı Cardozo ise üçüncü sırada bulunuyor. 
     Sıralamadaki bir diğer tanıdık isim ise oynadığı 232 lig maçında 216 kez rakip fileleri havlandırarak kendisine 8. sırada yer bulan Galatasaray'ın eski futbolcusu Mario Jardel oldu. 
     
     PELE'YE YAKLAŞAN YOK 
     IFFHS'nin Dünyanın Gelmiş Geçmiş En Büyük Golcüleri sıralamasında ise, bir futbol efsanesi olarak kabul edilen Brezilyalı yıldız Pele 541 golle zirvedeki yerini korudu. 
     Pele'yi, Avusturyalı Joısef Bican 518 gol ve Macar Ferenç Puskas 511 gol izledi. 
     
     EN İYİ GOLCÜLER 
     IFFHS'nin ''Dünyanın Faal En İyi Golcüleri'' sıralamasında ilk 10'da yer alan futbolcular şunlar 
     1-Romario Souza Farias Brezilya. 
     2-Krzysztof Warzycha Polonya. 
     3-Jose Cardozo Paraguay. 
     4-Alan Shearer İngiltere. 
     5-Ulf Kirsten Almanya. 
     6-Alberto Acosta Arjantin. 
     7-Ivan Rena Valenciano Kolombiya . 
     8-Mario Jardel Brezilya. 
     9-Luboslav Penev Bulgaristan. 
     10-HAKAN ŞÜKÜR TÜRKİYE. 
     





</TEXT>
</DOC>
