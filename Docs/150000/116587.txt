<DOC>
<DOCNO> 116587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur05.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde çocuk olan otomobili çaldılar 
</HEADLINE>
<TEXT>

     Üsküdar'da, içinde çocuk bulunan bir otomobil çalındı. 
     Bekir Yakın adlı kişi, birlikte yaşadığı Emine Okur ve 3 yaşındaki çocukları Hasan Yakın'ı yanına alarak, 34 FHL 50 plakalı otomobiliyle Çinili Paşalimanı Caddesi'ndeki Anılar Taverna'ya gitti. 
     Otomobili taverna önüne park eden Yakın, uyuyan çocuğu araçta bırakarak içeriye girdi. 
     Bir süre sonra dışarı çıkan Yakın ve Okur, çocuklarının içinde bulunduğu otomobilin taverna önünde olmadığını görünce durumu polise bildirdi. 
     Bunun üzerine çalışma başlatan polis ekipleri, 30-35 yaşlarındaki bir kişi tarafından çalındığı anlaşılan otomobili, aynı ilçedeki Bağlarbaşı Galip Caddesi Görümce Sokak üzerinde terk edilmiş olarak buldu. 
     Ancak araçta yapılan araştırmada 3 yaşındaki Hasan Yakın'ın otomobilde olmadığı anlaşıldı. 
     Polis, çocuğun bulunması için başlattığı çalışmaları sürdürüyor 
     





</TEXT>
</DOC>
