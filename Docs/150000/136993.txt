<DOC>
<DOCNO> 136993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/ekonomi/eko01.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Projeler durmadı, 80 yeni alışveriş merkezi kurulacak 
</HEADLINE>
<TEXT>

     AÇIK KOYU SOHBETLER EYLEM TÜRK 

     Alışveriş merkezleri konusunda uzmanlığı ile tanınan ve bu merkezlerden birçoğunun yatırım projelerine danışmanlık yapan Alkaş Danışmanlık’ın sahibi Avi Alkaş, Irak’a olası bir operasyon beklentisinin, perakendede harcama eğilimlerini görece kıstığını ancak, kısa sürmesi beklenen savaştan sonra sektörde patlama beklediğini söyledi. Savaş tedirginliğinin alış veriş merkezleri projelerini durdurmadığına dikkat çeken Alkaş, şu anda 53 olan alışveriş merkezi sayısının 2006’ya kadar 130’a çıkacağını belirtti. 
     
Irak Operasyonu’nun perakende sektörüne etkileri ne olur 
     Operasyon konusundaki bekleyiş, şu anda perakendede göreceli bir durgunluk yaratıyor. İnsanların harcama eğilimlerinde düşüş var. Yani şuyuu vukuundan beter.’ Savaş sürecine girildiği zaman tüketimde doğal olarak azalma yaşanacak. Bizim temennimiz operasyonun hiç olmaması. Ancak olasılığını da gözardı edemeyiz. Her olumsuzluktan bir olumlu çıkarma zorunluluğumuz var. Tehditleri nasıl fırsatlara çevirebiliriz ’i zorlamamız lazım. Operasyon süresi çok önemli. Kısa olursa, sonrasında olumlu gelişmeler olacak. Kısılan tüketim canlanacak. O nedenle 2004 - 2005’e doğru daha olumlu bir gidiş olacak. Yeter ki operasyon uzun sürmesin. Irak operasyonundan sonra pazarda olumlu gelişmeler bekliyorum. 
     
     Kitap satışları artabilir 
Tüketicilerin operasyon sürecinde nasıl tepki vereceklerini düşünüyorsunuz 
     Operasyonun kısa vadeli artıları olabilir. Mesela marketlerde daha çok gıda satışı yaşanabilir. Yani gıdada göreceli artış yaşanacaktır. Her şekilde evle ilgili tüketimin artacağını düşünüyorum. Kitap satışlarında artış bekliyoruz. Savaş insanların eve kapanmasına neden olacak ve eğlence sektörü olumsuz etkilenecektir. Tüm bu öngürüler yine operasyonun süresine bağlı. 
     
Tam bu süreçte İstanbul’da alışveriş festivali düzenlenecek. Festivale katılım şu anda ne durumda 
     Bayram alışverişi artık alışveriş bayramlarına döndü. İstanbul’u alışveriş merkezi haline getirmek ve turist getirmek için böyle bir proje düşünüldü. Festival İTO, TÜRSAB ve TÜROB organizatörlüğünde bu ay düzenlenecek. 
     Şu anda katılımcı beklenenin altında ama biz çalışmalarımızı sürdürüyoruz. Harcama eğiliminin gelişmesi için turizmi geliştirmemiz lazım. 
     
Akmerkez’in açık pazarını sordularDanışmanlık ya da yöneticilik yaptığınız dönemde mutlaka entersan olaylara şahit olmuşsunuzdur... 
     Şu ana kadar 14 alışveriş merkeziyle yönetici veya danışman olarak çalıştım. Çok ilginç olaylar da yaşadım. Mesela Akmerkez’in müdürlüğünü yaptığım dönemde turistler gelirdi ve Akmerkez’in açık hava bölümünün nerede olduğunu’ sorarlardı. Dolaşıyoruz bulamıyoruz’ derlerdi. İlk başlarda anlamadık. Ancak sonra kastettikleri yerin Akmerkez’in karşısında her perşembe günü kurulan açık hava pazarı olduğunu anladık. O dönem otoparkımız ücretsizdi. Ve dikkat edince perşembe günleri otoparkın doluluk oranının yükseldiğini gördük. 
     
Kapsama alanı olan yere kur ’Alışveriş merkezi yatırımları ne durumda 
     Şu anda toplam 53 alışveriş merkezi var. Bunun 22 tanesi İstanbul’da. 2006’da bu sayı 130’a çıkacak. Türkiye’de toplam perakendenin hacmi 50 milyar dolar. 2004 - 2005 ekonominin ve perakende sektörünün geliştiği yıllar olacak. Bu yıl yatırımlara başlanacak ama sonuçları 2004’te göreceğiz. Doğru alışveriş yatırımı için bütün mesele kapsama alanının analizini yapmak. Bu şu demek, on, yirmi, otuz dakikada bu merkeze ulaşabilecek nüfus ve bu nüfusun harcama yeteneği. Kişi başına düşen milli gelirin düşük olduğu yörelerde sayısal çoklukla aynı denge tutturabilir. 
     Böyle olursa alış veriş merkezi kurulur. Böyle yerlerden doğru sonuç alınır. 
     



 EKONOMİ 



















</TEXT>
</DOC>
