<DOC>
<DOCNO> 132286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/ekonomi/eko10.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos’ta, Krueger ile birlikte IMF’siz bir dünyayı anlatacak 
</HEADLINE>
<TEXT>

     EKONOMİ SERVİSİ 

     Devlet Bakanı Ali Babacan Davos Zirvesi’nde Uluslararası Para Fonu IMF Birinci Başkan Yardımcısı Anne Kruger ile "IMF’siz Bir Dünya" adlı toplantıda konuşmacı olacaklarını söyledi. 
     CNN Türk’te E E Programında Erdal Sağlam ve Enis Berberoğlu’nun sorularını yanıtlayan Babacan, Krueger ile birlikte katılacağı toplantının çok ilginç olacağını söyledi. IMF ile yürütülen dördüncü gözden geçirme görüşmelerinin Kurban Bayramı’ndan sonraya kalabileceğini belirten Babacan, "Biz niyet mektubunda yazdığımız her şeyin iyice benimsenmesini çok önemsiyoruz. Mektubun tamamlanması bir iki hafta sürebilir. Daha sonra IMF heyetini çağıracağız" dedi. 
     
     Evet, hata yaptık’ 
     Babacan, hükümetin emekli zammını önce, kaynağını ise daha sonra açıklamasının piyasaları etkilemesi açısından hata olarak kabul edilebileceğini belirtti. Bankaların, kira öder gibi 5, 10 yıl vadelerde konut finansmanı sağlayabilmeleri için hazırlıkları olduğunu da belirten Babacan, bu sistemin mortgage uygulanması için ABD, Avrupa ve Körfez ülkelerinden başvuran şirketler olduğunu söyledi. 
     



 EKONOMİ 























</TEXT>
</DOC>
