<DOC>
<DOCNO> 134114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko38.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Gün boyunca alıcılı seyreden Borsa her iki seansta da artış göstererek, 10,945.73 puandan kapandı. 
     İlk seansta 10,900 puana doğru yaşanan yükselişin ardından endeks 10,800 seviyesinin hemen üstünde 10,827.65 puandan kapandı. 
     Endeks, 2. seansta 10,800 seviyesinde dengeli bir seyir izledikten sonra sektör ve hisse bazındaki alımlarla 10,900 seviyesine çıktı ve gelen son dakika alımlarıyla da günü 10,945.73 puan ve yüzde 2.05 artışla tamamladı. 
     İMKB Ulusal 100 Endeksi, günlük bazda ise 220.07 puan yükseldi. 
     Hisse senetleri piyasasındaki günlük toplam işlem hacmi ise 522 trilyon 771 milyar 769 milyon lira oldu. 
     
     DOLAR 
     Kapalıçarşı'da dünü 1 milyon 652 bin liradan kapatan dolar, güne yine aynı fiyattan, 1 milyon 797 bin liradan kapatan Euro ise 1 milyon 791 bin liradan başladı. 
     Piyasa kapanışında doların satış fiyatı 1 milyon 645 bin, Euro'nun satış fiyatı da 1 milyon 775 bin lira oldu. 
     Merkez Bankası da doların bugünkü efektif kurunu alışta 1 milyon 641 bin 68 lira, satışta ise 1 milyon 652 bin 614 lira olarak açıkladı. 
     Böylece Merkez Bankası'nın dün açıkladığı kurlara göre dolar, alışta 9 bin 11 lira, satışta ise 9 bin 74 lira geriledi. 
     
     TAHVİL-BONO-REPO 
     İMKB Tahvil ve Bono Piyasası Kesin Alım Satım Pazarı'nda, gösterge niteliğindeki 28 Ocak 2004 vadeli, bugün valörlü tahvilin basit getirisi yüzde 56.91, bileşik getirisi yüzde 56.99'dan kapandı. 
     Bu kağıdın dünkü aynı gün valörlü işlemlerinde basit getirisi yüzde 57.59'dan, bileşik getirisi de yüzde 57.63'ten kapanmıştı. Bileşik getirideki günlük düşüş 0.64 puan oldu. 
     Bu arada, aynı kağıdın yarın valörlü işlemlerinde ise bileşik getiri yüzde 56.76 düzeyine geriledi. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 44.00'ten kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 43.00, en yüksek oran ise yüzde 44.10 olarak belirlendi. 
     Bankalararası TL interbankında da gecelik faiz oranı ortalama yüzde 44.00 olarak gerçekleşti. 
     





</TEXT>
</DOC>
