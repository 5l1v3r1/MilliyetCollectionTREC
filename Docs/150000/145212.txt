<DOC>
<DOCNO> 145212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun09.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette Saddam üzerine bahis... 
</HEADLINE>
<TEXT>

     İnternette bir site, ''Mart sonunda Saddam'ın hayatta olup olmayacağı'' konusunda bahis kabul etmeye başladı. 
     Sitede ''Mart sonunda Saddam sağ kalacak mı '' sorusu üzerine başlatılan bahiste toplanan paranın 1 milyon doları geçtiği bildiriliyor. 
     Bu arada ''Saddam Mart sonunda Irak lideri olmayacak'' diyerek bahse girenlerin oranı yüzde 65'ten yüzde 79'a yükseldi. Oran, bu ayın başında yüzde 20 dolaylarında idi. 
     ''Tradesports.com'' sitesi yetkilileri, ''müşterek bahisçilerin genelde finans ve ticaret sektörlerinden geldiğini ve günlük işlerinde kullandıkları beceri ve önsezilerini kullanarak bir tür kumar oynadıklarını'' ifade ettiler. 
     ''Saddam'ın başı üzerine bahse girmenin kötü bir şey olduğuna inanmadığını'' belirten ''Tradesports.com'' başkanı John Delaney, buna karşılık, ''örneğin savaş kurbanlarının sayısı gibi şeyler üzerine bahis düzenlemediklerini'' söyledi. 
     Siteyi ziyaret edenler, ''Saddam'ın öldürülüp öldürülmeyeceğinin yanı sıra, sürgüne gidip gitmeyeceği'' konusunda da bahse girebiliyorlar. 
     




</TEXT>
</DOC>
