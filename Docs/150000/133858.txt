<DOC>
<DOCNO> 133858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun30.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da biri Türk üç temizlikçi kadın öldürüldü... 
</HEADLINE>
<TEXT>

     Almanya'nın Kuzey Ren Vestfalya eyaletindeki Telgte kentinde, biri Türk 3 temizlikçi kadın bir jimnastik salonunun önünde öldürüldü. 
     Telgte polisi, Türk, Yugoslav ve Alman kadınların, stüdyonun önünden geçen bir kişi tarafından bulunduğunu, 2 kadının olay yerinde, diğer kadının da hastaneye kaldırıldıktan birkaç saat sonra öldüğünü belirtti. 
     Öldürülen kadınlar arasındaki Adapazarlı Ayten D.'nin 35 , 1 çocuk sahibi ve hamile olduğu bildirildi. 
     Başsavcı Wolfgang Schweer, kadınların birbirleriyle ilişkisi olmadığını, bu nedenle cinayetin sebebinin araştırılmasının zor olduğunu söyledi. 
     Schweer, kadınların, binada temizlik yaptıktan sonra dışarı çıktıklarında öldürüldüğünün tahmin edildiğini kaydetti. 
     





</TEXT>
</DOC>
