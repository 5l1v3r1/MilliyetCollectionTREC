<DOC>
<DOCNO> 106152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur18.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonunu alan kapkaççı, bıçakla dehşet saçtı... 
</HEADLINE>
<TEXT>

     Denizli'de, kapkaççı, kendisini yakalamaya çalışan bir kişiyi bıçakladı. Polis tarafından yakalanan kapkaççıyı çevrede bulunanlar linç etmek istedi. Polis, öfkeli kalabalığı havaya ateş açarak uzaklaştırdı. 
     Alınan bilgiye göre, SSK Bölge Hastanesi'nde, muayene sırası bekleyen Yıldız Çolak'ın 20 çantasından cep telefonunu alarak kaçmaya çalışan Kerim Ç. 36 , merdivenlerde polis memuru Remzi Kılıç'la karşılaştı. 
     Elindeki bıçakla polis memuruna saldıran ve dengesini kaybederek düşmesini fırsat bilen Kerim Ç, kaçarken, bu kez kendisini yakalamak isteyen Cengiz Peker'i karnından bıçakladı. 
     Polisin de yetişmesiyle kaçmaya çalışan kapkaççı kıskıvrak yakalandı. Ancak bu kez öfkeli vatandaşlar kapkaççıyı linç etmek istedi. Bir anda kalabalığın arasında kalan kapkaççıyı polis ancak havaya ateş açarak alıp götürebildi. 
     





</TEXT>
</DOC>
