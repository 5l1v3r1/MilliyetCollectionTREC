<DOC>
<DOCNO> 130664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/siyaset/asiy.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’deki üslere hayaletler’ geliyor 
</HEADLINE>
<TEXT>

Adana’ya gelen 150 kişilik ABD heyeti, "hayalet uçak" diye bilinen F - 117 ve B - 2’lerin operasyon öncesi Türkiye’ye konuşlandırılması için çalışma yapacak 
     BARKIN ŞIK TUNCAY DAĞLI 

     Başbakanlık izniyle bazı havaalanı ve limanlarda inceleme yapmak için Adana’ya gelen 150 kişilik ABD heyeti, Irak operasyonunda kullanılmak üzere F - 117 savaş ve B - 2 bombardıman uçaklarının Türkiye’de konuşlandırılması amacıyla çalışmalar yapacak. "Hayalet uçak" olarak adlandırılan F - 117 ve "görünmez bombardımancı" B - 2’ler, radarlara yakalanmadan, en yoğun savunma hatlarını yok edebiliyor. Türkiye’nin izin vermekte gecikmesi nedeniyle bir süredir Almanya’da bekleyen heyet, iki ülke arasındaki görüşmelerin tamamlanması ve statünün belirlenmesinin modus operandi ardından dün Adana İncirlik’e ulaştı. 
     
     AÇIKLAR KAPATILACAK 
     ABD’nin Almanya’daki Avrupa Komutanlığı’ndan değişik uçaklarla gelen heyet, Genelkurmay yetkilileriyle İncirlik’te inceleme programını gözden geçirdi. 
     Edinilen bilgilere göre, İncirlik’ten gruplara ayrılarak Diyarbakır, Batman, Malatya Erhaç, Çorlu ve Muş havaalanlarıyla Mersin ve İskenderun limanlarında incelemelere başlayacak heyet, çalışmalarını 10 gün içinde tamamlayacak ve söz konusu yerlerle ilgili rapor hazırlayacak. Söz konusu raporların tamamlanmasının ardından inşaatların 45 günde tamamlanması ve 300 milyon dolarlık yatırım yapılması planlanıyor. 
     
     F-117’nin menzili sonsuz 
Hassas noktaları vurmak onun işi      1991 Körfez Savaşı’nda Bağdat şehir sınırları içindeki hedefleri vurmasına izin verilen tek uçak F - 117’lerdi. Havada yakıt ikmali yapabilen bu uçaklar, elektrik istasyonlarını, askeri kararg hları, haberleşme merkezlerini, hava savunma noktalarını, havaalanlarını, cephanelikleri, kimyasal, biyolojik ve nükleer silah tesislerini vurdu. 

</TEXT>
</DOC>
