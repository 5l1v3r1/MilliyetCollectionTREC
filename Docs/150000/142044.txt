<DOC>
<DOCNO> 142044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sonspo04.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenç Kurtar Diyarbakırspor maçı bizim için ölüm kalım maçı 
</HEADLINE>
<TEXT>

     Kocaelispor Teknik Direktörü Güvenç Kurtar, Diyarbakırspor maçını kazanmaktan başka çarelerinin olmadığını söyledi. 
     Kurtar, İstanbulspor maçında iyi oynadıklarını ve çok gol kaçırınca sahadan yenik ayrıldıklarını belirterek, ''Bu yüzden, Diyarbakırspor maçının önemi daha da arttı'' dedi. 
     Diyarbakırspor maçında 3 puandan başka alternatif düşünmediklerini ifade eden Kurtar, şöyle konuştu 
     ''İstanbulspor maçındaki hatalarımızı tekrar etmeyeceğiz. Diyarbakırspor maçı, bizim için ölüm kalım maçı olacak. Bu maçtan, tribünleri dolduracağına inandığımız taraftarın da desteğiyle iyi sonuç alacağımıza eminim. Takım iyi yolda, tek eksiğimiz galibiyet.'' Günde tek idman yapan Körfez ekibinde, kart cezalısı olan kaptan Nuri'nin dışında eksik bulunmuyor. 
     





</TEXT>
</DOC>
