<DOC>
<DOCNO> 137643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/spor/spo06.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Umuda yolculuk 
</HEADLINE>
<TEXT>

UEFA Kupası 4. turunda Porto ile kozlarını paylaşacak olan Denizlispor dün özel uçakla Portekiz’e gidip, kampa girdi 
     110 kişilik kafile 
     BU sezon UEFA Kupası’nda büyük bir başarı göstererek 4. tura çıkan Denizlispor, yarın oynayacağı Porto maçı için dün Portekiz’e gitti. Özel uçakla giden kafilede, bürokratlar, yöneticiler, davetliler, basın mensupları, teknik heyet ile futbolcu olmak üzere toplam 110 kişi yer aldı. Yeşil - Siyahlı futbolcular, "Avantajlı bir skorla döneceğiz" dediler. 
     
     Rıza Çalımbay umutlu 
     SON derece moralli oldukları gözlenen Yeşil - Siyahlılar’da Teknik Direktör Rıza Çalımbay, bu turun kendileri için şampiyonluk kadar önem taşıdığını vurguladı. Çalımbay, "Rövanşa avantajlı bir şekilde dönmek için çabalayacağız. Ancak son sözü sahada futbolcularımız söyleyecek. Hazırlıklarımızı yaptık. Bu saatten sonra hata yapmamalıyız" dedi. 
     
Uçakta doğumgünü      Denizlispor’u dün Portekiz’e götüren uçakta çifte yaşgünü yapıldı. Yeşil - Siyahlılar, Mustafa Özkan’ın 29., kaleci Süleyman’ın ise 24. yaşını pasta keserek kutladı. Mustafa Özkan vizesi, olmadığı için pasaport kontrolünde bir süre bekletilirken şiddetli fırtına ve soğuk hava ile karşılaşan Denizlispor ayağının tozuyla kısa bir idman yaptı. 
     



 SPOR 






















</TEXT>
</DOC>
