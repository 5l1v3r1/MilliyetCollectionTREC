<DOC>
<DOCNO> 129516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko20.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10 bin puanı yakaladı... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 253.90 puan artarak 10.006.76 puandan kapandı. 
     Hisse senetleri ortalama yüzde 26.60 oranında değer kazandı. 
     Haftanın üçüncü işlem gününde alım ağırlıklı bir seyir izleyen endeks 9,800-10,000 aralığında dengelendi ve son dakika alımlarıyla ilk seansı 10,000 puanın üstünde kapandı. 
     Uzmanlar, endeksin dün 10,000 psikolojik seviyesinin altına indiğini, bugün de 9,690 ile 9,965 puan aralığında hareket ettiğini vurgulayarak, döviz ve faizde yaşanan olumsuz gelişmelerin borsayı da etkilediğini kaydediyorlar. 
     Bugün gerçekleşen yükselişin tepki niteliği taşıdığını ifade eden uzmanlar, gerek Irak ile ilgili tedirginlikler, gerekse bono piyasasını etkileyen ekonomik tartışmaların borsa üzerinde baskı oluşturmaya devam edeceğini savunuyorlar. 
     
     ENDEKSİN SEYRİ 

     Endeks, 1. seansa 25.41 puan azalışla 9,727.45 puan seviyesinde başladı. 
     Endeks, seansın ilk yarısını da 76.84 puan artışla 9,829.70 puandan geçti. Endeks, seansı 253.90 puanlık, yüzde 2.60 artışla, seans içinde gördüğü en yüksek değer olan 10,006.76 puandan tamamladı. 
     Endeks, seans içinde en düşük 9,690.72 puana gerilerken, en yüksek değer olarak 10,006.76 puanı gördü. 
     Seans kapanışında mali endeks 375.02 puan artışla 12,400.85 puana, hizmetler endeksi 123.86 puan artışla 6,661.16 puana, sanayi endeksi 203.82 puan artışla 9,574.38 puana yükseldi. 
     Böylece, önceki kapanışa göre mali grup hisseler ortalama yüzde 3.12, hizmetler grubu hisseler ortalama yüzde 1.89, sanayi grubu hisseler ortalama yüzde 2.18 oranında değer kazandı. 
     İşlem gören toplam 279 hisse senedinden 233'ü değer kazanırken, 21 hisse senedi değer yitirdi, 25 hissenin fiyatında ise değişiklik olmadı. 
     Seansta, 159 trilyon 278 milyar 399 milyon liralık işlem hacmi oluştu. 
     Garanti Bankası, İş Bankası C , Yapı ve Kredi Bankası, Tüpraş ve Doğan Holding en yoğun işlem gören hisseler oldu. 
     





</TEXT>
</DOC>
