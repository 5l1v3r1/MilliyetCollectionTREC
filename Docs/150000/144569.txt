<DOC>
<DOCNO> 144569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko15.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Savaşı, Avrupa turizmini de vurdu... 
</HEADLINE>
<TEXT>

     ABD'nin Irak'a saldırısı Avrupa turizm sektörünü vurdu. 
     Paris Merkezli Uluslararası Otel ve Restoranlar Derneği Başkanı Alain Feutre, Paris ve Berlin'deki otel rezervasyonlarında büyük düşüşyaşandığını, bu düşüşün önümüzdeki günlerde artarak sürmesinden korkulduğunu söyledi. 
     ''Turizm için barış gerekli'' diyen Feutre, ''savaş uzun sürerse bunun Avrupa turizm sektörü için bir felaket olacağını'' belirtti. 
     Avrupa'yı ziyaret edenler arasında özellikle en paralı turistler olarak görülen ABD'li ve Japon turistlerin sayısının azaldığını bildiren sektör kaynakları bunun sektörde faaliyet gösteren işletmelerin gelirlerini önemli ölçüde azalttığını kaydediyor. 
     Başlıca müşterilerini ABD'li ve Japonların oluşturduğu Paris otellerinde doluluk oranının geçen yıl bu zamanlarda yüzde 60 olduğunadikkat çeken kaynaklar, bu oranın şimdi yüzde 25'e gerilediğini vurguluyor. 
     Avrupa turizminin bir başka merkezi İtalya'da da Roma, Floransa veVenedik'e gelen turist sayısında yarı yarıya azalma kaydedildiği ifadeediliyor. 
     Kesin oranlar verilmemekle birlikte, başta başkent Berlin olmak üzere, Almanya'ya gelen turist sayısında da önremli düşüş görüldüğü bildiriliyor. 
     





</TEXT>
</DOC>
