<DOC>
<DOCNO> 144576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo07.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen Stadı'nda sessiz gece... 
</HEADLINE>
<TEXT>

     Birinci Süper Futbol Ligi'nde yarın Elazığspor'u konuk edecek olan Galatasaray, Florya Metin Oktay Tesisleri'nde kampa girdi. 
     Ligde Fenerbahçe ile yapılan derbi maçta tribünlerden atılan yabancı maddeler nedeniyle Futbol Federasyonu Profesyonel Futbol Disiplin Kurulu PFDK tarafından 1 maç seyircisiz oynama cezası alan ve bu nedenle Elazığspor maçını taraftarından yoksun yapacak Galatasaray, şampiyonluk yolunda Denizlispor yenilgisiyle yitirilen puanlarla moralleri yeniden kazanmanın hesaplarını yapıyor. 
     Sarı-kırmızılılarda, Denizlispor karşısında gördüğü sarı kartla cezalı duruma düşen Arif'in oynayamayacağı karşılaşma öncesi, üst gruparka adalesinde ezik bulunan Ali Lukunku'nun da tedavisi tüm hızıyla sürüyor. 
     Galatasaray'ın Elazığspor karşısına, Mondragon, Xavier, Bülent, Hakan, Ümit Davala, Berkant, Ayhan, Volkan, Ergün, Revivo ve Ümit Karan muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak ve hakem Mutlu Çelik'in yöneteceği karşılaşma, Digitürk LİG TV'den de naklen yayınlanacak. 
     





</TEXT>
</DOC>
