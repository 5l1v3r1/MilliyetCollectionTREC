<DOC>
<DOCNO> 127382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/siy07.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabine görücü usulü evlendi 
</HEADLINE>
<TEXT>

Bakan eşleri evlilik öykülerini anlattı. Kabine üyelerinin eşlerinin çoğu dünya evine girerken "görücü usulü"yle evlendiğini ifade etti 
     YILDIZ YAZICIOĞLU Ankara 

     Bakan eşlerinin Milliyet’le paylaştığı evlilik öyküleri, kabine üyelerinin çoğunun, dünya evine girerken "görücü usulü"nü tercih ettiğini ortaya koydu. Başbakan Abdullah Gül’ün eşi Hayrünnisa Gül başta olmak üzere bakan eşlerinin çoğu ya aileleri ya da tanıdıklarınca bir araya getirildi. 
     Bazı bakan eşleri ise evlilik hik yelerini anlatmayı uygun bulmadı. 
     Mehmet Ali Şahin’in eşi Saniye Şahin Biz akrabayız, teyze çocuklarıyız. Ancak aile tarafından bize bir zorlama yapılmadı. İkimiz İstanbul’da okurken evlenme kararı aldık. Bir yıl nişanlı kaldıktan sonra 14 Eylül 1974’te evlendik. 
     Abdülkadir Aksu’nun eşi Emine Aksu İkimiz de Diyarbakır doğumluyuz. Eşim halamın oğlu. Ailelerimiz uygun gördü. Altı ay nişanlı kaldıktan sonra 15 Eylül 1978’de evlendik. 
     Zeki Ergezen’in eşi Saime Ergezen Bitlis Ahlat’lıyız. Ailemiz mutaassıptır. Eşim teyzemin torunu. Ailelerimizce uygun görüldü. Dokuz ay nişanlı kaldıktan sonra 28 Temmuz 1973’te evlendik. 
     
     Okul bitti evlendik 
     Hayrünnisa Gül Eşimle lisede okurken ailelerimiz tarafından tanıştırıldık. Okulum bitince evlendik. 
     Başbakan Yardımcısı Abdüllatif Şener’in eşi Berrin Şener İkimiz de Sivaslıyız. Halamın oğlu tanışmamıza vesile oldu. Akrabalık bağımız yok. Temmuz 1981’de nişanlandık, 6 Şubat 1982’de evlendik. 
     Milli Savunma Bakanı Vecdi Gönül’ün eşi Sevim Gönül İkimiz de Erzincanlıyız. Akraba değiliz ama görücü usulü evlilik oldu. Sadece 20 gün nişanlı kaldık. 
     Enerji Bakanı Hilmi Güler’in eşi Mehtap Güler Ankara’da görücü usulü tanıştırıldık. Dört aylık nişanlılık sonrası evlendik. 
     Kültür Bakanı Hüseyin Çelik’in eşi Şahsenem Çelik Ailelerimiz arasında dostluk vardı. Görücü usulü oldu. 
     
     Çiçekler tanışıyordu 
     Adalet Bakanı Cemil Çiçek’in eşi Gülten Çiçek İkimiz de Yozgatlıyız. Orada tanıştık. Ben öğretmenlik yapıyordum. Birbirimizi tanıyarak evlenmeye karar verdik. 
     Turizm Bakanı Güldal Akşit’in eşi Haluk Akşit İkimiz de Malatyalıyız. Ailelerimiz tanışıyor ve görüşüyordu. İstanbul’a gidip tanıştım. Flört etmeye başladık, sonunda evlendik. 
     Orman Bakanı Osman Pepe’nin eşi Birgül Pepe İkimiz de Trabzonluyuz. Ailelerimiz tanışıyordu. 
     Devlet Bakanı Kürşat Tüzmen’in eşi Perihan Tüzmen Ben Rizeliyim, eşim Ankaralı. Görücü usulü tanıştırıldık. Eşim isteksiz de olsa ısrar üzerine beni görmeye geldi. 5 Aralık 1986’da evlendik. 
     
Yeşilçam’da tanıştılar      Milli Eğitim Bakanı Erkan Mumcu’nun eşi Işıl Mumcu Çok farklı mek nlarda yaşayan iki gençtik. Mimar Sinan Üniversitesi Güzel Sanatlar Akademisi 3. sınıftaydım. TRT ve Yeşilçam’ın ortaklaşa çalıştığı bir film projesi grubuna katılmıştım. Erkan ile orada tanıştık. O yönetmen yardımcısıydı. Okulumun bitmesi için 1.5 yıl nişanlı kaldık. 
     Sanayi Bakanı Ali Coşkun’un eşi Asuman Coşkun Ben Ankaralıyım, eşim Erzincanlı. Bizi arkadaşlarımız tanıştırdı. Bir ay nişanlı kaldıktan sonra 23 Ağustos 1994’te evlendik. 
     Devlet Bakanı Ali Babacan’ın eşi Zeynep Babacan Eşimin kız kardeşleriyle TED Ankara Koleji’nde birlikte okudum. Bizi kız kardeşleri tanıştırdı. Hacettepe Üniversitesi’nde okurken evlenmeye karar verdik. 
     Sağlık Bakanı Recep Akdağ’ın eşi Şeyma Akdağ İlahiyat fakültesinde okurken eşimle tanıştım. Evlenme kararı alınca okuldan ayrılmayı tercih ettim. 
     Devlet Bakanı Mehmet Aydın’ın eşi Nihal Aydın Üniversitede sınıf arkadaşıydık. Evlilik yıldönümlerimizi çiçekle kutlarız. 10 Ekim 1969’da evlendik. 
     
Çocukluktan sevdalılar      Başbakan Yardımcısı Ertuğrul Yalçınbayır’ın eşi Ulviye Yalçınbayır Ailelerimiz Bursa Kırcaali Mahallesi’nde komşuydu. Çocukluktan beri birbirimizi tanıyoruz. Nişanlandıktan iki yıl sonra, 18 Temmuz 1970’te evlendik. 
     Çalışma Bakanı Murat Başesgioğlu’nun eşi Hacer Başesgioğlu Eşimle 1978’de evlendik. İlkokuldan beri arkadaşımdı. Bizimkine çocukluk aşkı diyebiliriz. 



 SİYASET 













</TEXT>
</DOC>
