<DOC>
<DOCNO> 116791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur55.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri Bahçeli Genel Başkanlığı bırakıyor... 
</HEADLINE>
<TEXT>

     MHP'nin yüzde 10 oy kaybederek barajın altında kalması üzerine MHP Genel Başkanı Devlet Bahçeli "çekilip yerini yeni bir genel başkana bırakacağını" açıkladı. 
     "Seçim sonuçları netleşmiş bulunmaktadır. Milletimize hayırlı olsun. Bir parti tek başına iktidara geldiği anlaşılmaktadır. Her kişi ve kurum buna saygılı duymaktadır. 
     MHP yaklaşık yüzde 10 oranında oy kaybına uğrayarak barajın altında kalmıştır. Bu beklediğimiz birşey değildir. Sorumluluk bu nedenle Genel Başkan olarak şahsıma aittir. Bu nedenle 2003 yılında yeni bir genel başkan seçilmesi için kurultaya gidilmesini sağlayacağım. Partimizi hedefe taşıyacak yeni bir genel başkan seçimi için çalışacağım.MHP Genel Başkanı Bahçeli, ''2003 yılında Büyük Kurultayı toplayacak olan MHP'yi yeni bir yönetime kavuşturmak ve yeni bir genel başkan önderliğinde kutsal davamızı hedefe taşıyacak yapıya kavuşturmak görevim olacaktır'' dedi. 
     





</TEXT>
</DOC>
