<DOC>
<DOCNO> 101696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur11.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Sarıgül ''Derviş Perşembe'ye kadar karar verecek'' 
</HEADLINE>
<TEXT>

     Şişli Belediye Başkanı Mustafa Sarıgül, eski Devlet Bakanı Kemal Derviş'i, Gaziosmanpaşa'daki çalışma ofisinde ziyaret ederek, yaklaşık bir saat görüştü. 
     Sarıgül, ziyaretin ardından gazetecilere yaptığı açıklamada, Kemal Derviş'in son derece duyarlı ve Türkiye'nin gelişimine katkıda bulunacak biri olduğunu söyledi. 
     ''Sayın Derviş'in birikimini ülkemiz için harcamakta sabırsız olduğunu görüyorum'' diyen Sarıgül, şöyle devam etti 
     ''Zannederim en geç Perşembe günü, bu noktadaki kararını çok olumlu olarak verecek. Edindiğim intiba Cem ve Özkan ile birlikte bu yolculuğa devam edeceği yönünde. Türkiye'nin gelişmesi ve güçlenmesi, ileri ülkeler seviyesine çıkması için gerek girişimcinin daha fazla üretim yapması, gerek çalışma barışının devam etmesi, gerekse işsizliğe çözüm bulunması için önümüzdeki günlerde Kemal Derviş ile birlikte hareket edilecek.'' Sarıgül, ''Kemal Derviş Perşembe günü YTP'ye katılabilecek diyebilir miyiz '' sorusu üzerine de, Derviş'in en geç Perşembe günü karar vereceğini yineledi. Mustafa Sarıgül, bu kararın Türkiye'nin çağdaşlaşması açısından önem taşıdığını savundu. 
     





</TEXT>
</DOC>
