<DOC>
<DOCNO> 111776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yazar/tamer.html </URL>
<DATE> 2002/10/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Seçim ekonomisi iyidir 
</HEADLINE>
<TEXT>

     MHP Genel Başkan Yardımcısı Hasan Bülent Yahnici, dün Radikal’de Neşe Düzel’in sorularını yanıtlarken "Genç Parti kazanırsa Türkiye’yi terk edelim. Halk dün kurulan, kadrosu, işi, ne olduğu belli olmayan bir hareketi Meclis’e sokuyorsa Türkiye’de diyecek bir şey kalmamıştır" demiş. 
     Bir uluslararası şirkette sekreterlik yapan hanım kızımız ise neden Genç Parti’ye oy vereceğini bölüm şefine şöyle izah etmiş "Yıllardır iktidarda olanlar yiye yiye doydular. Biraz da bunlar yesin. Hem adam çok yakışıklı " 
     Cumartesi gecesi CNN Türk’teki Söz Sizde programında Sosyal Araştırmalar Merkezi’nin Türkiye çapında 2.500’ü aşkın denek üzerinde yaptığı anket çalışmasının sonuçları da, sekreter kızımızı doğrular nitelikte Genç Parti’ye oy vereceklerini belirtenlerin yüzde 62’si kadın. Aynı araştırmada MHP de sapına kadar erkek partisi olarak çıkıyor karşımıza. MHP’ye oy vereceğini belirtenlerin büyük çoğunluğu erkek. 
     
Asfaltlama çalışmaları      Değişik kuruluşların seçim anketleri, Genç Parti’ye MHP’den önemli oy kayması olduğunu gösteriyor. Genç Parti’nin barajı aşma olasılığı yükseldikçe, MHP eriyor. Ve Yahnici de bu durumda halkımıza şaşarak, "Genç Parti kazanırsa, Türkiye’yi terk edelim" diyebiliyor. 
     Yahnici’nin aksine ben halkımızın seçmen olarak davranışını şaşırtıcı bulmuyorum. Hatta aklı başında herkesin şimşeklerini üzerime çekme pahasına neredeyse "Seçim ekonomisi, soluğu kesilmiş halkımızı kısa bir süre için de olsa rahatlatacağı için iyidir" demek bile geliyor içimden. 
     Baksanıza şu sıralar her tarafta asfaltlama çalışmaları var. Yollar yapılıyor, yollar kazılıp altyapıdaki eksiklikler gideriliyor. Belediyeyi elinde tutan siyasi parti bu hummalı faaliyetle, bulunduğu yöredeki seçmenleri tavlamaya çalışıyor. Hepimiz biliyoruz ki seçmen, siyasetçinin hayrını ancak seçimden seçime 4 - 5 yılda bir, daha doğrusu seçimlere 5 kala o da "şanslıysa" görebililiyor. 
     Siz de benim gibi Anadolu’yu dolaşıp Milliyet TIR’ına konuk olan yüzlerce kişinin sorunlarını saatler boyu dinlemiş olsaydınız, ülke ekonomisi için doğru olanın ters yüz edilmesine, sempatiyle bakma noktasına gelirdiniz belki. 
     
Masum Türker’e cevabım      Örneğin ekonomiden sorumlu Devlet Bakanı Masum Türker, "IMF’nin 12 bin kamu çalışanının işten çıkartılması talebini yerine getiremeyeceğimizi kendilerine anlattık. Anlayışla karşıladılar" dediğinde neler hissettiğimi anlatayım size 
     1 Duy da inanma. Bu koşul yerine getirilmeden 1.6 milyar dolarlık dilimi koklatmazlar. Şu anda muhatapları olmadığı, seçim sonrasında kurulacak hükümeti bekledikleri için seslerini çıkartmamışlardır. 
     2 Hiç değilse 12 bin ailenin daha işsiz - aşsız kalması bir süre ertelenmiş oldu. 
     3 Kamunun tepesinde hala savurganlık ve kendi çapında hortumlama varken, 250 - 300 milyon aylığa talim eden 12 bin memur da pekala bir süre daha istihdam edilebilir. 
     4 IMF programının başarıyla tamamlanabilmesi için daha çoook kemer sıkmak lazım ki, bu zaten mümkün görünmüyor. Program nasıl olsa tepemize çökecekse ve milletçe hep birlikte daha da yoksullaşmamız kaçınılmazsa tepedekiler götürürken, aşağıdakilerin de bir miktar sebeplenmelerinde ne sakınca var 
     
Geçici işçiler artmalı      Değerli meslektaşım Erdal Sağlam’ın dün Hürriyet’teki yazısını da aynı umursamazlıkla okudum. DSP 21 bin geçici orman işçisini kadroya alacağı için, MHP ve ANAP da kendilerine bağlı KİT’lerdeki geçici işçilerin kadroya alınmalarını mı talep etmiş Edebilir, bence mahzuru yok Hatta daha iyisi, geçicileri kadrolamak yerine, bu iş için devletin kesesinden çıkacak parayla yeni geçici işçiler istihdam ederek aşsız - işsiz - perişan yığınların küçük de olsa bir bölümünün yüzünü güldürmek olabilir. 
     Memurlara yapılan zammın SSK ve Bağ - Kur emeklileri için de geçerli kılınmasına itirazım yok. Bu haliyle bile SSK ve Bağ - Kur’un 2003 yılı bütçesinde 6.5 katrilyonluk açık varmış. Zam yapılırsa açık 12.5 katrilyona çıkıyormuş. 
     Baksanıza zaten batmışız batacağımız kadar Battı balık, yan gider... 
     Galiba kafama saksı düştü 
     
     







Avrupa raporu 


Erman’ca izahat 


Rahşan benimle bırakır 


AKP’nin tek başına iktidar korkusu mu 


Nokta tanığı 


Manisa utancı 


Partilerin eğitim ve gençlik projeleri 


Genel ifadeler yetmiyor... 


Pembe gözlüklü koyunlar mıyız 


İkinci seçmenler 


Seçim ekonomisi iyidir 


Piyasalarda birbirimizi kazıklıyoruz 


Platform’a TESEV’den itiraz geldi 


</TEXT>
</DOC>
