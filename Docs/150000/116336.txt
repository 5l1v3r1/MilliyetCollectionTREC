<DOC>
<DOCNO> 116336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun05.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uzay aracı Soyuz, uluslararası uzay istasyonuna kenetlendi 
</HEADLINE>
<TEXT>

     Belçikalı bir astronot ile iki kozmonotu taşıyan Rus uzay aracı Soyuz TMA-1, Uluslararası Uzay İstasyonu UUİ ile kenetlendi. 
     Kazakistan'daki Baykonur uzay üssünden önceki gün fırlatılan Soyuz TMA-1 uzay aracı, otomatik pilot kontrolünde otomatik kenetlenme sistemiyle UUİ'ye bağlandı. 
     Rusya'nın başkenti Moskova'nın yakınlarında, Korolyov'daki kontrol merkezindeki uçuş mühendisleri, uzay aracının istasyona kenetlenme işleminin normal seyrettiğini, bir sorun yaşanmadığını bildirdiler. 
     Kozmonotlar Sergey Zaletin ve Yuri Lonchakov ile Belçikalı astronot Frank de Winne, uzayda kalacakları 12 gün içinde istasyona bir kurtarma kapsülü yerleştirdikten sonra, başka bir Soyuz ile Dünya'ya dönecekler. Soyuz'ların gelişmiş örneği olan Soyuz TMA-1 UUİ'deki sürekli mürettebat yeni kurtarma gemisi olarak kalacak. 
     Haziran ayından bu yana UUİ'nin mürettebatı olarak görev yapan bir Amerikalı astronot ile 2 Rus kozmonot, Amerikan uzay mekiği Endeavur'un bu ay içinde getireceği yeni mürettebatla yer değiştirecek. 
     





</TEXT>
</DOC>
