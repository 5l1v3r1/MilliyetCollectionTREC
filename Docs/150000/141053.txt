<DOC>
<DOCNO> 141053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo29.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Washington'un durumu... 
</HEADLINE>
<TEXT>

     Sağlık sorunu nedeniyle bir süredir tedavi olan ve takımdan uzak kalan Fenerbahçe'nin Brezilyalı futbolcusu Washington'un durumu, kulüp futbol şubesi sorumlusu Sadettin Saran ile yapacağı görüşmelerden sonra belli olacak. 
     Sadettin Saran, Washington ile bu gece ya da önümüzdeki günlerde biraraya gelerek ayrıntılı bir biçimde görüşeceklerini söyledi. 
     Saran, görüşmelerin sonunda Washington'un sarı-lacivertli takımdaki durumunun netlik kazanacağını belirterek, ''Şu anda Galatasaray maçına kenetlendik. Bu konuyu düşünmüyoruz. Ya bu gece, ya da önümüzdeki günlerde biraraya gelip kendisiyle konuşacağız. Durum değerlendirmesi yapıp oynayıp oynamayacağına karar vereceğiz'' dedi. 

     
</TEXT>
</DOC>
