<DOC>
<DOCNO> 146939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo10.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Stat anarşisine son 
</HEADLINE>
<TEXT>

Son dönemde yaşanan futbol terörüne el koyan İçişleri Bakanlığı, olayları önlemeye yönelik bir genelge yayınladı ve yürürlüğe koydu 
     AYŞE YEŞİN 

     İÇİŞLERİ Bakanlığı stat anarşisine el koydu. Bakan Abdülkadir Aksu’nun talimatı ile Emniyet Genel Müdürlüğü tarafından hazırlanan "Sportif Karşılaşmalarda Alınacak Tedbirler" adı altındaki genelgeye Gençlik ve Spor Genel Müdürlüğü’nce olumlu görüş verildi. Tedbirler ise şöyle 
     
     Kritik maçlar öncesi misafir ekibin oyuncu, teknik heyet ve taraftarlarına yönelik olası tehditlerin önlenmesi için tüm tedbirlerin alınması. 
     Konuk takım taraftarlarının şehir girişinde ve umuma açık yerlerde üst ve araç aramasından geçirilmesi. 
     Müsabakanın yapılacağı tesis çevresinde ve içinde alkollü içki satışının yasaklanması, alkollü kişilerin tesise girişine izin verilmemesi. 
     Bilet satışı konusunda kurallara azami ölçüde uyum sağlanması yönünde kulüp yöneticileri ile işbirliği yapmak. 
     Müsabaka öncesi tesisin kontrol edilmesi, girişlerde tüm seyircilerin x - ray cihazından geçirilmesi. 
     Statlara her türlü patlayıcı, yanıcı maddeler ile tehlike yaratabilecek cisimler, küfür, kötü söz ve ideolojik görüş taşıyan pankartlar alınmayacak. 
     Trübünler kameralar ile izlenecek ve yönetim odasında bulunan kolluk güçleri taşkınlık yapanları anında belirleyip stad dışına çıkaracak. 
     
     


SPOR 



























</TEXT>
</DOC>
