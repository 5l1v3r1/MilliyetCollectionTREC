<DOC>
<DOCNO> 149272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/yasam/yas03.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok alıngan bir hastalık 
</HEADLINE>
<TEXT>

Patronunuzla kavga ettiniz ya da kocanızla tartıştınız. Ardından gün boyu bağırsaklarınızda ağrı hissettiniz. Siz 'alıngan bağırsak hastalığı'na yakalanmış olabilirsiniz. 
     AYŞEGÜL AYDOĞAN İstanbul 

     YEMEK yediğinizde bağırsaklarınızda ağrı, gün boyu süren şişkinlik, bağırsak hareketlerindeki değişiklik ishal ya da kabızlık varsa, siz de "irritable alıngan bağırsak sendromu"na İBS yakalanmış olabilirsiniz. Kadınlarda erkeklere göre üç kat fazla görülen hastalık sancılı det, ağrılı cinsel ilişki, sık sık idrara çıkma isteği gibi sorunlarla da kendini gösteriyor. İBS, çalışanlarda daha sık görüldüğünden 'kariyer hastalığı' olarak biliniyor. 
     
     Bilinçaltına yansıyor 
     HASTALIKTA stresin önemli rol oynadığını belirten Prof. Zeynel Mungan, şöyle konuştu "Beyindeki, bilinçaltındaki her olay bağırsaklara yansıyor. Fiziksel ya da cinsel tacize uğrayanlarda daha sıklıkla görülüyor. Yemek yedikten hemen sonra tuvalete gitme ihtiyacı duyarlar. Bu nedenle sendrom, irritable alıngan olarak adlandırılıyor." Hastalıkta kişinin yediği yemekler, eşiyle ya da patronuyla kavga etmesi gibi faktörler etkili olabiliyor. 
     


YAŞAM 


















</TEXT>
</DOC>
