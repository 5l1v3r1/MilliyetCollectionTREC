<DOC>
<DOCNO> 100378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur18.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB heyetine yürüyen sendikacılara polis engeli 
</HEADLINE>
<TEXT>

     İş Güvencesi Yasa Tasarısı konusunda işçi ve işveren kesimleri arasında yaşanan gerginlik sokağa da yansıdı. TOBB binasına giderek, önüne çiçek barıkmak isteyen Türk-İş, Hak-İş ve DİSK heyeti çevik kuvvet polisleri tarafından engellendi. 
     Yasa tasarısına karşı takındıkları tutum nedeniyle TİSK ve TOBB'un binalarının önüne çiçek koymak isteyen heyet, Kızılay'daki Türk-İş Genel Merkezi önünde toplanarak önce Meşrutiyet Caddesi üzerinde bulunan TİSK Genel Merkezi'ne gitti. Heyet buraya çiçekler bıraktı. Daha sonra Atatürk Bulvarı üzerinde bulanan TOBB binasının önüne gitmek isteyen heyetin önü çevik kuvvet polisleri ekiplerince kesildi. 
     Sendikacılar, "İş güvencesi yasası yoksa barış da yok" sloganları attı. Emniyet güçlerinin engellemesine tepki gösteren Türk-İş Başkanı Bayram Meral, "Çabuk çekilin yoksa otururuz. Bu ne biçim iştir" dedi. Meral, emniyeti işçi ve işverene eşit davranmamakla eleştiriken, "Ben Meclis'ten izin aldım. Siz hırsızları koruyorsunuz. Buradan geçmek yasak mı İşverenler geçse çifte kordon oluştururdunuz" diyerek tepki gösterdi. 
     Polislerin engelleme gerekçesi olarak Meclis'e 100 metre yaklaşılması olarak gösterilirken, emniyet güçleri ile yapılan görüşmeler sonucunda heyetin onarlı gruplar halinde yürümesi kararlaştırıldı. Ancak bu grupların birleşmesine izin verilmemesi yeni bir gerginliğe neden oldu. 
     





</TEXT>
</DOC>
