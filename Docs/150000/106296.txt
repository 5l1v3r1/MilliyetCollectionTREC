<DOC>
<DOCNO> 106296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sontur15.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden izinli çıkap annesinin katili öldürdü... 
</HEADLINE>
<TEXT>

     Çanakkale'nin Gelibolu İlçesi'ne bağlı Şadıllı Köyü'nde, cezaevinden izinli çıkan mahkum, annesinin katilini av tüfeği ile öldürdü. 
     Alınan bilgiye göre, Adil Savaş 40 , ailesi hakkında söylenti çıkardığı gerekçesiyle komşusu Nuriye Çil'i 1993 yılında öldürdü. Olaydan sonra tutuklanan Savaş, 9 yıl cezaevinde kaldıktan sonra şartla salıverilme ve cezaların ertelenmesine ilişkin yasadan yararlanarak köyüne döndü. 
     Bu arada, başka bir suçtan Tekirdağ'a bağlı Şarköy Kapalı Cezaevi'nde mahkum Nuriye Çil'in oğlu Mahmut Çil, annesinin katilinin serbest kalıp köye döndüğünü öğrenince, cezaevinden izinli çıkarak, evinin önünde oturan Adil Savaş'ı av tüfeği ile öldürüp kaçtı. 
     Yetkililer, Mahmut Çil'in yakalanmasına çalışıldığını, olayla ilgili soruşturmanın sürdürüldüğünü kaydettiler. 
     





</TEXT>
</DOC>
