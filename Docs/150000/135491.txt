<DOC>
<DOCNO> 135491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko28.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki toplam mevduat arttı... 
</HEADLINE>
<TEXT>

     Bankalardaki toplam mevduat, bir haftada 116.7 trilyon lira artarak, 24 Ocak itibariyle 135 katrilyon 983.4 trilyon liraya çıktı. 
     Merkez Bankası verilerine göre, 17 Ocak'ta toplam mevduat 135 katrilyon 866.7 trilyon lira düzeyindeydi. 
     Bankalararası mevduat dışarıda tutulduğunda, 17 Ocak'ta 133 katrilyon 636.7 trilyon lira olan toplam mevduat ise 456.7 trilyon lira artarak, 24 Ocak'ta 134 katrilyon 83.5 trilyon liraya çıktı. 
     Toplam mevduat kapsamında, bankalardaki döviz hesapları, bir haftada 39.2 trilyon lira arttı. Bankalarda 17 Ocak'ta 75 katrilyon 745.3 trilyon lira olan döviz hesabı, 24 Ocak'ta 75 katrilyon 784.5 trilyon liraya yükseldi. 
     Söz konusu dönemde Türk Lirası mevduat ise 407.6 trilyon lira artarak, 58 katrilyon 299 trilyon lira oldu. TL mevduatı 17 Ocak'ta, 57 katrilyon 891.4 trilyon lira idi. 
     TL mevduatının 24 Ocak itibariyle 32 katrilyon 133.9 trilyon lirası kamu bankaları, 25 katrilyon 481.9 trilyon lirası özel mevduat bankaları, 495.3 trilyon lirası da yabancı mevduat bankalarında bulunuyor. 
     





</TEXT>
</DOC>
