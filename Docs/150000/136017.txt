<DOC>
<DOCNO> 136017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/siyaset/siy06.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenbaşı suikastçıları gönderiyor 
</HEADLINE>
<TEXT>

     ÖNDER YILMAZ Ankara 

     Türkmenistan Devlet Başkanı Saparmurat Türkmenbaşı, AKP lideri Recep Tayyip Erdoğan’ın ziyareti sırasında gündeme gelen kendisine suikast girişiminde bulunan 5 Türk’ü iade etmek için 28 Ocak’ta Dışişleri’ne başvurdu. Türkmenistan ile suçluları iade anlaşması olmadığı için suikastçıların nasıl yargılanacağı konusunda çalışma başlatan Adalet Bakanı Cemil Çiçek ise, "Neye göre yargılayacağız, araştırıyoruz" dedi. 
     
     İade anlaşması yok 
     Dışişleri de Türkmenistan’da cezaevinde bulunan Mesut Güler, Nejat Bayrak, Ekrem Çelik, Sadi Çelik, Ömer Yokuş’un iade edileceğini Adalet Bakanlığı’na bildirdi. Türkmenistan ile Türkiye arasında suçluların iadesine ilişkin işbirliği anlaşması olmadığı için bu kişilerin iade edildikten sonra hangi prosedürle hangi suçtan, hangi yasaya göre yargılanacakları da açık değil. Çiçek ise "Suçlular iade edildiğinde hangi prosedüre göre yargılayacağımızı araştırıyoruz" dedi. 
     
     Kaplan da arapsaçı 
     Almanya’da bulunan Cemalettin Kaplan’ın iadesi konusunda da olumlu sonuç alınamadı. Almanya Dışişleri Bakanlığı, Dışişleri ve Adalet bakanlıklarına gönderdiği yazılarla iade halinde Kaplan’ı cezaevinde büyükelçinin ziyaret edip edemeyeceğini, kendisine avukat tutma hakkı tanınıp tanınmayacağını sordu. 
     



 SİYASET 














</TEXT>
</DOC>
