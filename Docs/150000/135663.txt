<DOC>
<DOCNO> 135663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yazar/civaoglu.html </URL>
<DATE> 2003/02/07/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Suçüstü yapmak 
</HEADLINE>
<TEXT>

     Gözlemlerini anlatır. 
     Eşiniz, sabah telefonda bir erkekle öğleyin buluşmak üzere sözleşti. İşte dinleme bandı. 
     Eşiniz 12.00’de o beyle buluştu. İşte fotoğraf. 
     Birlikte yemek yediler. El ele oturdular. İşte fotoğraf. 
     Sonra erkeğin otomobiliyle, bir eve gittiler. Birlikte eve girerlerken kol kolaydılar. İşte fotoğrafları. 
     İçeride birbirlerine sarıldılar. İşte fotoğrafı. 
     Sonra eşiniz perdeyi kapattı, içeride olanları göremedim..." 
     Adam üzüntüyle bir iç geçirir. "Ben de kaç kez takip ettim... Her defasında böyle oluyor" der... "Ben de bir türlü aldattığından emin olamıyorum." 
     Irak için Powell’ın Güvenlik Konseyi’ne sunduğu fotoğraflar, ses bantları "kanıt" mı sorusu bağlamında, diplomasi kulislerinde bu hik ye anlatılıyor. 
     Bir de "perde kapandıktan sonra içeride olanlar" için olayı, hukuk merceklerinden görelim. 
     
"Kanı" kanıt mı      ABD ve Avrupa hukuk sistemleri arasında fark var. 
     Hik yedeki koca, Avrupa hukuk anlayışında. 
     Fransızların "flagrant delit" dedikleri "suçüstü" halinin kanıtlarını istiyor. 
     Özellikle Fransa, böyle kesin kanıtlar için ısrarlı. 
     Yani Irak’ın, yeraltındaki gizli kimyasal ve biyolojik silah üretim tesisleri basılmış, zabıt tutulmuş, yeri fotoğraflarla saptanmış, kitle imha silahlarını üretenler, itiraflarda bulunup altını imzalamışlar mı 
     Bunları istiyor. 
     Ama böyle suçüstü kanıtları elde edilemiyor. 
     Çünkü... 
     Denetçilere karşı, Saddam perdeleri çekmiş. 
     Barışçı çözüm olasılıklarını perdelerin arkasında becermeyi sürdürüyor. 
     ABD hukuk sistemi ise "circumstantial evidence" kavramını benimser. Yani... Şartların bir arada sunduğu güçlü emareler, belirtiler... 
     Örneğin... 
     Hik yedeki dedektifin kocaya sunduğu telefon dinleme bandı, fotoğraflar, evde kucaklaşma sonrası perdenin kapatılması. Bunlar aldatılmanın - çok büyük olasılıklı - kanıtı gibi görülür. 
     
Takla attırmak      Ya perde kapandığı halde içeride, 10 binde bir olasılıkla "aldatma fiili" olmamışsa 
     Bunun ispatlama yöntemi adli tıpta var. 
     Irak dosyası bağlamında, Powell’ın ortaya koyduğu bantlar ve görüntüler "circumstantial evidence" anlayışıyla, "güçlü emareler" olsalar bile, gene de tam yüzde 100 "kanıt" değil. 
     Peki bu durumda ABD hukuku neyi arar 
     1441 sayılı Birleşmiş Milletler kararı da aynı ispat yükümlüğünü, Irak’a vermiş bulunmakta. 
     Irak’a "BM denetçileriyle işbirliği yap... Kitle imha silahlarını, hammaddelerini, üretim tesislerini yok ettiğini kanıtla" demiş. 
     Bunun kanıtlama yöntemleri var. Kayıtlar, fotoğraflar, video bantları, uluslararası uzmanların tanık olarak tutanakları vs. 
     İşte Saddam bunu yapmıyor. 
     "Siz arayın bulun" diyor. 
     Oysa burada, ispat külfeti takla atmıştır. 
     Sadece ABD hukuku değil, BM Güvenlik Konseyi de Saddam’a "kanıt" sunmak zorunluğunu yüklemiş bulunmakta. 
     
14 Şubat dönemeci      14 Şubat’ta BM denetçileri ikinci raporlarını Güvenlik Konseyi’ne sunacak. 
     Konsey, o raporda büyük olasılıkla yer alacak olan "Irak bizimle işbirliği yapmadı yardımcı olmadı. 1441 sayılı karar gereği imha kanıtları getirmedi" satırlarıyla birlikte Powell’ın görüntü ve ses bandı "emarelerini" birlikte değerlendirecek. 
     ABD’ye Irak’ı vurması için yeşil ışık yakacak bir karar alır mı 
     Çok zayıf bir olasılık. 
     Ama... 
     Kırmızı ışık da yakmayabilir. 
     O aşamada ABD zaten, daha önceki BM kararının kendisine silahlı müdahale yetkisi verdiği görüşünde. 
     Hik yeye dönelim. 
     Koca "Bu böyle gitmez. Güçlü aldatma emareleri var ama, her defasında perde kapanıyor, fotoğraf çekilemiyor. Aldatma kanıtı oluşmuyor. Kapıyı kırıp girer, bunları yatakta basarım" diyecek. 
     
     
     







Irak, riskler ve CHP 


Son yüz yılda silahlara toplam kaç para ödendi dünyada 


CHP müsameresi 


Taha Yasin’in gizli ziyareti 


Hükümet doğru olanı yapıyor 


Suçüstü yapmak 


Mumcu’nun söyledikleri yine çok tartışılacak 


TÜSİAD raporu ve enflasyon 


Ne olacağı belli... 


AKP’nin şeffaflığı bu kadar mı 


Futbol şakaları... 


Küba’dan Irak’a... 


Amerikan militarizmi üzerine bir başyapıt 


Harp çıkmadan işler bozuluyor 


</TEXT>
</DOC>
