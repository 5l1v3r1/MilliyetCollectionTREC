<DOC>
<DOCNO> 126084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur06.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler'in düşü gerçek olabilir... 
</HEADLINE>
<TEXT>

     Nazi Almanyası için üstün ırk yaratma girişiminde bulunan Adolf Hitler'in düşleri gerçeğe yaklaşıyor. Kopyalama tekniklerinin gelişmesiyle ortaya çıkabilecek olan ısmarlama bebekler, üstün zekalar, bilgisalyarla gen evlilikleri Hitler'in düşlerini bile aşıyor. 
     İstanbul Tabip Odası'nın yayın organı Hekim Forum dergisinin son sayısında Dr. Aysel Yurtsever'in "Genetik İlerlemenin Olanak ve Sorunları" konulu bir yazısına yer verildi. 
     "Genetik olarak planlanmış biyolojik savaş makineleri insanlık için yıkım getirebilir" diyen Yurtsever, transplantasyonda kullanmak amacıyla yaratılan insan-hayvan melezlerinin amacını aşıp vahşi savaş makinelerine dönebileceğini vurguladı. Yurtsever, biyoteknolojik gelişmenin insanlığa getirdiği yeni tehditleri şöyle özetledi 
     "Yeni çeşit çeşit hastalık yapıcı etkenlerle karı karşıya kalabiliriz. Kopyalama tekniklerinin gelişmesi, öjenik uygarlık tehdidini de beraberinde getiriyor. Bu kavram, sözlük anlamı iyi doğmuş olan eugenes kelimesinden geliyor. Sözcük çok genel biçimde insan topluluklarına özgü vasıfların iyileştirilmesidir. Zamanla sözcük ırkçı bir anlam kazanmıştır. Ismarlama bebekler, üstün zekalar, bilgisayarlarla gen evliliklerinin doğurabilecekleri Hitler'in düşlerini bile aşar." 
     
     YENİ ARİSTOKLARLAR GEN ZENGİNİ OLACAK 

     Yurtsever, bu gelişmelerle birlikte artık insanların yazgısının yıldızlarda arandığı dönemlerin kapanacağını, biyolojik yazgılı dönemin başlayacağını söyledi. Yurtsever, "Siparişler başlayacak, yeni analık, babalık kavramları gündeme gelebilecek. Dünyamızda genotipe bağlı yeni ayırım grupları ortaya çıkabilir. Yeni bir gen zengini aristokrat sınıfıyla karşı karşıya kalabiliriz" uyarısında bulundu. 
     





</TEXT>
</DOC>
