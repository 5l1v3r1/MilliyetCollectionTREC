<DOC>
<DOCNO> 100061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/cemal.html </URL>
<DATE> 2002/08/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB’ci Samsun’da Yılmaz’a minnet bol ama oy pek yok 
</HEADLINE>
<TEXT>
Kararsızlar partisi h l çok kalabalık 
Dört gündür TIR’lıyorum... İşte izlenimler Tayyip birinci, CHP giderek yükseliyor, YTP ilgi görüyor, kararsızlar partisi ise h l son derece güçlü 
     TIR’lamaya geçen perşembe günü başladık. İzmit, Bolu, Karabük, Kastamonu ve Sinop’tan sonra dün Samsun’daydık. Yani dört günde altı kent. Siyasetin nabız atışları neydi İlk izlenimler 
     1 Tayyip’in AKP’si genellikle bir. 
     2 CHP yükselişte... 
     3 Doğru Yol var. 
     4 Daha çok Yeni Oluşum diye çağrılan Yeni Türkiye’ye ilgi görülüyor. Bu konuda Kemal Derviş’in ne yapacağı, İsmail Cem’in yanına gelip gelmeyeceği izleniyor. 
     5 Derviş’in birleştirici çabaları destek görürken, solda birlik çağrıları çok sık duyuluyor. 
     
     En büyük darbe DSP’ye 
     6 Avrupa Birliği’ne uyum yasaları çıktıktan sonra geldiğimiz Sinop ve Samsun’da Türkiye’yi AB içinde görmek isteyenler büyük çoğunluktu. ANAP lideri Yılmaz’ın çabaları genellikle takdir görüyordu. Ama bunun ANAP’a ne ölçüde oy getireceği konusunda farklı görüşler vardı. 
     7 Koalisyon ortağı partiler içinde en büyük darbeyi Ecevit ve DSP’nin yediği hemen anlaşılıyordu. DSP’yi ANAP izlerken, MHP’den özellikle Tayyip’in AKP’sine oy kanaması olduğu anlaşılıyordu. 
     8 Geleneksel sağ radikal tarafı hiç kuşkuya meydan vermeyecek biçimde açığa çıkan MHP’de Devlet Bahçeli’nin Avrupa karşıtı, şoven milliyetçi söyleminin partisine ne kadar oy getirebileceği, kanamayı ne kadar durdurabileceği bir soru işareti. 
     99 Kararsızlar partisi’ hala çok güçlü. 
     
     Daha yarış başlamadı 
     Dört gün altı kent böyle. Ama şunu unutmayın 
     Seçime daha tam 90 gün var. Siyaset için gerçekten çok uzun bir süre. Seçim araştırmaları, nabız yoklamalar şimdiden gerçek kılavuz olmayabilir. Çünkü daha yarış başlamadı. Partiler meydanlara inmedi. 
     Bir başka deyişle 
     Daha çok şey değişir, değişebilir. 
     Bu nedenle bizim yazıların bu nokta göz önünde tutularak okunmasında yarar var. Aşırı genellemeler yanıltıcı olabilir. Ya da bizim bazı tespitlerimiz gerçeği her zaman yansıtmayabilir. 
     
     Herkes AB’den yana 
     Samsun’da pazar günü öğle vakti vatandaşlarla sohbet ederken, tıpkı Sinop’taki gibi bir nokta dikkatimi çekti. Avrupa Birliği’nin aleyhine konuşan yok gibiydi. Farklı siyasal görüşlere sahip olanların ezici çoğunluğu, Türkiye’yi özellikle aş ve iş nedeniyle AB’nin içinde görmekten yanaydı. Bazı soru işaretleri elbette vardı. Fakat Avrupa hülyası hemen herkes için çoluğunun çocuğunun gelecek teminatı olarak kabul ediliyordu. 
     ANAP lideri Yılmaz’ın AB konusundaki çabalarının altı çizildi. Takdir edildi. Ancak, bunun ANAP oylarına ne kadar yansıyacağı konusunda genellikle kuşkulu tavırlar sergilendi. Yani yıpranmışlık ve inandırıcılık... AB davasını kararlılıkla kovalamış olan Yılmaz önemli bir iş başardı. Ama seçim meydanlarında işinin yine de kolay olmadığı, çok nefes tüketmesi gerektiği her adımda anlaşılıyor. 
     
     Derviş başbakan olsun’ 
     Samsun’da Yeni Türkiye, Cem, Derviş konuşulan, ilgi çeken konulardan biriydi. 48 yaşındaki lokanta sahibi "CHP ile Yeni Türkiye birleşsin, Derviş de başbakan olsun." 
     İşsiz bir gazeteci "Milli takım gibi olsun. Kaliteli insanlar bir araya gelip ortaya çıksınlar. Kemal Derviş en iyisini yapıyor. Ben şahsen karar vermek için onu bekliyorum." 
     İşçi emeklisi, "Zonguldak’tan, kömürden emekliyim" dedikten sonra ekliyor "Ben hep CHP’liyim ama birleşsinler " Aradan kafayı uzatıyor 48 yaşında bir berber "Son seçimde ÖDP’ye vermiştim. Bu sefer de CHP’yi düşünüyorum ama bekliyorum. Kimi mi Kemal Derviş’i. Onun olduğu yere giderim. AB’ye olumlu bakıyorum. Gireceğiz sonunda ve yeni bir dünya açılacak. Mesut Yılmaz’a hiç oy vermedim. Ama şimdi seviyorum onu, AB’den dolayı..." Kömür’den emekli işçi aynı görüşte değil, hortumcular’ın ANAP’ta olduğunu söylüyor. 
     
     Bizim halk unutkandır’ 
     Mantıcı, börekçi bir esnaf, 37 yaşında, "Biraz geç kalmadı mı Mesut Yılmaz " diye konuşuyor. Elektrikçi ama halen işsiz ve 32 yaşında "Bundan önce hep Doğru Yol’a verdim. Ameliyat oldum. İl Başkanı, ilçe başkanı yardımcı olmadı. Şimdi oyum Tayyip’e, AKP’ye..." 
     1999’da Samsun’dan DSP 3, MHP 2, Fazilet 2, ANAP 1 milletvekili çıkarmış. DSP ile MHP sıçrama yapmış son seçimde... Ereğli Demir Çelik’ten emekli bir işçi, 68 yaşında "Benim görüşüm Samsun’da önce Tayyip sonra Tansu... Halkın nabzı öyle atıyor." Bir kamu kuruluşunda çalışan memurun sıralamasına gelince, AKP ile CHP... Emekli bankacı sıralamayı AKP, CHP, DYP olarak yapıyor. "MHP büyük darbe yedi. Ama şimdi Apo’yu, AB’ye karşı duyguları kullanır. Bizim halk unutkandır." diyor bir inşaat teknikeri... Samsun izlenimleri böyle. 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
