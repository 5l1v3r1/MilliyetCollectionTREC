<DOC>
<DOCNO> 116929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun48.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın Avrupa'daki kamplarına Avrupa'dan gençler gönderiliyor... 
</HEADLINE>
<TEXT>

     Almanya'da yaşayan gençlerin terör örgütü PKK tarafından Avrupa'daki eğitim kamplarına gönderildiği bildirildi. 
     Alman Focus dergisi, Hannover kentinde yaşayan Vildan S. adlı 15 yaşındakı bir kızın, babası Mehmet Emin S. tarafından Hollanda ya da Belçika'daki bir terör örgütü PKK kampına gönderildiğinin tahmin edildiğini yazdı. 
     Derginin haberinde, Vildan S.'nin okula gitmediğinin tespit edilmesinden sonra polisin Mehmet Emin S'nin evine gittiği ve kendisinin, kızının kaybolduğunu söylediği belirtildi. Polisin, Mehmet Emin S.'nin kızını aramak için teşebbüste bulunmamasından şüphelendiği ve Vildan'ı Avrupa çapında aradığı kaydedildi. 
     Mehmet Emin S'nin, terör örgütü PKK elebaşılarından biri olarak bilindiği ve Vildan gibi birçok gencin aynı şekilde PKK kamplarına gönderildiği ifade edildi. 
     Konuyla ilgili açıklama yapan Aşağı Saksonya Eyaleti Anayasayı Koruma Dairesi yetkilisi Rüdiger Hesse de, PKK'nın Almanya'da faaliyetlerini sürdürdüğünü, terör örgütü üyelerinden para topladığını ve gençleri terör kamplarına götürdüğünü belirtti. 
     





</TEXT>
</DOC>
