<DOC>
<DOCNO> 117107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yazar/akyol.html </URL>
<DATE> 2002/11/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Baykal’a Avrupa daveti 
</HEADLINE>
<TEXT>

     TAYYİP Erdoğan’ı başarısından dolayı telefonla kutladım. Gazeteci olarak da bazı sorularım oldu. Ben "Avrupa Birliği..." der demez hemen anlatmaya başladı 
     - Yunanistan Başbakanı Sayın Smitis telefonla, seçim sonuçları için bizi kutladı. Tabii AB konusunu konuştuk. Kendisinden derhal iki yetkili kimse göndermesini, görüşmelere başlamamızı rica ettim. Memnunlukla kabul etti. Hemen AB konusunu görüşmeye başlayacağız... 
     Malum, Yunanistan yılbaşından sonra AB dönem başkanı oluyor... 
     Erdoğan, seçimlerden önce AB büyükelçileriyle yaptığı görüşmede şunları söylemiş 
     - Biz tek başımıza iktidara geliyoruz. Sizden ricam, hemen seçimlerin ertesi günü başlatacağımız AB çalışmaları için bize yardımcı olun. Başbakanlarınızla görüşmek istiyorum. 
     Bu sabahtan itibaren düğmeye basmışlar. Büyükelçilerin bildireceği randevu takvimine göre Erdoğan uzman arkadaşlarıyla birlikte "AB kulisi" için belli başlı Avrupa başkentlerine gidecek. İlk olumlu cevap İtalya’dan geldi. Alman Başbakanı Schröder’den de randevu bekliyor. 
     
     AKP’NİN AB konusundaki bu kararlılığı hem ekonominin düzelmesi hem birtakım lüzumsuz korkuların giderilmesi bakımından önemli... Erdoğan, AB çalışmaları için Baykal’dan da destek isteyecek 
     - Sayın Baykal’la görüşeceğim. AB için destek vermesini rica edeceğim... 
     Ya Erdoğan’ın Avrupa başkentlerine yapacağı geziye CHP’den temsilcilerin katılması veya belli bir plan çerçevesinde CHP heyetlerinin de Avrupa’yı dolaşması biçiminde... 
     Erdoğan’ın bir zafer sarhoşluğuna kapılmadan AB için CHP’nin desteğini araması, hiçbir komplekse kapılmadan bunu ifade etmesi çok olumlu... 
     "Türkiye’nin meselesi değil mi Elbette herkesle beraber çözeceğiz" diyor. Önemli yasalar için de "elbette muhalefetin görüşlerini alacaklarını" ekliyor. 
     Bunlar Özal’ın "altın yılları" olan 1984 - 87 arasındaki yaklaşımlarına, sorun çözme metotlarına çok benziyor. 
     
     CUMHURBAŞKANI ile ilişkiler Özal için de kritikti, Erdoğan için de... 
     Erdoğan, Cumhurbaşkanı’nı kendisiyle görüşmeye zorlamayı mı düşünüyor 
     Basındaki bazı haberlere dayalı bu soruma şu cevabı verdi 
     - Kesinlikle hayır. Ama sorumluluk sahibi bir iktidar partisi olarak hükümetin kurulmasında Cumhurbaşkanı ile iyi bir diyalog içinde olmak, görüşlerimizi sunup görüşlerini almak istiyoruz. Takdir kendilerinindir, saygı duyarız. 
     Cumhurbaşkanı ile diyalog arzusu son derece normal, hatta sorumlu bir davranıştır. 
     Cumhurbaşkanı ile iyi bir diyaloğun kurulması, lüzumsuz rejim kaygılarının giderilmesi için de, devlet yönetiminin iç ahengi bakımından da gereklidir. 
     Seçim başarısını kutlamak ayrıcalıklı bir işlem değil, bir adettir. Cumhurbaşkanı’nın, seçim başarısı sebebiyle Tayyip Erdoğan’ı telefon veya telgrafla kutlaması Çankaya ile müstakbel hükümet arasında olması gereken iyi ilişkiler için çok yararlı olur. 
     Çankaya - hükümet ilişkilerinin iyiliği rejimin işlerliği bakımından da, ülkenin iyi yönetilmesi bakımından da gerekli... Erdoğan’ın sorumlu ve olgun davrandığı kesin... Her iktidar gibi ona da avans verilmelidir. 
     - 
     DÜZELTME 2 Kasım tarihli yazımdaki "Hasolar... Memolar..." sözünün sahibi Cevdet Kerim İncedayı’dır. Hafıza yanılmasıyla Refik Şevket İnce olarak yazılmıştır. Düzeltir, özür dilerim. 
     
     







Baykal’a Avrupa daveti 


Yasağın durumu 


Baykal Yol gösteririz 


Her başlangıç yeni bir umut 


Dalga ve kara 


Öpüşme zamanı 


Çıkarılacak dersler 


AKP’nin önündeki fırsat 


Bırakmayı bile bilmiyorlar 


Ya Anayasa değişikliği ya ara seçim... 


Tasfiye seçimi 


AKP ateşten gömleği giyerken... 


Düzenli değişim için ciddi fırsat 


Doğu AKP’den çok şey bekliyor 


</TEXT>
</DOC>
