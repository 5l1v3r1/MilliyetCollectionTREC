<DOC>
<DOCNO> 141056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo32.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Beşiktaş maçında taraftarlarından destek bekliyor... 
</HEADLINE>
<TEXT>

     Trabzonspor Kulübü Yönetim Kurulu, Beşiktaş maçında taraftardan destek beklediklerini bildirdi. 
     Trabzonspor Kulübü Yönetim Kurulu tarafından yapılan yazılı açıklamada, Trabzonspor'un, dün yapılan Türkiye Kupası çeyrek final maçında çağdaş futbolun gereklerini gözler önüne sererek, İkinci Lig A Kategorisi'nde şampiyonluğa oynayan Büyükşehir Belediyesi Ankaraspor'u 7-1 gibi farklı bir skorla yendiği ve adını yarı finale yazdırdığı vurgulandı. 
     Açıklamada, şunlar kaydedildi 
     ''Bu başarıda büyük pay sahibi olan vefakar taraftarlarımıza, haftaiçi olmasına rağmen verdiği destekten dolayı teşekkür ederiz. Kendisini vareden değerlere her zaman sahip çıkmış büyük taraftarımızın, şimdiden futbolseverlerin ve rakip takım taraftarlarının yoğun ilgi gösterdikleri 9 Mart Pazar günü Hüseyin Avni Aker Stadı'nda yapacağımız Beşiktaş maçında da her zaman olduğu gibi tribünlerdeki yerini alacağına ve Trabzonsporumuz'a hakettiği desteği vereceklerine inanıyoruz.'' 
     





</TEXT>
</DOC>
