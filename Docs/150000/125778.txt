<DOC>
<DOCNO> 125778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/spo01.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
EN İYİSİ BEN OLACAĞIM 
</HEADLINE>
<TEXT>

Beşiktaş’ın başarılı kalecisi Oscar Cordoba, gerçek kapasitesinin yüzde 75’i ile oynadığını söyledi, "İkinci yarıda herkes beni ayakta alkışlayacak" dedi 
     ATİLLA GÖKÇE 

     Başarısız değilim’ 
     BEŞİKTAŞ’IN Kolombiyalı file bekçisi Cordoba, büyüteç altına kendini aldı ve ligin ilk yarısındaki performansını yorumladı. Kolombiyalı kaleci, "Ligin ilk haftalarında yüzde 40 - 60’lık bir performans ile oynadım. Son günlerde yüzde 75’e ulaştım. İki üç hafta sonra yüzde yüzü bulurum. O zaman herkes beni ayakta alkışlar. İlk yarıda da kötü sayılmazdım" dedi. 
     
     Topu hissederim’ 
     DENİZLİSPOR maçında yenen golün kendi hatasından kaynaklandığını açıklayan Cordoba, "Orada topu tribünlere atmayı kendime yakıştıramadım" dedi. Kolombiyalı kaleci şunları söyledi "Dışarı vurmak kaliteye saygısızlık olurdu. Ben hatalıydım, Ali Tandoğan becerili. Penaltıda ise maçı analiz ettim, Mustafa Özkan’ın gözlerine baktım ve kalbimle hissedip topu kurtardım." 
     
     Kalmak isterim’ 
     BU yıl üç kulvarda koştuklarını hatırlatan başarılı eldiven, en az birini kazanmak istediklerini söyledi. Cordoba, "Azimli, kararlı ve başarılıyız. Kendi adıma UEFA Kupası’nı almayı tercih ederim. Ama üçünü de kazansak fena olmaz " Beşiktaş’ta kiralık oynadığını hatırlatan başarılı kaleci, kulüplerin anlaşması durumunda kalacağını açıkladı. 
     
Beşiktaş kapısını Mondragon araladı’      CORDOBA, vatandaşı Mondragon ile sürekli kıyaslanmasından da rahatsız olduğunu dile getirdi. Mondragon ile çok yakın arkadaş olduğunu açıklayan tecrübeli eldiven, "O da çok iyi bir kaleci. Dünya çapında. Çok iyi arkadaşız. Gelmeden önce onu aradım. Bana Beşiktaş’ı övdü ve mükemmel bir kulüp olduğunu söyledi. Açıkcası Beşiktaş kapısını bana Mondragon açtı" dedi. 
     
Hagi’nin golünü unutmam çok zor’      CORDOBA futbol hayatında Hagi’nin yerinin ayrı olduğunu açıkladı. Rumen yıldızdan yediği bir golü unutamayan başarılı eldiven, "94 Dünya Kupası’nda Hagi’den 30 metreden yediğim gol h l gözümün önünde. O goldeki hatam o kadar önemli değil. Ama Hagi’nin vuruşu muhteşemdi. Türkiye’de az gol yediğim için bu çapta övebileceğim bir vuruş yok. Bunlar içinde en iyisi Youla’nın golüydü." 
     
İlk yarının en iyisi Petkoviç’      TRABZONSPOR’UN genç kalecisi Petkoviç’in ilk yarıda çok iyi bir performans gösterdiğini iddia eden Cordoba, "17 maç sonunda en iyi kaleci oydu" dedi. Kolombiyalı sözlerini şöyle noktaladı, "Onun en iyi yanı sürekli oyunu izlemesi. Oyundan kopmaması. O nedenle topun gelişini ve gelişimini çok iyi kavrıyor. Reflekslerine hayranım. Hakkını vermek gerekiyor." 
     
İlhan Mansız jenerik oldu      DÜNYA Kupası’nda özellikle Japonya’da büyük bir hayran kitlesi kazanan İlhan Mansız, Uzakdoğu’nun reklam dünyasında da önemli bir yere sahip oldu. Yıldız futbolcu, uydudan yayın yapan, ülkenin önde gelen TV kanallarından Sky Perfect’in reklam filminde boy gösterdi. Reklamda İlhan Mansız ile birlikte Japonlar’ın gönlünde taht kuran sevimliği fok balığı "Tamcan" da yer alıyor. Milli futbolcunun reklam filmi TV Life dergisinde de yer aldı. 
     
ERSOY'A VEDA MESAJIDenizlispor - Beşiktaş maçının hakemi Erol Ersoy, çelişkili kararları nedeniyle gözden düştü. MHK’nin tecrübeli hakeme Artık hakemliği bırak’ dediği bildirildi 
     CEMAL ERSEN 

     Ateşten gömlek 
     DENİZLİSPOR - Beşiktaş maçının son dakikasında yaşanan gol pozisyonu ile ilgili verdiği çelişkili kararlar Erol Ersoy’u hakemlik kariyerinin sonuna getirdiği iddia edildi. FIFA listesinden çıkarılacağı yolundaki haberlerden sonra morali son derece bozuk olduğu gözlenen Ersoy’a, kupa maçındaki yönetiminden sonra MHK tarafından hakemliği bırak mesajının gönderildiği dile getirildi. 
     
     6.5 puan aldı 
     MAÇIN Gözlemcisi Abdurrahman Arıcı’dan 6.5 puan aldığı öğrenilen Ersoy’un "yetersiz" bulunduğu açıklandı. Ersoy’un asgari 8 hafta dinlendirilmesi gerektiği vurgulanırken, kendisine bu sezon artık görev verilmeyeceği belirtildi. Ersoy’a bir üyenin "Bu maçı yönetibilir misin " diye sorduğu iddiası ise şaşkınlık yarattı. Koray Gencerler’in ise 8.5 puan aldığı öğrenildi. 
     
Vicdanım rahatsız’Beşiktaşlı İbrahim, olay pozisyonu televizyondan 20 kez izlediğini açıkladı, "Ancak gol mü, değil mi çözemedim. Doğrusu canım çok sıkıldı" yorumunu yaptı 
     Yalan söylemem’ 
     DENİZLİSPOR ile Beşiktaş’ın kader anı olarak değerlendirilen pozisyonda topu kale çizgisinden çeviren İbrahim, vicdanen rahatsız olduğunu söyledi. Tecrübeli futbolcu, "Pozisyonu belki yirmi kez izledim. Ama bir türlü karar veremedim. Bu pozisyona sebep olduğum için üzgünüm. Yalan - dolanla işim olmaz. Geçtiğini görsem çıkar aslanlar gibi itiraf ederdim" dedi. 
     
     Karar doğru’ 
     İKİNCİ Başkan Yıldırım Demirören ise bu tür pozisyonlarda yan hakemin kararına saygı duyulması gerektiğini söyledi. Demirören, "Yan hakemin duruş noktası çok müsaitti. Ersoy, bize göre yan hakeme uyup doğru kararı verdi" diye konuştu. Sergen Yalçın ise şunları söyledi "Cesaretli hakemmiş. Gerçi itirazlar sonrası yüzü bembeyaz kesildi. Zor anlar yaşadı. Doğru karar verdi." 
     
Hakem hatası      MHK ve Hukuk Kurulu, Denizlispor tarafından yapılacak olası bir itirazın geçersiz sayılacağı mesajını verdi. MHK, Hakem Erol Ersoy’un önce gol kararı vermesini, ardından yardımcısına danışarak bu kararından vazgeçmesini, son olarak da oyunu hakem atışı ile başlatmasını kural hatası değil, kararsızlık nedeniyle oluşan hakem hatası olarak yorumladı. 
     
Ronaldo imzalıyor      BEŞİKTAŞ Brezilyalı defans oyuncusu Ronaldo ile yeniden anlaştı. Sambacı’nın bugün saat 15.00’te 2 yıllık imza atacağı öğrenildi. Öte yandan Siyah - Beyazlı takım Bursaspor maçı hazırlıklarını salonda yaptığı antrenmanla sürdürdü. Çalışmaya Bayram ve Göksel katılmadı. Sarı kart cezalısı olan Zago, yılbaşı tatili için Brezilya’ya, İlhan Mansız ise Almanya’ya ailesinin yanına gitti. 
     



 SPOR 


























</TEXT>
</DOC>
