<DOC>
<DOCNO> 109317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/soneko10.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları tavana vurdu... 
</HEADLINE>
<TEXT>

     Asya'nın en büyük petrol borsası konumunda olan Singapur'da petrol fiyatları bugün, 19 ayın en yüksek düzeyine çıktı. 
     Singapur'da Batı Teksas tipi Kasım ayı vadeli petrolün varil fiyatı 40 cent artarak, Kasım 2001'den bu yana en yüksek fiyat olan 31.11 dolara çıktı. 
     Uluslararası piyasada petrol fiyatlarının yükselmesine neden olarak, ''dünyanın en büyük petrol tüketicisi konumunda olan ABD'nin petrol stoklarında azalma öngörüsü, Meksika'nın Yucatan yarımadasını etkiliyen kasırganın bu hafta ABD sahillerini etkilemesinin beklenmesi ile Irak'a olası bir ABD saldırısı'' korkusu gösterildi. 
     Bu arada Meksika'nın Yucatan yarımadasını etkileyen kasırga, bu bölgedeki günlük 64 bin varillik petrol üretimini engelledi. 
     





</TEXT>
</DOC>
