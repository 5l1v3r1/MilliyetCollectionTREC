<DOC>
<DOCNO> 120619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun16.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'ye yalan sözler vermeyin" 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Türkiye'nin AB üyeliğine karşı olduklarını tekrarlayarak, ''Türkiye'nin AB üyeliği konusu gündemde değil'' dedi. 
     CDU Aşağı Saksonya eyaleti parti teşkilatının bugün Oldenburg kentinde düzenlediği kurultaya katılan Merkel, ''Tabii ki Türkiye ile çok iyi ilişkilere sahip olmak bizim çıkarımıza. Ama her şeyden önce, daha sonra Türkler'de hayal kırıklığı yaratacak yalan sözler vermememiz çıkarımıza olacaktır'' diye konuştu. 
     Alman Hıristiyan Demokrat Birlik Partisi CDU Genel Başkanı Angela Merkel, Türkiye'ye karşı dürüst bir tavır takınılması yerine, yalan vaatler sonucunda hayal kırıklığı yaratılmasının Türkiye'deki köktendinciliği daha da güçlendireceğini savundu. 
     





</TEXT>
</DOC>
