<DOC>
<DOCNO> 118413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun07.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan'da Türkiye'nin de katıldığı Nato tatbikatı yapılacak... 
</HEADLINE>
<TEXT>

     NATO'nun Barış İçin Ortaklık BİO planı çerçevesinde gelecek yıl Temmuz ayında Ermenistan'da yapılması planlanan tatbikata hazırlık amacıyla başkent Erivan'da bir konferans düzenlendi. 
     Ermenistan Savunma Bakanlığı Uluslararası Askeri İşbirliği Daire Başkanı General Mikael Melkonyan'ın açıklamasına göre, konferansa Türkiye ve Rusya dahil 17 ülkeden temsilciler katılıyor. 
     Melkonyan, tatbikatın, terörizme karşı küresel düzeydeki mücadeleye katkı sağlayacağını, ayrıca ''siyasi nedenlerden kaynaklanan karşılıklı güvensizliklerin giderilmesine'' yardım edeceğini belirtti. 
     Öte yandan İnterfaks'ın haberine göre, Türk Deniz Kuvvetleri'ne ait Fatih firkateyni 18 Kasım'da Gürcistan'ın Poti limanına dostluk ziyareti yapacak. 
     Gürcistan Savunma Bakanlığı'nın açıklamasına göre, Fatih firkateyni, Gürcü donanmasının 19 Kasım'da 11 savaş gemisiyle düzenleyeceği tatbikatta yer alacak. 
     





</TEXT>
</DOC>
