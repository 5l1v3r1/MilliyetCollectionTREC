<DOC>
<DOCNO> 119895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/spo01.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
UYUMLU DİNAMO 
</HEADLINE>
<TEXT>

Beşiktaş kondisyoneri Carlo, UEFA Kupası 3. turunda karşılaşacakları Dinamo Kiev takımı hakkında detaylı bir rapor hazırladı. Carlo, rakiplerinin çok koştuğunu ve ekip oyununu iyi oynadığını açıkladı 
     Dikkat etmeliyiz’ 
     BEŞİKTAŞ, UEFA Kupası 3. turunda karşılaşacağı Dinamo Kiev’i takibe aldı. Kondisyoner Carlo, Dinamo’yu Poltova ile oynadığı maçta izledikten sonra rapor hazırladı. Carlo, bünyesinde Romanya, B.Rusya, Macaristan, Yugoslavya, Hırvatistan, Fas, Bulgaristan, Slovakya, Nijerya, Özbekistan ve Brezilya’dan oyuncular bulunduran rakiplerinin çok uyumlu oynadığını belirtti. 
     
     Cernat tehlikeli’ 
     DİNAMO Kiev’in Alaves’in aksine daha hızlı bir savunma anlayışının olduğunu tespit eden Carlo, ofsayt taktiği uyguladıklarını vurguladı. Carlo raporunda şu noktalara dikkat çekti "Rumen Cernat takımın oyun kurucusu. Çok koşuyor, kanatlara attığı ara paslarla rakibi bunaltıyor. Tehlikeli bir isim. Özbek santrfor Shatskikh, hava toplarında iş bitirici ve kendini unutturuyor." 
     
     Hata yaparlar’ 
     BEŞİKTAŞ’IN Dinamo Kiev karşısında önemli fırsatlar bulacağını da iddia eden Beşiktaş kondisyoneri, orta sahada zaman zaman boşluklar bıraktıklarını dile getirdi. Carlo, "Forvete beklenen ölçüde destek veremiyorlar. En büyük şanssızlığımız rakibin formda olması. Ligde dördüncü sırada. Ayrıca rövanş maçı aşırı soğuk ve muhtemelen buzla kaplı bir zeminde oynanacak" dedi. 
     
Buzlar eridi      BEŞİKTAŞ’TA Yönetim ile Divan Kurulu arasındaki buzlar iftar yemeğinde çözüldü. Divan, yönetim ve kulüp üyelerinin biraraya geldiği yemekte Serdar Bilgili "Sizler bizim ağabeylerimizsiniz. Hatalarımız olsa da hep sizlere layık olmaya çalıştık. Topluma karşı bizi korumanızı bekliyorum. 100. yılımızda başarıya ulaşmak için desteğinize ihtiyacımız var" dedi. 
     
ZAGO      Altın adam 
     IŞIK Sigorta’nın sponsorluğunda gerçekleştirilen 11 Altın Adam Yarışması’nda Ekim ayının altın adamı 86 oyla Beşiktaşlı futbolcu Carlos Antonio Zago seçildi. Sezonun üçüncü jüri toplantısında, spor yazarları ve konuklardan oluşan jüri, savunma oyuncularını değerlendirdi. Ümit Özat 56 oyla gümüş adam, Gaziantepsporlu Riadh Bouazizi de 53 puanla bronz adam oldu. 
     
Derbi tarihi tepki çekti      BEŞİKTAŞ ertelenen Fenerbahçe derbisinin 5 Şubat’a alınmasına tepki gösterdi. Menajer Sinan Engin bu maç için en uygun tarihin, liglerin bitimindeki haftanın ilk çarşamba günü olduğunu söyledi. Engin, "Fenerbahçe ile istikrarlı bir çıkış yakaladığımız bu haftalarda oynama hakkımızı elimizden alamazlar. Bunun için gerekli girişimleri yapacağız" dedi. 
     



 SPOR 
























</TEXT>
</DOC>
