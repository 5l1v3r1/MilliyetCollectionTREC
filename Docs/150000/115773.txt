<DOC>
<DOCNO> 115773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun14.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenler yine Rus helikopteri düşürdü 
</HEADLINE>
<TEXT>

     Çeçen savaşçılar Rusya'nın merkez askeri karargahının bulunduğu Çeçenistan'ın Hankala kentinde MI-8 tipi helikopteri yerden atılan roketle düşürdü. Helikopterdeki 4 kişi öldü. 
     Acil Durumlar Bakanlığı yetkilisi Aleksander Lemeşev, Mi-8 tipindeki helikopterin, düşürüldüğü sırada yerden 30 metre yükseklikte olduğunu, helikopterde bulunan 3 kişilik mürettebat ve bir yolcunun öldüğünü söyledi. 
     Lemeşev, Rusya'nın merkez askeri karargahının bulunduğu Hankala'da, helikopterin isabet aldıktan sonra yanmaya başladığını ve daha sonra düştüğünü ifade etti. 
     İçişleri Bakanlığı'nın Çeçenistan'daki operasyonlarından sorumlu güçlerin komutan yardımcısı Stanislav Kavun ise helikopterin inmeye çalıştığı sırada vurulduğunu söyledi. 
     Hankala'da geçen Ağustos ayında MI-26 tipi bir nakliye helikopteri düşürülmüş, 116 asker ölmüştü. 
     





</TEXT>
</DOC>
