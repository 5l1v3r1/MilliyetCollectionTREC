<DOC>
<DOCNO> 137386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur35.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış gösterilerinde propoganda yapanların soruşturması sürüyor 
</HEADLINE>
<TEXT>

     Olası Irak operasyonunu bahane ederek terör örgütü PKK KADEK'in propagandasını yaptıkları iddiasıyla gözaltına alınan kişilerle ilgili soruşturma, İstanbul DGM'ce yürütülüyor. 
     İstanbul DGM Cumhuriyet Başsavcısı Aykut Cengiz Engin, terör örgütü üyelerinin son birkaç gündür savaş karşıtı eylemlerde yasadışı örgüt adına sloganlar attığını ve molotofkokteylli gösteriler yaptığını hatırlattı. 
     Başsavcı Engin, bu eylemlere katılan kişilere yönelik soruşturmaların ''2911 sayılı Toplantı ve Gösteri Yürüyüşleri Kanunu'' kapsamında değil, TCK'nın 169. maddesinde düzenlenen ''yasadışı örgütlere yardım ve yataklık'' suçu kapsamında yürütüldüğünü bildirdi. 
     Başsavcı Engin, bu kapsamda yürütülen soruşturma sonucu, 15 Şubat'ta 3, 16 Şubat'ta bazıları 18 yaşından küçük olan 9 kişinin ''yasadışı örgüte yardım ve yataklık etmek'', ''kamu mallarını ve kişilere ait malları tahrip etmek'' ile ''molotofkokteyli atmak'' suçlarından tutuklandığını kaydetti. 
     İstanbul DGM Cumhuriyet Başsavcısı Aykut Cengiz Engin, 19 Şubat'ta da 18 kişinin daha polisten kendilerine sevk edilerek, haklarında yasal işlem yapılacağını bildirdi. 
     





</TEXT>
</DOC>
