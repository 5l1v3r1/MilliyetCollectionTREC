<DOC>
<DOCNO> 135986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko08.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Makine Kimya, gaz maskesi üretim kapasitesini artırdı 
</HEADLINE>
<TEXT>

Makine ve Kimya Endüstrisi Kurumu, 100 bin adetlik gaz maskesi kapasitesini 200 bine çıkarıyor 
     Kamuya ait Elsa şirketi, gaz maskesi üretim kapasitesini iki katına çıkarmayı programladı. Makine ve Kimya Endüstrisi Kurumu’na MKEK bağlı olan ve Ankara’da üretim yapan Elsa işletmeleri, ABD’nin Irak’a olası bir müdahalesi halinde ortaya çıkabilecek talep artışını dikkate alarak üretimini yeniden programladı. Edinilen bilgiye göre, MKEK Fişeksan AŞ. Genel Müdürlüğü ELSA İşletmesi, gelebilecek talepler doğrultusunda seri üretime yönelik hazırlıklarını tamamladı. Tesislerde Türk Silahlı Kuvvetleri’nin TSK ihtiyacı kadar süzgeçli gaz maskesi üretilebilecek. 
     Halen tesislerin yıllık 100 bin adet olan süzgeçli gaz maskesi kapasitesi, TSK ile diğer kesimlerden gelebilecek talepler doğrultusunda 200 bin adete çıkarılabilecek. Tam kapasite ile üretim faaliyetleri sürdürülen ELSA tesislerinde, Körfez savaşı sırasında da olası bir ihtiyaç için program hedefleri aşılarak çok sayıda gaz maskesi üretimi yapılmıştı. 
     Kamuya ait tek gaz maskesi üreticisi ELSA işletmelerinde üretilen gaz maskelerinin süzgeçleri İsveç, lastik ile diğer bölümleri ise İngiliz lisansıyla imal ediliyor. 
     



 EKONOMİ 




















</TEXT>
</DOC>
