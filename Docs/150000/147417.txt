<DOC>
<DOCNO> 147417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/spo01.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne de olsa baba 
</HEADLINE>
<TEXT>

Beşiktaş Teknik Direktörü Lucescu, önceki günkü neşeli görüntüsünden çabuk sıyrıldı, futbolcularına uyarılar yağdırdı. Rumen hoca, "Aklınızı başınıza toplayın" diye konuştu 
     Artık iş vakti’ 
     DENİZLİSPOR ile kritik bir 90 dakika oynayacak olan Beşiktaş’ta Lucescu fırtınası dün de devam etti. Önceki günkü antrenmanda neşeli tavırlarıyla dikkat çeken Rumen hoca, son çalışmada fırtına gibi esti. Lucescu’nun, futbolcularıyla bir toplantı yaparak kalan on maçın önemini tekrarladığı ve, "Son 15 günün 5’inde tatil yaptınız. Artık yorgunluk mazeretiniz de ortadan kalktı. Tatil bitti, iş vakti" dediği öğrenildi. 
     
     Bahane aramayın’ 
     AVRUPA ve Türkiye Kupası hedeflerinden koptuklarını hatırlatan Lucescu’nun, "Bahane aramayın" yorumunu yaptığı vurgulandı. Rumen hoca sözlerini şöyle sürdürdü "Şampiyonluk yolunda bir puan kaybına bile tahammülümüz yok. Herkes aklını başına alsın. Hata yapan, hatasını pahalı öder. Yönetimin ve taraftarların beklentilerini boşa çıkaramayız. Bizim için büyük fedakarlıklar yaptıklarını asla unutmayın." 
     
     Teşekkür de etti 
     LUCESCU’NUN sert konuşmalarının ardından sezonun genelinde sergilenen olumlu performans nedeniyle futbolcularına teşekker ettiği bildirildi. Tecrübeli hocanın, "Takım olarak artılarımız, eksilerimizden fazla. Lige yeniden başlıyoruz. Şampiyonluk çok yakınımızda. Sizlere olan güvenim tam, mutlu sona ulaşacağız. Hedefe kilitlendik" sözleriyle konuşmasını bitirdi. 
     
Kapılar kapanıyor      DENİZLİSPOR maçının hazırlıklarını dün yaptığı tek antrenmanla sürüden Beşiktaş, bugünden itibaren kapılarını dış dünyaya kapatacak. Milli Takım’dan dönen yıldızların da katılımıyla birlikte son çalışma tam kadro yapılacak. Lucescu’nun yeni koyduğu kurallar gereğinde yarınki maçta forma giyemeyecek olan sakat ve cezalı futbolcular da kampa katılacak. 
     
Bir gün var bir gün yok Sergen Yalçın’ın, Denizli maçı öncesinde ağrılarının tekrarlaması teknik kadroyu büyük bir sıkıntıya soktu 
     KARTAL’IN orta sahadaki yıldızı Sergen Yalçın’ın, sakatlık krizini bir türlü atlatamaması Siyah - Beyazlılar’da keyifleri kaçırdı. Önceki günkü idmanda harikalar yaratan ve tamamen düzeldiğinin sinyallerini veren Sergen’in yeniden sakatlandığı öğrenildi. Yıldız futbolcunun, maç olmamasına karşın bir sakatlanıp, bir düzelmesi teknik kadronun da keyfini kaçırdı. 
     SAĞ adalesinde ağrılarının tekrarlaması üzerine yeniden düz koşulara başlayan Sergen sıkı bin kontrolden geçirildi. Yüklenmeden meydana gelen ağrıların endişe verici bir boyutta olmadığı açıklandı. Sergen’in yarınki Denizlispor maçına kadar tamamen iyileşeceği ve Lucescu’nun görev vermesi durumunda takımdaki yerini alabileceği de açıklandı. 
     
Gözü kara Pancu Rumen futbolcu, sağ menisküsündeki yırtığa karşın, Denizli karşılaşmasında takımdaki yerini almak istediğini açıkladı 
     Lucescu ile görüştü 
     ROMANYA Milli Takım kampında sağ menisküsündeki ağrıları artan Beşiktaşlı Pancu, Lucescu’dan forma istedi. Rumen futbolcu, "Ağrılarım sürüyor, ancak takımın bana ihtiyacı var. Oynamak istiyorum" dedi. Kulüp doktoru Yalçın Yavuzer, Pancu’nun yaşadığı sakatlığın İlhan Mansız ve Rüştü’de de meydana geldiğini ve bu iki futbolcunun sezonu ameliyat olmadan tamamladığını hatırlattı. Yavuzer, "Pancu’nun fiziği bunu kaldıracak kapasitede" diye konuştu. 
     
İlhan’a tele - destek      İNGİLTERE Milli maçında beklenen performansından uzak kalan İlhan Mansız’a ilk destek Menajer Sinan Engin’den geldi. Engin, karşılaşmadan sonra İlhan’ı telefonla arayarak, moral verdi. Engin, "Arkadaşları gibi moralsizdi. Kendisine hem Beşiktaş, hem de Milli Takım için ne kadar önemli bir isim olduğunu hatırlattım. Motivasyonunun bozulmasını istemiyoruz" yorumunu yaptı. 
     


SPOR 

























</TEXT>
</DOC>
