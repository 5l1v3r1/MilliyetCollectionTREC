<DOC>
<DOCNO> 136841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/guncel/gun00.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizin alamadığı Hayat 
</HEADLINE>
<TEXT>

Kriz, Arjantin’de insanları zorladığı kadar düzeni kırarak hayatlarını öngörmedikleri bir biçimde zenginleştiriyor. Betty, yeni renkli hayatını, enerjisini krize borçlu mesela 
     Buenos Aires'te Son Tango - 4 

     63 yaşındaki Betty’nin şık giysilerini trajik yapan "Trueque" için yanına almak zorunda olduğu pazar arabası. Eski Christian Dior gözlüğünün bantla tutturulmuş sapı, ayakkabılarının en az üç kez tamir görmüş topukları, hayatının son yıllarda nasıl değiştiğini çok iyi gösteriyor. Betty, Buenos Aires’teki büyük Trueque’lerden birinin kurucusu. Malların yanısıra sağlık hizmetlerinin trampaya dahil edilmesini başarmış. Hatta geçtiğimiz yıl Porto Alegre Sosyal Forumu’nda alternatif ekonomi konusunda bir sunuş bile yapmış. Koket bir ev hanımı gibi görünen bu kadın, kurduğu alternatif sistemi anlatırken birden feleğin çemberinden geçmiş birine dönüşüyor. Kaç kardiyoloji muayenesinin kaç elektrik tamiratına eşit olduğunu, bu sistemi nasıl beş yıl boyunca sürdürdüklerini açıklıyor. Krizden önce diş protezi yapan Betty, krizden sonra çerçeve yapmayı, çiçekçiliği, temizlik malzemesi imal etmeyi, çok sayıda insan için yemek yapmayı, takı tasarlamayı ve daha birçok şeyi öğrenmiş ve trampa ağına sunmuş. Kriz, Arjantin’de insanların hayatını zorlaştırdığı kadar öngörmedikleri bir biçimde zenginleştiriyor da... 
     
     PARANIN ERKEKLERİ 
     Yedi yıldır hayatın merkezi olan değiş tokuş pazarları son bir yıldır durgunlaşmaya başlamış, Betty bunu anlatıyor ve nedenini açıklıyor 
     "Bu pazarları kadınlar, parasız bir hayatı mümkün kılmak için kurdu. Ama erkekler burada dönen ekonomik güçten etkilenip Trueque’lere para soktular. İşte o zaman bütün sistem zarar görmeye başladı." 
     Betty, bir yıl önce yüzlerce insanın geldiği Trueque’sine, bugünkü buluşma yeri olan Balvenera Kilisesi’ne sadece iki kadının geldiğini görünce üzülüyor. "Yağmur yüzündendir" diyorum ve soruyorum 
     "Ya Trueque tamamen yok olursa " 
     "Ne önemi var " diyor, "Yeni bir şey bulunur. Önemli olan evden çıkmak. Evde kalırsan güneşi göremezsin " 
     Betty, 63 yaşında ve koşmadan yürüyemiyor. 
     
Arjantin öpüşüyor      Bunu bir yerde söylemek zorundayım. Kriz yüzünden ağlaşan bir ülke değil Arjantin. Belki de bu yüzden Latin Amerika’daki diğer ülkelerin sevmediği bir yer Onları hep burnu havada olmakla suçluyorlar Doğrudur, Arjantin kuyruğu dik tutuyor. Nasıl peki İşte böyle Öpüşerek, dans ederek ve her daim eğlenmeye çalışarak. 
     Mülkiyet genel olarak o kadar umurlarında değil. Din, zaten bambaşka bir şey Latin Amerika’da. O yüzden yollarda sürekli sevişen çiftler, sokaklarda sürekli tango yapan birilerini görüyorsunuz. Krizin onlardan alamadığı şey bu Hayat 
     
     Trueque Trampa Pazarı 
Ekmekten fahişeliğe      Arjantin’de, krizden sonra alternatif ekonominin mucidi kadınlar olmuş. Krizden sonra yıkılan evlilikler yüzünden erkekler evleri terk edince kadınlar çocuklarını doyurmak için sokağa çıkmak ve yaşamak için bir yol bulmak zorunda kalmışlar.. 
     7 yıl önce küçük buluşmalar halinde başlayan değiş tokuş pazarları Trueque’ler Arjantin’de 5 milyon kişiyi içine alan büyük ve gevşek bir örgütlenme gibi. Değiş tokuş ekonomisi, 30 kişilik küçük Trueque’lerden 2 milyon kişiyi içine alan en büyüklerine kadar hepsinde uygulanıyor. 
     
     HALKIN PARASI CREDITO 
     Trampa pazarları olan Trueque’lerde, ekmekten avukatlığa, ilaçtan fahişelik hizmetine kadar her şey değiş tokuş ediliyor. Bu değiş tokuş pazarında bazı mal ve hizmetlerin karşılığını bulmak kolay olmadığı için halk kendi parasını da geliştirmiş. Çizgi film parasına benzeyen Credito’lar, bölgeye ve pazara göre değişiyor. Büyük pazarlarda geçerli olan Credito’lar, pazar dışında da ufak tefek gündelik işlerde kullanılabiliyor. Bu paranın değerini IMF değil, halk belirliyor Credito’lar para ile alınıp satılamıyor. Mal ve hizmetlerin bedeli pazarda, belli hakkaniyet ilkelerine göre belirleniyor. 
     
     YARDIMLAŞMA KULÜBÜ 
     Trueque’ler sadece mal ve hizmet değişilen pazarlar değil, aynı zamanda bir yardımlaşma kulübü gibi çalışıyor. Burada tanışan insanlar ihtiyaçlarını ve alacaklarını biraz birbirlerine göre belirledikleri gibi, zor durumda kaldıklarında da birbirlerinden yardım istiyorlar. Betty, iki yıl önce evine giren hırsızın kendisini nasıl dövdüğünü anlattıktan sonra kurduğu Trueque’deki insanların nöbetleşe nasıl kendisine baktıklarını anlatıyor. Ekliyor 
     "Burada her şey alışveriş değil yani " 
     Trueque’lerin yerini dışarıdan gelenlerin bulması imk nsız. Kapalı devre bir haberleşme ağları var. Bilmem ne sokağının, bilmem ne binasının, şu penceresinde küçük bir ilanla binlerce kişi aynı yerde toplanabiliyor. Trueque’lerin tek amacı değiş tokuş değil. Bu pazarlar aynı zamanda bir yardımlaşma ağı. Başınıza bir şey geldiğinde dahil olduğunuz Trueque, bir örgüt gibi davranıp sizi beladan kurtarıyor. 
     
Para yok, samba yap      Buenos Aires’in yoksul mahallelerinden birinde Trueque’lerden birini arıyoruz. Hava sıcaklığı 46 derece, nem yüzde 60. Berbat durumdayız. Eski politik mahk mların kurduğu dernek binasındayız Asociation Mutual Sentimento. Bir de böyle bir şey var tabii. Eski mahk mlar burada örgütleniyor ve bütün hayat için yardımlaşıyor 
     
     MÜTHİŞ DANS EDİYORLAR 
     Buluşma noktasına geldiğimizde kapıda bir not buluyoruz İptal Çünkü burası Latin Amerika Vazgeçecekleri tutmuş. Derken müthiş güzel bir müzik sesi geliyor bir yerden, izliyoruz. Ortasında sadece iki masanın olduğu kantin gibi bir yere varıyoruz. Pencerelerin önünde iki adam ve birkaç kadın dans ediyor Samba Kadınların çoğu ellisinin üzerinde ve şişman. Foto muhabirim Alejandra ile litrelik biralardan birini alıp izlemek için oturuyoruz. "Bu kadınlar nasıl dans edecek " diyorum. Alejandra, "İzle ve gör " diyor. Beş dakika içinde utanç içinde kalıyorum. Kadınlar inanılmaz samba yapıyorlar. İnanılmaz 
     
     "KADINLARI MUTLU ETMEK" 
     Dersin 5 saati 2 peso. Çok ucuz ama bu kadınların çoğu hiç para kazanmıyor ve aç. Yine de buraya gelip samba yapıyorlar. Burada yaşamanın başka çaresi yok, dans edeceksin 
     Dans hocası Raul, "Seviyorum" diyor, "Kadınları mutlu etmeyi seviyorum " 
     Trueque bulamıyoruz ama bendeniz Latin Amerika’nın sürprizlerinden birini daha görmüş oluyorum. Bu, başka bir hayat 

</TEXT>
</DOC>
