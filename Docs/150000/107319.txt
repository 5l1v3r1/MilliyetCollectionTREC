<DOC>
<DOCNO> 107319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy03.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan, dava arkadaşlarına vefa 
</HEADLINE>
<TEXT>

Recep Tayyip Erdoğan’ın İstanbul Büyükşehir Belediye Başkanlığı döneminde, belediye ve bağlı şirketlerde görev verdiği 18 kişi, AKP’nin aday listelerinde yer aldı 
     MEHMET DEMİRKAYA İstanbul 

     AKP Genel Başkanı Recep Tayyip Erdoğan’ın, İstanbul Büyükşehir Belediye Başkanlığı döneminde belediye ve belediyeye bağlı şirketlerde görev verdiği 18 kişi, AKP’nin aday listelerinde yer buldu. Erdoğan’ın ilk genel sekreteri olan ve aday adaylık başvurusu yapan Kahraman Emmioğlu ise listelerde yer almadı. 
     Birkaç ay öncesine kadar İstanbul Büyükşehir Belediyesi Genel Sekreterliği görevini yürüten ve yolsuzluk iddiaları nedeniyle İçişleri Bakanlığı Mülkiye Müfettişleri tarafından geçici bir süre görevden uzaklaştırılan Adem Baştürk, Kayseri’de 5. sıradan aday oldu. Erdoğan’ın eski genel sekreterlerinden Mustafa Açıkalın ise İstanbul 3. Bölge’den aday gösterildi. Ancak listenin 13. sırasında yer bulabildi. Erdoğan’ın belediyedeki "A" takımı içerisinde yer alan belediye bürokratları ve listelerdeki yerleri şöyle 
     Hüseyin Besli, İstanbul 1. Bölge 10. sıra Danışmanı , Akif Gülle, Amasya 1. sıra Personel Daire Başkanı , Hamza Albayrak, Amasya 2. sıra İBB. Teftiş Kurulu Başkanı , Mehmet Mehdi Eker, Diyarbakır 6. sıra İBB. Veteriner İşleri Müdürü , Zülfi Demirbağ, Elazığ 3. sıra İBB. Yol Bakım Müdürü , Mustafa Ilıcalı, Erzurum 4. sıra İBB. APK Daire Başkanı , Ali Mazak, Mersin 6. sıra İBB. Mezarlıklar Kütüphane Müdürü , Binali Yıldırım, İstanbul 1. Bölge 6. sıra İDO Genel Müdürü , Gülsoy Erol, İstanbul 1.Bölge 13. sıra Hamidiye A.Ş. Gen. Müd. , İdris Naim Şahin, İstanbul 3. Bölge 5 sıra. Gen. Sek. Yardımcısı , Lokman Ayva, İstanbul 3.Bölge 6. sıra. İBB. Özürlüler Koordinasyon Md. , Mustafa Açıkalın, İstanbul 3. Bölge 13 sıra. İBB eski Gen. Sek. , Ayhan Bölükbaşı, İstanbul 3. Bölge 21 sıra. Spor A.Ş. Gen. Md , Adem Baştürk, Kayseri 5. sıra İBB. eski Gen. Sek , Mikail Arslan, Kırşehir 2. sıra İBB. Mesken Müdürü , Nevzat Pakdil, Kahramanmaraş 2 sıra. İETT Genel Müdürü , Hilmi Güler, Ordu 1. sıra İGDAŞ Murahhas üyesi , Selami Uzun, Sıvas 2. sıra İBB. Kontrol Daire Başkanı . 
     
     Albayrak şirketlerinden 2 aday 
     İstanbul Büyükşehir Belediyesi’nden aldıkları ihalelerle tanınan Albayrak Şirketler Grubu’nda görev yapan 2 müdür de AKP’nin milletvekili aday listesinde yer aldı. Şirketin muhasibi ve eski İstanbul Defterdarı Nurettin Canikli Giresun 1. sıradan, genel müdür Kemalettin Göktaş ise Trabzon 3. sıradan aday oldu. 
     Yaptığı araştırmalarda AKP’yi sürekli önde gösterdiği için eleştirilen ANAR araştırma şirketinin sahibi Beşir Atalay da Ankara 2. bölgeden aday gösterildi. 
     



 SİYASET 





















</TEXT>
</DOC>
