<DOC>
<DOCNO> 143728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur22.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizin bedelini canıyla ödedi 
</HEADLINE>
<TEXT>

     Kahramanmaraş'ın Afşin İlçesi'nde evli ve bir çocuk annesi 23 yaşındaki Nevruz Donar, kendini taciz ettiğini ileri sürdüğü 37 yaşındaki İrfan Kaya'yı sopayla bayılttıktan sonra, başına baltayla vurup öldürdü. 
     Gaziosmanpaşa Mahallesi Karşıyaka Caddesi'nde oturan 65 yaşındaki Cuma Donar'ın eşi Nevruz Donar, aynı mahalledeki bir markette çalışan İrfan Kaya'yı, konuşmak üzere evine çağırdı. Nevruz Donar, akşam saatlerinde evine gelen İrfan Kaya'yı önce ensesine sopayla vurup bayılttı, ardından baltayla başına vurarak, öldürdü. 
     
     BENİ TACİZ EDİYORDU 
     Cinayetten sonra polise teslim olan Nevruz Donar, İrfan Kaya'nın sürekli kendisini taciz edip, birlikte olmak istediğini iddia ederek, Kendisine evli olduğumu, beni rahatsız etmemesini söyledim. Defalarca uyardım. Olay günü benimle birlikte olmak istediğini söyleyince, Akşam eve gel konuşalım' dedim. Eşim evde yoktu. Eve geldiğinde başına önce sopayla vurdum, ardından baltayla vurup öldürdüm. Cezasını çekti'' dedi. 
     





</TEXT>
</DOC>
