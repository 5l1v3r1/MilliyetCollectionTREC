<DOC>
<DOCNO> 134979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yazar/sazak.html </URL>
<DATE> 2003/02/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak ve Arapların geleceği 
</HEADLINE>
<TEXT>

     Foreign Affairs dergisinin ocak - şubat sayısındaki makale "Irak ve Arapların geleceği" başlığını taşıyor. 
     Fuad Ajami, Filistinli saygın bir bilim adamıdır. 11 Eylül’ü sorgularken, Doğu ve Batı kültürü arasına sıkışmış "kimliksiz", İslamcı fanatikleri ABD’nin Ortadoğu’da ve Afganistan’da yaptığı yanlışlardan güç aldığını belirtmiş, laik ve demokratik olmayan Arap rejimlerini de bu tür eylemlere ortam hazırladıkları için eleştirmişti. Ajami’ye göre Irak’a uygulanan "kuşatma" politikasını "rejim değişikliği" planlarına dönüştüren de 11 Eylül’dür. 
     Ancak gerekçesi ne olursa olsun Irak’a karşı savaş açtığı takdirde ABD’nin karşısında bulacağı "Arap mozayiği" hiç de dostça olmayacak. 
     Ajami’nin uyarısı yerindedir 
     "Hiçbir diplomatik gerekçe Arapları bu savaşın adaletine ikna etmeye yetmeyecek. BM denetimleri henüz son bulmadan ABD’nin atılacağı bu macera Araplarca, kendi dünyalarının işgali olarak görülüyor. ABD’nin Irak’ı işgaline petrolün emperyal güçlerce kontrol altına alınmasıyla özdeşleştiren Arap toplumu, ayrıca bunu İsrail’e destek olarak görmektedir." 
     Saddam sonrası senaryolara gelince... 
     Fuad Ajami’ye göre ABD’nin Arap dünyası için geliştirdiği iki planı var Birincisi temkinli yaklaşmak. Bu senaryo gerçekleşirse ABD, Saddam’ı ele geçirdikten sonra Irak’a kısıtlı müdahalede bulunacak. İkinci seçenek daha kapsamlı ve ABD’nin küresel egemenlik hırsını daha net ifade ediyor. Irak sadece bir başlangıç olacak ve ABD, "Arap mozayiğini modernleştirmeyi kendisine görev edinecek." 
     ABD’nin Ortadoğu rejimlerini demokratikleşme projesi ne ölçüde gerçekçi ve inandırıcı Körfez Savaşı’nda Irak’a yönelik "Wilsoncu" yaklaşımı denemeyen baba Bush, Kuveyt ve Arabistan’daki hanedanlıkları sarsıcı adımlardan kaçınmıştı. ABD’nin Saddam rejimini yıkarak "Arap dünyasını modernleştirme projesi" en başta Suudi hanedanının işine gelmiyor. 
     Fuat Ajamı, 11 Eylül eylemini gerçekleştiren Usame bin Ladin’in Suudi Arabistan bağlantısını yorumlarken, "El Kaide’nin uçaklara bindirdiği teröristlerden 15’ini bu ülkeden seçmekle Suudi - Amerikan krizine yol açtığını buna rağmen halkın, İslami terör korkusuyla kraliyet ailesinin otoritesi altında yaşamayı daha güvenli bulduğunu" savunuyor. ABD bu koşullarda Irak’a yerleşir ama kalıcı olabilir mi Ajami yorumuyla noktalayalım 
     "Araplar, ABD’nin Ortadoğu serüveninde yorgun düştüğü anı bekleyecektir. Yeni bir savaşın patlayacağı anı gözetecekler." 
     Saddam giderse, "bölgeye istikrar gelir" diyenlerin dikkatine sunulur 
     
     







Kıbrıs ak-kara değil... 


Yücel tedirgin... 


Baykal’ın koşulu 


Özal’la Demirel, Gül’le Baykal... 


ABD Mars’tan... 


Goodbye Mr. Pearson 


Altan Öymen ile dünden bugüne 


Enflasyondaki düşüş bu yıl zorlanacak görünüyor 


Takvim ayarı... 


Bağımsızlık iyi de çalınan paralar nasıl geri gelecek 


Irak ve Arapların geleceği 


Özkan DYP’ye girecek olursa şaşırmayın 


İşçiler döviz göndermez oldu 


Tayyip’e denizci düğümü 


</TEXT>
</DOC>
