<DOC>
<DOCNO> 121210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur32.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de kuyumcu soyuldu... 
</HEADLINE>
<TEXT>

     Kağıthane'deki kuyumcu soygununu gerçekleştiren kişilerin, 3.5 kilogram altın aldıkları belirlendi. 
     Çağlayan Taşocağı Caddesi 132 numarada faaliyet gösteren Rüstem Çakır'a ait Çakır Kuyumcusu'na saat 15.30 sıralarında gelen maskeli 2 kişi, silah tehdidiyle işyeri sahibi ile burada çalışan Murat Avcıoğlu'nu etkisiz hale getirdi. 
     Vitrinde bulunan 3.5 kilogram altını siyah bir çantaya dolduran silahlı soyguncular, dışarıda kendilerini bekleyen başka bir kişiyle buluştuktan sonra yaya olarak uzaklaşmaya başladı. 
     Kuyumcu Rüstem Çakır'ın izlemeye çalıştığı 3 kişi, daha sonra kendilerini bekleyen otomobile binerek olay yerinden uzaklaştı. 
     Olayla ilgili bölgede geniş çaplı uygulama başlatan güvenlik kuvvetleri, bu tür olayların olmaması ve önlemlerin artırılması konusunda İstanbul Emniyet Müdürü Hasan Özdemir tarafından telsiz anonslarıyla uyarıldı. 
     Bu arada, Maltepe Gülsuyu Mahallesi Eski Üsküdar Caddesi'ndeki Öz Anadolu Kuyumculuk'a gelen kar maskeli 3 kişi, taşla camını kırdıkları işyerinden birkaç parça ziynet eşyası alarak plakası belirlenemeyen bir otomobille kaçtı. 
     





</TEXT>
</DOC>
