<DOC>
<DOCNO> 110017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/spor/spo02.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışılan açıklamalarıyla Fenerbahçe gündemini değiştiren Teknik Direktör Lorant yine ağır konuştu 
</HEADLINE>
<TEXT>
HAYAL ALEMİNDE YAŞIYORLAR’ 
Alman hocanın, yakın çevresine "Boşa vakit harcıyoruz. İstediklerim bir an önce yerine gelmeli. Revizyon şart. Başkan daha neyi bekliyor anlamıyorum" dediği ileri sürüldü 
     Kazan kaldırdı 
     FEYENOORD maçı öncesi yaptığı açıklamalarla gündeme bomba gibi düşen Fenerbahçe Teknik Direktörü Lorant dert yanmaya devam ediyor. Kovulmanın eşiğine gelen ancak AIK Solna maçı sonrası güven tazeleyen Alman hocanın radikal kararlar konusunda h l direttiği ve yöneticileri eleştirdiği öğrenildi. Lorant’ın yakın çevresine "Yönetim hayal aleminde yaşamakla boşuna zaman kaybediyor" dediği ileri sürüldü. 
     
     Yardımcı gelmeli’ 
     BAŞARILI olmak için istediklerinin bir an önce yapılması gerektiğini belirten Alman çalıştırıcının, "Başkan ve Yönetim daha neyi bekliyor. Revizyon şart. Bunların en başında yardımcı antrenör gelmeli ve gidecek futbolcuların değişimine kadar herşey kısa süre içinde yapılmalı. Ne yazık ki boşa vakit harcıyoruz. Böyle devam edersek kulüpten bu enkazı kaldıramayız" ifadelerini kullandığı öğrenildi. 
     
     Artık yapsınlar’ 
     NEDEN eleştirildiğini anlayamadığından da yakınan Lorant’ın, "Geçen sezon 41 puan topladım. Bu 41 puanı Türkiye’de sadece Fatih Terim alabilmiş. Daha benim neyimi tartışıyorlar. Konuşuyoruz, anlaşıyoruz. Hep "yapacağız, yapacağız" diyorlar. Son toplantıda da aynı şeyi tekrarladılar. Bunu sezon başından beri söylüyorlar. Ama henüz bir sonuç yok. Artık yapsınlar" diye konuştuğu belirtildi. 
     
Rapajc’ten taviz yok      ŞAMPİYONLAR Ligi’ne giremeyerek önemli bir gelir kapısını kapatan Fenerbahçe yönetimi oyunculara yeni bir ödeme planı sundu. Arjantinli yıldız Ortega bile bu karara ses çıkarmazken Rapajc kabul etmedi. Hırvat yıldız, menajer Kemal Dinçer ile yaptığı görüşmede, "Bunu niye abartıyorsunuz Ben sadece hakkımı arıyorum. Benim için nankör diyorlar. Buna üzülüyorum. Fenerbahçe’den ayrılmak istemiyorum. Her karara saygı duyarım. Gerekirse PAF’a giderim. Ben Avrupa’nın önemli futbolcularındanım. Bana ona göre davranılsın" dedi. 
     
Gitmiyoruz’İkinci Başkan Nihat Özdemir, Galatasaray’ı geçene kadar görevde kalacaklarını açıkladı 
     Oğuz yetişiyor’ 
     FENERBAHÇE Kulübü Başkanvekili Nihat Özdemir, Teknik Direktör Werner Lorant ile sezon sonuna dek devam edeceklerini söyledi. Sezon ortasında antrenör değiştirmenin hiçbir zaman iyi sonuçlar vermediğini kaydeden Özdemir, "Oğuz Çetin’i, ilerki yıllarda Fenerbahçe’nin hocası olması için yetiştiriyoruz. Kendi içimizden yetişen kişi, dışarıdan transfer edilenlerden daha iyidir" dedi. 
     
     Bu işe baş koyduk’ 
     NİHAT Özdemir, amaçlarının Fenerbahçe’yi yalnızca Türkiye’de değil, Avrupa’da da başarılı noktaya getirmek olduğunu ifade ederek, "Fenerbahçe’yi başarılı noktaya getirmeden, biz bu işe nokta koymayız. Artık herkes bilsin. Biz bu işe baş koyduk. Fenerbahçe, Avrupa’da zirveye çıkana kadar ve en az Galatasaray’dan daha başarılı oluncaya kadar biz bu işte varız. Bunu yönetim olarak söylüyorum" diye konuştu. 
     
     Asla vazgeçmeyiz’ 
     BAŞKAN Aziz Yıldırım ile birlikte Fenerbahçe’yi layık olduğu yerlere taşıyacaklarını da kaydeden Özdemir, "Bunun için elimizden geleni yapacağız. Bu sene olmazsa seneye, seneye olmazsa ondan sonraki seneye. Hedefimiz bu. Bu hedefimizden asla vazgeçmeyiz" açıklamasını yaptı. Özdemir, önlerindeki beş maçı da kazanarak çıkışa geçmek istediklerini ve aksi bir durumu düşünmediklerini sözlerine ekledi. 
     
Ceyhun ilk onbirde      ELAZIĞSPOR maçında Lorant’ın Ceyhun’u ilk onbirde oynatması bekleniyor. Taktik çalışmada bu oyuncuyu deneyen Alman hoca, dün akşam son derece hareketli bir antrenman yaptırdı. Oyuncularını sürekli uyardı, ortaları isabetsiz olan Cem’in dikkatini çekti. Lorant, Johnson’a da savunmada görev verdi. 
     
Bir postere bir idman      HAFTA başından bu yana antrenmanları basına yasaklayan Teknik Direktör Lorant dün dış dünyaya kapılarını yine açtı. Bir foto muhabirinin önceki gece Park Orman’da düzenlenen yemeğe getirdiği dev Fenerbahçe posterini çok beğenen Alman hoca, bir tane de kendisine hediye edilmesi halinde idman yasağını kaldıracağını söyledi. Lorant dün posteri alınca akşam antrenmanını basının izlemesine izin verdi. 
     
Taraftara mesaj var      YÖNETİM, Elazığspor maçı biletlerine fazla ilgi göstermeyen taraftarlara çağrıda bulundu ve takımı yalnız bırakmamalarını istedi. Yöneticiler, "Gün Fenerbahçe’ye destek günüdür. Elazığspor maçında tribünleri dolu görmek istiyoruz. Futbolculara sahip çıkmalarını bekliyoruz" diye konuştular. 
     
     



 SPOR 




























</TEXT>
</DOC>
