<DOC>
<DOCNO> 136327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sonspo02.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş rekora çıkıyor... 
</HEADLINE>
<TEXT>

     Milli Takımlar Teknik Direktörü Şenol Güneş, Türk futbol tarihine damga vurmaya devam ediyor. 
     A Milli Futbol Takımı'nın başında, 17. Dünya Kupası'nda elde edilen üçüncülükle tarihe altın harflerle geçen ve UEFA'nın resmi internet sitesinde düzenlenen ankette 2002'nin en iyi teknik adamı seçilen Şenol Güneş, şimdi de Fatih Terim'le ortak olduğu, milli takımın başında en fazla galibiyet elde eden teknik adam rekorunu tek başına eline geçirmeye hazırlanıyor. 
     Türk Milli Takımı'nın başına 16 Ağustos 2000'de, Saraybosna'da Bosna Hersek ile yapılan özel maçla geçen Şenol Güneş'in, ay-yıldızlı takımın başında sahaya çıktığı 33 maçta milliler 17 galibiyet aldı. 
     Türkiye, yarın İzmir'de oynayacağı Ukrayna maçını da kazanması durumunda, Şenol Güneş, 17 kezle Fatih Terim'le ortak olduğu, milli takımın başında en çok galibiyet alan teknik adam rekorunu tek başına eline geçirecek. 
     -EN FAZLA GALİBİYET GÖREN TEKNİK ADAMLAR- 
     
     ŞENOL GÜNEŞ'İN KARNESİ 
     A Milli Futbol Takımı, Ukrayna ile yapacağı özel maçla birlikte, teknik direktör Şenol Güneş yönetiminde 34. sınavına çıkacak. Şenol Güneş'in, ay-yıldızlı takımın başında sahaya çıktığı 33 maçta milliler, 17 galibiyet, 8 beraberlik, 8 de yenilgi aldı. 
     Türkiye, Güneş yönetiminde toplam 51 gol atarken, kendi kalesinde de 28 gol gördü. 
     
     RESMİ MAÇLAR 
     A Milli Futbol Takımı, Şenol Güneş döneminde yaptığı 22 resmi maçın genelinde başarılı sonuçlar elde etti. 
     Türkiye, Güneş dönemindeki resmi maçların 15'ini kazanırken, 3'ünü yitirdi, 4'ünde de eşitliği bozamadı. 
     Resmi maçlarda toplam 44 gol atan ay-yıldızlı ekip, kalesinde 15 gol gördü. 
     - 
     





</TEXT>
</DOC>
