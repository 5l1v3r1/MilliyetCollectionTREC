<DOC>
<DOCNO> 100555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sonspo02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
3 büyükler kadrolarını flaş isimlerle güçlendirdi... 
</HEADLINE>
<TEXT>

     Birinci Süper Futbol Ligi'nde 2002-2003 sezonu öncesi, ''3 Büyükler'' olarak adlandırılan Beşiktaş, Fenerbahçe ve Galatasaray kulüpleri, yaptıkları flaş transferlerle kadrolarını güçlendirdi. 
     Kuruluşunun 100. yıldönümünde mutlak şampiyonluğu hedefleyen Beşiktaş, Galatasaray'ın başında geçen sezon şampiyonluk yaşayan Rumen teknik direktör Mircea Lucescu ile 7 yıllık hasrete son vermeyi amaçlıyor. 
     Beşiktaş taraftarlarının gözbebeği Fransız futbolcu Pascal Nouma, 1 sezon aradan sonra takıma dönerken, Brezilyalı Zago ve Amaral, Kolombiyalı kaleci Cordoba, milli futbolcu Sergen Yalçın, siyah-beyazlıların en flaş transferleri olarak göze çarpıyor. Siyah-beyazlılar ayrıca, geçen sezon Galatasaray'da forma giyen Rumen oyuncu Radu Niceluscu'yu da renklerine kattıktan kısa bir süre sonra sözleşmesini feshetti. 
     Fatih Terim'in 2 yıl aradan sonra yuvaya dönmesiyle yeni sezonda yine iddialı olan son şampiyon Galatasaray, Felipe, Pinto, Sarr, Ümit Davala ve Baliç gibi isimlerle kadrosunu takviye etti. 
     Dünyaca ünlü Arjantinli yıldız Ariel Ortega'yı kadrosuna katarak büyük yankı uyandıran Fenerbahçe ise, yoluna Alman teknik adam Werner Lorant ile devam edecek. Sarı-lacivertliler, Washington, Tuncay, Cem Karaca, İsmail Güldüren ve kaleci Volkan ile gücüne güç kattı. 
     Yeni sezonda ''3 Büyükler''in kadrosuna kattığı oyuncular ve takımdan ayrılanlar şöyle 
     
     BEŞİKTAŞ 

     Gelenler 
     Sergen Yalçın Siirtspor , Serdar Topraktepe, Kaan Dobra Kocaelispor , Zafer Demiray Trabzonspor , Tolga Doğantez Gençlerbirliği , Antonio Carlos Zago AS Roma , Göksel Gencer Samsunspor , Oscar Cordoba Boca Juniors , Daniel Gabriel Pancu Rapid Bükreş , Niyazi Güney Ankaragücü , Eser Yağmur Wolfsburg , Pascal Olivier Nouma O.Marsilya , Alexandre Da Silva Mariano ''Amaral'' AC Fiorentina 
     Gidenler 
     Thomas Myhre, Mattias Asper, Dmitri Khlestov, Erman Güraçar, Necat Aygün, Ümit Bozkurt, Zübeyir Baya, Arild Stavrum, Sertan Eser, Mehmet Aksu, Fevzi Tuncay boşta . 
     
     GALATASARAY 

     Gelenler 
     Cihan Haspolatlı Kocaelispor , Müslim Can Samsunspor , Murat Erdoğan İstanbulspor , Muhammed Adama Sarr, Ümit Davala AC Milan , Elvir Baliç Real Madrid CF , Fabio Pinto Internacional , Jorge Loireiro Felipe Vasco de Gama . 
     Gidenler 
     Sebastien Perez, Bülent Akın, Carlos Alberto de Oliviera ''Capone'', Sergen Yalçın, Andres Jose Fleurquin, Radu Niculescu, Jersson Gonzales, Murat Sözkesen. 
     
     FENERBAHÇE 

     Gelenler 
     Ariel Ortega River Plate , Stecanelo Cerqueira Washington Ponte Preta , İsmail Güldüren Gençlerbirliği , Cem Karaca Yimpaş Yozgatspor , Tuncay Şanlı Sakaryaspor , Volkan Demirel Kartalspor . 
     Gidenler 
     Serkan Özsoy, Deniz Uygar, Kennet Andersson bıraktı , Mert Meriç Elazığspor , Nikola Lazetiç. 

     
</TEXT>
</DOC>
