<DOC>
<DOCNO> 106774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/soneko14.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi sonuçlarını açıkladı 
</HEADLINE>
<TEXT>

     Merkez Bankası Beklenti Anketi'ne göre yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 34.8'e indi. 
     En yüksek tahminler, Ağustos ayının ikinci anketine göre 3 puan azalarak yüzde 50'den yüzde 47'ye geriledi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Ağustos ayının ikinci yarısında yapılan ankette yüzde 27-50 aralığında seyreden yılsonu TÜFE öngörüsü, Eylül ayının ilk yarısındaki ankette ankette yüzde 21-47 aralığına indi. 
     Daha önce yüzde 35 olan yılsonu uygun ortalama enflasyon beklentisi yüzde yüzde 34.8'e düştü. 
     Eylül ayının ilk anketinde cari aylık TÜFE'ye göre enflasyon beklentisi yüzde 1.5-4.7 aralığında seyrederken, uygun ortalama yüzde 3.3 oldu. 
     Ağustos ayının ikinci anket sonuçlarına göre, enflasyon beklentisi yüzde 0.9-3 aralığında seyredeceği, uygun ortalamanın ise yüzde 1.8 olacağı öngörülmüştü. 
     
     2 AY SONRASI İÇİN TÜFE BEKLENTİSİ 
     Eylül ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 1-4.5 olurken, uygun ortalama enflasyon oranı yüzde 3 olarak belirlendi. 
     Ağustos ayının ikinci anket sonuçlarında, iki ay sonrasının TÜFE beklentisi yüzde 0.8-5.1 aralığında olurken uygun ortalama yüzde 3.1 saptanmıştı. 
     Gelecek 12 aylık dönemin TÜFE beklentisi aralığı Eylül ayının ilk anketinde yüzde 20-45 olurken, bu oranlar Ağustos ayının ikinci anketinde yüzde 20-48 belirlenmişti. 
     Ağustos ayının ikinci anketinde, yüzde 31.4 olarak belirlenen gelecek 12 aylık dönemin TÜFE uygun ortalaması, yüzde 30.3'e geriledi. 
     
     FAİZ ORANLARI 
     Öte yandan, Eylül ayının ilk anketinde Ağstos ayının ikinci anketine göre, cari ayın bileşik faiz oranı beklentisinde düşüş yaşandı. 
     Buna göre Ağustos ayının ikinci anket sonuçlarına göre, yüzde 54-76 aralığında seyretmesi öngörülen cari ayın bileşik faiz beklentisi, Eylül ayında yüzde 52-75 aralığında gerçekleşirken, yüzde 59 olan uygun ortalamada bir değişiklik yaşanmadı. 
     Yıl sonu bileşik faiz beklentisi, Eylül ayı ilk anket sonuçlarına göre yüzde 31-74 aralığında, uygun ortalamada yüzde 52.5 olarak gerçekleşti. 
     Bileşik faiz beklentisi, Ağustos ayının ikinci anket sonuçlarında, yüzde 29-74 aralığında ve uygun ortalamanın da yüzde olması öngörülmüştü. 
     Yılsonu basit faiz oranı beklentisi ise Eylül ayının ilk anketinde bir öncekine göre artış yaşanırken uygun ortalamada bir değişiklik yaşanmadı. 
     Buna göre, Ağustos ayının ikinci yarısında yüzde 27-47 aralığında seyreden yıl sonu basit faiz oranı beklentisi yüzde 27-48 olarak belirlenirken, yüzde 42.1 olan uygun ortalamada bir değişkilk olmadı. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Eylül ayının ilk anketinde bir önceki anket sonuçlarına göre artış görüldü. 
     Buna göre Ağustos ayının ikinci anket sonuçlarında cari ay sonu kur beklentisi aralığı 1,550,000-1,850,000 olurken, son ankette beklentiler 1,585,000-1,850,000 aralığında öngörüldü. Aynı dönemde uygun ortalama kur rakamı tahmini ise 1,648,2 liradan 1,650.0 liraya çıktı. 
     Bu arada katılımcılar, Eylül ayının ilk anketinde bir önceki ankette olduğu gibi, yıl sonu dolar kuru beklentisinin 1,550,000-2,550,000 lira aralığında, uygun ortalamanın da 1,850,000 lira olacağı tahmininde bulundular. 
     
     BÜYÜME BEKLENTİSİ 
     Katılımcılar ayrıca, Eylül ayının ilk anketinde, yılsonu GSMH'sinin yüzde eksi 1 ile yüzde 4.9 aralığında, uygun ortalamanın da yüzde 2.8 olacağını öngördüler. 
     Ağustos ayının ikinci anketinde, yıl sonu GSMH eksi 1- 5 aralığında uygun ortalamanın ise 2.8 olarak belirlenmişti. 
     Eylül ayının ikinci anketinde bir önceki ankette olduğu üzere, yılsonu cari işlemler dengesinin eksi 4 milyar dolar ile 7 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     





</TEXT>
</DOC>
