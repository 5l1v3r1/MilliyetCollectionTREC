<DOC>
<DOCNO> 107964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur27.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'nin olağanüstü toplanması için yeterli imza toplandı 
</HEADLINE>
<TEXT>

     TBMM'nin olağanüstü toplanması için gerekli imzaya ulaşıldı. 
     YTP Genel Sekreteri İstemihan Talay, ANAP ve SP ile yürüttükleri çalışmada şu ana kadar TBMM İçtüzüğü gereği gerekli olan 110 imzadan fazlasına ulaşıldığını belirterek, çağrının içeriği üzerinde görüşbirliğine varılması halinde bu hafta içinde Meclis Başkanlığı'na başvurabileceklerini söyledi. Talay, ''Çalışma ne zaman sonuçlandırılırsa, hemen başvuruda bulunulur'' dedi. 
     Olağanüstü çağrının yapılması ve içeriği konusundaki çalışmaların 3 partinin desteği altında yürütüldüğünü belirten Talay, ''Seçimin sağlıklı ve güven içinde yapılması için halkın tercihinin Meclis'e yansıtılması gerekiyor. Bu nedenle, Seçim Yasası'nda, barajın yüzde 10'dan 5'e düşürülmesi, ittifaklara imkan tanınması ve tercihli oy sisteminin getirilmesi yönünde değişiklik şarttır'' dedi. 
     DSP ve DYP'nin de aynı konuda görüşleri bulunduğunu anlatan Talay, ancak bu partilerin henüz kendi çalışmalarına destek vermediğini söyledi. Talay, ''Değişiklik yapılmadan seçime gidilmesinin büyük riski olduğunu'' savundu. 
     





</TEXT>
</DOC>
