<DOC>
<DOCNO> 132577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yasam/yas05.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlar, polisin tuzağına düştü 
</HEADLINE>
<TEXT>

Polis, DJ Emre Kuytu’nun katil zanlısı Göksel Anlar’ı gözaltına aldı. Sonra serbest bırakıp izleyerek, cinayet delillerine öyle ulaştı... 
     ELVAN EZBER İstanbul 

     Power FM DJ’i Emre Kuytu’nun katil zanlısı Göksel Anlar’ın, Cinayet Bürosu Dedektifleri’nin kurduğu tuzağa düşerek yakalandığı anlaşıldı. 
     Soruşturmayı yürüten Asayiş Şube Müdürlüğü, DJ’in yakın arkadaşı Anlar’ı gözaltına almıştı. Gözaltı süresi dolmasına rağmen suçluyla ilgili somut bir delile ulaşamayan dedektifler, ek gözetim süresi almayarak zanlıyı serbest bıraktı. Takip edildiğini anlamayan Anlar, Ataşehir’de park ettiği otomobilini almaya gitti. İzleyen polisler Anlar’ı etkisiz hale getirerek, Kuytu’nun çalınan Peugeot otomobilinin anahtarını ele geçirdi. 
     Bunun üzerine yeniden emniyete götürülen Anlar suçunu itiraf etti. 
     Cinayet aleti bıçak da Anlar’ın ifadesi ile Kuytu’nun çalınan otomobilinde ele geçirilirken, katil zanlısı emniyette cinayeti nasıl işlediğini şöyle anlattı 
     
     Amacı ceza indirimi mi 
     "Ben, Emre ve kız arkadaşı evde oturuyorduk. Kız gittikten sonra baş başa kaldık. Esrar içtik. İnternete girip bana porno sitelerinde fotoğraflar gösterdi. Daha sonra da Biz de böyle yapalım mı ’ diye bana cinsel ilişki teklif etti. Kavga ettik ve tartışmanın büyümesi üzerine kendimi kaybedip bıçakladım." 
     Ancak polis, katil zanlısının ceza indiriminden’ yararlanabilmek için böyle bir savunma yoluna gitmiş olabileceği üzerinde de duruyor. 
     



 YAŞAM 

























</TEXT>
</DOC>
