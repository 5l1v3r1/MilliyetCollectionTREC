<DOC>
<DOCNO> 105905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/soneko14.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya yardım etti, borçlu çıktı... 
</HEADLINE>
<TEXT>

     Yapımına Japonya'nın finansal yardım sağladığı baraj yüzünden geleneksel yaşam tarzları zarar gören binlerce Endonezyalı Japon hükümetine tazminat davası açtı. 
     Tokyo Bölge Mahkemesi'nde 3.861 Endonezyalı adına açılan davada her davacı için 5 milyon yen yaklaşık 69 milyar lira tazminat talep edildi. 
     Dava dilekçesinde Endonezya'nın Sumatra adasında yapılan Kotopanjang Barajı yüzünden binlerce köylünün evlerini ve tarlalarını terk etmek zorunda kalarak yoksulluğa düştüğü belirtildi. 
     Barajın çevresindeki doğal yaşama da büyük zarar verdiğini belirten köylü avukatları, çevreye ve insana verilen zarardan projeye mali destek veren Japonya'nın birinci dereceden sorumlu olduğunu savunuyorlar. 
     Dava, Japonya'nın tarihinde dış yardım faaliyetleri yüzünden karşılaştığı ilk dava oluyor. 
     





</TEXT>
</DOC>
