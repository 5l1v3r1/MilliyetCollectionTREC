<DOC>
<DOCNO> 114825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/uras.html </URL>
<DATE> 2002/10/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sanayide üretim artışı devam ediyor 
</HEADLINE>
<TEXT>

     Sanayide kapasite kullanım oranı eylül ayında yüzde 80.0’e çıktı. Son dört yıllık geçmişimizde sadece 2000 yılı Ekim ayında sanayide kapasite kullanım oranı yüzde 81.3 olarak gerçekleşmişti. Yüzde 80.0 kapasite kullanım oranı son dört yılın ikinci büyük rekoru. 
     Kapasite kullanım oranı, sanayide üretimin göstergesidir. Diyelim ki, 2001 yılı kötü yıl idi. 2000 yılı çok iyi yıl idi... 2002 yılını hangi yıl ile karşılaştıracağız 1999 yılı ile mi 
     Son dört yılı alıyoruz. Hepsine bakıyoruz. 2002 yılında sanayi üretimi, son üç yılın sanayi üretiminin üzerinde seyrediyor. 
     İyi de... İçeride durgunluk var. İç talep yetersiz... Bu üretim nereye gidiyor Stoktan söz ediliyor... Dağ taş stok mu oldu Sanayici o kadar saf mı ki, boyuna stoka çalışsın O halde kapasite kullanımındaki artış sonucu artan sanayi ürünlerini kim satın alıyor 
     Eylül ayında 2.8 milyar dolarlık sanayi ürünleri ihracat rekoru, kapasite kullanımı sonucu artan üretimin adresini gösteriyor. 
     Sayın okuyucularım bu yazının altındaki çizimlere ve rakamlara bakınız. 2002 yılı sanayi üretim artışının geçen yılların üzerine nasıl çıktığını, kapasite kullanım oranlarının nasıl son dört yılın en yüksek kapasite kullanımını ortaya koyduğunu görünüz. 
     Burada bir açıklamaya ihtiyaç var. Sanayi sektöründe her işkolunda kapasite kullanımı yüksek değil. Üretim artışı yok. Gıda sektöründe kapasite kullanım oranı yüzde 73.7, metal eşya sanayiinde yüzde 67.9, taşıt araçları sanayiinde yüzde 55.5, deri sanayiinde yüzde 65.1 gibi düşük çizgide... Ama, giyim eşyası sanayiinde kapasite kullanım oranı yüzde 87.2, ana metal sanayiinde yüzde 81.7, mobilya sanayiinde yüzde 89.6 gibi yüksek oranlarda. 
     Deniliyordu ki, yılın ilk aylarındaki kapasite kullanım oranları yıl sonuna doğru gerileyecek. Üretim düşecek. Halbuki olumlu gelişme devam ediyor. Sanayide üretim artışı, ekonomik büyüme rakamını büyük ölçüde etkiler. Yıl sonunda sürpriz bir kalkınma hızı oranı ile karşılaşabiliriz. 
     
İmalat sanayiinde kapasite kullanım oranları - 1999 2000 2001 2002 Ocak 71.5 73.0 70.5 74.0 Şubat 71.2 74.0 70.9 71.9 Mart 74.0 74.0 70.7 76.0 Nisan 76.9 77.2 68.5 74.3 Mayıs 77.1 77.1 70.4 75.5 Haziran 76.4 76.7 71.3 76.2 Temmuz 73.9 76.4 71.1 77.5 Ağustos 69.9 75.8 71.7 76.6 Eylül 68.8 73.9 72.9 80.0 Ekim 71.3 81.3 74.0 - Kasım 71.5 79.6 74.0 - Aralık 74.1 74.5 73.3 -      
     
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
