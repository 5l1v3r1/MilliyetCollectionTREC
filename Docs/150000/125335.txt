<DOC>
<DOCNO> 125335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/spor/spo02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA PANİĞİ 
</HEADLINE>
<TEXT>

Arjantin’de verdiği "Türkiye’ye dönmek istemiyorum" demeci ortalığı karıştı. Yıldız oyuncunun, 7 Ocak’a kadar ülkesinde kalacağı bildirildi 
     ORTEGA’NIN, Arjantin’de önceki gün verdiği demeçte "Türkiye’ye dönmek istemiyorum. Bana kulüp bulun" ifadelerini kullanması ortalığı karıştı. Fenerbahçe’de bomba etkisi yapan haber sonrası, dün bu futbolcunun Türk Menajeri Celalettin Bilgiç, "Trabzonspor maçına gelecek. Perşembe, İstanbul’da olacak" açıklaması yapmasına rağmen, ülkesinde Arjantinli yıldızı tedavi eden doktor da dün ülke basınına kullandığı ifadede "Tedavisi burada olacak. İlk yarıyı kapatır" dedi. 
     ARJANTİNLİ yıldızın sakatlığındaki son gelişmenin ve tedavisinin ülkesinde sürdürüleceğinin Fenerbahçe’ye rapor edildiği bildirildi. Ayrıca dün Arjantin basınında çıkan haberlerde, Fenerbahçe yönetiminin, Ortega’nın Trabzon maçında oynayamayacağını ve 7 Ocak’ta İstanbul’a döneceğini bildiği de ileri sürüldü. Arjantin medyasında yapılan yorumlarda, İstanbul’da yıllık 2 milyon dolar kazanan ve 3.5 yıllık sözleşmesi bulunan Ortega’nın zorunlu olarak Türkiye’ye gideceği de belirtildi. 
     
ASLAN KORKUSUİsrailli yıldız Haim Revivo, sözleşmesine "Galatasaray’a gidemez" maddesini koydurmak isteyen Fenerbahçe yönetimi ile ters düştü, bu yüzden mukavelesi henüz feshedilemedi 
     YUSUF KOBAL 

     Şiddetle karşı çıktı 
     ALMANYA’NIN Hamburg takımı ile anlaştığını ileri sürerek önceki gün Fenerbahçe’den ayrılan Revivo yeni bir krize yol açtı. İsrailli yöneticilerle yaptığı görüşmede "Sizden alacağım olan 1 milyon 100 bin doları istemiyorum. Ancak kalan 650 bin dolarımı bonservisim ile birlikte verin" dedi. Öneriyi kabul eden yönetim, sözleşmeye, "Herhangi bir Türk takımına, özellikle Galatasaray’a gidemezsin" maddesini koydurmak isteyince Revivo buna şiddetle karşı çıktı. 
     
     Fedakarlık yaptım’ 
     İSRAİLLİ oyuncu, "Fedakarlık yaptım, 1 milyon 100 bin doları size bıraktım. Artık hangi takıma gideceğime karar veremezsiniz. Aylardır, sizden yakınlık bekliyorum. Beni masaya bile davet etmediniz. Sonra komik bir para teklif ettiniz. Kalsam sene sonu istediğim yere elimi kolumu sallaya sallaya giderim" karşılığını verdi. Hamburg ile yüzde 90 anlaşan, Leed United ile de temasta olduğu bildirilen Revivo’nun imza atmak için sözleşmesinin feshedilmesini beklediği öğrenildi. 
     
     Ailesini gönderdi 
     REVİVO, Başkan Aziz Yıldırım’a haber göndererek, avukatını İstanbul’a çağırdığını bildirdi. Yıldırım ile görüşmek üzere randevu isteyen İsrailli oyuncuya ret yanıtı geldi. Bu gelişmeler üzerine Revivo avukatını çağırmaktan vazgeçti. Fenerbahçe ile bağlarını koparan ve dün ülkesine gitmek için bilet alan yıldız futbolcu, transferi askıda kalınca akşam saatlerinde sadece ailesini İsrail’e gönderdi. Biletini açığa alan Revivo, Türkiye’den ayrılmayarak beklemeye geçti. 
     
Rüştü açık kapı bıraktıMilli kaleci, Trabzonspor maçında oynamasının şu an için zor olduğunu belirtti 
     TRABZONSPOR maçında forma giymesi için teknik heyet tarafından baskı altında tutulan Rüştü, "Henüz hazır değilim" dedi. Tecrübeli kaleci, "Maç gününe kadar bekleyeceğim. Oynamam şu an için zor ama imkansız değil. Koşular yapıyorum. Ağrılarım çok hafifledi. Kaleci çalışmalarına ise daha başlamadım" ifadesini kullandı. 
     HIRVATİSTAN Milli Takımı ile Hajduk Split’in kalesini koruyan Pletikosa ise Fenerbahçe’den teklif aldığını açıkladı. 23 yaşındaki file bekçisi, "Beni İngiliz kulüpleri de istiyor. En iyi öneriyi getiren takıma giderim. Ancak hedefim Şampiyonlar Ligi’nde oynak" dedi. Pletikosa’ya sezon başında Beşiktaş ve Galatasaray da talip olmuştu. 
     
Bir yere gitmemMilan Rapajc, Fenerbahçe’den ayrılmayı kesinlikle düşünmediğini söyledi, "Oğuz hoca ile iyi bir uyum yakaladık. Bu sene şampiyon olacağız" dedi 
     YALÇIN TÜRK 

     Ayrılmak istemiyor 
     SARI - Lacivertli takımda Revivo’nun ayrılmasından sonra gözler bir başka sorunlu oyuncu Milan Rapajc’e çevrildi. Yönetim ile sezon başından bu yana sürtüşme yaşayan ve bir türlü eski formuna ulaşamayan Hırvat futbolcu dün yaptığı açıklamada, sezon bitine kadar Fenerbahçe’den ayrılmak istemediğini ifade etti, "Kesinlikle bir yere gitmeyeceğim" diye konuştu. 
     
     Artık rahatım’ 
     TAKIMIN Oğuz Çetin ile iyi bir hava yakaladığını savunan Rapajc, "Göreceksiniz Fenerbahçe bu sene şampiyon olacak" iddiasında bulundu. Hırvat yıldız, "Hem fizik, hem kafa olarak kendimi daha rahat hissediyorum. Hazırlık dönemini iyi değerlendirip, ikinci yarı gerçek gücümü göstereceğim. Başarılı günler yakında. Taraftarımız umudunu kaybetmesin" dedi. 
     
Lorant yan çizdi      BAŞKAN Aziz Yıldırım tarafından son günlerde ortaya atılan suçlamalar ve iddialarla ilgili açıklama yapması için İstanbul’a çağrılan Fenerbahçe’nin eski Teknik Direktörü Werner Lorant aniden kararını değiştirdi. Alman hoca dün yönetime haber göndererek, birkaç kulüple görüşme halinde olduğunu, bu nedenle de Türkiye’ye gelemeyeceğini bildirdi. 
     YILDIRIM’IN da bugün basın toplantısı düzenlemeyeceği ve eleştirilere ayrıntılı bir basın bildirisiyle cevap vereceği belirtildi. Bu arada Sarı - Lacivertli kulüp, bir spor programında, Yönetim Kurulu ve Teknik Direktör Oğuz Çetin’e ciddi suçmalarda bulunan isimlerle yayını yapan televizyon şirketini mahkemeye vereceğini açıkladı. 
     
Herkes Çetin’in yanındaTeknik Direktörlük kursuna katılan antrenörler, genç hocaya destek verdiler. 
     İSTANBUL’DA başlayan teknik direktörlük kursuna katılan antrenörler, yoğun eleştiri alan Fenerbahçe Teknik Direktörü Oğuz Çetin’e sahip çıktılar. İstanbulspor’un hocası Aykut Kocaman, "Eleştirmek için insanın çalışmalarına bakmak lazım. Ama Türkiye’de öyle olmuyor. Önyargılar ve art niyetler, mantığın önünde gidiyor. Son derece yanlış. Çamur at izi kalsın anlayışı h l yıkamadığımız, kabul gören bir anlayış" dedi. 
     BEŞİKTAŞ antrenörü Feyyaz Uçar da Çetin’in futbol kariyerinin belli olduğunu vurgulayarak, "Yabancı hocalara iki yıl zaman tanınıyor. Oğuz bir haftada eleştiriliyor. O kadar saldırı olmamalı. Yaşananları kim bilebilir ki Belki orada Oğuz haksızlığa uğrayan kişidir" diye konuştu. Çanakkale Dardanelspor Teknik Direktörü Metin Tekin ise "Ona en son yapılacak eleştiri, kişiliği hakkında yapılacak eleştiridir" ifadesini kullandı. 
     
Bilet fiyatları belli oldu      HAFTA sonu oynanacak Fenerbahçe - Trabzonspor maçının bilet fiyatları belli oldu. Kale arkası tribünler 10’ar milyon, numaralı tribün 20 milyon, maraton tribün üst bölüm ile maraton tribün aile bölümü 30’ar milyon, numaralı tribün VIP 40 milyon, maraton tribün alt bölüm de 70 milyon liradan satışı sunulucak. 
     
Sakatlara yoğun tedavi      SARI-Lacivertli takım, Trabzonspor maçının hazırlıklarını dün yaptığı antrenmanla sürdürdü. Yusuf’un arka adalesinde gerilme olduğu, bu yüzden yıldız futbolcuya fazla yükleme yapılmadığı belirtildi. Yusuf’a maç gününe kadar tedavi uygulanacak, kesin durumu hafta sonu netleşecek. Serhat’ın da ağrıları bulunduğu ancak maça yetişeceği belirtildi. Aşırı zorlanmadan adalesinde ağrıları olan Rapajc’in de forma giymesi için büyük uğraş veriliyor. 
     
Hoojdonk iddiası      FEYENOORD’UN resmi internet sitesi Fenerbahçe’nin Hollanda Milli Takımı’nda forma giyen golcüsü Van Hoojdonk’a resmen talip olduğunu yazdı. Sitede yer alan haberde Feyenoord’un resmi gazetesi kaynak olarak gösterildi. Hollanda kulübünün Fenerbahçe’nin teklifine sıcak bakmadığı da ifade edildi. 
     



 SPOR 






















</TEXT>
</DOC>
