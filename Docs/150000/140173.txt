<DOC>
<DOCNO> 140173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/dunya/dun01.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basını Bush yönetimi zor durumda 
</HEADLINE>
<TEXT>

     DIŞ HABERLER SERVİSİ 

     İngiliz "The Independent on Sunday" gazetesi, dün TBMM’de yapılan tezkere oylamasının "kaosla sonuçlandığını" yazdı. ABD’nin bu tezkereye büyük umut bağladığına dikkat çeken gazete, bu durumun ABD - Türkiye ilişkilerindeki tansiyonun artmasına yol açacağını savundu. Bu arada Independent, Londra ile Ankara arasında İngiliz askerinin Türkiye’de konuşlandırılması yolundaki görüşmelerin h l sürdüğünü de iddia etti. Tezkerenin reddinin, kendilerinden çok emin olan Amerikalı yetkililerde şok etkisi yaptığını belirten The Observer gazetesi de, Bush yönetiminin zor durumda kaldığını ifade etti. 
     
     45 gün daha gerekli 
     İngiliz haber ajansı Reuters’ta yayımlanan bir haber analizde görüşlerine yer verilen Londra’daki King’s College Savunma Araştırmaları Merkezi’nden Tim Garden, "Tezkere bu hafta sonu çıksaydı bile, askerlerini operasyona hazır hale getirmek için ABD’nin 45 güne daha ihtiyacı olacaktı" dedi. 
     



 DÜNYA 











</TEXT>
</DOC>
