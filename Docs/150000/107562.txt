<DOC>
<DOCNO> 107562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yazar/bila.html </URL>
<DATE> 2002/09/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiller’den küskünlere ret 
</HEADLINE>
<TEXT>

     Küskünler hareketi dün çalışmalarını hızlandırdı. Mutfağında ANAP ve YTP kurmaylarının bulunduğu seçimi erteleme lobisi hem gensoru hem de Meclis’i olağanüstü toplayıp seçim kararını iptal etmek üzere imza toplamaya başladı. 
     Hükümetin düşürülmesi ve yeni bir hükümetle seçimin ertelenmesi için DYP’nin desteği zorunlu. Bu gerçeği bilen küskünler, dolaylı yoldan DYP kurmayları ve Çiller’e başbakanlık önerisi ileterek destek aradı. 
     Dün akşam saatlerinde arayan DYP Lideri Çiller, bu tür yaklaşımları kesin bir dille geri çevirdiğini ve geri çevireceğini vurgulayarak şu değerlendirmeyi yaptı 
     - Seçimi ertelemek için yine bazıları harekete geçti. Bir takım formüller, öneriler gündeme getiriliyor. Bunlar benim de kulağıma geldi ancak kesin olarak söylüyorum ki, biz bu işlerin içine girmeyiz. Ne önerirlerse önersinler cevabımız hayırdır. Artık, dönüş yok seçime gidiyoruz. Bizim seçime kadar her günümüz programlandı. Hangi gün ne yapacağız, hepsi belli. Yarın bugün düğmeye basıyoruz. 
     Çiller, milletin seçim istediğini bunun engellenmesi için bir takım siyasi oyunlar çevirmenin siyasi ahlakla bağdaşmadığına da dikkat çekti. 
     Çiller, seçimin 3 Kasım’da yapılmasını isteyen Cumhurbaşkanı Anhmet Necdet Sezer’in, "şartlar oluşursa Meclis’i feshederim" şeklindeki sözlerini de şöyle değerlendirdi 
     - Sayın Cumhurbaşkanı, milletin seçim istediğini biliyor. Cumhurbaşkanı olarak bu yönde bir baskı kurmaya çalışıyor. Sayın Sezer’in bu baskıyı kurması hakkıdır. Ben Sayın Sezer’in sözlerini böyle anlıyorum. 
     Çiller, Türkiye’nin 3 Kasım seçimlerinde iki partiye mahkummuş gibi gösterildiğini belirterek, şu yorumu yaptı 
     - Anketler ve medya Türk seçmenini AKP ve CHP’ye mahkum gibi gösteriyor. Bu gerçek değil, DYP merkez sağın büyük partisi olarak en toparlayıcı merkez konumundadır. Bu sandıkta da görülecektir. Sayın Mehmet Ali Bayar ile oluşturduğumuz işbirliği de bunun kanıtlarından biridir. 
     Çiller, bugünden itibaren meydanlara ineceklerini ve hedeflerinin 3 Kasım’a ulaşmak olduğunu vurguladı. 
     
     







Yönetemeyen demokrasi 


Dalida’nın ünlü şarkısı, "Palavra, palavra, palavra"... 


Eylül dersleri... 


Çiller’den küskünlere ret 


ABD, Saddam’ı devirmek için Türkiye’den neler istiyor 


Dalgakıran 


Biz de küsüz... ...hem de epeydir... 


ÖSYM diktatörlüğü can yakıyor 4 


Denktaş bir adım daha attı, ama... 


Tolstoy, kadınları yazdığı kadar iyi tanırdı 


Manipülasyon gerçeği 


Şair sözü elbet yalandır... 


Fesih kozu ve liderler 


Bir de küskün seçmen var 


16 Eylül önemli bir gün 


</TEXT>
</DOC>
