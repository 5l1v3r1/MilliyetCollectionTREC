<DOC>
<DOCNO> 133071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yasam/yas03.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz bonfile yiyebilse dünya şampiyonu olur 
</HEADLINE>
<TEXT>

Peynir ekmekle beslenebiliyorum’ diyen Muşlu Sebahattin, gençler Kuzey Disiplini’nde 2. kez Balkan Şampiyonu oldu 
     MEHMET AYDIN Muş DHA 

     Geçtiğimiz günlerde Uludağ’da şampiyonalara hazırlanan milli kayakçıların ilgisizlikten zeytin ekmeğe talim ettiği haberiyle dikkat çeken sporcuların beslenme sorunu, bu kez müjdeli’ bir haberle gündeme geldi. 
     Muş Endüstri Meslek Lisesi son sınıf öğrencisi Sebahattin Oğlağa, Yunanistan’da yapılan Gençler Kuzey Disiplini Kayak Yarışması’nda ikinci kez Balkan Şampiyonu oldu. Geçen yılın ardından bu yıl da Balkan Şampiyonluğu’nu kimseye kaptırmayan Oğlağa, başarısına rağmen, burukluğunu, Türkiye’de kayak sporuna gereken değerin verilmemesinden yakınarak dile getirdi ve imkan tanınması halinde aynı durumda bulunan gençlerin Türkiye’yi başarıya koşturacağını söyledi. 
     
     Bir de beslenebilsem’ 
     Ailesinin maddi sıkıntı içinde olduğunu, evde çoğu zaman çay, peynir ve ekmekle karınlarını doyurduklarını belirten genç şampiyon, sözlerini, "Hem okumak, hem spor yapmak istiyorum. Tek sorun maddi sıkıntı. Beslenmeme dikkat edemiyorum. Oysa değişik gıdalar almam gerekiyor" diyerek bitirdi. 
     



 YAŞAM 



















</TEXT>
</DOC>
