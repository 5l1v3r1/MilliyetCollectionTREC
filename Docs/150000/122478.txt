<DOC>
<DOCNO> 122478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/soneko09.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ve bankalarda bayram tatili yarın öğleden sonra başlıyor 
</HEADLINE>
<TEXT>

     Ramazan Bayramı dolayısıyla piyasalarda bayram tatili yarın öğleden sonra başlıyor. 
     İstanbul Menkul Kıymetler Borsası'nda Hisse Senetleri Piyasası ile İstanbul Altın Borsası piyasalarında Arife günü olan yarın sadece 1. seans yapılacak. 5 ve 6 Aralık tarihlerinde ise işlem olmayacak. 
     İMKB Tahvil ve Bono Piyasası Kesin Alım Satım ve Repo Ters Repo Pazarları'nda yarın saat 09.30-11.30 arasında işlem yapılacak. 
     Uluslararası Tahvil ve Bono Piyasası'nda da yarın işlemler 10.00-12.00 saatleri arasında gerçekleştirilecek. 
     Her iki piyasa 5 ve 6 Aralık tarihlerinde tatil olacak. 
     Vadeli İşlemler Piyasası ve Uluslararası Pazar Depo Sertifikaları Piyasası'nda 4, 5 ve 6 Aralık tarihlerinde işlem olmayacak. 
     Bankalarda da Ramazan Bayramı tatili yarın saat 13.00'den sonra başlayacak. Bankalar, 5 ve 6 Aralık'ta da kapalı olacak. 
     Böylece piyasalar, 3.5 günlük bayram tatili ve resmi tatil olan Pazar günü ile birlikte 4.5 gün kapalı olacak. 
     





</TEXT>
</DOC>
