<DOC>
<DOCNO> 123501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun03.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
D'esteing geri adım attı... 
</HEADLINE>
<TEXT>

     Avrupa Konvansiyonu Başkanı Valery Giscard d'Esteing, Türkiye'nin Avrupa Birliği tam üyeliğiyle ilgili karşıt ve sert tutumunda geri adım attı. 
     Le Figaro Gazetesi'nin yarın çıkacak sayısında yer alan röportaja göre, Giscard d'Esteing, ''Türkiye'nin AB'ye girmesi, AB'nin ölümüne neden olacak demedim'' şeklinde konuştu. 
     ''Ben, İlk olarak Avrupalı Avrupa'yı kurmak gerekir, daha sonra ise bakıp görelim dedim'' diyen Fransa Eski Cumhurbaşkanı, ''İlk önce doğru dürüst 10 ülkeyi AB'ye entegre edelim, daha sonra Romanya ve Bulgaristan'ı. Bunu, ilgili halkları memnun edecek biçimde yapalım ki, bir kaç sene sonra AB'ye tam üyeliklerini sorgulamasınlar'' şeklinde konuştu. 
     Giscard d'Esteing, Le Monde Gazetesi'ne geçen ay verdiği demeçte, ''Türkiye'nin AB üyeliğinin, AB'nin sonu anlamına geleceğini'' söylemişti. 
     Bu açıklama, başta Brüksel olmak üzere, AB başkentlerinde geniş yankı uyandırmıştı. 
     





</TEXT>
</DOC>
