<DOC>
<DOCNO> 122130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/soneko08.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgarlar, zeytini Edirne'den alıyor... 
</HEADLINE>
<TEXT>

     Bulgaristan'dan gelen turistler, kendi ülkelerinden daha ucuz ve lezzetli olan zeytini Edirne'den alıyorlar. 
     Bulgaristan'ın Harmanlı şehrinden gelerek zeytin alan Bulgar vatandaşı Zlatka Georgieva, yaptığı açıklamada, haftada 2-3 defa Edirne'ye geldiğini ve aldığı zeytini otomobil bagajında ülkesine götürdüğünü belirterek, ''Zeytin Edirne'de daha ucuz. Hem aldığım az tuzlu zeytin Bulgaristan'da pek bulunmuyor'' dedi. 
     Georgieva, Bulgaristan ile Edirne arasında zeytin fiyatlarında çok büyük fiyat farklarının olmadığını ifade ederek, Türkiye'den zeytini yaklaşık 160 bin lira ucuza aldıklarını söyledi. Georgieva, ayrıca, Edirne'den soba, salatalık, domates gibi malzemeleri alarak ülkelerine götürdüklerini bildirdi. 
     Hünkar Zeytincilik yetkilisi Hüseyin Gördük de, Bulgarların Edirne'den alışveriş yapmalarından memnun olduklarını belirterek, ekonomik açıdan rahatladıklarını söyledi. 
     Ticaretin Edirne ekonomisine büyük katkı sağladığını ifade eden Gördük, Bulgar turistlerin genelde ''uslu zeytini'' denilen az tuzlu zeytini tercih ettiklerini kaydetti. 
     Gördük, Bulgaristan vatandaşlarına kilosunu 900 ile 1 milyon 100 bin liradan, haftada 300 kilogram zeytin sattıklarını söyledi. 
     





</TEXT>
</DOC>
