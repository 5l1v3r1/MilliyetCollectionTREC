<DOC>
<DOCNO> 127640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur13.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP C'nin üst düzey sorumlusu ölü olarak ele geçirildi... 
</HEADLINE>
<TEXT>

     Tokat'ta, terör örgütü DHKP C'ye yönelik sürdürülen operasyonda, örgütün sözde üst düzey sorumlusu olan ''Yalçın'' kod adlı Celalettin Ali Güler'in ölü ele geçirildiği, bölgedeki operasyonların sürdürüldüğü bildirildi. 
     Edinilen bilgiye göre, Tokat kırsal kesiminde operasyon yapan jandarma timleri, bir grup teröristle karşılaştı. Güvenlik güçlerinin ''teslim ol'' çağrısına ateşle karşılık veren teröristlerle çıkan çatışmada, terör örgütü DHKP C üyesi ''Yalçın'' kod adlı Celalettin Ali Güler, silahıyla birlikte ölü ele geçirildi. 
     Celalettin Ali Güler'in 1993 yılında İzmir Buca Cezaevi'nden firar ettiği, o tarihten itibaren de Tokat ve Sivas kırsal kesiminde diğer örgüt üyeleriyle birlikte bulunduğu öğrenildi. 
     Güler'in 1996 yılında Tokat bölgesinde çok sayıda eyleme karıştığı, Sivas kırsal kesiminde ise 18 Nisan 1999 yılındaki seçimlerde, seçim görevlilerini taşıyan araca roketli saldırı düzenlenerek, 2 vatandaşın katledilmesi, 2 askerin şehit edilmesi ile Sivas'ın Adamlı Köyü'ne düzenlenen baskında 2 vatandaşın öldürülmesi olaylarına karıştığı belirlendi. 
     Bölgedeki operasyonların sürdürüldüğü bildirildi. 
     





</TEXT>
</DOC>
