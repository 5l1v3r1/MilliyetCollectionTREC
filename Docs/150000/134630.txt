<DOC>
<DOCNO> 134630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo12.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Artık sırada Galatasaray'ı yenmek var... 
</HEADLINE>
<TEXT>

     Denizlispor ile Gaziantepspor arasında yapılan erteleme maçından sonra görüşlerini açıklayan Denizlispor'un Teknik Direktörü Rıza Çalımbay, ''Her iki erteleme maçını da kazanmanın mutluluğunu yaşıyoruz. Artık sırada Galatasaray'ı İstanbul'da yenmek var'' diye konuştu. 
     Çalımbay, Ankaragücü ve Gaziantepspor erteleme maçlarının üst sıralara tırmanış için büyük önem taşıdığını, bu karşılaşmalardan 6 puan çıkardıklarını söyledi. 
     Çalımbay şöyle konuştu 
     ''Saha çok ağırdı ve bu nedenle iyi futbol oynayamadık. Ama rakibe de pozisyon vermedik. Şimdi bizi zor haftalar ve yoğun bir maç trafiği bekliyor. Erteleme maçlarını kayıpsız geçmenin moraliyle öncelikli hedefimiz, İstanbul'da Galatasaray'ı yenmektir. Bu maça ikinci yarıdaki ilk deplasman galibiyetimizi almak için çıkacağız.'' Gaziantepspor Teknik Sorumlusu Nurullah Sağlam ise, ikinci yarıda çıtayı yüksek tutacaklarını ve keyif veren bir futbolu hedef alacaklarını söyledi. 
     Denizlispor karşılaşmasına birçok futbolcudan yoksun çıktıklarını ve sahanın ağır olması nedeniyle fizik gücü yüksek takım oluşturduklarını kaydeden Sağlam, ''Eksik kadroyla bu kadar oldu. İyi oynayamadık. Ancak yine de istediğimiz sonucu alabilirdik. Hedefimiz Denizli'den 1 puanla dönebilmekti. Bunu başaramadık. Ama gelecek haftalarda keyif vereceğiz'' dedi. 
     





</TEXT>
</DOC>
