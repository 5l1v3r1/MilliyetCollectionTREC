<DOC>
<DOCNO> 126923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy03.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetin hedefi YÖK 
</HEADLINE>
<TEXT>

Arınç’tan Gürüz’e Çatışma yaratmaTBMM Başkanı, "Yasalar çerçevesinde yetkiler kullanılır" uyarısında bulundu 
     ANKARA Milliyet 

     TBMM Başkanı Bülent Arınç, YÖK Başkanı Prof. Dr. Kemal Gürüz’ün Milli Eğitim Komisyonu üyelerinin dini eğitim kökenli olduğuna ilişkin eleştirilerine sert bir dille yanıt vererek, "Çatışmaları tahrik etme. Aksi halde Anayasa ve yasalar çerçevesinde yetkiler kullanılır" uyarısında bulundu. 
     Arınç, Gürüz’ün konuşmasında, "Milli Eğitim Komisyonu’nda dini eğitim alan, sekiz yıllık eğitime aleni karşı koyanların ağırlık ve çoğunluk oluşturulmasına kimsenin ses çıkarmaması beklenmemelidir" sözleri üzerine yazılı bir açıklama yaptı. 
     Arınç, milletvekillerinin yasalar çerçevesinde seçildiğini, komisyonlarda da içtüzük hükümlerine göre görev aldığını kaydederek, "Üyelerimizin bu organları oluştururken herhangi bir kişi ya da makamdan görüş alma veya danışma zorunluluğu yoktur" dedi. 
     Arınç, "Durum böyleyken, milletvekillerini mezun oldukları okullara, siyasi görüşlerine ve yasama faaliyetleri içerisinde ortaya koydukları düşüncelere göre ayrıma tabi tutmak, Anayasamıza, insan haklarına ve demokratik ilkelere aykırıdır" diyerek açıklamasını sürdürdü. 
     
Mumcu’dan YÖK’ü by - pass harekatıMilli Eğitim Bakanı, rektör seçilmesine ilişkin yöntemi ve süreci değiştirmeyi planlıyor 
     BAHAR ATAKAN Ankara 

     Öğrencilik yıllarında TRT ve Yeşilçam’ın ortak yaptığı filmde yönetmen yardımcılığını üstlenen Milli Eğitim Bakanı Erkan Mumcu, deneyimini "YÖK filmi" ile pekiştirmek üzere harekete geçti. Partisinin önceki günkü grup toplantısında YÖK Başkanı’na gerekli karşılığı vermediği için eleştirilen ve "Filmin sonunu bekleyin" diyen Mumcu’nun, rektörlerin seçilmesine ilişkin yöntemi ve süreci değiştireceği belirtildi. Mumcu’nun rektör seçimine ilişkin düzenleme yapacağı kaydedildi. 
     Üniversite Öğretim Üyeleri Derneği’nce hazırlanan taslaktaki rektör seçimlerine ilişkin düzenlemeyi Mumcu’nun "akla uygun bulduğu" belirtildi. Taslakta "turlu seçime" ilişkin düzenleme şöyle 

</TEXT>
</DOC>
