<DOC>
<DOCNO> 123585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur01.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarının önünde eşini öldürdü... 
</HEADLINE>
<TEXT>

     Gaziantep'in Nurdağı İlçesi'nde bir kişi, 4 çocuğunun önünde eşini otomatik av tüfeğiyle öldürdü. 
     Alınan bilgiye göre, iki kadınla evli ve eşlerinden 4'er çocuğu olan Şahin İzci 38 , önceki gece, resmi nikahlı eşi Zehra İzci'nin 28 bulunduğu, Nurdağı İlçesi Başpınar Mahallesi Hoca Ahmet Yesevi Caddesi'ndeki evine geldi. 
     Evde eşiyle tartışan ve alkollü olduğu belirlenen Şahin İzci, çocuklarının önünde, bulundurma ruhsatlı otomatik av tüfeğiyle ateş ederek, mutfakta yemek hazırlayan Zehra İzci'yi öldürdükten sonra kaçtı. 
     Yaşları 3 ile 9 arasında değişen çocukların, olayı komşularına bildirmesi üzerine polis, Şahin İzci'yi ilçeden çıkamadan suç aleti tüfekle birlikte yakaladı. 
     Suçunu itiraf ettiği bildirilen Şahin İzci'nin, sorgulama sırasında, iki kadınla evli olduğunu, eşlerinden birinin Gaziantep'te, diğerinin Nurdağı'nda yaşadığını, herbirinin yanında ikişer gün kaldığını söylediği öğrenildi. 
     İzci, Nurdağı'ndaki evine geldiğinde, eşi ve çocuklarının üzerinde bayram giysilerini görünce, ''Bu elbiseler neden üzerinizde, nereye gittiniz '' diye sorduğunu, eşi Zehra'nın da annesine gittiklerini söylediğini ve aralarında çıkan tartışma sırasında eşinin kendisini aşağılaması nedeniyle cinayeti işlediğini söyledi. 
     Cinayetle ilegili soruşturmanın sürdürüldüğü kaydedildi. 
     





</TEXT>
</DOC>
