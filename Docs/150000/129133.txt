<DOC>
<DOCNO> 129133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur12.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okula giren hırsızlar, çalacak birşey bulamayınca fişleri götürdü 
</HEADLINE>
<TEXT>

     Konya'nın Beyşehir İlçesi'nde girdikleri okulda çalacak değerli bir şey bulamayan hırsızlar, içinde 3 milyar liralık fiş bulanan vergi iade zarfını alarak kaçtılar. 
     Edinilen bilgiye göre, kimliği belirsiz kişi ya da kişiler Beyşehir Lisesi'ne, tırmandıkları ikinci katın penceresini zorlayarak girdiler. 
     Okulun idare odalarının bütün çekmecelerini arayan ancak, çalacak kıymetli bir şey bulamayan hırsız ya da hırsızlar, müdür yardımcısı Abdurrahman Sönmez'e ait içinde 3 milyar liralık fiş bulunan vergi iade zarfını alarak kaçtılar. 
     Bir yıldır biriktirdiği fişlerin karşılığında alacağı 150 milyon lira vergi iadesinden olduğunu belirten Sönmez, okuldan başka bir şey çalınmamasının sevindirici olduğunu kaydetti. 
     Lisede görevli öğretmenlerin vergi iade fişleri çalınan müdür yardımcısı Sönmez'e destek amacıyla fiş topladıkları öğrenildi. 
     Olayla ilgili soruşturma sürdürülüyor. 
     





</TEXT>
</DOC>
