<DOC>
<DOCNO> 106489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yazar/pulur.html </URL>
<DATE> 2002/09/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Şu AB Neyin Nesi " 
</HEADLINE>
<TEXT>

     Önce, Avrupa Birliği’ne katılmayı eleştirenlere çok kızıyordu "uyum yasaları" çıktı, kızgınlığı bitti... 
     Meğer bitmemiş, bu sefer, bizi oyalayan Avrupalılara kızıyordu 
     "İdamsa kaldırdık, Kürtçe yayın serbest, kurslar açılacak, vakıflar da istedikleri gibi halledildi, daha ne istiyorlar... Bizi artık alsınlar da, işlerimiz düzelsin " 
     Orta çaplı bir firması vardı, bazıları nasıl, şimdiden tahta bavullarını, denklerini hazırlamış, kendilerini bağrına basacak Avrupa’ya koşmaya hazırlanıyorsa, o da Avrupa’dan gelecek yabancı sermayeyi bekliyordu 
     Onun için Avrupa’ya kızıyordu. 
     "Daha ne istiyorlar " diye... 
     
     BU işlerden biraz anlayan bir dostuna aynı şeyi sorunca, o da "Ooooo, dur bakalım, daha neler isteyecekler " deyince irkildi, daha ne isteyeceklerdi, işte, istedikleri her şeyi vermiştik... 
     
     DOSTU "Bak dinle " dedi 
     "Senin yanında çalışan bir kadın işçi doğum yapınca hem kendisine, hem de kocasına, yani babaya da 14 - 29 hafta izin vereceksin 
     Hamile, ya da yeni doğum yapmış kadınlar için özel sağlık ve güvenlik önlemleri alacaksın, hiçbir kadını, hamile kaldı, doğum yaptı, doğum izni aldı, diye işten çıkaramayacaksın... 
     Çalışanları, tam gün, yarım gün çalışıyor, diye ayıramazsın, hepsi aynı haklardan yararlanırlar." 
     
     ARKADAŞI anlattıkça o yavaş yavaş bozuluyor, bıyıklarını çekiştiriyordu 
     "Devam et, başka ne istiyorlar bakalım " 
     O da devam etti 
     "Çalışanların, günde en az 11 saat dinlenme hakları vardır." 
     "Anlamadım, bu ne demek " 
     "Bu şu demek, diyelim, gece 24’e kadar mesai yapan işçi, ertesi gün öğleye doğru, saat 11’de işbaşı yapar 
     
     AVRUPA Birliği’nde işçiler haftada en fazla, mesai dahil 48 saat çalışırlar, çalışanlar arasında kadın erkek ayrımı yapılmaz, aynı işi yapanlar, aynı ücreti alır. 
     
     BİR de çocuk hakları var. 
     15 yaşından küçük çocukların çalışması yasaktır. 
     Kültür, sanat, spor, reklam ve eğitim faaliyetlerinde bulunmak için yaş sınırı 14’tür, 15 - 18 yaş arasında tam gün okuyan çocuklar, günde 2 saatten, haftada 12 saatten fazla çalışamazlar." 
     
     ARKADAŞI "Şu AB Neyin Nesi " başlıklı kitapçığı x karıştırırken o kalktı, "Yeter öğrendim " dedi çıkarken de mırıldanıyordu 
     "Amannn sen de, ister alsınlar, ister almasınlar " 
     
     x TURKAP AB - Türkiye İşbirliği Derneği, derleyen Ayşe Roy. 
     
     







6 Ok’un hik yesi 


Yahya Efendi şarap içer miydi 


Çiller’in hazırlığı 


Bir yıl sonra... 


Politika seçeneği kalmıyor 


"Şu AB Neyin Nesi " 


İtaat ve tahakküm 


Diyarbakır’a bilmukabele 


Faizin, borcun ötesini de konuşsak artık 


Farkına varmadan büyüyoruz kriz öncesinin üstüne çıkacağız 


</TEXT>
</DOC>
