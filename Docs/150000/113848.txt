<DOC>
<DOCNO> 113848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yasam/yas06.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu maratona ne Frigo, ne patlamış mısır yeter 
</HEADLINE>
<TEXT>

Çılgınlar gibi film izlemeye hazır’ 67 kişi, İstanbul’da bir sinemada buluştu... 55 saatte, 30 filmi seyrederek rekor kırmaya ant içti 
     ASLI ÖKTENER İstanbul 

     Yüzlerce sinemasever arasından seçilen 67 kişi, En uzun süreli film seyretme rekoru’nu kırmak için AFM Ümraniye Carrefour Sinemaları’nda buluştu. 
     Mimar Levent Akış tarafından organize edilen yarışmaya katılanlar rekor denemesine Kaptan ve Ejderha adlı filmi seyrederek başladı. AFM Ümraniye Carrefour Sinemaları Genel Müdürü Mehmet Altıoklar da son kalan bir kişinin ömür boyu, yarışmayı tamamlayanların da bir yıl süreyle sinemalarından ücretsiz yararlanabileceğini söyledi. 
     
     Uyuyan gidecek 
     Yarışmacılar, 55 saat süreyle ikisi yerli, 30 film seyredecek her 3 filmden oluşan 10 etapta verilecek 15 dakikalık aralarda tuvalet, sigara gibi ihtiyaçlarını karşılayabilecekler. 
     Yarışmacılar her filmden sonra verilen 5 dakikalık aralarda ise salonu terk edemeyecekler. Film izlerken salonda verilen yiyecek ve içeceklerden yararlanabilecekler. 
     Herhangi elektronik cihaz bulundurmaları, parfüm kullanmaları, filmde konuşmaları yasak olan yarışmacılardan uyuyanlar, etap aralarında salona dönmeyenler diskalifiye edilecek. 
     Bağımsız gözlemciler tarafından takip edilecek olan yarışmada rekor kırılması halinde sonuç "Guinness World Record Ltd"e bildirilecek. 
     



 YAŞAM 


















</TEXT>
</DOC>
