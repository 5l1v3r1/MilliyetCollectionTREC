<DOC>
<DOCNO> 104160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yasam/yas07.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili çocukla çaldılar 
</HEADLINE>
<TEXT>

Ümraniye’de oto hırsızları, küçük kız çocuğuyla birlikte otomobil çaldı. Paniğe kapılan hırsızlar, çocuğu bıraktı 
     İSMAİL POLAT İstanbul 

     Bir otomobili içindeki kız çocuğuyla birlikte kaçıran oto hırsızları, bir süre sonra kızı bıraktıktan sonra otomobille kayıplara karıştı. 
     Baba Recep Eraslan, 5 yaşındaki kızı Sümeyra’yı bindirdiği otomobiliyle alışverişe çıktı. Ümraniye Dudullu Esenşehir son durağa gelindiğinde baba Eraslan, Sümeyra’nın içinde bulunduğu otomobilden kontak anahtarı üzerindeyken indi. O sırada kimliği belirsiz kişiler otomobile binerek süratle uzaklaştı. Otomobildeki küçük kızı gören oto hırsızları paniğe kapılarak, Kavacık Havuzbaşı Caddesi’ne geldiklerinde bir apartmanın önüne bıraktı. Hırsızlar daha sonra otomobille kayıplara karıştı. 
     
     Babasına teslim edildi 
     Yoldan geçen Hacer Çetinkaya tarafından bulunan Sümeyra polise teslim edildi. Daha sonra karakola gelen baba Eraslan sevinç içerisinde kızını teslim aldı. 
     



 YAŞAM 





















</TEXT>
</DOC>
