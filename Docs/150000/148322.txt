<DOC>
<DOCNO> 148322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun37.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz uzman "Saddam'ınki olabilecek en kötü savunma stratejisi'' 
</HEADLINE>
<TEXT>

     İngiliz askeri tarih uzmanı John Keegan, Irak lideri Saddam Hüseyin'in Amerikan ve İngiliz kuvvetleri karşısındaki savunma planı için, ''Olabilecek en kötü plan...'' dedi. 
     ''Savaşın Yüzü'' adlı ünlü kitabın yazarı Keegan, Daily Telegraph gazetesinde yayımlanan yorumunda, ''Saddam'ın savunma planı, hiç uygun olmayan planlardan biri'' ifadesini kullandı. 
     İngiliz tarihçi, Saddam'ın ülkesindeki hiçbir doğal engeli kullanmadığı belirterek, şunları kaydetti 
     ''Savunma amacıyla kullanılabilecek hiçbir avantajdan yararlanmadı. Ümmü Kasr limanı hemen imha edilmeli, Dicle ve Fırat üzerindeki köprüler teker teker yıkılmalıydı. Saddam, müttefiklerin ilerleyişini geciktirmek için hiçbir şey yapmadı. Ayrıca, düzenli ordu Cumhuriyet Muhafızları'na destek vermeli, milis kuvvetleri çatışmalara sokulmamalı, ancak düzenli ordu dağılırsa ondan sonra devreye girmeliydi.'' Yazar, Saddam'ın bütün bunların tersini yaptığını, düzenli birlikleri Bağdat'ın güneyine gönderdiğini, ancak askerlerin tehlikeyi fark edince dağıldığını, bunun üzerine Saddam'ın, Cumhuriyet Muhafızları'nı Bağdat civarını savunmayla görevlendirdiğini, bu gücün de Amerikan hava kuvvetleri tarafından imha edildiğini yazdı. 
     

     
</TEXT>
</DOC>
