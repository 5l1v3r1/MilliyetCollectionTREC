<DOC>
<DOCNO> 103114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun04.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da apartmanda patlama... Enkaz altında 25 kişi olabilir... 
</HEADLINE>
<TEXT>

     Moskova'da patlama meydana gelen binanın enkazında 25 kişi olabileceği bildirildi. 
     Acil Durumlar Bakanlığı yetkilisi Marina Ryklina, bina enkazında ölü olup olmadığı hakkındaki sorulara, ''ilk bilgilere göre olabilir, 25 kişi enkaz altında olabilir'' dedi. 
     Bu arada İnterfaks ajansı resmi makamlardan patlama sonrasında ölü olduğuna ilişkin herhangi bir açıklama yapılmadığını belirtti. 
     Öte yandan Rus İç istihbarat servisi FSB yetkilileri, patlamada gaz sızıntısı ihtimalinin ağırlık kazandığı bildirdiler. 
     FSB yetkilileri, yıkıntının biçimi ve görgü tanıklarının, patlamadan önce yoğun gaz kokusu aldıklarını belirtmeleri gibi bilgilerin bu ihtimali güçlendirdiğini söylediler. 
     Yetkililer, bazıları yıkıntılar arasından çıkarılan 8 yaralıdan birisinin durumunun çok ağır olduğu, kadın olan bu yaralının vücudunun yüzde 80'inin yanık olduğunu kaydettiler. 
     Acil Durumlar Bakanı Sergey Şogu olay yerine gelirken, kurtarma ekipleri, yıkıntıların altından ölü çıkma ihtimali bulunduğunu belirttiler. 
     





</TEXT>
</DOC>
