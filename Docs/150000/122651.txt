<DOC>
<DOCNO> 122651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun17.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız sağı Türkiye'nin AB üyeliğine karşı 
</HEADLINE>
<TEXT>

     Fransız Demokrasi Birliği UDF lideri François Bayrou, Türkiye'nin Avrupa Birliği üyeliğine karşı çıktı. 
     Fransa meclisinde konuşan Bayrou, Avrupa Konvansiyonu Başkanı Valery Giscard d'Esteing'in Türkiye aleytarı açıklamalarına tam destek verdi. 
     ''Türkiye'yi, Kuzey Afrika ülkelerini, Rusya Federasyonu'nu içine alan, yarın İsrail'i kapsayacak bir Avrupa'ya hayır. Bunların içinde Senegal neden olmasın'' diyen Bayrou, bu tür bir genişlemenin ''Avrupa projesinin sulandırılmasının en iyi yolu olduğunu'' iddia etti. 
     UDF, Fransa meclisinde Türkiye'nin üyeliğine en fazla karşı çıkan siyasi grup olarak tanınıyor. Valery Giscard D'Esteing'in üyesi olduğu UDF, AB Helsinki zirvesinde Türkiye'ye adaylık statüsü verilmesine şiddetle karşı çıkmıştı. 
     





</TEXT>
</DOC>
