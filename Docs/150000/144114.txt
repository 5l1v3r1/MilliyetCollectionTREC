<DOC>
<DOCNO> 144114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/spo02.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TAKTİK DEĞİSİYOR 
</HEADLINE>
<TEXT>

Fenerbahçe yeni sezonun transfer politikasını belirledi. Menajer tavsiyesi ve kaset izleme yöntemi rafa kaldırılacak, sorunsuz, uzun yıllar hizmet verecek oyuncular aranacak 
     YALÇIN TÜRK 

     İnce eleyecek 
     FENERBAHÇE Yönetimi yeni sezon için yapacağı transfer çalışmalarında farklı bir politika izleyecek. Yurtiçinden üç oyuncuyu kadroya dahil etmeyi düşünen Sarı - Lacivertliler yabancı transferinde de ince eleyip, sık dokuyacak. Menajerlerin tavsiyesi ve kaset izleme şeklindeki oyuncu alımını bir kenara itecek olan transfer komitesi sorunsuz ve uzun yıllar Fenerbahçe’de top oynayabilecek nitelikte yabancılara kancayı takacak. 
     
     Arayışlar başladı 
     GELECEK sezon için şimdiden arayışlara başlayan Fenerbahçe Yönetimi sezon biter bitmez harekete geçecek. Bu arada Futbol Şubesi iç transfere yönelik görüşmeleri zaman zaman sürdürecek ancak resmi imzaları atmak için acele edilmeyecek. Rüştü ile prensip anlaşmasına varan, fakat henüz bu anlaşmayı kağıda dökmeyen Sarı - Lacivertli kulüp, bu oyuncu konusunda maç başına anlaşmada rakam sıkıntısı yaşıyor. 
     
Abdullah’a Lazio talip      TEKNİK Sorumlu Oğuz Çetin tarafından kadro dışı bırakılan Abdullah’a, İtalya’nın Lazio takımı yeşil ışık yaktı. Menajer Ali Güven dün İstanbul’da bulunan İtalyan Kulübü’nün yöneticileriyle görüştü. Lazetiç’in de olumlu referans vermesi üzerine İtalyanlar, Abdullah’ı transfer edebileceklerini belirttiler. Menajer Ali Güven bugün Abdullah’la biraraya gelip, Lazio’nun teklifini milli oyuncuya iletecek. 
     
Top sesleri korkuttuSamandıra’daki askeri birliklerin yaptığı tatbikat sabah antrenmana çıkan futbolcuları tedirgin etti 
     YUSUF DURSUN 

     Yabancılara bilgi 
     SARI - Lacivertli takım, Altay maçının hazırlıklarını dün top sesleri altında yaptı. Samandıra bölgesindeki askeri birliklerin tatbikata çıkması üzerine antrenman boyunca duyulan silah gürültüsü oyuncuları tedirgin etti. Özellikle yabancılar konuyla ilgili hemen teknik heyetten bilgi aldılar. Çalışmada Teknik Sorumlu Oğuz Çetin, defans oyuncularının üzerinde durdu. 
     
     Defansa özel ilgi 
     MUSTAFA Doğan, Mirkoviç, Ali Güneş, Erhan ve Hakan’ı özel çalıştıran Çetin’in, Fatih Akyel’i taktik idmanına almaması dikkat çekti. Antrenman sonunda Serhat, Rebrov ve Ceyhun frikik çalışması yaptılar. Rüştü’nün koruduğu kaleye şut çeken Çetin, attığı gollerle klasını gösterdi. Çalışmada birbirlerine sert giren Volkan ile Cem Karaca tartıştılar. 
     
Söz sırası Yıldırım’da      BAŞKAN Aziz Yıldırım’ın bugün bir basın toplantısı düzenlemesi bekleniyor. Fenerbahçe başkanının, Galatasaray maçı sonrası yaşanan olaylarla birlikte Sarı - Lacivertli kulüpteki son gelişmeler hakkında açıklamalar yapacağı öğrenildi. Bu arada Teknik Sorumlu Oğuz Çetin de Samandıra Tesisleri’nde basının sorularını yanıtlayacak. 
     



 SPOR 





























</TEXT>
</DOC>
