<DOC>
<DOCNO> 101932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce aşiret gelir... 
</HEADLINE>
<TEXT>

Milliyet Kervanı, dün Şanlıurfa'daydı... 
     SİZE GELİYORUZ 

     Şanlıurfa’nın karmaşık yapısını bir vatandaşın sözleri açıkça yansıtıyor "Ben solcuyum ama oyum DYP’ye. Çünkü ben Arap kökenliyim, DYP’nin adayı da öyle. Burada particilik yok, aşiretçilik var Derin devlete kızanların oyu AKP’ye." 
     
     

     

     
Burada ağa ne derse o olur...’      ATİLLA GÖKÇE 

     Şanlıurfa, GAP’ın yeşertmeye başladığı bir kent. Komşu iller bu yeşermenin adaletsizliğinden dem vurup GAP’la oluşan zenginliğin şimdilik tümüyle Şanlıurfa’da yoğunlaştığını iddia ediyorlar. Şanlıurfalılar ise acı acı gülüyor bu iddialara... Onların gerçeği daha farklı, yeşilin içinde karalar saklı. Şevket Kandemir, bölgedeki feodal yapının kırılamadığını ileri sürüyor, bu durumun eğitimi olumsuz yönde etkilediğine inanıyor 
     
     Çocuklar kurtulsun’ 
     "Aşiret yapısı siyasilerin işine geldi. Halkın istedikleri ile siyasetçilerin hedefleri farklılaşmaya başladı. Yine de 57. Hükümet’ten memnun olduğumu söyleyebilirim. Kalıcı reformlar yapıldı. Şeker yasası, tütün yasası ve bankacılık yasası hayata geçirildi. Şimdi bunlar kesintisiz uygulanabildiği takdirde çocuklarımız rahat edebilir. Aksi halde onlar da bizim gibi Türkiye’nin kahrını çeker, işsizlikten umutsuzluktan kurtulamaz. O yüzden seçim sonrası gelecek hükümetlerin yeniden popülizme sapmamasını diliyorum. Biz perişan olduk, hiç değilse çocuklarımız aynı kaderi paylaşmasın " 
     
     Gençler çok umutsuz 
     Üç yıl önce pamuk alım fiyatı 450 bin lira imiş... Bugün de aynı... Gelin görün ki mazot ve öteki girdiler en az üçe beşe katlanmış. Şanlıurfalılar, "Bırakın para kazanmayı, tefecinin eline düştük. Burada toprağı olan da dertli, olmayan da " diyorlar. Öte yandan başta çırçır fabrikaları olmak üzere yeni yeni emeklemeye başlayan sanayinin, çağdışı uygulamalarla topraksızlara yaşamı zehir ettiği de söyleniyor "Sigorta yok, asgari ücret bile yok. Dışarıdan sermaye getirip yatırım yapmaya kalkan sanayiciyi de korkutuyorlar. Sigortalı ve pahalı işçi çalıştırmamaları için baskı altına alıyorlar. Feodalite kırsaldan kente de böylece sıçramış oluyor." 
     Urfalı gençler, seçim sandığından da umutsuz... Ağa ne derse o partiye oy vermek zorundalarmış... Aksi halde sandık memurları dahil herkese dayak varmış... 
     Daha da güncel sorunlar var. Kızılay Kan Merkezi’nde görevli Dr. Abdurrahman Yılmaz, "Kızılay, zarar ettiğimizi öne sürerek kan merkezini kapatma kararı aldı. Kime başvurduysak derdimizi dinlemedi. Hastalar gözümüzün içine bakıyor, biz hiçbir şey yapamıyoruz. Ameliyatlar durdu. Acil olayları Diyarbakır ve Gaziantep’e sevk ediyoruz, vatandaşı canıyla baş başa bırakıyoruz... Artık kan merkezi de k r - zarar hesabıyla mı çalıştırılır, akıl erdiremiyoruz" diyor... 
     
     Bir şehre iki takım çok 
     Tifo kentin en acil sorunlarından biri... Atatürk Barajı’ndan verilen içme suyu arıtılamıyor. Dizanteri, Hepatit artık hangi ölümcül hastalık varsa, kaderinize Üzülerek belirtmeliyim ki, Şanlıurfa Valisi Muzaffer Dilek de bunu doğruluyor. 
     Spor mu Belediyespor şampiyon olunca Şanlıurfaspor’la ikinci ligde aynı grupta buluşmuş. Bu kentin iki profesyonel takımı kaldıramayacağını söylüyorlar... Doğru... Önce rekabet, sonra dayanışma... Umarım günün birinde birleşirler. Hele şu kan ve su sorunlarını çözümlesinler de sporu sonra konuşuruz. 
     
Kan merkezi kapanmasın’      MUSTAFA BAKACAK 

     Şanlıurfalılar, içinde boğuldukları sorunlardan çok Kızılay’ın aldığı karar doğrultusunda bugün kapanacak olan Kan Merkezi’ni konuşuyor. Milliyet TIR’ını dolduran Şanlıurfalıların ortak şikayeti Kan Merkezi’nin kapatılması konusu oldu. Kan Merkezi’nin, Işıkgöz Ailesi’ne yıllar önce AIDS’li kan verilmesiyle gündeme geldiğini hatırlatarak, "Bir memurun hatasının faturası bize çektiriliyor. Kan için Diyarbakır ya da Gaziantep’e gitmek zorunda kalıyoruz. Kan Merkezi kapatılmasın" diyorlar. 
     
     Tifo salgını var 
     Sesini duyurabilmek için kalabalığı yararak yanımıza gelen Salih Demir, 10 ve 4.5 yaşındaki iki çocuğunun lösemi hastası olduğunu, çoçukları için kan bulamadığını söyleyerek yardım istiyor. Kan Merkezi dışındaki sorunlarının neler olduğunu sorduğumuzda, ilk sırada işsizlik yer alıyor. Pamuk ve fıstık üreticilerinin ektiği ürünün maliyetini bile kazanamaması, köylerden şehir merkezine yoğun göç yaşanması, altyapı eksikliği, içme sularına atıksuların karışması sonucu tifo salgını yaşanması başlıca sorunlar olarak sıralanıyor. "Neden büyükşehir olamıyoruz" sorusunun cevabını arayan Şanlıurfalılar, umutlarını uluslararası havalimanı ve otoyolun yapılması ile sınır kapılarının açılmasına bağlamış. 
     
     Yoklar köyü olduk’ 
     TIR’daki konuklarımızdan Mehmet Ali Kaya derdini şöyle dile getiriyor "150 nüfuslu Siverek Koçköprü’nde yaşıyorum. Okulumuz, yolumuz, suyumuz, telefonumuz yok. Yoklar köyü olduk. İki kilometre mesafedeki su bile köyümüze getirilemedi. Unutulup gittik. Artık orada bir köy olduğunu ve içinde bu ülkenin insanlarının yaşadığını hatırlasınlar." Bir üniversite öğrencisi de, aşiret liderlerinin baskısından ve eğitim kalitesinin düşüklüğünden dert yanıyor ve ekliyor "Kız çocuklarını hala okutmayanlar bile var." 
     
     
     



 GÜNCEL 

























</TEXT>
</DOC>
