<DOC>
<DOCNO> 114745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/ekonomi/eko08.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker Dolar 1 milyon 700 bin lirayı geçmez 
</HEADLINE>
<TEXT>

Devlet Bakanı Türker, istikrar devam ederse dolarda çok fazla artış olmayacağını söyledi 
     Devlet Bakanı Masum Türker, doların mevcut göstergeler çerçevesinde yıl sonunda 1 milyon 700 bin lirayı geçmeyeceğini düşündüklerini belirtirken, "İş dünyasının yıl sonu beklentisi 1 milyon 810 bin lira. Ancak bu istikrar devam ederse, dolarda çok fazla artış olmaz" dedi. İstanbul Üniversitesi İktisat Fakültesi İktisat Kulübü’nün toplantısına katılan Türker, önümüzdeki yılın faizlerinin de yüzde 45 civarında olması gerektiğini söyledi. 
     Hazine borçlanmasında faizin düşmesi ile borç stokunun maliyetinde önemli düşüşler olduğunu da kaydeden Türker, "Bu konuda kesin bir rakam söylemek için gerçek banta gelmesini beklememiz lazım" şeklinde konuştu. 
     
     Stoklar yenileniyor’ 
     Türker, geçen yıl yaşanan daralmada stokların tüketildiğini, şimdi hem stokların yenilendiğini hem de ihracatta ciddi artışlar olduğunu da belirtirken, "Bu artış ve stok olgusu belli bir ölçüde büyümeyi de hızlandırdı" dedi. 
     



 EKONOMİ 



















</TEXT>
</DOC>
