<DOC>
<DOCNO> 101805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/bila.html </URL>
<DATE> 2002/08/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Cem ve Bayar 
</HEADLINE>
<TEXT>

     YTP lideri İsmail Cem, dün, sabah kahvaltısında Milliyet’in konuğuydu. 9. Cumhurbaşkanı Süleyman Demirel’in doktoru, yeni YTP’li politikacı Prof. Dr. Osman Müftüoğlu’yla birlikte... 
     Cem, Demokrat Türkiye Partisi lideri Mehmet Ali Bayar’la kurdukları diyaloğun Türk siyaseti için çok önemli olduğu düşüncesinde. YTP lideri DTP lideriyle birlikte verdikleri görüntünün toplumun beklentilerine uygun olduğunu düşünüyor. Cem - Bayar birlikteliğinin Türk halkını rahatlattığını belirtiyor. 
     Cem’e sorduk 
     - Neden DTP 
     - Sayın Bayar’la DTP bir yenilik, bir yenileşme iddiası ortaya koydu. Bizim iddiamız o. "Yeni Türkiye" diye ortaya çıktık. Farklı akımlarda yeniliği temsil ediyoruz. O iddiayı taşıyoruz. Bu nedenle halk kavga, atışma yerine böyle bir diyalog kurulmasından memnun. İki yeni liderin birlikte davranabilmesi, özlediği bir davranış biçimi. 
     - Siz "Yeni Türkiye" gibi büyük bir iddiayla ortaya çıktınız. DTP ile işbirliğine yönelmeniz bir zayıflık göstergesi değil mi 
     - Hayır. Aksine biz iki temel akımın işbirliği yapabileceğini göstermiş oluyoruz. DTP, sonuç olarak Demokrat Parti’nin bir anlamda devamı gibi görülebilir. Biz de sol akımı temsil ediyoruz. Tam olarak CHP’yi temsil ediyoruz demek çok yerine oturmasa da CHP - DP akımları düşünülürse, solun yansımasıyız. Bu nedenle iki partinin birlikte hareket etmesi Türk siyaseti için büyük anlam taşıyor. 
     - Bu yakınlaşma girişimi baraj kaygısından kaynaklanıyor, diye de yorumlanamaz mı DTP’den nasıl bir katkı bekliyorsunuz 
     - O anlamda çok büyük bir beklentim yok. Seçim için bir beklentiden kaynaklanmıyor. Daha çok siyasi bir anlamı var. Yenilik ve siyaset yapma tarzı açısından önem taşıyor. 
     - Seçimde bir parti diğerinin listesinden adaylarını göstermeyecek mi İşbirliği bu şekilde olacaksa bu yorum haklılık kazanmaz mı 
     - Seçime öyle de girilebilir. Şimdiden bilmiyorum. Ama dediğim gibi bizim verdiğimiz görüntü, uzlaşma, işbirliği anlayışı çok daha önemli. 
     - DYP ve ANAP da DP zihniyetinin temsilcileri olduklarını söylerler. Neden DYP veya ANAP değil de DTP 
     - DTP’de bir yenilik var, yenilik iddiası var. 
     Cem, toplumda yenilik özlemi bulunduğunu ve bunu YTP ile DTP’nin taşıdığına inanıyor. 
     Bu mesajın toplum tarafından alındığını ve partisinin hızla yükseleceğine inanıyor. 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
