<DOC>
<DOCNO> 125287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/dunya/dun01.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte önlemler 
</HEADLINE>
<TEXT>
Türklere AB damgalı Rum pasaportu 
     Rum basınına göre, Rum Yönetimi’nin Kıbrıslı Türklere yönelik yardım paketi şu unsurlardan oluşuyor 
     
     1. Binlerce Kıbrıs’ pasaportu verilecek 
     Tüm Kıbrıslı Türklere istedikleri takdirde Kıbrıs pasaportu verilecek. Rum İçişleri Bakanı Andreas Panayotu, Kıbrıslı olduklarını gösteren belgelere sahip Türklere başvurularından birkaç gün sonra pasaport verileceğini, binlerce Türk’ün başvuruda bulunmasını beklediklerini ve bu nedenle ilgili dairelerde başvurulara cevap verebilecek şekilde teşkilatlanmaya gittiklerini söyledi. Kıbrıslı Türklerin pasaport almaları için doğum belgesi, iki fotoğraf ve 80 milyon Türk Lirası karşılığında döviz bulundurmaları yeterli. 
     Kıbrıs Rum gazeteleri, herkese pasaport verildiği takdirde pek çok Kıbrıslı Türk’ün Ada’yı terk edebileceğini ve gelecekte Kıbrıs’ın kuzeyinde Türkiye’den gelen göçmenlerin çoğunluk oluşturabilecekleri belirterek, Rum Yönetimi’nin bu olasılığı dikkatte almasını istediler. 
     
     2. Made in Cyprus’ avantajı 
     Kıbrıslı Türklere üzerinde KKTC etiketi bulunmayan ürünlerini sınır bölgelerine getirerek, daha önce anlaşacakları Rum tüccarlara satma olanağı tanınıyor. Kıbrıslı Türkler ürünleri, güneyden "Made in Cyprus" olarak Avrupa’ya ihraç edilebilecek. 
     
     3. Yüksek tahsilli Türklere iş olanağı 
     KKTC’deki üniversitelerin diplomaları, bazı koşullarla resmen tanınacak. Yüksek tahsilli Kıbrıslı Türklere böylelikle güneyde çalışma imk nı doğacak. 
     
     4. Taşınmazlara teminat 
     1974’ten önce Kıbrıslı Türklerin Ada’nın güneyinde bıraktıkları gayrımenkulleri satma yolu açılacak. Türkler, Tapu ve Kadastro Müdürlüğü’ne giderek, Güney Kıbrıs’taki taşınmaz mallarını beyan edecekler ve satabilecekler. 
     
     5. Türk işçilere kolaylıklar 
     Günübirlik Rum Kesimi’ne gidip çalışan ve mesai bitiminde kuzeye dönen Kıbrıslı Türk işçilerin işlemleri kolaylaştırılacak. Halen bu statüde bulunan 1685 Türk var. Sayılarının uygulamanın ardından artması bekleniyor. Bazı durumlarda Kıbrıslı Türk işçilere güneyde konaklama olanağı da tanınacak. 
     
     6. Odalararası işbirliği 
     Kıbrıs Rum ve Kıbrıs Türk Sanayi ve Ticaret Odaları arasında, Kıbrıslı Türk işadamlarının güneyde iş yapabilmeleri ve AB üyeliğinin getirdiği ekonomik imk nlardan yararlanabilme olanağı tanınacak. 
     
     7. Sporculara destek 
     Kıbrıslı Türk sporcuların, AB platformundan yararlanmaları sağlanacak. Kıbrıslı Türk sporcular Avrupa ülkelerinde "yabancı" statüsünde sayılmayacak. 



 DÜNYA 










</TEXT>
</DOC>
