<DOC>
<DOCNO> 117103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yasam/yas06.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lara Falay’da ilk duruşma 
</HEADLINE>
<TEXT>
Satanizm kötü dedim inanmadı’ 
Lara’nın arkadaşı C.T. böyle diyor ama anne Verda Falay, onun giysi ve tavırlarını tedirgin edici buluyor 
     İSMAİL POLAT İstanbul 

     Boğaziçi Köprüsü’nden atlayarak yaşamına son veren Üsküdar Amerikan Lisesi öğrencisi Lara Falay’ı intihara ikna ettiği öne sürülen okul arkadaşı C.T. 16 , dün Üsküdar 1. Ağır Ceza Mahkemesi’ndeki ilk duruşmaya çıktı. 
     Duruşmaya, 10 yıla kadar hapis cezası istemiyle tutuksuz yargılanan C.T. ile Lara’nın annesi Verda ve babası Yasef Falay katıldı. 
     Duruşmada C.T., "Lara, en yakın arkadaşım ve dostumdu. Satanizmin kötü olduğunu anlatmaya çalıştım ama beni dinlemedi" dedi. İfadesinde satanist olmadığını kaydeden C. T. şöyle konuştu "Lara ile üç yıldır arkadaştık, kendisi zamanla satanizme yöneldi. Ölmeden iki gün önce telefondan mesaj çekti. Komşusu bir gencin intihar ettiğini söyledi. Ancak, ailesinin Lara’nın ölümünden beni sorumlu tutmasını anlamıyorum." 
     C.T.’ye, Lara ile yaptığı chat konuşmalarını içeren bir dosya ve resimler de soruldu. Genç kız bunun üzerine, "Lara ile chatleşiyordum. Bu resimleri de Lara’nın kurmak istediği internet sitesi için gönderdim. Resimlerin satanizmle ilgisi yok" dedi. 
     
     C. bizi tedirgin etti’ 
     Davaya müdahil olarak katılan Verda Falay da, kızının C.T. ile ölmeden iki yıl önce tanıştığını kaydederek şunları söyledi "T’nin siyah giysileri ve aile durumunun bozukluğu bizi tedirgin ediyordu. Kızımızda davranış bozuklukları başlamıştı. Psikoloğa götürmeye çalıştık, kabul etmedi." 
     Duruşma ertelenirken, C.T. de Üsküdar Adliyesi’nden gizlice çıkarıldı. 
     



 YAŞAM 



















</TEXT>
</DOC>
