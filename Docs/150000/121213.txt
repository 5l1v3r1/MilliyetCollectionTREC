<DOC>
<DOCNO> 121213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/dunya/adun.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta evet’ deyip Kopenhag Zirvesi’nden eli boş dönme ihtimali, Erdoğan’ın uykusunu kaçırıyor 
</HEADLINE>
<TEXT>
Hükümetin Kopenhag k busu 
Dışişleri Bakanı Yakış, Yorgo Papandreu’ya, Kopenhag Zirvesi’ne kadar Kıbrıs’ta çözüm bulunur ve buna rağmen AB bize tarih vermezse, bunu Türk halkına anlatamayız’ dedi 
     UTKU ÇAKIRÖZER Lizbon 

     Türkiye’nin Avrupa Birliği AB üyeliğine destek için Avrupa turunu sürdürürken Kıbrıs konusunda radikal adımlar atabilecekleri mesajını veren AKP Genel Başkanı Recep Tayyip Erdoğan’ın en büyük korkusunun, "Kıbrıs planına evet’ deyip Kopenhag’dan eli boş dönmek" olduğu ortaya çıktı. Erdoğan’ın AB turundaki sağ kolu Dışişleri Bakanı Yaşar Yakış, Lizbon’da telefonla görüştüğü Yunanistan Dışişleri Bakanı Yorgo Papandreu’ya bu kaygılarını, "Bu senaryo olursa ne duruma düşeceğimizi tahmin edebiliyor musunuz " sözleriyle aktardı. 
     Avrupalı liderlerin "Kıbrıs’ı çözün, üyeliğiniz kolaylaşır" telkinleri üzerine Erdoğan, Yakış’ı New York’ta tedavi gören KKTC Cumhurbaşkanı Rauf Denktaş’a gönderdi. Bir günlüğüne New York’a giden Yakış, Denktaş’a BM Genel Sekreteri Kofi Annan’ın BM planını reddetmenin sakıncalarını aktardı. Denktaş’a, "müzakereye oturmalıyız" mesajı ileten Yakış, daha sonra Portekiz’e geçerek Erdoğan’ın Avrupa turuna katıldı. 
     
     Sürpriz telefon 
     Yakış, Lizbon’a indiğinde büyükelçilik yetkilileri, Yakış’a Papandreu’nun kendisi ile görüşmek istediğini ilettiler. Büyükelçilikte yapılan telefon görüşmesinde, Papandreu, "Yarın ABD’ye gidiyorum. Dışişleri Bakanı Powell ve üst düzey yetkililerle konuşacağım. Siz de ABD’deydiniz. Temaslarınızla ilgili iletmek istediğiniz önemli noktalar var mı " diye sordu. Avrupa ülkelerini ikna etmek için Yunanistan’ın çaba harcadığını belirten Papandreu, Türk tarafının Annan’ın planına h l resmi yanıt vermediğini anımsattı. 
     Kıbrıs’ta sağlanacak ilerlemenin Kopenhag Zirvesi’nde alınacak Türkiye kararını olumlu yönde etkileyeceğini kaydeden Papandreu’ya Yakış, şu endişeyi dile getirdi 
     "AB Zirvesi’ne kadar Kıbrıs’ta çözüm bulunursa ve buna rağmen Kopenhag Zirvesi’nde bize tarih verilmezse Türkiye çok zor durumda kalır. Bunu Türk halkına anlatmamız mümkün olmayabilir." 
     Papandreu ise Yakış’a, "İçinde bulunduğunuz zorlukları anlıyorum. Benzeri sıkıntıları biz de yaşıyoruz. Umarım, hepimiz açısından yararlı bir sonuca ulaşırız" karşılığını verdi. 
     
     Papandreu geliyor 
     Yakış, AB Zirvesi öncesinde Türkiye’ye gelmek isteyen Yunanlı muhatabını 4 Aralık’ta Ankara’ya davet etti. Ziyaret sırasında Papandreu ve Yakış, Kıbrıs ve AB konularını etraflı şekilde ele alacak. 
     



 DÜNYA 















</TEXT>
</DOC>
