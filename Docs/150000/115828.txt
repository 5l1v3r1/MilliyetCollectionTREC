<DOC>
<DOCNO> 115828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur21.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer ABD'nin hatırı için AB'ye almayız 
</HEADLINE>
<TEXT>

     Almanya Dışişleri Bakanı Joschka Fischer, Türkiye'nin AB üyeliğini ABD'nin hatırı için destekledikleri yolundaki muhalefetin eleştirilerini yanıtlarken "Türkiye'yi ABD'nin hatırı için AB'ye almayız" dedi. 
     Fischer, Federal Meclis'te, Başbakan Gerhard Schröder'in hükümet açıklamasından sonra, Avrupa, dış, güvenlik, kalkınma ve insan hakları konularını içeren konuşmasında, Türkiye'nin AB üyeliğine ilişkin olarak muhalefet partilerinin eleştirilerini de yanıtladı. 
     Türkiye'nin bir kriz bölgesinde bulunduğuna işaret eden Fischer, "Türkiye'nin AB üyeliği konusunda farklı görüşlere sahip olabiliriz, ama Türkiye'yi ABD'nin hatırı için AB'ye almayız. Eğer Türkiye'ye kapıları kapatırsanız, bu ülkedeki sivil güçlere ve Kemal Atatürk'ün zamanından bu yana gelen yenilikçilere kapıları kapatırsanız ki, Türkiye'de yenilikçilik Avrupa'ya yönelmek demektir" dedi. 
     Muhalefet partilerinin Türkiye'nin AB üyeliğine karşı tutumunu eleştiren Fischer, şunları kaydetti 
     "Türkiye belki zorlu bir ortak, Kopenhag kriterlerini de tam olarak yerine getirmediğini biliyoruz. Eğer günün birinde bu kriterleri yerine getirirse, tam üyelik için gerekli olan ülke egemenliği haklarından vazgeçip geçmeyeceğini de bilmiyorum. Ancak bildiğim tek bir şey var Sizin yapmak istediğinizi yaparsak, aşırı dinciler ellerini ovuşturacaktır ve bu da modernleşmenin sonu anlamına gelecektir." 
     





</TEXT>
</DOC>
