<DOC>
<DOCNO> 103578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko36.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurların sosyal hakları ve yardımları masaya yatırıldı... 
</HEADLINE>
<TEXT>

     Memur maaş zamlarıyla ilgili oluşturulan, Başbakanlık Müsteşarı Füsun Koroğlu başkanlığındaki teknik komite toplantısı Başbakanlık'ta gerçekleştirildi. 
     Sabah saat 09.30'da başlayan ve öğlen verilen aranın ardından akşam saatlerine kadar süren toplantıya Hazine, Maliye ve Devlet İstatistik Enstitüsü'nden bürokratlar ile memur sendikalarının temsilcileri katıldı. 
     Edinilen bilgiye göre, toplantıda Kamu-Sen ve KESK, üzerinde uzlaştıkları bir iyileştirme taslağını sundu. 
     Bu taslağın içerisinde memur maaş zammı rakamı bulunmadığı öğrenildi. 
     Taslakta bulunan çalışma koşulları lojman, aile ve kira yardımı gibi sosyal haklar üzerinde tartışıldığı belirtildi. 
     Toplantının üzerinde uzlaşılacak metnin Pazartesi günü yapılacak ve Devlet Bakanı Mehmet Keçeciler'in başkanlığındaki 5 bakandan oluşan komisyona sunulması bekleniyor. 
     





</TEXT>
</DOC>
