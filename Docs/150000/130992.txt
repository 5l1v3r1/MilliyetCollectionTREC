<DOC>
<DOCNO> 130992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/soneko08.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu çalışanları için yemek ve kreş ücretleri yeniden belirlendi 
</HEADLINE>
<TEXT>

     Kamuda öğle yemeği servisinden faydalanacak memurlar için günlük yemek bedelleri, yarından geçerli olmak üzere, ek göstergelerine göre 470 bin lira ile 1 milyon 680 bin lira arasında belirlendi. 
     Kamu kurum ve kuruluşlarına ait çocuk bakımevlerine kabul edilecek memur ve diğer kamu personelinin her çocuğu için aylık bakım ücreti ise asgari 50 milyon lira olarak tespit edildi. 
     Maliye Bakanlığı'nın Resmi Gazete'de yayımlanan tebliğine göre, belirlenen asgari ücretin, çocuk bakımevi hizmetlerinin karşılanmasının yeterli olmadığı durumlarda, kurum ve kuruluşlar, belirlenen ücretin üzerinde bedel tespit etmeye yetkili olacak. 
     
     MEMUR YEMEK BEDELLERİ 
     Yarından geçerli, öğle yemeği servisinden faydalanacak memurlardan alınacak yemek bedellerine göre de, ek göstergesiz görevlerde bulunanlardan 470 bin, 1100'e kadar ek göstergeli görevlerde bulunanlardan 810 bin, 2200'e kadar ek göstergeli görevlerde bulunanlardan 960 bin, 4800'e kadar ek göstergeli görevde bulunanlardan 1 milyon 200 bin, 4800 ve daha yukarı ek göstergeli görevlerde bulunanlardan ise 1 milyon 680 bin lira günlük yemek bedeli alınacak. 
     Aylık brüt sözleşme ücretleri 780 milyon liraya kadar olanlar 580 bin, aylık brüt sözleşme ücretleri 1 milyar 460 milyon liraya kadar olanlar 960 bin, aylık brüt sözleşme ücretleri 2 milyar 140 milyon olanlar 1 milyon 680 bin ve aylık brüt sözleşme ücretleri 2 milyar 140 milyon liranın üzerinde olanlar 2 milyon 40 bin lira yemek bedeli ödeyecek. 
     





</TEXT>
</DOC>
