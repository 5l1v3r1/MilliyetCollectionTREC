<DOC>
<DOCNO> 139260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur20.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvalet çukuru tartışması kanlı bitti... 
</HEADLINE>
<TEXT>

     Osmaniye'de, market sahibiyle komşusu arasında tuvalet çukuru nedeniyle oluşan husumet kanlı sonuçlandı. Silahlı saldırı sonucu, komşu ve kardeşi öldü, bir kişi yaralandı. 
     Emniyet Müdürlüğü yetkililerinden alınan bilgiye göre, Mimar Sinan Mahallesi 19 Sokak'ta bulunan marketin sahibi Sülayman T. 27 , işyerinin bitişiğindeki arsasına tuvalet yapmak istedi. 
     Bu amaçla, çukur açmaya çalışınca, komşusu Murat Esin 29 ''evine koku geleceği'' gerekçesiyle karşı çıktı. Market sahibi ve komşu arasında zaman zaman akrabaların da karıştığı arbedeye varan tartışmalar meydana geldi. 
     Yetkililer, evlerinin yakınında silahlı saldırıya uğrayan Murat Esin 29 ve kardeşi Gülay Esin'in 35 olay yerinde öldüğünü, ağır yaralanan kardeşleri Emine Börkçü'nün 30 ilk müdahalenin ardından Adana'ya sevk edildiğini bildirdiler. 
     Olaydan sonra Süleyman T. ve kardeşi Yakup T. ile enişteleri Adnan T'nin karakola teslim oldukları, kaçtığı otomobil terk edilmiş olarak bulunan diğer kardeş Yunus T'nin yakalanmasına çalışıldığı kaydedildi. 
     Yetkililer, gözaltına alınan 3 sanığın sorgulandığını, olayla ilgili soruşturmanın sürdürüldüğünü belirttiler. 
     





</TEXT>
</DOC>
