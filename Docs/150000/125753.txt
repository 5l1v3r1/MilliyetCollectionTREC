<DOC>
<DOCNO> 125753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun03.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK, Rusya’dan tehdit etti 
</HEADLINE>
<TEXT>

KADEK’in Rusya temsilcisi, basın toplantısı düzenleyerek Öcalan’a af istedi 
     CENK BAŞLAMIŞ Moskova 

     PKK’nın yerine kurulan Kürdistan Özgürlük ve Demokrasi Kongresi KADEK , Türkiye’nin kabul etmesi olanaksız talepler ileri sürerek terörizmi yeniden başlatma tehdidinde bulundu. KADEK’in Rusya temsilcisi Halit Cudi, Moskova’daki Basın Gelişim Enstitüsü’nde düzenlediği basın toplantısında, PKK lideri Abdullah Öcalan’ın İmralı’da izole edildiğini, avukatları ve yakınlarıyla görüşmesine izin verilmediğini öne sürdü. Cudi, Öcalan’ın durumunda iyileşme sağlanması için 15 Şubat’a kadar bekleyeceklerini, bunu takip eden üç ay içinde de hükümetin bazı siyasi adımlar atmasını istediklerini söyledi. Talepler arasında, Öcalan’ı da kapsayacak af ilan edilmesi ve Kürtçe’ye ikinci devlet dili statüsü tanınması bulunuyor. Cudi, mayıs ayı ortalarına kadar taleplerinin kabul edilmemesi halinde silahlı mücadeleyi yeniden başlatıp başlatmama konusunda karar alacaklarını söyledi. 
     Cudi, "ABD, Irak operasyonunda destek adına İslamcıların iktidara gelişini destekledi. Bu destek karşılığında Türkiye’ye Kuzey Irak’ı ele geçirme olanağı sağlanacak" dedi. Cudi, KADEK’in bağımsız Kürt devleti fikrini desteklemediğini söyledi. 
     



 GÜNCEL 



















</TEXT>
</DOC>
