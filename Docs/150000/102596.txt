<DOC>
<DOCNO> 102596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/guncel/gun02.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Narkotik ekiplerinden Huzur Operasyonu’ 
</HEADLINE>
<TEXT>
Regata Bar’a extacy baskını 
Ataköy Marina’da düzenlenen operasyonda, hap ve esrarla yakalanan 4 kişi gözaltına alındı 
     SERHAT ÜNAL İstanbul 

     Ataköy Marina’daki Regata Bar’a düzenlenen operasyonda, üzerlerinde extacy hap ve esrar bulunan 2’si kadın 4 kişi yakalandı. 
     Narkotik Şube Müdürlüğü ekipleri "Huzur 34 A Operasyonu" kapsamında son zamanlarda uyuşturucu kullanımı ve satışının odak noktası haline geldiği tespit edilen Regata Bar’a baskın düzenledi. Kimlik kontrolü ve üst aramasının yapıldığı sırada aynı masada bulunan 4 kişinin hareketlerinden şüphelenen polis, bu kişiler üzerinde ince arama sistemi’ uyguladı. Aramada, Ahu Deniz’de toz haline getirilmiş 3 gram extacy, Özge Erdek’te 5 adet extacy hap ve Kamil Yakat ile Altay Aydın’ın üzerinde de toplam 15 gram esrar ele geçirildi. Kullanıcı olduklarını belirten 4 kişi, uyuşturucu satmadıklarını öne sürdü. 
     



 GÜNCEL 
















</TEXT>
</DOC>
