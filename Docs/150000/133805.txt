<DOC>
<DOCNO> 133805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yasam/yas01.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik insanın doğasına aykırı’ 
</HEADLINE>
<TEXT>

Yargıtay 8. Ceza Dairesi Başkanı Ünver, kusursuz, sorunsuz, cinselliklerini özgürce yaşayan ancak Sevdaya Uzaktan Bakan Kadınlar’ın kitabını yazdı 
     BELMA AKÇURA İstanbul 

     Nil, Esra, Başak, Esin, Hale, Sevda ve Aslı... Mimar, sanatçı, yayıncı, yönetici kimlikleriyle hemen hepsi bağımsız, özgür ve aykırı kadınlar. Sevişmeyi, zevk almayı, orgazm olmayı biliyor şık olmuyor, ağlamıyor, psikiyatrlara gitmiyorlar. Asla düşünmedikleri evlilik kurumunun peşinden koşmuyor gibi görünüyorlarsa da bir yandan cinselliklerini yaşayıp diğer yandan da "kazma", "son kullanma tarihi geçmiş" tanımlamalarını yaptıkları adamlarla evleniyorlar. 
     Bu kadınlar, Türkiye’nin en önemli davalarının altına imza atan Yargıtay 8. Daire Başkanı Naci Ünver’in "Sevdaya Uzaktan Bakan Kadınlar" adlı son kitabının kahramanları... Ünver’le kadınlar, erkekler, cinsellik ve evlilik üzerine konuştuk 
     
     Cinsellikten sonra içten oluyor’ 
Bu kitap sizin özel hayatınızın da bir otobiyografisi midir 
     Gerçek payı vardır. Selim İleri de "Her roman bir otobiyografidir" der. Ne kadar gizlese de, her romanda yazarın kendisi de vardır. Bu kaçınılmazdır. Romanda birebir olmasa bile beni de yakalamak mümkün. 
     
Romanınız cinsel ağırlıklı. Cinsel beraberlikte kadınları anlamak, tanımak daha mı kolay oluyor 
     Cinsellikten sonra birbirlerine karşı daha içten oluyorlar. Romanda yazar, hayatına giren bu kadınlarla dost oluyor, onları anlıyor ve önem veriyor. Bu çok önemli. 
     
Kadınlar cinselliği biraz da erkekler gibi mi yaşamaya başladı 
     Öyle görünüyor, farkları kalmadı artık. Ayrıca o bildiğimiz büyük aşkların kaldığını söylemek de pek mümkün değil. Bunlar entelektüel, meslek sahibi, özgür kadınlar. Ama evlilik konusunda kadınların birtakım zaafları ve zayıflıklarının olduğu da kesin. Belki bu bir korunma içgüdüsünden kaynaklanıyor. 
     
Evlilik insan doğasına aykırı bir şey mi 
     Aslında aykırı. İnsanların hangi gerekçelerle evlendiklerini ayrı ayrı sorgulamak lazım. Evliliğin kendisini sorgulamak lazım. Şehirde yorgunluklar ve zorunluluklar gibi gerekçelere sığınılıyor. Zaten aşk gibi ideal evlilikler de azaldı artık. 
     
Aşk olmadığı için mi romanda kadınlar çok güzel tenleri pürüzsüz, bacakları düzgün, kusursuza yakın nasıl oluyor Niye bu kadınların selülitleri, göbekleri yok 
     Yazarın gözü öyle görüyor. Küçük hataları görmeme gibi bir erdem içerisinde. Erdem olmasa bile bir yaklaşım biçimi oluyor. 
     
     Kadınlar değişti’ 
Türk erkeği değişti mi 
     Erkekler değil ama kadınlar hızla değişti. Çağın gerektirdiği bir değişimi yaşıyor kadınlar. Herkesin içgüdüleri, duygu ve beklentilerini ortaya koyabilen bir değişim biçimi. 
     
Erkek neden değişemiyor 
     Kolayı seçtiği için değişmiyor. Kadınlar değiştiği için ister istemez kadına ayak uydurmaya çalışıyorlar ama bu erkeklerin değiştiğini göstermez. Bu zorunlu bir değişim. Kadının değişimini göz önünde bulundurma zorunluluğu duydular. 
     



 YAŞAM 


















</TEXT>
</DOC>
