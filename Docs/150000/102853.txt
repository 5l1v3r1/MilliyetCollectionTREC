<DOC>
<DOCNO> 102853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo06.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
VELİAHT ORTEGA 
</HEADLINE>
<TEXT>

Futbolseverler olarak, beş sezon boyunca Karpatlar’ın Maradonası’ Hagi’yi hayranlıkla izledik. O yok artık Ancak, Arjantin’in 10 numarası, Maradona’nın gerçek veliahtı ile galiba yeniden keyifleneceğiz 
     TAMER BAĞLAN 

     Galatasaray’ın Denizli’de ilk yarıda oynadığı pozisyonsuz oyun, kötü gidişe "Dur " diyebilen Fatih Terim klasiği, liglerde 92’nci golünü atan Arif Erdem gerçeği, alınan galibiyet ve alışılageldik liderlik... Geçiniz efendim, bunlar sıradan Hepsinden daha önemlisi son yıllarda Futbolun beyefendileri’ denince akla ilk gelen Denizli seyircisidir. Amaç bir adım daha ileri gidebilmekse eğer rakip takımın Dünya üçüncüsü futbolcularını tribünlere çağıracak kadar kompleksiz, sevecen, sportmen Denizlililer’e Büyük adım’ ödülü artık verilmelidir... 
     Kartal’ın kaçırdığı sayısız fırsatlara rağmen kazandığı üç puanı, yalnızca sahanın kötü çimenine bağlamak haksızlık değil de nedir Adaletse aradığımız ve daha bir hafta önce tokatlandıysa Siyah - Beyazlılar’ın iki puanı, sağlanan denge için "Yaşasın adalet" dememiz gerekir 
     Arjantin’de Maradona’nın veliahtı olan Ortega’nın, Türkiye’de de Karpatlar’ın Maradonası’ Hagi’nin yerini dolduracağı rahatlıkla söylenebilir. Belki boynuz kulağı da geçer, kimbilir Bir gerçek var, futbol görsel bir şölense ve büyük yeteneklerse onu yücelten Ortega’ya hem tüm futbolseverler hem de rakip meslekdaşları velinimet olarak değer vermelidir... 
     Geçen hafta kendi sahasındaki Fenerbahçe golsüzlüğünü sahada tur, tribünlerde coşkuyla kutlayan Trabzonspor’un Elazığ yenilgisi kesinlikle sürpriz olarak görülmemelidir. Anlaşılan, Karadeniz bu sezon da süt liman olacak. O eski fırtınalar beyhude beklenmemelidir... 
     
     Gençlerbirliği’nin iki haftalık randımanı, Ersun Yanal’ın bir gün üç büyükler tarafından da değerlendirilecek yükselişinin en güzel örneğidir. Yanal varsa ciddiyet var, azim var, futbol var, gol var. Ancak, seri galibiyetlerin ardından, konsantrasyon eksikliğine bağlı birkaç haftalık yenilgiler de bir Yanal klasiği olarak beklenebilir... 
     Şartlar ne olursa olsun, futbolda "Derbilerin sonucu önceden kestirilemez" söylemi genelgeçerdir. Bu noktada, tüm Dünya’da yalnızca birkaç istisna söz konusu edilebilir. Altay - Göztepe derbileri de bunlardan biridir. Bilinmezlik, Altay’ın maçı hangi skorla kazanacağı üzerinedir... 
     Daha ligin başındayız, bu nedenle hem takımlar hem futbolcular için gelecek adına yorum yapmak erken olabilir. Buna rağmen, Kocaelisporlu Uğur Boral ve Samsunsporlu Sinan’ı Türk futbolunun yeni yıldız adayları olarak göstersek, kim ne diyebilir 
     



 SPOR 
























</TEXT>
</DOC>
