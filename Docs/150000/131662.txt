<DOC>
<DOCNO> 131662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/cemal.html </URL>
<DATE> 2003/01/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Asker kişi gözüyle Kıbrıs... 
</HEADLINE>
<TEXT>

     20 Temmuz’dan üç gün sonra Kıbrıs’a çıkmış, birinci ve ikinci harekatlarda görev yapmış. Girne ve Magosa’da deniz komutanlıklarının kuruluşunda komutan yardımcısı olarak çalışmış... 
     Kıbrıs ve Türkiye’nin güvenliği konusunda ilginç görüşleri var. 
     İlginç sözcüğü cesur’la yer değiştirebilir. Çünkü, Türkiye’nin güvenliğinde Kıbrıs’ın yeri konusunda Ankara’da ve askerde halen geçerli olan resmi yaklaşımdan farklı düşünüyor. Daha önemlisi, ne düşündüğünü açıkça dile getirip kamuoyu önünde savunabiliyor. 
     Askerde az görülür böylesi. 
     Üniforma çıktıktan sonra da, eğer Ankara’da askerin resmi bakış açısına aykırı düşünceler besleniyorsa, genellikle suskun kalınır. 
     Kıyat Paşa böyle değil. 
     Medeni cesaret sahibi. 
     Görüşlerinin özeti aşağıda. 
     
     "Türkiye’nin güvenliği açısından Kıbrıs’ın son derece önemli olduğunu vurgulayanlar, başlıca iki noktaya dikkat çekiyor. Kıbrıs’ın coğrafi konumu nedeniyle Güney ve Güneydoğu Anadolu’nun savunmasında önemli bir yeri olduğu, gene aynı konum itibarıyla bilhassa Bakü - Ceyhan boru hattının faaliyete geçmesinden sonra önemi bir kat daha artacak olan Mersin, İskenderun limanları ve Doğu Akdeniz deniz ulaştırma yollarına tehdit teşkil edeceği. 
     Benim bu şekilde düşünenlere basit sorularım var. 
     Güney ve Güneydoğu Anadolu’yu kime karşı savunmak istiyorsunuz ve Kıbrıs’ın statüsü ne olursa bu savunma zaafiyete uğrar Bakü - Ceyhan boru hattından akacak petrolün sahibi kim Bu petrol hangi band’ralı gemilerle taşınacak Petrol hangi ülkelere gidecek 
     Birinci sualimin cevabını duyar gibi oluyorum. Yunanistan Yunan hakimiyetine girmiş bir Kıbrıs, Güney ve Güneydoğu Anadolu’ya tehdit teşkil eder ve biz Türkleri Anadolu’ya hapseder. 
     Yapmayın beyler 
     İki ülkenin yıllardır birbirini potansiyel düşman olarak görmesi sadece silah tüccarlarının işine yaradı. Atatürk ve Venizelos’un kurduğu dostluğu yaşatabilseydik, bugün ülkemizde ne sağlık sorunu, ne de eğitim sorunu olurdu. Sadece Silahlı Kuvvetlerimizin gücüyle değil, ekonomik gücümüzle de, sosyokültürel gücümüzle de, özetle milli gücümüzle övünen bir toplum olurduk. 
     50 yıllık NATO müttefikimiz, yakında Avrupa Birliği’nde ortağımız haline gelecek olan Yunanistan’ı ve hele hele yüzde 25’ini soydaşlarımızın oluşturduğu 500 - 600 bin nüfuslu küçük bir adayı düşman olarak görmekten vazgeçelim. 
     Geçmişe saplı kalmış kafalarınızı değiştiremiyorsanız, size bir sualim daha var. 
     Bir Türk - Yunan harbinde, Yunanistan’ın Ege’de deniz kontrolü ve hava üstünlüğü kurabilecek kuvvetlerine ilaveten, Doğu Akdeniz’de de deniz kontrolü ve hava üstünlüğü kurmak üzere Kıbrıs’a yığınak yapabileceğini ve buradan Güney ve Güneydoğu Anadolu’yu vurabileceğini, Yunanistan’a 700 - 800 mil, Türkiye’ye ise sadece 40 mil mesafedeki bir coğrafi mevkide yapılacak bu yığınağın, daha harbin ilk saatlerinde Silahlı Kuvvetlerimiz tarafından imha edilemeyeceğini düşünüyorsanız, hani biz dünyanın en güçlü silahlı kuvvetlerinden ki öyle birine sahiptik 
     Diğer sorularıma kısa kısa cevaplar vereceğim ve yorumu kamuoyuna bırakacağım. 
     Bakü - Ceyhan boru hattından akacak olan petrol, dünyanın en büyük petrol şirketlerine ait olacak. Bu petrolü, Yunan, Panama, Malta, Liberya ve diğer band’ralı tankerler taşıyacak. Tanker filomuzun bugünkü durumu dikkate alındığında, maalesef, çok az bir miktar Türk band’ralı tankerler tarafından taşınacak. 
     Petrol Yunanistan’a, İtalya’ya, Fransa’ya, diğer Avrupa ülkelerine ve muhtemelen Amerika’ya gidecek. Bu cevaplar ile mutabıksanız, şu tehdidi bana bir daha anlatır mısınız " Tam metin, 14 Ocak 03 tarihli Radikal’in 8. sayfası 
     
     E. Koramiral Kıyat böyle diyor. 
     Katılıyorum bu görüşlerine. 
     Dünya artık iki kutuplu dünya değil. Sovyetler Birliği tarihe karışmamış ve gelip Güney Kıbrıs’a yerleşmiş olsaydı, durum tabii farklı olurdu. Türkiye’nin yumuşak karnı tehdit altında kalabilirdi. 
     Bugün Sovyetler yok. Türkiye özellikle askeri açıdan güçlü. Ve Kıbrıs, haritadan kolayca görülebileceği gibi, Türkiye’nin burnunun dibinde. Kaldı ki, Türkiye’yle Yunanistan bugün artık düşmanlık değil ortaklık yolunda... 
     Bir başka soru 
     Kıbrıs’ın Güney’i AB’ye girse, Kuzey de Türkiye’ye katılsa, Türkiye de böylece AB’nin dışında kalsa, Türkiye’nin güvenliği daha mı sağlama alınmış olur Sanmıyorum. 
     Çünkü, AB’nin dışındaki bir Türkiye ekonomik bakımdan olumsuz etkilenir. Ayrıca Güneydoğu, Kürt sorunu dolayısıyla çok daha kolay destabilize edilir, daha kolay bölünme tehlikesiyle karşı karşıya kalır. Bu da Türkiye’ye büyük bir ekonomik ve sosyal fatura çıkartır. 
     Bir soru daha 
     Kıbrıs’ın stratejik önemi var da, AB’nin yok mu 
     Bir başka deyişle 
     Üç milyonun üzerinde Türkün yaşadığı, dış ticaretimizin yüzde 50’sini yaptığımız, yabancı sermaye yatırımlarıyla turistin yarısının geldiği, askeri gücü gelecekte NATO’nun yerine geçecek olan ve ortak değerler paylaştığımız AB’nin Türkiye açısından stratejik önemini görmeyenler acaba bakar kör mü 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
