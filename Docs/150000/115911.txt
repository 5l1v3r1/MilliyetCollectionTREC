<DOC>
<DOCNO> 115911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/bila.html </URL>
<DATE> 2002/10/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
4 Kasım’ı görelim Paşam 
</HEADLINE>
<TEXT>

     Cumhuriyet Bayramı’nı dün kutladık. Ankara Atatürk Kütür Merkezi’ndeki görüntüler gurur vericiydi. 
     Atatürk ve Atatürk Cumhuriyeti’ni kavrayan Türk Silahlı Kuvvetleri’nin duruşu da, geçişi de gösterileri izleyen vatandaşlarımızın göğsünü kabarttı. 
     Cumhuriyet ordusu, sosyal yapısı bozulmamış bir ordudur. Kaynağını halktan alır. Seçkinlerin ordusu değildir. Seçkincilik hastalığına ve tuzağına düşmemiştir. Halkına, halk çocuklarına açık bir kurumdur. Gücünü de, sağlamlığını da buradan alır. 
     Atatürk de, çağdaşlığı, çağdaş teknolojiyi yakalamış ve bozulmamış Türk ordusunu görseydi gurur duyardı. Kendi alanında gösterdiği hedeflere ulaşmış bir kurum olduğunu teslim ederdi. 
     Peki, ya başka taraflara baksa, gördüğüne başka sorular sorsa, aldığı yanıtlara ne derdi acaba 
     Örneğin Cumhuriyet’in borcunu sorsaydı... 
     Ve O’na, "en iyi ihtimalle milli gelirimiz kadar borcumuz var, daha fazla da olabilir" yanıtı verilseydi... 
     Tepkisi ne olurdu 
     Ya bir de, "bu borç neyin nesi " deseydi. "Kimden borç aldınız, ne için aldınız, aldığınız borçları ne yaptınız " diye de ekleseydi... 
     Acaba, Türkiye Cumhuriyeti’ni yönetenler, yönetmiş olanlar ve yönetecek olanlar ne yanıt verirlerdi 
     "Aç gözlülüğü terbiye edin ki insanlar huzurlu olsun, vaziyetlerini iyileştirin ki kin, öfke olmasın, demiştim, ne oldu " diye sorsaydı... 
     Ne yanıt verirlerdi 
     Hırsızların, arsızların pişkin pişkin meydanlarda dolaştığını... O başı dik halkı, bir öğün yemek veren, tokluğu, işi, aşı öbür dünyada vaat eden insanların peşinden koşarken görseydi ve 
     "Siz 80 yıldır ne yaptınız " diye sorsaydı. 
     "4 Kasım’ı görelim Paşam " diyemezlerdi, herhalde... 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
