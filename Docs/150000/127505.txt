<DOC>
<DOCNO> 127505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/agun.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşında evdeyiz sizi de bekleriz .. 
</HEADLINE>
<TEXT>

Yılbaşının klasik deyimidir. Biz yine PTT’deyiz pijama, terlik, televizyon . NFO Infratest Araştırma Şirketi’nin yaptığı araştırmaya göre büyük şehirlerde yılbaşı kutlayacakların büyük çoğunluğu, bu yıl da "ev"i tercih etti 
     İSTANBUL Milliyet 

     Yılbaşına 2 gün kaldı. Kimi o gece için planlarını çoktan yaptı. Kimi son ana bıraktı. Kiminin planı ise yeni yılı evde televizyon karşısında karşılamak. NFO Infratest Araştırma Şirketi’nin yaptığı "Yılbaşı Araştırması", büyük şehirlerde, yılbaşı programı yapanların büyük bölümünün evi tercih ettiğini ortaya koydu. Ancak araştırmaya katılanların bazıları, birden fazla seçenek için yanıt verdiğinden sonuçlar da aşağıdaki gibi çıktı. 
     
     750 KİŞİYLE GÖRÜŞÜLDÜ 
     İstanbul, Ankara, İzmir, Adana ve Bursa illerini kapsayan "Yılbaşı Araştırması" için 750 kişiyle telefon görüşmesi yapıldı. Öncelikle kutlama yapıp yapmayacakları soruldu, ardından "Kutlayacağım" diyenlere detay sorular yöneltildi. 
     
     TEBRİK, TELEFONLA... 
     İlk soru "Yılbaşında tercih edilen tebrik şekli" oldu. Yüzde 11’lik kesim kesinlikle yılbaşına karşı olduğunu belirtti. Geri kalanların dağılımı ise şöyle 
     
Sabit telefonla yüzde 70 Cep telefonuyla 27 Bir araya gelerek 19 Tebrik kartı, mektup 15 e-mail 5      
     Bu bölümde, kadınların sabit, erkeklerin ise cep telefonunu tercih ettiği görüldü. Bu soruda bazı katılımcılar birden fazla tercih yaptı. 
     
     YÜZDE 38 "EV" DEDİ 
     İkinci soru, "Yılbaşı kutlaması için düşünülen mek n" oldu. Araştırmaya katılanların yüzde 52’si kutlama düşünmediklerini belirtti. 
     Kutlamayı planlayan yüzde 48’lik kesimden yüzde 38’i evi tercih ettiklerini söyledi. Bunu yüzde 6 ile restoran, bar ya da eğlence merkezleri izledi. 
     Henüz karar vermeyenlerin oranı ise yüzde 2’de kaldı. 
     
     AİLEMLE KUTLAYACAĞIM 
     Bundan sonraki sorular ise kutlamayı düşünenlere yöneltildi. Buna göre 
     
Ailemle kutlayacağım yüzde 78 Arkadaşlarımla 27 Eşimle, sevgilimle 12 Akrabalarımla 5 Diğer 2      
     HEDİYE ALIŞKANLIĞI AZ 
     Katılımcıların üçte biri yılbaşında yakınlarına, eşlerine hediye almayı düşünmüyor. Hediye olarak ise giyim birinci sırada yer alırken, bunu aksesuvar izliyor. 
     
     AKLA İLK NE GELİYOR 
     Sadece kutlama yapacaklara yöneltilen diğer bir soru ise yılbaşı denilince akla ilk gelen yiyecek ve içecekler... 
     Yüzde 45’lik bölüm yılbaşı yiyeceği olarak hindiyi görüyor. Kuruyemiş diyenlerin oranı ise yüzde 19... 
     Yılbaşı içeceği denilince ise akla kola geliyor. Kola diyenlerin yüzde 61’ini de kadınlar oluşturuyor. Rakıyı tercih edenler ise erkekler, bunların oranı da yüzde 15... 
     
     ÇAM AĞACI BİZE UYMAZ 
     Araştırmanın ortaya koyduğu bir başka gerçek de yılbaşı çamının önemsenmediği... Kutlama yapacakların yüzde 90 gibi büyük bölümü çam ağacı almayı istemiyor. 
     
     HARCAMALAR NAKİT 
     Yılbaşı harcamalarına gelince... Büyük kesim yüzde 69 sanılanın aksine nakit ödeme yapmayı planlıyor. Nakit kullanımı 18-24 yaş arası gençlerde ve 45 yaş üzerinde artıyor. Kredi kartı ve taksitli alışveriş diyenlerin oranı yüzde 29’da kaldı. 
     



 GÜNCEL 



















</TEXT>
</DOC>
