<DOC>
<DOCNO> 129561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo16.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Turmuş Bir stoper, bir de oyun kurucu almamız gerekiyor... 
</HEADLINE>
<TEXT>

     Birinci Süper Futbol Ligi'ndeki İzmir temsilcilerinden Altay'da, teknik direktör Ümit Turmuş, ara transfer döneminde bir stoper ile bir de oyun kurucu almak istediklerini bildirdi. 
     Ümit Turmuş, yaptığı açıklamada, bugün yaptıkları kros idmanıyla ikinci yarı hazırlıklarına, 26 futbolcuyla başladıklarını söyledi. 
     İlhan, Kenan, Serkan Demir, Toprak ve Abdullah'tan kendilerine kulüp bulmalarının istendiğini belirten Turmuş, transfer çalışmaları konusunda ise şu bilgileri verdi 
     ''Bir stoper, bir de oyun kurucu almamız gerekiyor. Çalışmalarımız sürüyor. Takımdan giden oyuncu olursa, bu oyuncuların yerlerine de transfer yapmak zorundayız. Yoksa geçen yıl şampiyon olmuş takımı korumak niyetindeyiz.'' 

     
</TEXT>
</DOC>
