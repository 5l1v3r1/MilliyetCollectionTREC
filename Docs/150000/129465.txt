<DOC>
<DOCNO> 129465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun03.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de gripten ölümlerde artış... 
</HEADLINE>
<TEXT>

     ABD'de her yıl grip ve nezleden ölenlerin sayısında, geçen yıllara oranla büyük artış görüldüğü belirtildi. 
     ABD Hastalık Kontrol ve Önleme Kurumu CDC tarafından açıklanan raporda, gripten ölümlerin artmasının başlıca nedenleri, Amerikan nüfusunun giderek yaşlanması ve son grip virüslerinin çok güçlü olması şeklinde sıralandı. 
     ABD'de her yıl yaklaşık 36 bin kişinin, grip ve benzeri rahatsızlıklardan öldüğü belirtiliyor. CDC raporuna göre, bu sayı daha önce 20 bin civarında bulunuyordu. 
     Aynı raporda, ABD'de, çoğunluğu küçük çocuklar ve yaşlılar olmak üzere, her yıl 11 bin kişinin üst solunum yollarını etkileyen virüslere bağlı nedenlerden öldüğü de belirtildi. 
     65 yaşından büyük herkesin, grip bağlantılı rahatsızlıklarda büyük risk altında olduğu kaydediliyor. 
     





</TEXT>
</DOC>
