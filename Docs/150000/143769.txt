<DOC>
<DOCNO> 143769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/siyaset/siy03.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri anlaşma artık geçersiz 
</HEADLINE>
<TEXT>

Türk Ordusu, Kuzey Irak’a ancak sözlü’ mutabakatla girecek 
     UTKU ÇAKIRÖZER Ankara 

     ABD’nin, taleplerini sadece hava koridorunun açılmasıyla sınırlamasının ardından şubatta imzaya hazır hale getirilen ve Türkiye ile ABD’nin Kuzey Irak’ta askeri işbirliğinin esaslarını belirleyen askeri mutabakat muhtırası da geçerliliğini kaybetti. 
     Ankara’da ABD ile resmi mutabakat sağlanmadan Türk ordusunun Kuzey Irak’a girmesinde "sorun" yaşanacağı endişesi ortaya çıktı. Üst düzey bir hükümet yetkilisi, şu değerlendirmeyi yaptı 
     "TSK’nın K. Irak’ta kuvvet bulundurması için ABD ile sözlü anlaşmaya varıldı. Ancak bölgedeki birliklerin harek t unsurları için yeni bir mutabakata ihtiyaç var. TSK ya bu mutabakat yapıldıktan sonra Kuzey Irak’a girecek ya da göç durumunu gerekçe gösterip acil girecek, onay ondan sonra gelecek." 
     Resmi bir mutabakat olmadan TSK’nın bölgeye girmesi durumunda dünyadan gelebilecek tepkiler ve Kürt gruplarla sıcak çatışma olasılığının Çankaya Köşkü’nde ve Genelkurmay’da rahatsızlık yarattığı belirtildi. 
     Göç ve sınır güvenliği için Kuzey Irak'a girmesi öngörülen Türk birliklerinin "milli komuta" altında ancak ABD birlikleriyle koordinasyon içinde olacağı bildirildi. 
     



 SİYASET 















</TEXT>
</DOC>
