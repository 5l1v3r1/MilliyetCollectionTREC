<DOC>
<DOCNO> 137617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/magazin/mag05.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Oynamaktan’ korkuyor 
</HEADLINE>
<TEXT>

     DIŞ HABERLER SERVİSİ 

     Avustralyalı aktrist Nicole Kidman, film çekimlerinde rol yapmanın kendisini korkuttuğunu itiraf etti. "The Hours" filmindeki performansıyla Oscar adayları arasına giren Kidman, her film çekimi öncesinde rolünün üstesinden gelemeyeceği korkusuna kapıldığını söyledi. 
     İngiliz "Radio Times" dergisiyle yaptığı söyleşide, "Ne zaman bir film için teklif sunulsa, aklıma o rolü benden daha iyi yapabilecek aktrisler geliyor" diyen güzel yıldız, kendisini arayan yönetmenleri de her defasında başka birini oynatmaları için ikna etmeye çalıştığını açıkladı. 
     
     Yazar olmamı isterlerdi’ 
     Ailesinin Holywood’da kazandığı başarıyı hiçbir zaman önemsemediğini dile getiren Kidman, şöyle konuştu "Annem bir yazar olsam daha mutlu olacağını söylüyor, ona katılıyorum." 
     
     



 MAGAZİN 













</TEXT>
</DOC>
