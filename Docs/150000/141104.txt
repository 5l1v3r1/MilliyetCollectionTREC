<DOC>
<DOCNO> 141104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/ekonomi/eko02.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2004’e kadar niyet’liyiz 
</HEADLINE>
<TEXT>

Bakan Babacan, IMF’ye sunulacak niyet mektubunun, yeni program yapıyormuşçasına, 2004 yılı sonuna kadar olan dönemi de kapsayacak şekilde hazırlandığını söyledi 
     ANKARA Milliyet 

     Devlet Bakanı Ali Babacan, "Önümüzdeki dönemde 2004 yılının sonuna doğru, neredeyse yeni bir program yapıyormuşçasına çok kapsamlı bir niyet mektubu olacak" diye konuştu. 
     Sözlerinin yeni bir ekonomik program hazırlanıyor şeklinde algınlanması üzerine Bakan Babacan, "Yeni bir program değil, eski programın yeniden ele alınması, yapılacak işlerin yeniden gözden geçirilmesi ve hatta yeni şeyler eklenmesi var" dedi. 
     
     Acil eylem planı mektupta 
     Yatırım Ortamının İyileştirilmesi Koordinasyon Kurulu’nun bu yıl yapılan ilk resmi toplantısının açılışında konuşan Babacan, "Dördüncü gözden geçirmenin aslında geçtiğimiz yılın sonunda bitmesi gerekirdi. Şimdi marttayız, bu gözden geçirmeyi, eski gözden geçirme olmaktan çıkarttı" dedi. 
     Acil Eylem Planı’nda yer alan bazı konuların niyet mektubuna konulduğunu söyleyen Babacan, yeni özelleştirme programındaki bazı unsurların da mektuba eklendiğini kaydetti. Babacan, "Yani içerik olarak çok zengin ve ülke gerçeklerine uygun bir niyet mektubu olacak" ifadesini kullandı. 
     
     Uygulamada benimsenmeli 
     Babacan, niyet mektubunun çok kapsamlı hazırlanmasındaki amacın, her ayrıntı ve reformların uygulayıcı birimler tarafından benimsenmesi ve uygulanması olduğunu vurguladı. Babacan, ilgili kuruluşların görüşlerini almalarının mektuba ilişkin süreci uzattığını kaydetti. 
     
Yabancı yatırımcı zirvesi riskler bitince yapılacak      Bakan Babacan, Avrupalı yatırımcılara yönelik bir toplantının gündemlerinde olduğunu açıkladı. Babacan, toplantıya Avrupa’daki büyük firma yöneticilerinin katılacağını söylerken, olası Irak savaşının hatırlatılması üzerine, "Tabii ki önümüzdeki risklerin bir şekilde bitmesi gerek böyle bir toplantı için" dedi. 
     Babacan, Dünya Bankası Başkanı James Wolfensohn’un da katılımıyla yapılması planlanan ancak ertelenen Yatırımcı Zirvesi’nin tarihinin en kısa zamanda yeniden belirleneceğini vurguladı. Babacan, "Yatırım Konseyi üyesi büyük firmaların başkan ve CEO’larına mektup yazdım. Bu oluşumun hükümet tarafından desteklendiğini belirttim. Çok olumlu yanıtlar geldi" diye konuştu. 
     
S P Tezkere sadece gecikti, not değişmedi      Kredi derecelendirme kuruluşu Standard And Poor’s S P , Türkiye’ye verdiği ülke notlarının B- Durağan C ABD ile askeri ve ekonomik yardım konularındaki anlaşmanın gecikmesinden etkilenmediğini açıkladı. 
     S P Kredi Analisti ve Ortadoğu - Afrika Ülke Notları Direktörü Ala’a El Yusuf, "ABD ve Türk askerlerinin Kuzey Irak’ta konuşlandırılması konusundaki hükümet tezkeresinin çok az farkla reddedilmesi bir sürpriz oldu. Ancak bunun ABD asker konuşlandırmasını sadece geciktirmesi bekleniyor" dedi. El Yusuf, Türkiye’nin durağan olan görünmünün, siyasi ve ekonomik alanlardaki olumlu ve olumsuz gelişmeler ile beklentileri yeterince yansıttığını belirtti. 
     



 EKONOMİ 





















</TEXT>
</DOC>
