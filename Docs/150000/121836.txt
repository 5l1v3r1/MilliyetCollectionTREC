<DOC>
<DOCNO> 121836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo11.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, lige döndü... 
</HEADLINE>
<TEXT>

     UEFA Kupası 3. tur ilk maçında dün gece Dinamo Kiev'i 3-1 yenen Beşiktaş, hafta sonunda Gençlerbirliği ile yapacağı lig maçının hazırlıklarına ara vermeden başladı. 
     BJK Nevzat Demir Tesisleri'nde, teknik direktör Mircea Lucescu yönetiminde gerçekleştirilen antrenmanda, dünkü maçta forma giyenler çalışmayı erken bırakırken, koşuyla yetindi. Yedek oyuncular ise çift kale maç yaptı. 
     Sakatlıkları süren Sergen, Serdar ve Kaan Dobra, takımdan ayrı koşu yaparken, hastalığı bulunan Ali Eren ile dinlendirilen Ahmet Yıldırım ve Pancu antrenmana katılmadı. Almanya'ya tedaviye giden Ahmet Dursun da çalışmada yer almadı. 
     Siyah-beyazlı futbolcular, Gençlerbirliği maçı için bu akşam tesislerde kampa girecek. 
     Beşiktaş, yarın basına kapalı gerçekleştireceği antrenmanla hazırlıklarını tamamlayacak. 
     Bu arada dünkü maçta 3. golü atan Nouma, yine ilginç hareketleriyle ilgi odağı oldu. Fransız futbolcu, menajer Sinan Engin için de ''Çok imparator'' biçiminde nitelemede bulundu. 
     Öte yandan menajer Sinan Engin, futbolcuların, Futbol Federasyonu Başkanı Haluk Ulusoy'u Dinam Kiev ile deplasmanda yapacakları maçta yanlarında görmek istediklerini söyledi. 
     Engin, sakatlığı tam iyileşmeyen Sergen'i, gelecek maçları düşünerek riske etmeyeceklerini kaydetti. 

     
</TEXT>
</DOC>
