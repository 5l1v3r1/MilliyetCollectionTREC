<DOC>
<DOCNO> 118394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/asik.html </URL>
<DATE> 2002/11/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CIA Yemen’de... 
</HEADLINE>
<TEXT>

     Yemen’de akıl durduran bir olay meydana geldi. CIA’e ait pilotsuz bir uçaktan fırlatılan "hellfire" füzesi, içinde 6 kişi bulunan bir otomobili havaya uçurdu. ABD otomobildekilerin El Kaide’yle bağlantılı teröristler olduğunu öne sürdü. CIA’in neden Yemen Hükümeti’yle işbirliği yapmadığı, neden yakalanması mümkün kişileri havadan füzeyle vurduğu yanıtsız kaldı. 
     Bir Amerikalı gazetecinin ilginç sorusunu buraya alalım... 
     - Rusya’ya ait pilotsuz bir uçak izinsiz olarak Türk hava sahasına girer ve içinde 6 kişi bulunan bir otomobili havaya uçurursa ve Moskova bu kişilerin Çeçen terörüyle bağlantılı kişiler olduğunu söyleyerek kendini haklı gösterirse, Batı ve tabii Türkiye bu savunmayı kabullenir mi 
     
     Yapamayacağın şeylerin, yapabileceklerini engellemesine izin verme. 
John Wooden 


Polis zarafeti...      Emniyet Müdürlüğü 200 bin polise dağıtılmak üzere "Günlük Yaşam Kuralları" kitabı bastırmış. Kitapta yengeç, ıstakoz, istiridye ve karidesin lokantada nasıl yenileceği bile anlatılıyormuş. 
     Aklımıza bir soru takıldı... 
     İstiridye veya ıstakoz yerken zarafetiyle çevresindekilere örnek olan polislerin daha sonra sokaklarda cop ve tekme ile üniversite öğrencisi dövmesi bu zarafete gölge düşürmeyecek mi 
     "Görevde zarafet"i de gündeme almak iyi olmaz mı 
     
Muhalefet lazım...      CHP lideri Deniz Baykal başarısız çıktığı seçimden başarılı çıkmış gibi garip davranışlar içinde görülüyor. Geçen hafta bir demecinde "Ben iktidardayım" deyiverdi örneğin. Bir yandan da Tayyip Erdoğan’a akıl hocalığı yapıyor. Muhalefet gibi değil koalisyon ortağı gibi davranıyor. 
     Oysa iktidar partisinin CHP desteğine ihtiyacı yok. Denetimine ihtiyacı var. TBMM’de iktidar yamağına ihtiyaç yok, iktidara oy vermemiş yüzde 65’lik halk kitlesinin sözcülüğünü yapacak siyasete ihtiyaç var... 
     Biri bunu Deniz Baykal’a hatırlatsa... 
     
Siirt aslanı...      Kırmızı bültenle aranan bir kişi nasıl oldu da Siirt’ten 10 binin üzerinde oy alarak milletvekili seçildi Fadıl Akgündüz Siirt’e büyük yatırımlar mı yaptı Halkı zengin mi etti 
     Doğan Haber Ajansı Siirt Temsilcisi Turan Koyuncu sorumuza yanıtla diyor ki 
     - Şu anda Siirt’te hiçbir yatırımı yok, sadece umut verdi.. Bunlardan biri 3 - 4 yıl önce temelleri atılmış otomobil fabrikasını tamamlayıp burada 10 - 15 bin kişiye iş vermek... Diğeri de Siirtspor’u Avrupa sahalarında top koşturan bir takım yapmak... Vatandaşa, benim milletvekili olmaya ihtiyacım yok. Ama bütün bu vaat ettiklerimi yapabilmem için özgürce seyahat etmem, bunun için de beni milletvekili seçmeniz gerekiyor, dedi ve oyları aldı. 
     - Hem ortada somut bir şey yok hem de o kadar insanı dolandırmaktan aranan bir kişi... Yine de bu kadar oy alabildi... 
     - Vatandaşın hiç kimseye, hiçbir şeye inancı kalmamış, kaybedeceği hiçbir şey yok. Onun gözünde seçilecek kişi kim olursa olsun Fadıl’ dan farklı olmayacaktı. Pe kçok kişinin, "Fadıl hiç olmazsa Siirt’in adını dünyaya duyuruyor" düşüncesiyle oy verdiğini birebir konuştuğum insanlardan biliyorum. 
     
Sağım solum sobe      CHP’li Kadıköy Belediyesi Cumhuriyet Bayramı ve 10 Kasım’larda etrafı pankartlarla donatıyor 
     - Cumhuriyet’i seviyoruz... Atam izindeyiz... vs.. 
     Ne var ki, Cumhuriyet’e olan bu sevgi icraata pek yansımıyor. 
     Anakent Belediyesi meydana kocaman bir çadır kurmuş iftar vakti yemek dağıtıyor. Karın doyuruyor... 
     Okurumuz Armağan Büker gönderdiği notta diyor ki 
     - Gerçekte seçimi sol fikirler ve solcu vaatler kazanmıştır. Yanlışlık din eksenli politikayı sağcılık, inandırıcı olmayan boş laflardan ibaret politikayı solculuk sanmaktadır... 
     
Tayyip Erdoğan AKP milletvekillerine "Tek bir arkadaşımızın yolun sonuna kadar elenmemesini diliyorum" demiş. "Yolun sonu" dediği neresi ola .. 
Haldun Ertem 

     Hangi gruptasınız 
     Dünyada üç grup insan vardır. 
     Bir şeyi yaratan veya yapan küçük seçilmiş bir grup, 
     Bir şeyin yapılmasını seyreden büyükçe başka bir grup, 
     Neyin olup bittiğini bilmeden yaşayan muazzam bir kalabalık. 
Nurray Butler 
     
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
