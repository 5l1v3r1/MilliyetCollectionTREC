<DOC>
<DOCNO> 106478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yasam/yas04.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
YANLIŞ ALARM 
</HEADLINE>
<TEXT>

Bir kız çocuğu Ümraniye sapığı’nı gördüğünü söyleyince polis operasyon başlattı. Ancak gözaltına alınan kişi masum çıktı 
     M. AKİF ERDEM İstanbul 

     İstanbul’un Anadolu Yakası’nda son iki yılda 11 kız çocuğuna tecavüz ettiği iddiasıyla aranan sapığın dün yine Ümraniye’de görüldüğü haberi polisi alarma geçirdi. Bölgeyi çembere alan polis operasyon başlatırken, şüpheli görülen bir kişi gözaltına alındı. Tecavüz mağduru çocuklarla yapılan yüzleşme sonucu sapığın bu kişi olmadığı anlaşıldı. 
     
     Robot resme benzetti 
     Dudullu - Şile yolu üzerindeki bir sitenin yakınında dolaşan 14 yaşında bir kız çocuğu, babasına giderek bir gün önce Milliyet Gazetesi’nde robot resmini gördüğü sapığa benzer birine rastladığını söyledi. 
     Babasının ihbarı üzerine polis ekipleri derhal bölgeyi abluka altına alarak, araç ve yayaları kontrol etmeye başladı. Bir süre sonra, vatandaşların da kovaladığı, kulağında kesik izi olan şüpheli kişi polisler tarafından yakalanarak Ümraniye İlçe Araştırma Amirliği’ne getirildi. Üç çocuk babası olduğu belirtilen inşaat işçisinin, tecavüz mağduru bazı çocuklarla yapılan yüzleştirme sonucu, aranılan kişi olmadığı anlaşıldı. 
     
     Kulaktaki kesik 
     İstanbul Emniyet Müdürlüğü’nden yapılan açıklamada da sapığın yakalanabilmesi için sürdürülen çalışmalar vurgulanarak şöyle denildi 
     "Mağdurların yaşının küçük olması, olay anında yaşadıkları şok nedeniyle sağlıklı bir eşkal bilgisine ulaşılamamış, robot resimler ve eşkal bilgileri arasında bariz farklılıkların olması, çalışmaların zorluk içerisinde yürütülmesinde etken teşkil etmektedir." 
     



 YAŞAM 


















</TEXT>
</DOC>
