<DOC>
<DOCNO> 147586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur09.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıların peşinden hareket halindeki trenden atladı 
</HEADLINE>
<TEXT>

     Kumkapı Tren İstasyonu'nda çantasını alan hırsızları yakalamak için hareket halindeki trenden atlayan avukat Şengül Çetin 29 yaralandı. 
     Sultanahmet Adliyesi'nden dün saat 16.00 sıralarında ayrılan Çetin, evine gitmek üzere banliye törenine bindi. Trenin Kumkapı İstasyonu'ndan hareket ettiği sırada, genç kadının cep telefonu ve çantasını alan kapkaççılar trenden atladı. Büyük şaşkınlık yaşayan ve saldırganların peşinden gitmek isteyen Çetin trenden atlayınca, dengesini kaybederek beton zemine düştü. Çetin, vatandaşların ihbarı üzerine gelen ambulansla İstanbul Tıp Fakültesi Hastanesi kaldırıldı. Travma geçiren Çetin'in olay anını uzun süre konuşamadığı, saldırıyı hatırlayamadığı belirtildi. 
     Daha önce de Küçükçekmece'de kapkaççıların hedefi olan Çetin'in arkadaşları, "Adliyeler banliyö güzergahında olduğu için sürekli bu hattı kullanıyoruz. Buralarda meydana gelen hırsızlıklardan en çok biz mağdur oluyoruz" dedi. 
     
</TEXT>
</DOC>
