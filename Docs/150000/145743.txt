<DOC>
<DOCNO> 145743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko25.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası cari işlemler hesabı 1.8 milyar dolar açık verdi... 
</HEADLINE>
<TEXT>

     Merkez Bankası, Türkiye'nin 2002 yılında cari işlemler hesabı 1.8 milyar dolar açık verirken, resmi rezervler hariç finans hesabının 8.4 milyar dolar fazla verdiğini bildirdi. 
     Merkez Bankası tarafından yayımlanmaya başlanan Ödemeler Dengesi Aylık Değerlendirme Raporu'nun ilki olan Ödemeler Dengesi Aralık 2002 bugün açıklandı. 
     Rapora göre, Türkiye'nin Aralık ayında cari işlemler hesabı 1.5 milyar dolar açık verirken, resmi rezervler hariç finans hesabı 133 milyon dolar fazla verdi. 
     Merkez Bankası'ndan yapılan açıklamada, raporun aylık ödemeler dengesi istatistikleri hakkında genel bir değerlendirmeyi içerdiği belirtildi. 
     Açıklamada, Merkez Bankası'nın bilgi ve değerlendirmelerini kamuoyu ile açık bir şekilde paylaşmasının, ekonomik birimlerin bankanın politikalarını doğru bir şekilde yorumlamasına yardım ettiği kaydedildii. 
     Böylelikle, uygulanan politikaların da amacına uygun ve arzulanan sonuçlara ulaşması mümkün olabildiği ifade edilen açıklamada, şöyle denildi 
     ''Bu doğrultuda, Ödemeler Dengesi Raporu, bankamız tarafından açıklanan istatistiklerin daha kapsamlı bir çerçevede incelenmesine, dolayısıyla, kamuoyunun ödemeler dengesi gelişmelerini daha sağlıklı şekilde değerlendirebilmesine katkıda bulunacaktır.'' 
     




</TEXT>
</DOC>
