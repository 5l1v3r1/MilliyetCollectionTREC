<DOC>
<DOCNO> 115876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/siy10.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem Benzerimiz yok 
</HEADLINE>
<TEXT>

Sakatlar Derneği toplantısına katılan Cem, "Yeni Türkiye YTP tarafından şekillenecek" dedi 
     ÜMRAN AVCI İstanbul 

     YTP Genel Başkanı İsmail Cem, liderlerin meydanlarda konuşmasından memnun olduğunu, bu sayede hiçbir genel başkan ve partiye benzemediklerinin ortaya çıktığını söyledi. Türkiye Sakatlar Derneği üyesi yaklaşık 100 kişi, Şirinevler’deki Adela Otel’de dün düzenlenen toplantıda, İsmail Cem’e destek vereceklerini açıkladı. Cem, özürlülere verilecek desteğin sağcılık solculuk meselesi değil, insanlık sorunu olduğunu söyledi. Türkiye’de her sorunda kaynak yetersizliğinin mazeret olarak gösterildiğini kaydeden Cem, "Ne zaman engelli insanlara biraz daha imk n desek hazır yanıt çıkıyor karşımıza kaynak yok’. Kaynak yok değil gönül yok. Uçakların inip kalkmadığı havaalanına 800 milyon dolar gömen bir memlekette yaşıyoruz" dedi. 
     Toplantının ardından basın mensuplarına bir açıklama yapan Cem, "Bütün parti liderleri meydanlarda konuşuyor ve halkımız da bu konuşmalar sayesinde liderler hakkında görüş sahibi oluyor. YTP olarak biz bundan çok memnunuz. Çünkü partimizin hiçbir partiye benzemediği, benim hiçbir 
     genel başkana benzemediğim de sergilenmiş oluyor" dedi ve ekledi Yeni Türkiye YTP tarafından şekillenecek. 
     



 SİYASET 



















</TEXT>
</DOC>
