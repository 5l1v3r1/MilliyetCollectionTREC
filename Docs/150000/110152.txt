<DOC>
<DOCNO> 110152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/yazar/theper.html </URL>
<DATE> 2002/09/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Olağanüstü bir tarafı yok 
</HEADLINE>
<TEXT>

     Yeni Medeni Kanunumuzda olağanüstü mal rejimi diye bir düzenleme varmış. Aile içinde olağanüstü bir mal rejimi nasıl olur 
     Ş. T. - İstanbul 

     
     Yeni Medeni Kanunumuzda mal rejimi düzenlemesi tam bir bilmece. Uygulanacak rejimin adına bakıp karar vermek mümkün değil. Hele hele hukukçu olmayan biri için tam bir labirent. İçine girmeye kalkarsanız bir daha çıkamazsınız. Olağanüstü mal rejimi tabiri de böyle bir yanıltmacayı ifade ediyor. Aslına bakarsanız olağanüstü mal rejimi diye başlık atılan mal rejimi olağan mal rejimi. Yani yeni Medeni Kanun yürürlüğe girene kadar eşler arasında uygulanan mal ayrılığı rejiminin ta kendisi. 2002 başına kadar olağan mal rejimi iken bu tarihten sonra adı "olağanüstü mal rejimi" oldu. Şöyle 
     Bugün için eşler özel bir mal rejimi seçmedi ise onlara uygulanacak mal rejimi edinilmiş mallara katılma rejimidir. Ancak eşler baş başa verip paylaşmalı mal ayrılığını veya mal ortaklığı rejimini seçebilirler. Bu hallerde eşlerin mal varlığının birbiri ile irtibatı vardır. Bu durumda da eşlerden birinin borcunun varlığı halinde takibe konu olan eşin dışındaki eşin mal varlığı riske girer. İşte bu hallerde hakim haklı bir sebebin varlığı halinde, eşlerden birinin istemi üzerine mevcut mal rejiminin mal ayrılığına dönüşmesine karar verebilir. Yani yeni Medeni Kanun’un yürürlüğe girdiği tarihten önceki hale gelmesine karar verebilir. Yani 1926 yılından bu yana uygulanan sisteme geçmeye karar verebilir ve buna yeni yasa "olağanüstü mal rejimi" demiştir. Yani bunun anlaşılır adı "mal ayrılığı" sistemidir. 
     
     







"Aheste çek kürekleri mehtap uyanmasın" 


Aciz balıklar... 


Samimi değil 


Düşün bittiği yerde yaşam biter mi 


Sahtesinden sakının 


Ne gariban abimizdin sen Orhan Abi .. 


Lise 2 ve 3’ten soru sorulacak mı 


Dudaktan kalbe... 


Sanat’ın 30 yılı 


Yoksullar zenginleri rahat bıraksın 


Olağanüstü bir tarafı yok 


Piyasalar bizi esir aldı 


Yine... Yeniden... YDH 


</TEXT>
</DOC>
