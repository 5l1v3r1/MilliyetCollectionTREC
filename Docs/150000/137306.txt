<DOC>
<DOCNO> 137306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko24.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ Doblo rekora doymuyor... 
</HEADLINE>
<TEXT>

     TOFAŞ Türk Otomobil Fabrikası A.Ş'yi ihracat rekortmenliğine taşıyan hafif ticari araç segmentindeki ''Doblo''nun 200 binincisi yarın törenle banttan indirilecek. 
     Bursa'daki fabrikada düzenlenecek törene, TOFAŞ CEO'su Antonio Bene, işçiler, bayiler ve ilgili yan sanayi kuruluşlarının temsilcileri katılacak. 
     En fazla ihraç edilen model özelliği nedeniyle TOFAŞ'ın üretimine ağırlık verdiği Doblo bandında, üretim halen 2 vardiya devam ediyor. 
     TOFAŞ, tasarımı, kalitesi ve çok amaçlı kullanım özelliğiyle uluslararası alanda ilgi gören ''Doblo'' ile İtalya, Almanya, Fransa, İspanya, İngiltere, Avusturya, Belçika ve Hollanda'nın da aralarında bulunduğu 48 ülkeye ihracat yapıyor. 
     Türkiye'de 1.2 litre 65 HP'lik binek ve 1.9 lire 63 HP'lik dizel motorlu ''Cargo'' versiyonlarıyla satışa sunulan ''Doblo''nun, zengin donanımlı ''Malibu'' versiyonu ise 1.6 litre 103 HP 16V'lik motor gücüne sahip. 
     Doblo'nun 100 binincisi olan Malibu versiyonu, 2001 yılının Aralık ayında banttan törenle indirilmişti. 
     





</TEXT>
</DOC>
