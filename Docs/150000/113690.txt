<DOC>
<DOCNO> 113690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko10.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 bütçesi 143.2 katrilyon 
</HEADLINE>
<TEXT>

     Maliye Bakanı Sümer Oral, 2003 yılı bütçe kanunu tasarısının TBMM'ye sunulması dolayısıyla düzenlediği basın toplantısında 2003 yılı bütçe rakamlarını açıkladı. Buna göre 2003 mali yılı bütçe büyüklüğü 143.2 katrilyon lira olarak belirlendi. 
     Bakan Oral'ın açıkladığı tasarıdaki makro büyüklüklere göre 2003 yılı büyüme oranı yüzde 5, GSMH deflatörü yüzde 26.2, TEFE yüzde 16.2, TÜFE yüzde 20, gayrısafi milli hasıla GSMH 364.3 katrilyon lira, ihracat 38.4 milyar dolar, ithalat ise 51.6 milyar dolar olarak öngörüldü. 
     2003 yılı bütçesi 143.2 katrilyon lira olarak belirlenirken, faiz hariç giderler 76.9 katrilyon lira, gelirler 96.4 katrilyon lira, faiz dışı bütçe fazlası hedefi 19.5 katrilyon lira, bütçe açığı da 46.8 katrilyon lira olarak hedeflendi. 
     Bütçe ödneklerinden personele 29.5 katrilyon, döner cari harcamalara 10.3 katrilyon, yatırıma 8.3 katrilyon, sosyal güvenlik kurumlarına 11.6 katrilyon, tarıma 2.6 katrilyon liralık pay ayrıldı. 
     Memur maaşlarına 2003 yılı başında yapılacak zam oranları tasarının seçim sonrasına kaldı. 
     
     SÜMER SEÇİM GÜNDEMİNDEN UZAK DURDUK 

     Maliye Bakanı Sümer Oral basın toplantısında, 2003 yılı bütçe büyüklükleri ile makro ekonomik hedeflerini açıkladı. Bakan Oral, son üç yıl bütçelerinde hedeflerin tutturulduğunu, bunun da 2003 bützesine sağlam bir zeminde kararlı bir başlangıç sağlayacağını savundu. Oral, 2003 bütçesi hazırlanırken, seçim gündeminden uzak durduklarını söyledi. 
     MAKRO BÜYÜKLÜKLER 
     Oral'ın verdiği bilgiye göre, 2003 yılı gayri safi milli hasılası GSMH 364.3 katrilyon lira, GSMH büyüme hedefi yüzde 5, deflatörü de yüzde 26.2 olarak belirlendi. 
     Toptan eşya fiyatlarında TEFE yıllık artış yüzde 16.2, yıllık ortalama artış yüzde 24.6, tüketici fiyatlarında TÜFE yıllık artış yüzde 20, ortalama artış yüzde 20 olarak hedeflendi. 
     2003'te 38.4 milyar dolarlık ihracat, 51.6 milyar dolarlık ithalat öngörülüyor. 
     Oral, 2002 yılında 32 milyar dolar olarak hedeflenen ihracatın 34.5 milyar dolara ulaşmasınn, cari işlemler açığının ise 1.4 milyar dolarda kalacağının beklenidiğini söyledi. 
     
     BÜTÇE BÜYÜKLÜKLERİ 

     2003 mali yılı konsolide bütçe harcamaları 2002 yılı başlangıç ödeneğine göre yüzde 45.7 artırılarak 143 katrilyon 240 trilyon lira olarak belirlendi. Bütçe 
     harcamaların 66 katrilyon 380 trilyon liralık bölümünü faiz ödemeleri oluşturacak. Bunun da 16.5 katrilyon lirası kamu ve Fon bankalarının borçları dolayısıyla yapılacak. Faiz dışı harcamalar ise 76 katrilyon 860 trilyon lira olarak öngörüldü. 
     2003 yılında personel ödenekleri yüzde 38.5 artırılarak 29 katrilyon 548 trilyon, diğer cari harcamalar yüzde 32.3 artırılarak 10.3 katrilyon, yatırım ödenekleri yüzde 44.7 artırılarak 8.3 trilyon lira olarak belirlendi. 
     Bütçeden faiz dışındaki sosyal güvenlik kuruluşlarına 11 katrilyon 550 trilyon, diğer alanlara da toplam 17 katrilyon 162 trilyon liralık transfer gerçekleşecek. 
     Böylece bütçe harcamalarınn toplam 95 katrilyon 92 trilyon lirasını transfer harcamaları oluşturacak. Bütçe gelirleri ise yüzde 35.4'lük artışla 96.4 katrilyon lira olarak hedeflendi. Bu gelirin 81 katrilyon 510 trilyonu vergiden bekleniyor. Vergi gelirinde yüzde 40.8 artış hedefleniyor. Vergi dışı normal gelirlerin yüzde 49.7'lik artışla 10 katrilyon 490 trilyon, diğer gelirlerin ise yüzde 30.2 azalarak 4.4 katrilyon lira olması bekleniyor. 
     Buna göre 2003 yılı bütçe açığı 46 katrilyon 840 trilyon lira olarak öngörüldü. Bu da geçen yıla oranla yüzde 73.1'lik bir artışa denk geliyor. 
     Faiz ödemeleri dışarda tutuluduğunda ise 19 katrilyon 540 trilyon liralık fazla verilmesi öngörülüyor. Faiz dışı bütçe fazlasında yüzde 24.2'lik bir artış bekleniyor. 
     
     DOKUZ AYLIK UYGULAMA SONUÇLARI 

     Oral, bu yılın ilk dokuz ayına ilişkin bütçe uygulama sonuçlarını da açıkladı. Buna göre, ocak-eylül döneminde 55.4 katrilyon liralık bütçe gelirine karşılık 80 katrilyon liralık harcama yapıldı. Bütçe gelirlerinin 42 katrilyonunu vergi gelirleri oluşturdu. 39.3 katrilyon liralık faiz ödemesi gerçekleştirilen bu dönemde faiz dışı bütçe fazlası 14.7 katrilyon lira olarak gerçekleşti. Faiz dışı fazlada yıl sonu hedefi 15.7 katrilyon lira olarak öngörülüyor. 
     
     2002 YILI DEĞGERLENDİRMESİ 

     Belirsizliklere, seçim ortamına, Irak meselesine rağmen ekonomik göstergelerde önemli dalgalanmalar olmadığını da vurgulayan Bakan Oral, şunları kaydetti 
     ''2001 yılında yüzde 9.4 oranında küçülen Türkiye ekonomisinde canlanma, üretimde ve istihdamda artış başladı. İlk yarıda yüzde 4.7 oranında büyüme sağlandı. Yıllık yüzde 4 cıvarında bir büyüme beklenmektedir. Büyümeye rağmen enflasyonda düşme eğilimi sürmektedir. Bu yılın ilk 9 ayında TEFE'de yüzde 21.7, Tüfe'de yüzde 20.1 artış oldu. Tefe'de yüzde 31, Tüfe'de yüzde 35 olan yılsonu hedeflerinin tutturulacağı anlaşılmaktadır. 
     2002 yılının 7 aylık döneminde ihracat, dünya ekonomisinde devam eden yavaşlamaya rağmen yüzde 6 arttı. İhracat yıllık hedef olan 32 milyar doları aşacak ve 34.5 milyar dolara ulaşacaktır. Cari İşlemler 7 ayda 718 milyon dolar açık vermiştir. Açık yıllık 1.4 milyar dolarda kalacaktır. Kurlardaki dalgalanma yerini istikrara bırakmıştır.'' 
     Bakan Oral, uygulanan ekonomik programın aynı duyarlılıkla sürdürülmesinden başka tercihleri olmadığını vurgularken, ancak programın zahmetli dönemlerini büyük ölçüde geride bıraktıklarını, ekonomideki iyileşmeleri önümüzdeki günlerde vatandaşların da hissetmeye başlayacaklarını sözlerine ekledi. 
     
     ''AB TEMEL HEDEFİMİZ'' 

     Seçime çok az zaman kaldığını ve vaatler ile umutlar yükselirken, gerçekleşlerin gözardı edilmesinin kabul edilemeyeceğini de ifade eden Bakan Oral, ''AB temel hedefimizdir. Ekonomik program bunun temeli oldu. Seçim ortamı, amacı pekiştirmeli ve aracı geliştirmelidir'' dedi. 
     Bakan Oral, daha etkin ve saydam bir bütçe sisteminin oluşturulması ve kamu kanaklarının kullanılmasında etkinliğin artırılması yönündeki çabaların, bundan sonra da bütün hızıyla süreceğini vurguladı. 
     
     2002 BÜTÇESİ EYLÜL AYI SONUÇLARI 

     2002 yılı bütçesi Eylül ayı sonuçlarına da değinen Oral'ın verdiği bilgiye göre, yılın 9 ayında bütçe gelirleri 55.4 katrilyon lira, vergi gelirleri 42 katrilyon lira, faiz hariç giderler 40.7 katrilyon lira, faiz dışı bütçe fazlası 14.7 katrilyon lira ve faiz giderleri 39.3 katrilyon lira olarak gerçekleşti. 
     Vergi gelirleri bütçe hedeflerine uygun seyrederken, Eylül ayında vergi geliri geçen yılın aynı dönemine göre yüzde 69.8 oranında artarak, son altı ayda en yüksek artış oranına ulaştı. Dahilde alınan KDV tahsilatında artış oranı Haziran ayında yüzde 50.4, Temmuz ayında yüzde 48.1 ve Ağustos ayında yüzde 56.6 iken, Eylül ayında yüzde 62.7 ile oldukça yüksek bir artış oranına ulaştı. 
     Bu gelişmenin, ekonomide yaşanan canlanmaya işaret etmesi açısından önemli olduğuna dikkati çeken Oral, ''vergi tahsilat oranı ise geçen yıl Eylül sonu itibarıyla yüzde 83.5 iken bu yıl yüzde 86.4'e yükseldi'' dedi. 
     Bakan Oral, Ocak-Eylül dönemi vergi geliri seyri ışığında yıl sonunda vergi geliri tahsilatının bütçe hedefine uygun gerçekleşeceğinin beklendiğini de vurguladı. 
     
     FAİZ DIŞI BÜTÇE FAZLASI 

     Faiz dışı bütçe fazlasının ise Ağustos sonunda 12 katriyon 916 trilyon lira iken, Eylül sonunda 14 katrilyon 743 trilyon lira olduğunu belirten Bakan Oral, ''yılsonu itibarıyla faiz dışı bütçe fazlası hedefi 15.7 katrilyon lira olarak öngörülmüştü. Bu unsur, baştan beri devam eden olumlu çizgisini sürdürüyor'' dedi. 
     
     PROGRAMIN KREDİBİLİTE VE BAŞARISI 

     Bu gerçekleşmeler ve sonucun, ekonomik programın kredibilitesinin ve başarısının temeli olduğunu ifade eden Bakan Oral, şöyle devam etti 
     ''Kamunun mali dengesini güçlendirme konusuna ağırlık vermek, harcamalarda rasyonelliği öne çıkarmak, vergi alanında ise adil ve ekonomik olmak önceliğimiz oldu. 
     Bütçe disiplinini sağlamaya dönük, harcamalar konusunda önemli adımlar atıldı. Her kuruşun yerli yerinde harcanıp harcanmadığı, temel önceliğimizdi. Fonların kapatılması, görev zararlarının bütçelendirilmesi, döner sermayelerinin sayısının azaltılması, Kamu İhale Kanunu'nun çıkarılması, kamu mali yönetimi ve mali kontrol kanunun tasarısının hazırlanarak Meclise sunulması, performansa dayalı bütçeleme pilot uygulamaları, otomasyon projeleri, kamu kaynaklarının etkin olarak kullanılması konusunda ortaya koyduğumuz çabanın göstergesidir.'' 
     
     ''2002'DE, ÖNEMLİ VERGİ DÜZENLEMELERİ YAPILDI'' 

     Maliye Bakanı Oral, 2002 yılının, KDV'den sonra en önemli vergi düzenlemelerinin yapıldığı yıl olduğunu vurgularken, ''bunlardan en önemlisi, Özel Tüketim Vergisidir'' dedi. 
     ÖTV ile vergi sisteminde saydamlık, etkinlik ve verimlilik yönünde önemli bir adım atıldığını da ifade eden Oral, diğer yandan ekenominin yeniden yapılanmasına destek olmak ve bankacılık ile reel sektördeki gelişmeyi güçlendirmek amacıyla devir, birleşme, bölünme için kapsamlı vergi teşviklerinin de getirildiğini kaydetti. 
     Bakan Oral, programın uygulamaya konulduğu 2002 yılı başından beri bütçe sonuçlarının öngörülen hedeflerinin üzerinde gerçekleştiğini, bu sonuçların 2003 bütçesine sağlam bir zeminde kararlı bir başlangıç sağlayacağını vurguladı. 
     Bakan Oral, 2003 yılı bütçesinin, uygulanan ekonomik programın ilke ve hedefleriyle uyum içinde, kamu kesimi açıkları ve enflasyonun düşürülmesi konusundaki kararlılığın devamı ile tekrar başlayan ekonomik canlanma ve büyümenin sürdürülmesi temelinde hazırlandığını sözlerine ekledi. 
     





</TEXT>
</DOC>
