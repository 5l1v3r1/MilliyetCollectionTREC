<DOC>
<DOCNO> 118957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/ekonomi/eko12.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MasterCard’ı üzen Yargıtay kararı 
</HEADLINE>
<TEXT>

     Kredi kartı sahiplerinin alışverişlerinde kimlik göstermek zorunda bırakılmaları nedeniyle MasterCard Avrupa yönetiminin Türk bankalarına ceza vermeyi kararlaştırmasına karşın, Yargıtay 19. Hukuk Dairesi uygulamanın aynen devam etmesi gerektiği yönünde karar aldı. 
     Kredi kartını kaybeden bir yurttaş, durumunu bankasına bildirmesine karşın bir süre sonra sürpriz bir gelişmeyle karşılaştı. Kartın bir başkası tarafından bulunup alışveriş yapıldığının anlaşılması üzerine kart sahibi banka, harcama tutarının kart sahibi ve kartı kullandıran işletme tarafından karşılanması için icra yoluna başvurunca, konu yargıya yansıdı. Kart sahibinin icra takibine itiraz etmesi üzerine, banka bu kez itirazın iptali davası açtı ve kazandı. Kart sahibinin temyizi üzerine dosyayı inceleyen Yargıtay 19. Hukuk Dairesi sürpriz bir karar vererek, hem kart sahibinin hem de kartı kullandıran ticari işletmenin sorumluluğu bulunduğunu bildirdi. Her iki tarafın da kartın kötü kullanımına olanak tanımayacak önlemleri alması gerektiği belirtilen kararda, işletmelerin "gerekli hüviyet kontrolünü yapması gerektiği" bildirildi. 
     



 EKONOMİ 























</TEXT>
</DOC>
