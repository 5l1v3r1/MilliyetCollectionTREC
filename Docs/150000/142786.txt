<DOC>
<DOCNO> 142786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/guncel/gun04.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtlerden gizli işgal 
</HEADLINE>
<TEXT>

New York Times, Kuzey Irak kaynaklı haberinde, Irak savaşıyla birlikte Kürtlerin daha önce kovuldukları Arap topraklarına döneceklerini yazdı 
     SEMA EMİROĞLU New York 

     New York Times muhabirine konuşan bir Kürt yetkili, "Ordumuzu Musul ve Kerkük’e göndermeyiz, ama oradaki eski evlerine ve topraklarına dönmek isteyen sivillerimizi durdurmayacağız" dedi. Haberde, Irak lideri Saddam Hüseyin’in son 30 yılda on binlerce Arap’ı kuzeye gönderip petrol açısından zengin olan Musul ve Kerkük’e yerleştirdiğini ve "Araplaştırma" programı altında Kürtleri köy ve kentlerden kovduğu kaydedildi. 
     
     TÜRKLER DE İSTİYOR 
     Gazete, "Kürt ve Arap köylülerine göre Irak’taki savaş, bu zoraki nüfus değişimini bozabilir. ABD birlikleri, kendilerini kaçan Araplar, kin dolu Kürtler ve bir yığın anlaşmazlık içinde bulabilir" dedi. Saddam’ın Kerkük’ten 100 bin Kürt’ü zorla uzaklaştırdığına dikkat çeken yazıda şöyle denildi "Bu eylemlerin yaraları, Musul’un bir bölümünü, Kerkük’ün ise tamamını talep eden Kürtler için derin. Ama bölgenin daha da karmaşık bir tarihi var. Osmanlı İmparatorluğu’nun parçası olduğu için Türkler de bu bölgeyi istiyor." 
     
5 bin peşmerge sınırda bekliyor      NAMIK DURUKAN Zaho 

     Türk ordusunun Kuzey Irak’a girmesinden endişe eden Kürdistan Demokratik Partisi’nin KDP sınır hattındaki askeri yığınağı sürüyor. Suriye sınırındaki Fishabur’dan gümrük sahasına kadar olan 20 kilometrelik alanda en az 5 bin peşmerge, Türkiye sınırında konuşlanmış şekilde bekliyor. Kazılan mevzilere de ağır silahlar yerleştiriliyor. 
     



 GÜNCEL 

















</TEXT>
</DOC>
