<DOC>
<DOCNO> 124265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur23.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş yarın taburcu oluyor... 
</HEADLINE>
<TEXT>

     Ankara Üniversitesi Tıp Fakültesi Dekanı Prof. Dr. Tümer Çorapçıoğlu, KKTC Cumhurbaşkanı Rauf Denktaş'ın bu gece hastanede kalacağını, yarın tabur edileceğini bildirdi. 
     Prof. Dr. Çorapçıoğlu, gazetecilere yaptığı açıklamada, Cumhurbaşkanı Denktaş'ın göğsünde deri altında toplanan suyu boşalttıklarını ve sağlık durumunun iyi olduğunu bildirdi. 
     Denktaş'ın şu anda istirahate çekildiğini, bu geceyi hastanede geçireceğini ifade eden Prof. Dr. Çorapçıoğlu, yarın taburcu edileceğini kaydetti. 
     Prof. Dr. Çorapçıoğlu, Cumhurbaşkanı Denktaş'ın taburcu edildikten sonra Çankaya Köşkü'ne geçeceğini ve burada kalacağını ifade ederek, KKTC'ye gidinceye kadar da kontrollerinin devam edeceğini söyledi. 
     Dekan Prof. Dr. Çorapçıoğlu, Denktaş'ın, ameliyat sonrası oluşan ''medi astenit'' denilen bir enfeksiyona yakalandığı iddialarının doğru olmadığını ifade etti. 
     Enfeksiyon uzmanlarına göre, Cumhurbaşkanı Denktaş'ın yakalandığı iddia konusu olan ''medi astenit'', ameliyat sonrası kalp zarında oluşabilen, çok tehkikeli olmayan bir enfeksiyon ve antibiyotikle tedavi edilebiliyor. Bu enfeksiyona yakalanan hastada, ateş ve halsizlik görülebiliyor. 
     





</TEXT>
</DOC>
