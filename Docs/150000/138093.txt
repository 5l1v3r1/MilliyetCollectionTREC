<DOC>
<DOCNO> 138093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/magazin/mag02.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiç görülmemiş Sarışın Bomba’ 
</HEADLINE>
<TEXT>

Marilyn Monroe hayranı Peter Mangone, yıldızı 48 yıl önce amatör kameraya çekmişti. Ve o çok özel filmi, geçenlerde buldu 
     DIŞ HABERLER SERVİSİ 

     Marilyn Monroe hayranı New Yorklu Peter Mangone, 1955’te 14 yaşındayken 8 milimetrelik kamerayla çektiği sessiz bir filmle servet kazanacak. Çünkü bugün 63 yaşında olan Mangone, geçen yıl baba evinde, 48 yıldır çekmecede duran, beyazperde tarihinin en seksi kadını Marilyn Monroe’ya ait, hiç görülmemiş filmi buldu. Mangone bu filmi, Monroe’nun New York’a gelip Gladstone Oteli’nde kalacağını öğrendikten sonra çekti. Okuldan kaçıp seksi yıldızın peşine düşen Mangone, her gün otele girip çıkarken Monroe’yu izledi. 
     
     Yıldızın en doğal hali 
     Bir süre sonra küçük delikanlıyı tanıyıp durumdan hoşlanan Monroe da, bir gün alışveriş yaparken, o zamanlar’ küçük Peter Mangone’nin da eşlik etmesine izin verdi. 
     Böylece kardeşine ait 8 milimetrelik kamerayı çalıştıran Mangone, siyah kazak ve yakası kürklü kahverengi manto giyen Monroe’yu kameraya gülümserken, yüzünü şekilden şekle sokarken, genç hayranına öpücükler yollarken, esnerken, gözüne kaçan tozu çıkarmaya çalışırken görüntüledi. 
     Monroe’nun 52. Cadde’de göz kamaştırdığı bu çok özel film bir kez seyredilip sonra orijinal kutusunda saklandığı için çizilmemiş ve renklerini kaybetmemiş olduğundan, bu işten servet kazanmasına kesin gözüyle bakılan Mangone’ya şimdiden teklif yağıyor. 
     



 MAGAZİN 













</TEXT>
</DOC>
