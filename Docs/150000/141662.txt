<DOC>
<DOCNO> 141662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sonspo11.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'de görünüm... 
</HEADLINE>
<TEXT>

     Birinci Süper Futbol Ligi'nin 23. haftası da geride kalırken, yenilgisiz lider Beşiktaş ile en yakın takipçisi Galatasaray arasındaki puan farkı 3'e indi. 
     18 gol atılan ligin bu haftasında lider Beşiktaş, zorlu Trabzonspor deplasmanında eksik futbolcularının yokluğunu hissetti ve sahadan son saniyelerde attığı gollerle 1-1'lik beraberlikle ayrılarak, şampiyonluk yarışında 2 puan yitirmiş oldu. 
     Haftanın en önemli karşılaşması olan Galatasaray-Fenerbahçe derbi mücadelesinde ise saha avantajını iyi kullanan ve özellikle ilk yarıda başarılı bir futbol sergileyen Galatasaray, bu yarıda attığı gollerle rakibini 2-0 yenerek, şampiyonluk umudunu korudu. 42 puanla 4. sırada kalan Fenerbahçe'nin ise zirve şansı biraz daha azaldı. 
     Bir diğer derbi maçında Ankaragücü'ne 1-0 üstünlük sağlayarak ilk yarıdaki yenilginin rövanşını alan Gençlerbirliği, puanını 50'ye çıkararak, zirve mücadelesini 3. sırada sürdürdü. 
     3 maçı evsahibi, 1 maçı da deplasman takımlarının kazandığı 23. haftada, 5 maç berabere bitti ve bunların 2'sinde gol atılamadı. 
     Gol krallığı yarışmasında, 14 golle Bursasporlu Okan ilk sırada yer alırken, bu futbolcuyu, 11'er golle Gençlerbirliği'nden Youla, Gaziantepsporlu Viola ve Ankaragücü'nden Augustine, 10 golle de Trabzonsporlu Fatih Tekke izliyor. 
     Ligde 23. hafta maçlarında alınan sonuçlar, 24. haftanın programı ve puan durumu şöyle 
     Gaziantepspor-Adanaspor............................... 1 - 1 
     Malatyaspor-Elazığspor................................ 1 - 1 
     Galatasaray-Fenerbahçe................................ 2 - 0 
     Göztepe-Samsunspor.................................... 0 - 0 
     Denizlispor-Altay..................................... 1 - 1 
     Ankaragücü-Gençlerbirliği............................. 0 - 1 
     İstanbulspor-Kocaelispor.............................. 2 - 1 
     Diyarbakırspor-Bursaspor.............................. 4 - 0 
     Trabzonspor-Beşiktaş.................................. 1 - 1 
     24. Hafta 
     14 Mart Cuma Gençlerbirliği-Gaziantepspor, 15 Mart Cumartesi Elazığspor-Fenerbahçe, İstanbulspor-Galatasaray, Samsunspor-Trabzonspor, Adanaspor-Denizlispor, 16 Mart Pazar Bursaspor-Göztepe, Kocaelispor-Diyarbakırspor, Altay-Malatyaspor, Beşiktaş-Ankaragücü. 
     





</TEXT>
</DOC>
