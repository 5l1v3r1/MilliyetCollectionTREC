<DOC>
<DOCNO> 101689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur04.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancı'da trafik faciası... Devrilen araç alev alev yandı... 
</HEADLINE>
<TEXT>

     Kadıköy'de, devrilerek alev alan araçta bulunan aynı aileden 2 kişi yanarak öldü, 7 kişi de yaralandı. 
     İbrahim Erkan yönetimindeki 34 UUJ 45 plakalı otomobil, Bostancı Köprüsü altında bir kamyonun sıkıştırması sonucu yolda yan yatarak sürüklenmeye başladı. 
     Sürüklenme sırasında çıkan kıvılcımlardan alev alan araçta, sürücü İbrahim Erkan'ın kayınvalidesi Nebahat Bademci 49 ile kızı Kübra Erkan 14 , feci şekilde yanarak hayatlarını kaybetti. 
     Sürücü İbrahim Erkan ile eşi Hatice Erkan 30 , oğlu İsmail Erkan 7 , kayınpederi Halil Bademci, baldızı Funda Kayaoğlu 31 , baldızının çocukları Emre 10 ve Nazlı Kayaoğlu 14 da yaralandı. 
     Vücutlarında yanık ve kazaya bağlı yaralanmalar bulunan 7 kişi, Haydarpaşa Numune Hastanesi'ne kaldırılarak tedavi altına alındı. 
     İbrahim Erkan ve diğer aile üyelerinin, bir arkadaşlarının daveti üzerine Maltepe Küçükyalı'dan Kadıköy'e gittikleri öğrenildi. 
     Bazı görgü tanıkları, kaza yerinde onarım çalışması olduğunu belirterek, bir kamyonun sıkıştırdığı otomobilin, yarısı iş makinelerince kesilen asfaltta kontrolden çıkarak yan yattığını ve sonra da yanmaya başladığını söylediler. 
     





</TEXT>
</DOC>
