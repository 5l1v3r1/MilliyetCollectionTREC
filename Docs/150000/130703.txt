<DOC>
<DOCNO> 130703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/cemal.html </URL>
<DATE> 2003/01/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bir işgüzar Kürşat Tüzmen... 
</HEADLINE>
<TEXT>

     Fotoğraf rezaleti yansıtıyordu 
     Irak’ın Saddam Hüseyin’den sonraki iki numarası Taha Yasin Ramazan, belinde kocaman tabancası, suratında memnun bir ifade, bizim beşuş çehreli Devlet Bakanımız Kürşat Tüzmen’le el ele... 
     Manşet altındaki spotlar 
     "Taha Yasin Ramazan’la Tüzmen basın toplantısına el ele tutuşarak geldiler. İlk sözü alan Ramazan, Türkiye’yi üstü kapalı tehdit etti. Musul - Kerkük sorulunca, basın toplantısını yarıda kesti. Tek kelime edemeyen Kürşat Tüzmen’i uğurladı." 
     Haberdeyse bir kutu vardı 
     İkinci Libya Vakası 
     Erbakan Hoca’nın başbakanlığı sırasında Kaddafi tarafından Libya’daki bir çadırda nasıl istiskal edildiği anımsatılmıştı haberin kutusunda... 
     İngilizce bir sözcük vardır 
     Maverick. 
     Kürşat Tüzmen bir maverick’ mi 
     İngilizce’de her şeyi çok iyi bildiğini sananlar için de kullanılır bu sözcük. Beklenmedik hareketler yapmayı marifet sayanlar da bu sözcüğün kapsamı içinde yer alır. 
     Böyleleri gerçekte, olmadık yerde olmadık bir çıkış yaparak, birden pırt diye meydana çıkarak bir çuval inciri berbat edebilirler. 
     Yani işgüzarlık’ yaparlar. 
     Tüzmen bir işgüzar mı 
     Türk Dil Kurumu sözlüğünde işgüzar için şu karşılık verilmiş "Gereği yokken, daha çok kendini göstermek için işe karışan... 
     Kürşat Tüzmen’in yaptığı iş akıl karı değil. Kendini kullandırmış. Şu sıralar Saddam Hüseyin’in en çok istediği şey bu tür gösteriler. Çünkü meşruiyet ihtiyacı içinde kıvranıyor. O yüzden Bağdat’a kim gelse sarılıyor. 
     Ama aynı zamanda elinden tutup kapının önünü de gösterebiliyor. Ankara’nın temsilcisini istiskal edebiliyor. Çünkü Saddam Hüseyin, Türk - Amerikan ilişkilerinin ne olup ne olmadığının gayet iyi farkında. 
     Galiba bunun pek farkında olmayan Kürşat Tüzmen... Barış inisiyatifi kullanmak elbette önemli. Türkiye’nin kendi coğrafyasında ilke olarak savaşa karşı olması da, Irak’la komşu olduğu gerçeğini göz önünde tutması da isabetli bir politikadır. 
     Ancak, böyle bir politikayı izlerken neyin ne olduğunu da iyi bilmek lazım. 
     Birincisi 
     Irak’ın yakın geleceğinde Saddam yok ama Amerika var. 
     İkincisi 
     Irak’a Birleşmiş Milletler ambargosu sürüyor. O yüzden Irak’la yapılacak sözleşmelerin içeriği genellikle boşlukta kalmaya mahkum. 
     Üçüncüsü 
     Saddam’ın Irak’ı öteden beri Türkiye’ye karşı dost bir ülke değildir. Türkiye’yle Amerika gelince iki ülke arasında dostluk, müttefiklik ve stratejik ortaklık vardır. Yani Irak konusunda barış inisiyatifi kullanılırken, ölçüyü tutturamayıp Amerika’yla ilişki ve işbirliğine zarar vermek herhalde Türkiye’nin çıkarlarına hizmet etmez. 
     Dördüncüsü 
     Türkiye, 2001’den bu yana IMF ile anlaştığı bir ekonomik program uyguluyor. Bu program için 11 Eylül sonrasında toplam net 16 milyar dolarlık kredi alındı. Bu açıdan Amerika’nın desteği olmasaydı, Türkiye ekonomisi Arjantin’deki gibi iflas bayrağını çekebilirdi. 
     İşgüzarlar bu gerçekleri bilmeli 
     Ya da Başbakan Gül, barış inisiyatifini kullanırken, ölçülere özen gösterip böylesi işgüzarlıklara geçit vermemeli... 
     
     







Dış politikada dengeler 


YÖK deyince... 


"Onurlu çözüm" 


Bir işgüzar Kürşat Tüzmen... 


Bağdat-IMF hattı 


Biz o telefonun açıldığı günleri de biliriz Mr. Parris 


YÖK de, hükümet de bildiğini okuyor 


Derviş ve AKP farkı 


İki gezinin ardından... 


Tarihi eserleri kaçırtsak da mı saklasak 


Arap liginde diplomasi 


Zehir zemberek 


TÜSİAD’dan kara hükümetten pembe tablo 


Karayolları Çörtük’ü devre dışı bıraktı 


</TEXT>
</DOC>
