<DOC>
<DOCNO> 148757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/cetiner.html </URL>
<DATE> 2003/04/10/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Hiç mi kederlenmiyorsun yaa Saddam 
</HEADLINE>
<TEXT>

     Yahu, çeyrek asırdır tepesine bindiğin, iliğine kadar sömürdüğün halkının başını belaya soktuğun yetmiyormuş gibi gülmek niye Ülkenin içinde bulunduğu felaketten hiç mi kederlenmiyorsun ya Saddam 
     
Diktatörlüğe giden yol      Saddam dayanıklı anlamına geliyormuş. Ve dahası var Latif Yahya anlatıyor anılarında. Latif, Udey Saddam’ın dublörü yani fedaisi... 
     "28 Nisan 1937’de Tikrit yakınlarında El Ouya’da küçük bir çiftçi ailesinin oğlu olarak dünyaya gelmiş. Ona Hüseyin Saddam El Tikriti adını koymuşlar. Dayanıklı’ anlamına gelen Saddam ismini almasının nedeni ise annesinin elinden geleni yapmasına karşı onu bir türlü zayi edememesi’. Hayrullah Talfah’ın kızı Sulfa, Saddam’a evlilik dışı hamile kalmış. İstenmeyen bebeği düşürmek için akla ne gelirse yapmış ama başaramamış. Saddam’ın babası daha çocuk doğmadan ölmüş. Supha Talfah İbrahim el Hasan ile evlenmiş, bu kez adam çocuğu istememiş. Saddam’ı dayısı büyütmüş, okutmuş, büyük kızı Saide ile beşik kertmesi’ evlendirmiş." 
     Tikrit’ten Bağdat’a göç etmiş aile, orada paraya ve güce kavuşmuş.. 
     Bağdat’ta Tikrit klanı kurulmuş. 19 yaşındayken dayısının yönlendirmesiyle rakip çıkan uzak bir dayısını, Saadi’yi öldürmüş. 
     Udey çevresine şöyle konuşuyor. "Düşmanları öldürmesini babama büyük babam öğretti. Ben babamdan daha acımasız olacağım. Bu sözleri hiç unutmayacak ve Saddam Hüseyin’i mumla arayacaksınız." 
     
Kimyasal Ali      Gelelim Kimyasal Ali’ye, öldü mü, yaşıyor mu bilemiyoruz İşte unutulmuş birkaç marifeti. 
     "Saddam 28 Ağustos’ta Kuveyt’in Irak’ın 19. vilayeti olduğunu açıkladı. İki hafta sonra Ali Hasan El Mecit’i Kuveyt eyaletine vali olarak atadı. Kürtlere ve kendi halkına zehirli gaz kullanıp on binlerle insanı öldüren Ali Hasan El Mecit’tir. Ali, Kuveytlilere akıl almaz cezalar koydu. Adamları bir kuyumcu basıp, 600 kilo altın ve çok kıymetli taşları yağma ettiler. Bu hazine bir tabutun içinde Bağdat’a götürüldü. Udey’in çiftliğine saklandı. Mercedes 500’ler, Cadillak’lar Irak’a kaçırıldı. 3 bin, 4 bin dolardan satıldı, sonra pay edildi. Bütün çarşı yağma edildi, merkez bankası da öyle." 
     Gerek Irak’ta, gerek Kuveyt’te Saddam’ların kadınlara tecavüz olayları ve yöntemleri insanın aklını durduruyor. İlk kez Latif’in anılarında duydum. Çeyrek asırdır gözü yılmış Irak halkı, hemen nasıl zalimlere karşı koysun Üstelik savaş kendi vatanında... yavaş yavaş insanlar uyanacak, kendine gelecek ve güvenecek. 
     Keşke savaşla olmasaydı bu temizlik, böylesine kan dökülmesiydi 
     
     Saddam’ın oğluydum Latif Yahya Milliyet Yayınları, 1994. 
     







</TEXT>
</DOC>
