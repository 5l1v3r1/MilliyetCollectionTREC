<DOC>
<DOCNO> 116788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur52.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti konvoyları İstanbul sokaklarında... 
</HEADLINE>
<TEXT>

     Açıklanan sonuçlara göre birinci parti olması kesinleşen AK Parti, İstanbul'un ilçelerinde konvoylar oluşturdu. "Başbakan Erdoğan" sloganları atan partililer, sokaklarda sevinç turları atmaya başladı. 
     Açıklanan sonuçlara göre Türkiye genelinde tek başına iktidara giden Ak Parti'nin sevinci sokaklara taştı. 
     Erdoğan'ın açıklamasının ardından partililer araçlarına binerek, ellerinde bayraklarıyla İstanbul sokaklarını turlamaya başladı. "Başbakan Erdoğan", "Tek başına, işbaşına" sloganı atan partililer, başta Taksim olmak üzere İstanbul'un çeşitli ilçelerinde araç konvoyları oluşturarak, kenti turluyor. 
     Öte yandan, 1999 seçimlerinde barajı aşamayan CHP'nin İstanbul İl Merkezi'nde barajı aşmasına karşın hüzün hakim. Ak Parti'nin Türkiye genelinde önde gitmesi partilileri üzdü. 
     Akşam saatlerinde il merkezine gelen partililer, yavaş yavaş ayrılmaya baaşladılar. Parti içinde "Hiç değilse DYP barajı aşsa" şeklinde yorumlar yapılırken, DEHAP'ın ve bağımsız adayların aldığı oylar da seçim sonuçları konuşmaları arasında yer alıyor. 
     





</TEXT>
</DOC>
