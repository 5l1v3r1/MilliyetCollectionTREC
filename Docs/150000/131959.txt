<DOC>
<DOCNO> 131959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sondun08.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı bakan ''Saddam'ı sürgün saçmalık'' 
</HEADLINE>
<TEXT>

     Irak Enformasyon Bakanı Muhammed Said El Sahaf, Devlet Başkanı Saddam Hüseyin'in sürgüne gitmesi olasılığının bulunmadığını söyledi. 
     Hartum'da Sudan Devlet Başkanı Ömer Beşir'le görüşen Sahaf, ''Saddam Hüseyin'in Irak'ı terk edip gitmesine ilişkin haberler, saçmalıktan başka bir şey değil'' dedi. 
     Beşir'e Saddam'dan mesaj getirdiğini belirten bakan, ülkesinde kitle imha silahı bulunduğu yolundaki iddiaların asılsız olduğunu yineledi. 
     ABD dışişleri ve savunma bakanları Colin Powell ve Donald Rumsfeld, Saddam'ın sürgüne gitmeyi kabul etmesinin, savaşı önleyebileceğini ve bu durumda Saddam'ın dokunulmazlık kazanabileceğini söylemişlerdi. 
     Arap diplomatik kaynaklar, Türk hükümetinin, bazı Arap ülkelerinin desteğini alarak Saddam'ı sürgüne ikna etmeye çalıştığını ileri sürüyorlar. 
     





</TEXT>
</DOC>
