<DOC>
<DOCNO> 139342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/spo09.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet uyardı 
</HEADLINE>
<TEXT>

Genel Müdürlük, Futbol Federasyonu ve spor teşkilatına yolladığı genelgeyle, yabancıların takip edilmesini istedi 
     EMNİYET Genel Müdürlüğü, Futbol Federasyonu ve spor teşkilatına genelge göndererek, Türkiye’de çalışan yabancıların çalışma izin ve ikamet tezkerelerinin düzenli olarak takip edilerek kendilerine bildirilmesini istedi. Emniyet, sporcuların "Yabancıların, Türkiye’de ikamet ve seyahatleri Kanunu" uyarınca çalışmaya başlamadan önce ikamet tezkeresi almaları gerektiğini, sözleşmenin ardından, bu işlemin gerçekleşmesi gerektiğini vurguladı. 
     YABANCILARIN adres değişikliği yapmaları halinde, 48 saat içinde en yakın karakola bilgi vermesi gerektiğini bildiren yetkililer, bu sürenin aşılması durumunda ikamet tezkeresinin uzatılmayacağını ifade etti. Sporcu ve antrenörlerin transfer yapmaları halinde ise çalışma izinlerinin geçersiz olduğuna dikkat çekilen genelgede, yabancıların yeni kulüpleri adına çalışma belgesi almasının zorunlu olduğu bildirildi. n AYŞE YEŞİN 
     
Örnek ceza      VOLEYBOL 2. Ligi’nde mücadele eden Üsküdar Belediyespor oyuncusu Necdet Tezer, hakem kararını beğenmeyip, sahaya ve hakeme pet su şişelerini atınca, 7 maç ceza aldı ve sezonu kapadı. 2 Şubat’ta Antalya DSİ ile yapılan maçın 4. setinde verilen karara itirazda bulunup, hakeme hakaret eden Tezer oyundan ihraç edildi. Bu karar üzerine yedek bankının yanında bulunan su dolu pet şişeleri çizgi hakemine fırlatan sporcu ceza kuruluna sevk edildi. 
     



 SPOR 

























</TEXT>
</DOC>
