<DOC>
<DOCNO> 102960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo06.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceza alması gündemde olan İlhan Mansız İstanbul'a döndü... 
</HEADLINE>
<TEXT>

     Beşiktaş'ta, artroskopi geçirdiği sağ dizindeki ağrılarının sürmesi nedeniyle dün kontrol amacıyla Almanya'ya giden, ancak A Milli Takım'dan izin almadığı öne sürülerek ceza verilmesi gündeme gelen milli futbolcu İlhan Mansız, İstanbul'a geldi. 
     Beşiktaş Kulübü İletişim Komitesi Başkanı Mete Düren, gündeme gelen ceza olayından dolayı menajer Sinan Engin'in İlhan'ı İstanbul'a çağırdığını belirterek, ''İlhan Mansız, öğleden sonra Sinan Engin ile birlikte basın toplantısı düzenleyip, gerekli açıklamaları yapacak'' dedi. 
     Düren, İlhan'ın konsültasyonunun henüz bitmediğini, gerekirse Almanya'ya yeniden göndereceklerini de kaydetti. 
     





</TEXT>
</DOC>
