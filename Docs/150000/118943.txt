<DOC>
<DOCNO> 118943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/ekonomi/aeko.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi bürokratlarından AKP’ye brifing 
</HEADLINE>
<TEXT>
Sıcak buluşma üç mesaj 
Bürokratlar, Kurul gelirleri fazlası bütçeye aktarılabilir’ dedi, BDDK’nın da ne kadar iyi çalıştığını anlattı. Kamu yönetimi ve mali kontrol kanunlarının yasalaşması halinde kamu harcamalarında disiplin sağlanacağı belirtildi. Türk bürokratları tarafından hazırlanan programa "IMF’nin programı" yakıştırmasından duyulan rahatsızlık ifade edildi 
     SEÇKİN ÜREY Ankara 

     AKP ve ekonomi bürokratlarının ilk buluşması sıcak bir havada geçti. 
     Merkez Bankası Başkanı Süreyya Serdengeçti, Bankası Başkan Yardımcısı Fatih Özatay, Hazine Müsteşarı Faik Öztrak, Müsteşar Yardımcısı Hakan Özyıldız, AKP Genel Başkanı Recep Tayyip Erdoğan ve kurmaylarına brifing verdi. İki buçuk saat süren brifingde bürokratlar gelinen nokta ve yapılması gerekenleri anlattı ve borç stoğuyla ilgili bir sunum yaptı. 
     
     Kanunu geçirin’ 
     Brifingde, IMF’nin şartı olan ve Meclis’te bekleyen kamu yönetimi ve mali kontrol kanunu’ gündeme geldi. Bürokratlar "Bu kanun yasalaşırsa kamu harcamalarında disiplin nihai biçimde sağlanmış olur" dedi. AKP Genel Başkan Yardımcısı Gül’ün brifing sonrasında, geçmiş dönemden kalan ve kadük duruma düşen kanunları inceleyerek süratle Meclis’ten geçireceklerini söylemesi dikkat çekti. 
     AKP’nin, gelirlerini sınırsız harcama yetkisi olan üst kurullara getirdiği eleştirilerse kaynak yaratıcı bir öneriyle karşılandı. Bürokratlar, "2003 Bütçe Kanunu tasarısında yapılacak değişiklikler arasına üst kurul gelirlerinin fazlasının genel bütçeye kaydedilmesi yönünde bir düzenleme sokabilirsiniz" dedi. Brifing sırasında AKP’lilerden BDDK ile ilgili sorular geldi. Brifinge katılan bir AKP kurmayı, "Bize BDDK’nın ne kadar güzel çalıştığını anlattılar. Yanılmıyorsam burada ince bir mesaj vardı ve anlayan anladı" dedi. 
     Bürokratlar, AKP çevrelerinde sık sık dile getirilen "IMF’nin programı" sözüne de brifing sırasında açıklık getirdi "Bu program tamamiyle Türk bürokratları tarafından hazırlandı ve IMF ile Türkiye’nin programı olarak müzakere edildi. Programa IMF’nin programı’ adı yakıştırıldı. Ama program tamamen Türk bürokrasisinin ürünüdür ve hazırlanırken dış çevrelerce müdahale edilmemiştir". 
     
     Erdoğan not aldı 
     Erdoğan’ın brifing sırasında daha çok "bir moderatör gibi" davrandığı belirtildi. Erdoğan’ın soru sormak yerine not almayı tercih ettiği vurgulanırken, soru - cevap kısmında soruları yönlendirdiği ifade edildi. 
     
Gül Kendi evimizi kendimiz düzelteceğiz      AKP Genel Başkan Yardımcısı Abdullah Gül brifingten sonra düzenlediği basın toplantısında "IMF ile dördüncü gözden geçirmenin hükümet kurulduktan sonra ocak ayı içinde tamamlanacağını tahmin ediyoruz" dedi. Gül’ün açıklaması, normal takvime göre beşinci gözden geçirme ocak ayı içinde yapılacağı için iki gözden geçirmenin birleşeceği yorumlarına neden oldu. 
     
     Objektif olacağız’ 
     Mevcut bürokratlarla çalışıp çalışmayacakları sorusuna Gül, "Kamuda objektif olacağız. İşini bilen, bizimle beraber aynı heyecanı duyan arkadaşlarla çalışmaya devam edeceğiz" yanıtını verdi. Gül, bir soru üzerine de yapısal reformlara devam edeceklerini, kısa vadeli değil uzun vadeli çıkarların peşinde olduklarını vurguladı. Gül, "Biz, kendi evimizi kendimiz düzelteceğiz" dedi. 
     
Sırada BDDK ve Maliye var      Dün Merkez Bankası Başkanı Serdengeçti ve Hazine Müsteşarı Öztrak başkanlığındaki heyetten bilgi alan AKP kurmayları ekonomiyle ilgili birimlerden brifing almaya devam edecek. BDDK ve Maliye Bakanlığı’ndan da gelecek hafta içinde brifing alınması için çalışmalar yürütülüyor. 
     



 EKONOMİ 























</TEXT>
</DOC>
