<DOC>
<DOCNO> 145858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/siyaset/siy06.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Palacio’dan K. Irak uyarısı 
</HEADLINE>
<TEXT>

     ANKARA Milliyet 

     İspanya Dışişleri Bakanı Ana Palacio, Türk askerlerinin Kuzey Irak’a girmesi konusunda uyarıda bulunarak, "İspanya, NATO’nun Türkiye’yi savunma planlarının bir parçasıdır. Bu demek ki, bazı varsayımlar yapıldı. Eğer varsayımlar değişirse, taahhütlerin de değişmesi gerekecek" dedi. 
     Palacio, dün Gül’le bir araya geldi. Görüşmeden sonra yapılan basın toplantısında, Palacio, olası bir mülteci dalgası halinde ülkesinin Türkiye’ye 5 milyon euroluk yardım sağlayacağını söyledi. Palacio, "Kaygılar giderildi. NATO olarak Türkiye’yi savunmayı taahhüt ettik. Medyadaki bilgilere hükümetin açıklık getirmesi önemliydi" diye konuştu. Gül de Türkiye’nin Irak topraklarında gözü olmadığını vurgulayarak "Ancak mecbur kalırsak, bazı tedbirler almak zorundayız" dedi. 
     


SİYASET 



















</TEXT>
</DOC>
