<DOC>
<DOCNO> 145578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur16.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ''Şu anda yeni bir tezkere hazırlığı yok'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak'ta başlayan savaşın sürdüğünü ve şartların ne getireceğinin bilinmediğini, ancak şu anda herhangi bir yeni tezkere hazırlığı bulunmadığını bildirdi. Gül, ''Böyle bir talep de yoktur'' dedi. 
     TBMM Genel Kurulu'nda Dışişleri, Çalışma ve Sosyal Güvenlik ile Orman bakanlıklarının 2003 yılı bütçeleri kabul edildi. 
     Dışişleri Bakanı Gül, bakanlığının bütçesiyle ilgili soruları yanıtlarken, CHP Kastamonu Milletvekili Mehmet Yıldırım'ın, ''Kerbela'da ABD güçlerine karşı mücadele sürmektedir. 4. tezkereyi getirmeyi düşünüyor musunuz '' sorusuna karşılık şunları söyledi 
     ''Bütün gayretlere rağmen dünya bu savaşı önleyememiştir. Savaş sürmektedir ve şartların neler getireceği bilinmemektedir. Şu anda yeni bir tezkere hazırlığı yoktur. Böyle bir talep de yoktur.'' 


     




</TEXT>
</DOC>
