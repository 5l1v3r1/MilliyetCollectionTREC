<DOC>
<DOCNO> 146031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo28.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Ankara Büyük Kolej 68 - Galatasaray 90 
</HEADLINE>
<TEXT>

     Ankara Büyük Kolej Arda Urcu xx 17, Murat x 10, Özgür x, Tunç x 10, Adem xx 19, Çağdaş x 5, Erkan x 3, Barış Görmez x 4, Barış Özen x. 
     Galatasaray Muratcan xxx 15, Lyday xx 6, Arda x 4, Koch xxx 19, Hairstone xx 14, Ersin xxx 14, Fatih x 2, Ali xx 10, Sedat x, Yiğit xx 6, Önder x. 
     1. Periyot 21-18. 
     Devre 44-40 Galatasaray lehine . 
     3. Periyot 50-72. 
     Türkiye Basketbol Ligi'nde Galatasaray, deplasmanda Ankara Büyük Kolej'i 90-68 yendi. 
     Karşılıklı basketlerle geçen ilk periyotta, Ankara Büyük Kolej'de Adem ile Murat, Galatasaray'da ise pota altında Hairstone, skor yükünü üstlendi. Maçın ilk bölümü 21-18 evsahibin ekibin üstünlüğünde sona erdi. 2. periyoda hızlı başlayan Galatasaray, önce beraberliği sağladı, ardından da dış şutlardaki skorer oyunuyla öne geçti. Hücumda Koch ile etkili olan sarı-kırmızılılar, devreyi de 44-40 önde tamamlamayı bildi. 
     İkinci yarıda oyundaki ağırlığını iyice arttıran konuk ekip, 23. dakikada farkı 17 sayıya dek 59-42 çıkardı. Hücumdaki acele atışlardan sayı üreten başkent ekibi karşısında Galatasaray, 25. dakikada 63-42'lik skora ulaştı. İstanbul ekibi, rakip pota altında skora büyük katkıda bulunan Koch'un etkili oyunuyla bu bölümü de 22 sayı farkla 72-50 önde geçti. Son periyotta oyun disiplininden kopan Ankara Büyük Kolej karşısında bitime 5 dakika kala farkı 32 sayıya 84-52 kadar çıkaran sarı-kırmızılılar, sahadan da 90-68'lik galibiyetle ayrıldı. 
     




</TEXT>
</DOC>
