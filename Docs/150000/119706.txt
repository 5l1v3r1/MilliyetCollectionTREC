<DOC>
<DOCNO> 119706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun11.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan bugün Almanya Başbakanı ile görüşecek... 
</HEADLINE>
<TEXT>

     AK Parti Genel Başkanı Recep Tayyip Erdoğan, bugün Berlin'de Almanya Başbakan Gerhard Schröder ile yapacağı görüşmeden sonra, Dışişleri Bakanı Joschka Fischer ile de görüşecek. 
     Erdoğan ve Schröder, Başbakanlıkta yapacakları görüşmenin ardından ortak basın toplantısı düzenleyecekler. 
     Erdoğan, daha sonra Dışişleri Bakanlığı'na geçerek Fischer ile görüşecek. Görüşmeye, Dışişleri Bakanı Yaşar Yakış da katılacak. 
     Bakanlıktan yapılan açıklamada, görüşmede ağırlıklı olarak Türkiye'nin AB'ye yakınlaştırılmasının, Kıbrıs sorununun, Ortadoğu'daki durumun ve diğer bazı ikili konuların ele alınacağı bildirildi. 
     Erdoğan, bugün Berlin'deki temaslarının ardından Londra'ya gidecek. 
     





</TEXT>
</DOC>
