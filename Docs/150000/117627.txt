<DOC>
<DOCNO> 117627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo26.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe,averajını yükseltti... 
</HEADLINE>
<TEXT>

     Fenerbahçe, Galatasaray karşısında elde ettiği 6-0'lık farklı skorlu galibiyetle, averajını da düzeltti. 
     Derbi maça dek ligde yaptığı 9 karşılaşmada 16 gol atıp kalesinde 12 gol gören ve bu sonuçlarla 4 gol averajı bulunan Fenerbahçe, 6 gollü galibiyetle averajını 10'a çıkardı. 
     Attığı gol sayısını 22'ye çıkaran Fenerbahçe, Birinci Süper Lig'de 10 gol averajına sahip olarak, 1 maç eksiğine karşın Gaziantepspor ile birlikte averajı en iyi takım oldu. Gaziantepspor ligde 11 maçta 21 gol atıp kalesinde 11 gol gördü. 
     Sarı-lacivertli takımın ezeli rakibi Beşiktaş'ın 1 maç eksiğiyle 9 gol averajı bulunurken, derbi öncesi 15 averajlı Galatasaray, tarihi hezimetle averajını 9'a düşürdü. 
     
     EN GOLCÜ 2. TAKIM OLDU 

     Gol sayısını 22'ye yükselten sarı-lacivertli takım, aynı zamanda Birinci Süper Lig'in en golcü 2. takımı oldu. 
     Fenerbahçe'nin istatistiklerinde büyük değişiklik yapan derbi galibiyeti, sarı-lacivertli takımı bir maç eksiğine karşın, 23 golü bulunan Gençlerbirliği'nin ardından en golcü 2. takım yaptı. 
     Ligin gol sayısı en yüksek takımları arasında 3. sırada 21 gollü takımlar Galatasaray, Gaziantepspor ve Malatyaspor bulunuyor. 

     
</TEXT>
</DOC>
