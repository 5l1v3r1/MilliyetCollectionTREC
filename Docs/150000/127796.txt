<DOC>
<DOCNO> 127796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/soneko36.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TMO Olası bir savaşta buğday yönünden sıkıntımız olmaz 
</HEADLINE>
<TEXT>

     Toprak Mahsulleri Ofisi TMO Genel Müdürü Prof. Dr. Mevlüt Karakaya, Irak'a düzenlenecek bir operasyon halinde, Türkiye'nin buğday yönünden herhangi bir sıkıntı ile karşı karşıya kalmayacağını bildirdi. 
     Prof. Dr. Karakaya, yaptığı yazılı açıklamada, Türkiye'nin kendi kendisine yetecek buğdayının fazlasıyla mevcut olduğunu, operasyon ihtimaline karşı gerekli tedbirlerin bakanlık tarafından alındığını vurguladı. 
     Ayrıca Avrupa Birliği ülkeleri, Macaristan ve Romanya ile 1998'de imzalanan anlaşmalar çerçevesinde ithal edilecek buğdayın yarısının ülkeye girdiğini belirten Prof. Dr. Karakaya, kalan yarısının da yakın günlerde ithal edilerek un sanayicilerine dağıtılacağını kaydetti. 
     Askeri birlikler ile halkın ihtiyacını karşılayacak stokların hazır olduğunu açıklayan TMO Genel Müdürü Prof.Dr. Mevlüt Karakaya, hububat borsalarına ürün akışında da herhangi bir sorun bulunmadığını ve doğabilecek sıkıntılara karşı her türlü tedbirin alındığını vurguladı. 
     





</TEXT>
</DOC>
