<DOC>
<DOCNO> 139543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur42.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Kaptan gayet güzel indirdi 
</HEADLINE>
<TEXT>

     AK Parti Genel Başkanı Recep Tayyip Erdoğan'ı, Bursa'ya götüren uçak kalktıktan kısa bir süre sonra arıza nedeniyle Esenboğa'ya geri döndü. Erdoğan, Ankara'ya zorunlu iniş yapmalarına ilişkin olarak, ''Kaptan gayet güzel bir şekilde indirdi, herhangi bir şey olmadı'' dedi. 
     Erdoğan, gazetecilerin, bindiği uçağın zorunlu iniş yapması ile ilgili sorularını yanıtladı. 
     Olay nedeniyle heyecanlanıp heyecanlanmadığı sorusuna, ''Heyecanlanmadık'' yanıtını veren Erdoğan, ''Siz heyecan hissettiniz mi '' diye sordu. 
     Bir gazetecinin, ''Büyük bir arıza olduğu ifade ediliyor'' sözlerine karşılık, Erdoğan, ''Biz hissetmediğimiz için... Sağ olsun kaptan da gayet güzel bir şekilde indirdi. Herhangi bir şey olmadı. Allah beterinden korusun'' diye konuştu. 
     Erdoğan, bir başka gazetecinin, ''Tezkere stresinin üzerine bir de bu eklendi'' sözleri üzerine, ''Öyle bir stres alameti de yok görüyorsunuz'' dedi. 

     
</TEXT>
</DOC>
