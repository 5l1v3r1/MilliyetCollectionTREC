<DOC>
<DOCNO> 132788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun00.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’ye tarihi’ veto 
</HEADLINE>
<TEXT>

Orgeneral Özkök, "Kuzey cephesinde yer almak istiyoruz" diyen İngiltere Genelkurmay Başkanı’na, Sizinle plan yapmamız için yetki verilmedi’ dedi 
     BARKIN ŞIK Ankara 

     Irak operasyonunda ABD ile birlikte hareket eden İngiltere’nin Genelkurmay Başkanı Oramiral Sir Michael Boyce, dün Ankara’da Genelkurmay Başkanı Orgeneral Hilmi Özkök’le bir araya geldi. Alınan bilgilere göre, Boyce’un, "Kuzey cephesinde biz de güç bulundurmak istiyoruz" talebine Özkök, "Hükümetimiz sizinle planlama yapmamız için bize yetki vermedi" yanıtını verdi. Boyce’a, ABD ile yürütülen askeri planlamalara bu nedenle İngiltere’nin dahil edilmesinin mümkün olmadığı aktarıldı. İngiliz Savunma Bakanı Geoffrey Hoon’un ziyaretinin ardından gerçekleşen bu temasta İngiltere’ye olumsuz yanıt verilmesinde, Irak’taki muhalif grupların bu ülke tarafından örgütlenmesinin en önemli etken olduğu bildirildi. 
     
     MUHALİFLERİ ÖRGÜTLEDİ 
     Bu çerçevede, Kuzey Irak’taki oluşumların politikalarının belirlemesinde ve anayasa taslaklarının hazırlamasında da İngiltere’nin büyük rol sahibi olduğu, muhalif grupların toplantılarına Londra’da ev sahipliği yapıldığı vurgulandı. 
     
     MUSUL-KERKÜK MESELESİ 
     Ayrıca, İngiltere’nin, 1918 yılında Mondros Ateşkes Anlaşması’nın imzalanmasından iki hafta sonra Basra Körfezi’nden 200 kilometre kuzeye çıkarak işgallerde bulunması ve Misak - ı Milli sınırları içindeki petrol bölgesi Musul ve Kerkük’ün kaybedilmesinin de iki ülke arasındaki ilişkilerde erozyona neden olduğu belirtildi. 
     
     
     



 GÜNCEL 























</TEXT>
</DOC>
