<DOC>
<DOCNO> 143033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo10.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 1 - Diyarbakırspor 1 ilk yarı 
</HEADLINE>
<TEXT>

     Kocaelispor Ahmet Şahin xx, Kemoklidze x, Engin xx, Orhan xxx, Lazarov xx, Ahmet Arslaner xx, Zaza x Dk. 39 Uğur xx , Cem Sinan xx, Emrah xxx, Didava x, Hüseyin xx. 
     Diyarbakırspor Şenol xx, Ömer xx, Burhan xxx, Cengizhan xx, Deniz xx, Saffet xx, Hasan xx, Moura xxx, Evren x, Murat xx, Celalettin x. 
     Goller Dk. 5 Murat, Dk. 10 Emrah. 
     Sarı Kartlar Dk. 25 Şenol Diyarbakırspor , Dk. 28 Orhan, Dk. 44 Uğur. 
     Kırmızı Kart Dk. 33 Kemoklidze Kocaelispor . 
     Birinci Süper Lig'de Kocaelispor ile Diyarbakırspor arasında yapılan maçın ilk yarısı 1-1 sona erdi. 
     Karşılaşmaya her iki ekip de hızlı başladı. Bunun sonucunda konuk Diyarbakırspor, 5. dakikada geliştirdiği ilk tehlikeli atakta 1-0 öne geçti. Kocaelispor ise gol sonrası baskıyı artırarak 10. dakikada beraberliği sağladı. 2 takım, kalan dakikalarda tipik bir orta alan mücadelesi yaptı. 
     5. dakikada sağ kanattan gelişen Diyarbakırspor atağında, Hasan'ın ortasından gelen topla ceza alanında Murat buluştu. Bu futbolcunun kafayla kaleye gönderdiği topu Ahmet Şahin güçlükle çeldi. Dönen topla yeniden buluşan Murat, fileleri havalandırdı 1-0. 
     10. dakikada evsahibi ekibin sol kanattan gelişen atağında Lazarov, topu ceza alanına gönderdi. Bu topla aut çizgisine yakın bir yerde buluşan Emrah sert vurdu ve beraberlik golü geldi 1-1. 
     23. dakikada sağ kanattan gelişen Kocaelispor atağında, Emrah'ın pasında topla ceza alanında Hüseyin buluştu. Bu futbolcunun yakın mesafeden sert vurduğu topu kaleci Şenol çeldi, Burhan da kornere gönderdi. 
     33. dakikada faul yapan ve oyun durduğu sırada tartıştığı Cengizhan'a tokat atan Kemoklidze, kırmızı kartla dışarıda kaldı. 
     45. dakikada sağ kanattan gelişen Diyarbakırspor atağında, Saffet'in ortasında topla ceza alanında Celalettin buluştu. Bu futbolcunun yerden vuruşunda filelere giden topu, kaleci Ahmet Şahin son anda kornere çeldi. 
     İlk yarı, karşılıklı gollerle 1-1 sona erdi. 
     





</TEXT>
</DOC>
