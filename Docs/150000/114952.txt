<DOC>
<DOCNO> 114952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/guncel/gun01.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Soruşturma canlandı’ 
</HEADLINE>
<TEXT>

Ankara DGM Başsavcısı, Nuh Mete Yüksel’i hedef alan kasetle ilgili soruşturmayı müfettiş raporlarının gündeme gelmesiyle hızlandırdı 
     ANKARA Milliyet 

     Ankara DGM Başsavcılığı, DGM Savcısı Nuh Mete Yüksel’in görevinden alınmasına neden olan kasetle ilgili haziranda başlattığı soruşturmayı yeniden "canlandırdı." 
     Başsavcılık, olayda ismi geçen kişilerin ifadesine başvuracak. Ankara Barosu Başkanı Semih Günerda, Yüksel’e ilişkin kasedin bürosunda çekildiği iddia edilen Avukat Tuğrul Aray’la ilgili inceleme başlattı. DGM Başsavcısı Cevdet Volkan’ın, kendisinin yürüttüğü soruşturmayı Yüksel’le ilgili kasedin DGM’ye ilk olarak ulaştığı haziran ayında başlattığı ortaya çıktı. Volkan, soruşturma kapsamında 7 Haziran’da, Yüksel’le ilgili kasede yayın yasağı koydurdu. Yüksel’e bu tarihte edilen "tehdit" telefonuyla ilgili bilgi toplamaya çalışan Volkan, kimsenin ifadesine başvurmadı. 
     
     Raporlar basına yansıyınca... 
     Volkan, açık duran dosyayı Yüksel’le ilgili müfettiş raporlarının basına yansımasından sonra yeniden ele aldı. Telefon kayıtları ile ilgili belgeleri yeniden incelemeye alan Volkan’ın, yeni belgeler talep ettiği ve Yüksel’le ilişkiye girdiği iddia edilen zabıt k tibesi ve ablası, olayda adı geçen avukat ve emniyet teşkilatından bazı isimlerin ifadesine başvuracağı belirtildi. 
     



 GÜNCEL 
















</TEXT>
</DOC>
