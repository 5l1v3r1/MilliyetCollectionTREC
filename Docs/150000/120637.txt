<DOC>
<DOCNO> 120637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo12.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZONSPOR 3 - ANKARAGÜCÜ 0 
</HEADLINE>
<TEXT>

     Birinci Süper Futbol Ligi'nde Trabzonspor, Ankaragücü'nü 3-0 yendi. 
     
     ilk yarı 

     Karşılaşmanın ilk yarısında Trabzonspor, Yılmaz, Hakan Kutlu ve Simao gibi oyuncularından yoksun mücadele eden Ankaragücü karşısında baskılı bir oyun ortaya koydu. Özellikle Gökdeniz ile her iki kanadı da iyi kullanan bordo-mavililer, devreyi 2 farklı üstünlükle sona erdirmeyi başardı. 
     3. dakikada Erman Güraçar'ın kullandığı serbest vuruşta, ceza alanı içindeki Mehmet Yılmaz'ın rövaşata vuruşunda, top direğin dibinden auta çıktı. 
     8. dakikada Erman Özgür'ün arapasıyla ceza alanına giren Aurelio, kaleciyle karşı karşıya kaldığı pozisyonda, topu yandan auta göndererek takımını mutlak bir golden etti. 
     10. dakikada Serkan Kılıç'ın soldan ortasında, ceza alanı içinde iyi yükselen Mehmet Yılmaz'ın kafa vuruşunda, kaleci Zafer topun sahibi oldu. 
     20. dakikada gelişen Trabzonspor atağında, soldan ceza alanına giren Gökdeniz'in ortasında Fatih, yakın mesafeden topu kafayla filelere gönderdi 1-0. 
     21. dakikada Hakan Keleş'in sağdan yerden ortasında, savunmada Erdinç, Augustine'den önce davranarak tehlikeyi son anda önlemeyi başardı. 
     29. dakikada Gökdeniz'in sağdan ortasında, Ankaragücü savunmasında Gökmen yakın mesafeden ters bir vuruşla topu kendi ağlarına gönderdi 2-0. 
     43. dakikada soldan ceza alanına giren Gökdeniz'in yerden ortasında ceza alanı içindeki Fatih'in vuruşunda, top yan ağlarda kaldı. 
     Karşılaşmanın bundan sonraki dakikalarında gol olmadı ve ilk yarı Trabzonspor'un 2-0 üstünlüğüyle sona erdi. 
     
     İkinci yarı 

     57. dakikada Carabas'ın sağdan ortaladığı topa, ceza alanı içindeki Hüseyin vuruşunu yaptı. Kaleci Petkoviç'in müdahalesine rağmen kaleye gitmekte olan topu son anda Erman Güraçar kornere gönderdi. 
     58. dakikada Trabzonspor'da Hüseyin'in yerine Hasan xx oyuna girdi. 
     60. dakikada Erman Özgür'ün derinlemesine pasıyla topla buluşan Fatih, kaleci Zafer ile karşı karşıya kaldı. Ancak Fatih, kaleciyi geçme düşüncesini gerçekleştiremeyince takımını mutlak bir golden etti. 
     64. dakikada Trabzonspor'dan Hasan sarı kart gördü. 
     65. dakikada Mehmet Yılmaz'ın pasıyla kaleci Zafer ile karşı karşıya kalan Fatih'in şutunda, top yandan auta gitti. 
     67. dakikada Ankaragücü'nden Özgür sarı kart gördü. 
     70. dakikada Erman Özgür'ün yaklaşık 30 metreden sert şutunda, yan direğe çarpan top filelere gitti 3-0 
     71. dakikada Ankaragücü'nden Hakan Keleş sarı kart gördü. 
     Ankaragücü'nde, 77. dakikada Baidoo'nun yerine Sedat x , 81. dakikada da Özgür'ün yerine Adem oyuna girdi. 
     Trabzonspor'da ise 82. dakikada Gökdeniz'in yerine Somers , 85. dakikada da Mehmet Yılmaz'ın yerine Selahattin oyuna dahil oldular. 
     Uzatma dakikalarında Ankaragücü'nde önce Sedat'ın, daha sonra da ceza alanı içindeki Augustine'nin şutunda, top kaleci Petkoviç'ten döndü ve savunma oyuncuları tehlikeyi uzaklaştırdı. 
     Karşılaşma, Trabzonspor'un 3-0'lık üstünlüğüyle sona erdi. 
     





</TEXT>
</DOC>
