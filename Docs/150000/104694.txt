<DOC>
<DOCNO> 104694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur11.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP ilk mitingi Hatay'da yapacak... 
</HEADLINE>
<TEXT>

     CHP seçim kampanyasını 7 Eylül'de Hatay'da düzenlenecek mitigle başlatacak. Mitinge, CHP Genel Başkanı Deniz Baykal ile eski Devlet Bakanı Kemal Derviş'in de katılacağı belirtildi. 
     CHP, seçim kampanyasının ilk mitingi için özel bir çalışma yaptı. CHP Genel Başkan Yardımcısı Cevdet Selvi'nin Hatay, Gaziantep ve Adana'ya kapsayan inceleme gezisinin ardından mitingin 7 Eylül'de saat 13.00'de Hatay Uğur Mumcu Meydanı'nda düzenlenmesi kesinlik kazandı. 
     Seçim kampanyası için İngiltere'den getirtilen ve 45 dakikada zerinde kürsü ve dev ekran bulanan bir platforma dönüşen tırlardan biri ilk kez Hatay mitinginde kullanılacak. 
     90 kişilik bir özel uçakla 7 Eylül'de Adana'ya gidecek olan Baykal ve beraberindekiler, oluşturulacak konvoyla Hatay'a geçecekler. 
     Bu arada CHP'den istifa ettikten sonra bağımsız kalan ve bir süre önce Ankara'da Kemal Derviş ile bir görüşme yapan Hatay Belediye Başkanı İris Şentürk'ün Hatay mitinginden önce partiye dönüşünü sağlamaya yönelik çabaların sürdüğü belirtildi. Şentürk'ün ikna edilmesi durumunda Baykal ile birlikte mitinge katılacağı bildirildi. 
     
</TEXT>
</DOC>
