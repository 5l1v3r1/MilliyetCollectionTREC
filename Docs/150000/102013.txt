<DOC>
<DOCNO> 102013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/sazak.html </URL>
<DATE> 2002/08/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Buradaki gençlerin ortak isteği aşiretlere odaklı siyasi yapının kırılması 
</HEADLINE>
<TEXT>
Züğürt Ağa’ya oy yok 
Şanlıurfa’da insanlar artık "aşiret oyu" kullanmak istemiyor. Siyasi partilerin Ankara’dan merkez yoklamasıyla atadığı adaylar "Züğürt Ağa"ya benzeyecek 
     Şanlıurfalı seçmen bu defa kararlı. Aşiret gücüyle babadan oğula’ geçen milletvekili adaylık sistemiyle Meclis’te temsil edilmek istemiyorlar. GAP bereketi Harran’a yayıldıkça tarımdan, siyasete eski alışkanlıklar değişmeye başlıyor. Gerçi feodal yapı hala çok güçlü, Şanlıurfa’nın çıkardığı 11 milletvekili ağalar ve aşiretler arasında bölüşülüyor ama Atatürk Barajı’nın yol açtığı iklim değişikliği gibi eğitimli kuşaklar yetiştikçe sosyal yapı da gelişiyor. Milliyet TIR’ını kuşatan gençlerin parti farkı gözetmeksizin birleştikleri olgu, aşiretlere odaklı siyasi yapının kırılmasıydı. Eskilere büyük tepki var. Genel merkezler belki farkında değil ancak milletvekili tercihleri aşiretlere dayandıkça, partilerin Ankara’dan merkez yoklamasıyla atadıkları adaylar Züğürt Ağa’ya benzeyecek 
     
     Parasız adayın şansı yok 
     Kent merkezindeki insanlar artık aşiret oyu’ kullanmak istemiyor. Buna rağmen Şanlıurfa’da adaylık için kesenin ağzını açmak gerekiyor. Listede seçilme şansı olan bir milletvekili adayının en az 1 milyon doları gözden çıkaracağı konuşuluyor. Şanlıurfa henüz seçim havasına girmemiş ama eylülde listeler açıklandığında esnaf Harran’ın hasatından daha büyük canlanmayı seçim ekonomi’sinde bekliyor. HADEP, 1999 seçimlerinde iki milletvekili çıkaracak durumdayken barajı aşamamış. CHP de aynı nedenle tek üyeden olmuş. CHP’nin bu kez Meclis’e girmesi halinde geçen defa kazaya uğrayan Mahmut Yıldız’ın seçilme şansı yüksek. Cem’in Yeni Türkiye’si tekstilci Fehmi Kaplan’ı il yönetimine atamış. 
     Şanlıurfa’da eski Refah’ın gücü Saadet’le AKP arasında bölünmüş. Belediye Başkanı Ahmet Bahçıvan SP’li, iki dönemdir seçilmesine karşın kentin sorunları çözümsüz ve halkta büyük tepki var. Şanlıurfa’nın temiz su sorunu hala askıda ve insanlar Fırat’ın suyu’nu arıtmasız içiyorlar Hastalık kol geziyor, bebek ölümleri engellenemiyor. Ciddi sağlık sorunları olan Şanlıurfa’da Kızılay Kan Merkezi kapatılmış. 1 milyonluk kentte acil durumlarda kan bulmak için kilometrelerce ötedeki kentlere araç çıkartılıyormuş. 
     Susuzluk kent merkezinde olduğu gibi tarımın lokomotifi ilçelerde ve köylerde de sorun. Suruç’ta nar bahçelerini sulayan kuyular kurumuş, 600 milyon dolarlık bir proje ihaleye çıkarılmayı bekliyor. 
     
     Gençler iş bekliyor 
     GAP’ın sahibi yok. Türkiye’nin en büyük kalkınma davası ortada bırakılmış. Sulama kanalları için her yıl 2.5 milyar dolarlık yatırım gerekiyor. Bu rakam 2000 krizinden sonra yılda 500 milyon dolara düşmüş. GAP Harran’ın makus talihini değiştirmiş olsa bile Urfalının karnını henüz doyurmuyor. Çarşıyı gezerken dün Harran’dan gelen çiftçilerle konuştuk pamuğun eskisi kadar para etmediğini ve bu yıl böcek vurduğu için zarar edeceklerini anlattılar. 
     Pamuğa bağlı tekstil sanayii de kan ağlıyor. Organize Sanayi Bölgesi’nde geçen yıl ekonomik kriz nedeniyle kapanan fabrikaların çoğu açılmamış. İstanbul Yaklaşımı’ Şanlıurfa’ya uğramamış Urfa’da en büyük sorun işsizlik. Gençler iş bekliyor. Milliyet TIR’ına gelerek siyasi görüşlerini açıklayan ve bizlerle tartışan gençler, HADEP ve AKP ağırlıklıydılar. 
     
     Gerçek temsilci istiyorlar 
     AB rüzgarıyla HADEP’in Meclis’e girmesi halinde sorunlarının Ankara’da daha iyi dile getirileceği inancındaydılar. Seçimle gelen ağa’lar, aşiret beyleri, babadan oğula geçen’ milletvekilleri yerine halkın gerçek temsilcilerini Meclis’te görmek istediklerini anlattılar. Urfa’nın sıra geceleri’ gibi onlar söyledi, bizler dinledik. Ankara’ya kimi göndereceklerine yine onlar karar verecek. 
     
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
