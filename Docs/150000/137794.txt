<DOC>
<DOCNO> 137794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur22.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkının kurbanı oldu... 
</HEADLINE>
<TEXT>

     Samsun'da nişanlanlısı 25 yaşındaki Bülent Kahraman'ın hesabını kullanarak 3 kişiyi 100 milyar lira ve 20 bin Euro dolandırması üzerine tutuklanan 27 yaşındaki Emine Çetin, aşkının kurbanı olduğunu söyleyerek tahliye edilmesini istedi. 
     Gözyaşlarını tutamayan Çetin, Benim hesabımı kullanıp insanları dolandırdığını bilmiyordum'' dedi. Genç kız tahliye edildi. 
     Samsun'da bilgisayar operatörü Bülent Kahraman ile nişanlanan Emine Çetin, sevgilisinin 3 kişinin hesabından kendi hesabına internet aracılığı ile para aktararak dolandırıcılık yapması üzerine tutuklandı. Samsun 1'inci Ağır Ceza Mahkemesi'nde tutuklu yargılanan Emine Çetin, mahkemede başına gelenleri gözyaşları içinde anlatırken, şöyle dedi 
     Bülent bana kendisini çok zengin olarak tanıttı. Bir süre arkadaşlık ettikten sonra nişanlandık. Benim üzerime banka hesabı açmıştı. Ne yaptığını bilmiyordum. Açılan hesaplardaki paraları daha sonra birlikte çektik. Parayı alıp, ortadan kayboldu. Beni de böyle yüzüstü bıraktı. Benim bu olayla ilgim yok. Suçsuzum. Tutuksuz yargılanmayı istiyorum.'' İnternet aracılığı ile şifrelerini bildiği 2 kişinin hesabından 100 milyar lirayı Emine Çetin'in Samsun Akbank Şubesi'ndeki hesabına, kimliği açıklanmayan 1 kişinin hesabından da 20 bin Euro'yu Akbank Ankara Kızılay Şubesi'nde ki yine Emine Çetin'in hesabına aktarıp parayı çektikten sonra kaybolan Bülent Kahraman hakkında gıyabi tutuklanma kararı çıkarıldı. Tutuklu yargılanan Emine Çetin, suç vasfının değişmesi üzerine tahliye edildi. Tahliye kararı üzerine Çetin'in akrabaları sevinç gözyaşları döktü 
     





</TEXT>
</DOC>
