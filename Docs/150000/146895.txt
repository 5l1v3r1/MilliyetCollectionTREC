<DOC>
<DOCNO> 146895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/guncel/gun01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hille’de katliam 48 ölü 450 yaralı 
</HEADLINE>
<TEXT>

     DIŞ HABERLER SERVİSİ 

     Irak’ın başkenti Bağdat’a doğru ilerlemekte oldukça zorlanan ABD ve İngiliz güçleri, güneydeki Hille kentinden geri çekilmek zorunda kalırken, yeni bir sivil katliamı işledi. Bağdat’ın 80 km. güneyindeki Hille kentinin Nadir isimli güney kesiminin bombalanması sonucu onlarca sivilin ölümüne, yüzlercesinin de yaralanmasına neden oldu. Ajanslar, saldırının bir füze veya bir bomba sonucu gerçekleştiğini, aralarında çocuk ve kadınların da bulunduğu 33 kişinin öldüğünü, 310 kişinin de yaralandığını bildirdi. Bölgeye giden Kızılhaç ekibi, ceset parçalarının saçıldığı bölgedeki manzarayı tam anlamıyla bir dehşet olarak tanımladı. Ekip, can kaybını düzinelerle, yaralı sayısını ise 450 olarak verdi. Iraklı yetkililer tarafından hastaneye götürülen Reuters muhabiri, "çocuk cesediyle dolu" bir kamyonete rastladığını bildirdi. Muhabir, kamyonet şoförünün, bir çocuğun cesedini göstererek, "Bu çocuk neyi yanlış yaptı " şeklinde bağırdığını söyledi. 
     
     15 KİŞİLİK aİle yok oldu 
     Hille’deki çatışamalardan pikapla kaçmaya çalışan 15 kişilik bir aile ise, Amerikan Apache helikopterinin roket saldırısıyla havaya uçtu. Çoğu çocuk 15 kişinin bu acı sonu basın mensuplarını dehşete düşürdü. Razık El Kazım El Hafaci’nin, Fransız Basın Ajansı AFP’nin foto muhabirine, saldırıda ölen ve tabutlara konan eşinin, 6 çocuğunun, babasının, anasının ve 3 kardeşiyle eşlerinin cesetlerini ağıtlar yakıp gösterirken, durumu anlatmaya çalışması acı bir tablo oluşturdu. Bölge sakinleri, önceki gün saldıran ve Irak kuvvetleri tarafından geri püskürtülen Amerikan askerlerinin çekilirken kente ateş açtıklarını söylediler. 
     


GÜNCEL 






















</TEXT>
</DOC>
