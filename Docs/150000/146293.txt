<DOC>
<DOCNO> 146293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun09b.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt önerisine ret 
</HEADLINE>
<TEXT>
Ayaklanmaya’ ABD’den hayır 
     DIŞ HABERLER SERVİSİ 

     Kuzey Irak’taki Kürt gruplar, Irak’taki savaşın iyi gitmediğini savunarak halkın Saddam’a karşı ayaklanması için çağrı yapılmasını istedi ancak bu talebi ABD uygun bulmadı. 
     Selahaddin kentinde önceki gün düzenlenen Irak Ulusal Muhalefeti toplantısına ayaklanma önerisiyle gelen Kürdistan Demokratik Partisi KDP ve Kürdistan Yurtseverler Birliği KYB , başta Kerkük olmak üzere Irak’ın çeşitli kentlerinde muhalefete bağlı illegal hücreler bulunduğunu ve bunlara "ayaklanın" çağrısı yapılması halinde, Saddam rejiminin sallanacağını ileri sürdü. 
     
     Zalmay kabul etmedİ 
     Öneride Kuzey Irak’ta Kürt grupların, güneydeki Şii halk üzerinde Irak İslam Devrimi Yüksek Konseyi adlı örgütün ve Bağdat’ta da Irak Ulusal Kongresi’nin etkili olduğu iddia edildi. Ancak toplantıya katılan Bush’un özel temsilcisi Zalmay Halilzad, Kürtlerin bu önerisini kabul etmedi. Halilzad, Saddam’a karşı savaşacak Irak güçlerinin koalisyon güçlerine komuta eden Amerikalı General Tommy Franks’a bağlı olması gerektiğini belirterek henüz böyle bir koordinasyon gerçekleştirilecek durumda olmadıklarını söyledi. 
     Bush yönetiminin söz konusu muhalif grupların Irak halkı üzerindeki etkileri konusunda şüpheleri olduğu ifade ediliyor. 
     


GÜNCEL 




























</TEXT>
</DOC>
