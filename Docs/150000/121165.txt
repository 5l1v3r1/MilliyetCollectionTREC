<DOC>
<DOCNO> 121165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo15.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de bugün... 
</HEADLINE>
<TEXT>

     ABD Profesyonel Basketbol Ligi NBA'de bugün yapılan maçlarda Philadelphia 76ers, New Orleans Hornets'ı 108-87, Phoenix Suns da Milwaukee Bucks'ı 86-81 yendi. 
     Doğu Konferansı'ndaki maçta, Atlantik Grubu lideri 76ers, Merkez Grubu üçüncüsü Hornets ile Philadelphia'da karşı karşıya geldi. 
     Bu galibiyetle evinde yaptığı 8 maçı da kazanan Philadelphia 76ers'de 20 şuttan 11'ini değerlendiren Allen Iverson 29 sayı kaydetti. 9 serbest atıştan 7'sinde isabet bulan ve 4 de asist yapan Iverson, istatistiki değerlendirme açısından en iyi maçlarından birini çıkardı. 
     Son olarak 2000 yılında evinde yaptığı ilk 8 maçı da alan 76ers'da ayrıca Todd Maculloch 15 sayı kaydetti. 
     Hornets'da son maçında 37 sayı atarak bu sezon en skorer maçını çıkaran Jamal Mashburn, bu kez 18 sayıda kaldı. Mashburn, ikinci yarıda yalnızca 2 sayı atabildi. Skora, Baron Davis 17 sayı ekledi. 
     Gecenin diğer maçında Batı Konferansı Pasifik Grubu üçüncüsü Suns, Merkez Grubu beşincisi Bucks ile Phoenix'de karşılaştı. 
     Phoenix Suns'da Shawn Marion 22 sayı, 15 asist gerçekleştirirken, ''çaylak'' Amare Stoudemire 15 sayı, 13 ribaundla NBA ligi'nde ilk kez ''double-double'' yaptı. 
     





</TEXT>
</DOC>
