<DOC>
<DOCNO> 132839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yasam/yas06.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan dinozor 
</HEADLINE>
<TEXT>

Çin’de bulunan 130 milyon yıllık fosil, ağaçtan ağaca uçan’ hindi kadar dinozorlara ait çıktı 
     DIŞ HABERLER SERVİSİ 

     Çin Halk Cumhuriyeti’nde yeni bulunan bir dinozor fosili bilim dünyası tarafından heyecanla karşılandı. 
     Toplam dört kanadı olan fosilin, şimdiye kadar bilinen hiçbir dinozor ailesine ait olmadığı belirtiliyor. Bilim adamları, yaklaşık 130 milyon yıl önce, ağaçlarda yaşamış olduğunu söyledikleri hindi boyutlarındaki bu dinozorun, dört kanadını ve uzun kuyruğunu daldan dala atlarken havada süzülmek için kullandığını tahmin ediyor. 
     Buluşun en önemli özelliği ise, ilk önce 1915 yılında ortaya atılan ancak bugüne kadar ispatlanamamış olan bir teoriye büyük destek vermesi. 
     Çin’in başkenti Pekin’de bulunan Omurgalılar Paleotolojisi ve Paleoantropolojisi Enstitüsü’nden bilim adamlarının keşfettiği fosil, ilk defa kuşların ataları hakkında somut bir kanıt ortaya koyuyor. 
     



 YAŞAM 





















</TEXT>
</DOC>
