<DOC>
<DOCNO> 108681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/soneko18.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde saat başına ücretler artış kaydetti... 
</HEADLINE>
<TEXT>

     İmalat Sanayi sektöründe, bu yılın Nisan-Mayıs-Haziran aylarını kapsayan ikinci döneminde, üretimde çalışılan saat başına ücrette, geçen yılın aynı dönemine göre yüzde 40.8, kişi başına kazanç da yüzde 40.5 artış olduğu bildirildi. 
     Devlet İstatistik Enstitüsü'nden DİE yapılan açıklamaya göre, söz konusu dönemde, diğer işlerde çalışan kişi başına kazanç ise yüzde 42.5 oranında arttı. 
     Bu dönemde, üretimde çalışılan saat başına ücret devlette yüzde 55.7, özelde ise yüzde 42.1 artarken, üretimde çalışılan kişi başına kazanç da devlette yüzde 55.1, özelde ise yüzde 41.4 artış gösterdi. 
     İmalat sanayi alt gruplarında ise kişi başına kazanç en fazla yüzde 154.9 artış ile tıbbi, hassas ve optik aletler, saat imalatında ve yüzde 98.8 ile de ana metal sanayi imalatında oldu. 
     Kişi başına kazançta en fazla artış, devlette yüzde 154.9 ile tıbbi, hassas ve optik aletler, saat imalatında olurken, özel de ise yüzde 67.2 ile elektrikli makina cihaz imalatında gerçekleşti. 
     Ayrıca bu yılın ikinci döneminde, bir önceki döneme göre ise çalışılan saat başına ücret yüzde 3.6, üretimde çalışılan kişi başına kazanç yüzde 5.1 ve diğer işlerde çalışan kişi başına kazanç da yüzde 0.4 artış gösterdi. 
     
     ÜRETİMDE ÇALIŞANLAR ENDEKSİ 
     Öte yandan DİE'den yapılan açıklamaya göre, bu yılın ikinci döneminde, geçen yılın aynı dönemine göre üretimde çalışanların sayısında yüzde 0.1 azalma, çalışılan saatte ise yüzde 2.6 artış kaydedildi. 
     Kişi başına verimlilikde ise yüzde 13.9 oranında arttı. Kişi başına verimlilik devlette yüzde 22.1, özelde yüzde 13 oranında arttı. 
     Açıklamaya göre, üretimde çalışan sayısındaki azalma, ikinci dönemde devlette yüzde 12 olurken, özel sektörde yüzde 2 artış oldu. Üretimde çalışılan saat devlette yüzde 12.3 düşerken, özel sektörde ise yüzde 5.3 arttı. 
     Çalışılan saat başına verimlilik de yüzde 10.8 oranında artış gösterdi. 
     





</TEXT>
</DOC>
