<DOC>
<DOCNO> 124141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun20.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Kopenhag zirvesi Yalta'nın rövanşı" 
</HEADLINE>
<TEXT>

     Avrupa Birliği Komisyonu'nun ticaretten sorumlu temsilcisi Pascal Lamy, AB Kopenhag zirvesinin, tarihi Yalta Konferansı'nın rövanşı olduğunu söyledi. 
     Lamy, Fransa'da yayınlanan Le Figaro gazetesine verdiği demeçte, AB'ye üye ülke sayısının 25'e çıkmasını tarihi bir gelişme olarak niteleyerek, bu zirvenin bir anlamda, 2. Dünya Savaşı'nın sonunda Yalta'da düzenlenen konferansın rövanşı olduğunu ifade etti. 
     
     ''TÜRKİYE TARTIŞMASI GEÇ BAŞLADI'' 
     Lamy, Türkiye'nin AB üyeliğiyle ilgili tartışmanın geç başladığını belirterek, ''Türkiye tartışması daha öncesi başlaması gerekirdi'' dedi. 
     Pascal Lamy, Türkiye'ye 1999 yılında adaylık satütüsü verildiğinde bu konunun AB üyeleri tarafından daha fazla tartışılması gerektiğini savundu. 
     AB Komisyonu'nun Türkiye ile ilgili raporunu hazırlamadan önce uzun süre düşündüğünü belirten Lamy, kriterler yerine getirilmediği gerekçesiyle Ankara ile tam üyelik müzakerelerinin başlayamayacağını ileri sürdü. Lamy, bununla birlikte Türkiye ile diyaloğun sürdürülmesi gerektiğini savundu. 
     





</TEXT>
</DOC>
