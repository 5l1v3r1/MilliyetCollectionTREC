<DOC>
<DOCNO> 120481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo34.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da, Altay maçı hazırlıkları... 
</HEADLINE>
<TEXT>

     Samsunspor, pazar günü yapacağı Altay maçının hazırlıklarını sürdürüyor. 
     Teknik Direktör Gjorji Jovanovski nezaretinde Nuri Asan Tesisleri'nde Altay maçının hazırlığını sürdüren Karadeniz ekibi, bugün fizik kondisyon ağırlıklı bir çalışma yaptı. 
     Düz koşuyla başlayan idmana Almanya'da tedavi gören Müslim'in haricinde tüm futbolcular katıldı. Dar alanda kısa pas ve top kontrolü ile süren idman, çift kale maçla sona erdi. Yaklaşık 1,5 saat süren çalışmada futbolcuların performanslarının iyi olduğu gözlendi. 
     İdman öncesi basın mensuplarının sorularını yanıtlayan Futbol Şube Sorumlusu Suat Çalık, Müslim'in sakatlığı nedeniyle ilk devreyi kapattığını ve ikinci yarıda iyileştiği takdirde forma giyebileceğini söyledi. 
     Altay karşısına muhakkak galibiyet için çıkacaklarını belirten Çalık, ''Bu maçı muhakkak kazanmalıyız. Biz güçlü bir takımız ve iyi bir çizgi yakaladık. Ama 5 haftadır şansızlıklar yakamızı bırakmıyor. Bu maçla birlikte yükselişe geçeceğimize inanıyorum. Futbolcularımız hem kondisyon olarak hem de psikolojik maça hazırlar'' diye konuştu. 
     Çalık, Altay karşısında kart cezalısı Kenan'ın oynamayacağını, diğer kadronun ise maç öncesinde belli olacağını kaydetti. 
     





</TEXT>
</DOC>
