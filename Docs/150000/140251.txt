<DOC>
<DOCNO> 140251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yazar/temelkuran.html </URL>
<DATE> 2003/03/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Biz, bizi çok özlemiştik 
</HEADLINE>
<TEXT>

     Normalde hep şöyle olur. Birileri, "iyiden" yana olan birileri, sokaklarda bağırırlar. Mitingler yapılır, "yollar aşınır", herkes varını yoğunu ortaya koyar, gırtlaklar doğruları söylemekten patlar. Sonra o gırtlakların dediği olmaz, olamaz. Yıllardır böyledir yollarda yürüyen insanlar evlerine gidip üzülürler, küfrederler, "Bu ülkede hiçbir şey değişmez" derler, "Ne yapsak olmaz " Deriz biz, böyle üzülürüz ve kahroluruz. Bu, yıllardır böyledir. Çoğumuz, kendini bildi bileli kahrolur. 
     İşte bu sefer, öyle olmadı. Bu sefer, "bizim" dediğimiz oldu. Bağırıldı, çağırıldı, alanlarda, Sıhhıye Meydanı’nda Meclis’e doğru eller kaldırıp söylendi 
     "Çı-kar-sa tez-ke-re, Meclis gitsin askere " 
     Ne acayip değil mi Bu sefer bizim dediğimiz oldu. Bu yüzden önceki gece Ankara’da sevinçten önce şaşkınlık, inanamama hali vardı. Sokaklarda, Yüksel Caddesi’ndeki kutlamada herkes birbirine tekrar ediyordu 
     "Yaptık Yaptık Bu sefer oldu " 
     Aslında kimse h l inanamıyordu... 
     
     Nasıl yani 
     Önceki gün ODTÜ’lülerin çağrısı üzerine ODTÜ Mimarlık Amfisi’nde bir konuşma yapıyordum bendeniz. "Arkadaşlar" diyordum, "Nasıl olsa bu savaşı durduramayacağız diye düşünüyorsanız haklısınız, durduramayacağız." Sonra, dünyanın başka bir yere doğru dönmeye başladığından, uluslararası politikanın artık sokaklarda belirleneceğinden, politik öznelerin artık siyasi liderler, devlet başkanları değil sokaklar olacağından bahsediyordum. Çünkü nasıl olsa tezkere Meclis’ten geçecekti, kimse yine tınmayacaktı "bizi", savaşı istemeyenleri. Ama sonra tezkere kabul edilmedi... 
     Ne dedin 
     Kabul edilmedi 
     Nasıl yani 
     Kabul edilmedi işte. 
     Hadi be sen de 
     Ya İşte böyle 
     
     Ankara’da ne oldu 
     Öncelikle, Ankara’da toplanan binlerce insan savaşı durdurdu. Barış, yarın Meclis’e yeniden getirelecek tezkereye kadar bir zafer kazandı. Ama daha önemlisi var. Türkiye’deki savaş karşıtı hareket dünyadaki hareketle birleşti. Türkiye sokakları, dünya sokaklarıyla birleşti, yani Türkiye dünyanın yeni akışına katıldı. Türkiye’nin dünya halkları nezdinde bir "karizması" oldu. 
     İkincisi, yirmilerindeki, otuzlarındakiler başta olmak üzere milyonlarca insanın bu ülkeye, bu halka olan inancı tazelendi. Bayrağın, yurdun, halkın, bütün kavramların içi başka türlü doldu önceki gün. Zira Yüksel Caddesi’nde yapılan eylemde Greenpeace’ci eylemciler, tezkerenin geçmesi halinde "Şer Miğferi" ilan edecekleri ABD, İngiliz ve Türkiye bayraklarının arasından bir konuşma eşliğinde Türk bayrağını çıkarıp neşeyle, sevinerek salladılar. Türkiye’deki muhalif tarihi bakımından Türk bayrağı yeni bir anlam kazandı. Türk olmak da yeni bir anlam kazandı. Birçok insan ülkesine yeniden inandı, kendi halkına, yeniden... 
     Üçüncüsü... Bu ülke, çok çok uzun zamandır ilk kez, Meclis’ini "sevdi". Saygı duymak ayrı, ciddiye almak ayrı, ilk kez "sevdi", kendinden bildi, içtenlikle teşekkür etmek istedi. 
     
     Reel-politik ve politik 
     Şimdi, yarın bu tezkere yeniden Meclis’e gelecek. Belki reel-politik numaralarla kabul edilecek. Ama şu var ki, Türkiye, bu tezkere kabul edilse bile, artık "yolların aşındığını" gördü, aşınabildiğini, aşınınca da iyi şeyler olabildiğini. Bu çocuklar, kendilerinin bir şey yapabildiğini gördü. Seslerinin duyulduğunu, yeterince bağırıldığında bütün kulakların açılabildiğini... Politik olmak ne demek, yollardaki insanlar bunu gördü. Politik olanın, sokakların, insanların, reel-politik denen hik yeyi yenebildiğini. Bir gün bağırmaktan kısılmış seslerin bir işe yarayabildiğini. "Türkiye Yakın Siyasi Tarihi" denen hik yenin de değişebileceğini... Gördük. "Oh be " dedik "Oh be " 
     
     







Haydi hayırlısı... 


Düş kurmak ve düş yaratmak 


ABD anladı... 


TBMM kararından sonra... 


Her hükümet iktidar değildir 


AKP’de tezkere darbesi 


Biz, bizi çok özlemiştik 


Demokratik emperyalist’e demokrasi dersleri 


Ayşe Hanım parasının derdinde 


</TEXT>
</DOC>
