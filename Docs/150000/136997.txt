<DOC>
<DOCNO> 136997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/ekonomi/eko05.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk villasında eğlence ve romantizmi yaşa 
</HEADLINE>
<TEXT>

The Times gazetesi, Türk villalarının balayı yapan çiftler, huzur arayanlar ve aileler’ için ideal tatil olanaklarını sunduğunu yazdı 
     EKONOMİ SERVİSİ 

     İngiliz The Times gazetesi, son sayısının gezi’ bölümünde Türkiye’nin villa kentlerini anlattı. Gazetenin Annabelle Thorpe imzalı, Türkiye En iyi otelleri ve villaları’ başlıklı haberinde, okurlara Türkiye’den tatil seçenekleri anlatılırken, tatillerini aile olarak’ geçirmek isteyenler ve balayına çıkan çiftler için kiralık Türk villalarının ideal olduğu anlatıldı. 
     Haberde tatillerini Türkiye’de geçiren John ve Vanessa Clarke adlı 50’li yaşlarında bir çiftin görüşlerine de yer veriliyor. Clarke çiftinin "Burada kendimizi iki dünyanın da en iyisine sahip gibi hissediyoruz" şeklindeki sözlerine yer veriliyor. 
     
     Manzara büyüleyici’ 
     Haberde, Taş Evi, Omer’s Houses, Villa Rüya, The Chateau, Villa Acar, Masal Evi, Kleo Cottages gibi villa veya villa gruplarının özellikleri detaylı şekilde anlatılarak, tatilcilere geniş bir seçenek yelpazesi sunuldu. 
     Örneğin, Taş Evi’n Kaya Vadi’sine görkemli ve huzur veren bir manzarası, büyüleyici bir yüksek tavanlı bir salonu olduğu belirtilerek gruplar için ideal bir kiralık mek n olduğu ifade ediliyor. 
     
     Romantikler için birebir 
     Üç evden oluşan Omer’s Houses’un dairesel yataklar, eski kapılarla dekore edilmiş bir tavan, gömme yuvarlak yemek masası, gül ve yaseminlerle dolu bir bahçesi olduğu anlatılıyor. Her villanın kira fiyatları da verilen haberde Kalkan’daki Villa Rüya’nın balayı yapan çiftler için ideal olduğu, deniz manzarasının romantiklerin ilgisini çekeceği ifade ediliyor. 
     Kaş’taki gotik tarzda inşa edilmiş The Chateau’nun ise bir kaleyi andırdığı, Villa Acar’ın da aileler için ideal, Gökçeovacık’taki Masal Evi’nin de huzur ve uzaklaşmak isteyenler için birebir olduğu anlatılıyor. 
     
Ahmet’in rüyası gerçekleşti’      Bu haber için Türkiye’de araştırmalar yapan Annabelle Thorpe, Türkiye’den tanıdığı Ahmet Şenol ile ilgili bir anısını da anlatıyor "İlk tanıştığımda beni Kumlubük yakınlarında, dağlarla çevrili bir yere götürdü ve bana Bu benim rüyam, şu bozulmamış tepelerde bir otel kurarak Türkiye’de daha önce hiç yapılmamış bir şey yapmak istiyorum’ dedi. Sekiz yıl sonra rüyasını gerçekleştirdi. Türkiye ile ilk tanışmamda böyle oteller yoktu." 
     



 EKONOMİ 



















</TEXT>
</DOC>
