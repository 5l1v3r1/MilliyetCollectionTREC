<DOC>
<DOCNO> 105097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yasam/yas02.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bırakın hediyenizi Örümcek Adam götürsün 
</HEADLINE>
<TEXT>
Hayal gücünüz sınır tanımasın 
Bugüne kadar yüzlerce hayale imza atan Mr. Smoky Organizasyon, bazen ünlü kahramanların kılığında hediyeler taşıyor, bazen de serenat yapıyor... 
     ÜMRAN AVCI İstanbul 

     SEVGİLERİNİ sürprizlerle kanıtlamak isteyenlerin hayalleri sınır tanımıyor. "Biz sadece düşlerinizi gerçekleştiriyoruz" diyen Mr. Smoky Organizasyon da, müzisyen, animatör ve illüzyonistlerin de aralarında bulunduğu bin kişilik bir ekiple 7 yıldır bu tür organizasyonlara imza atıyor. Genel Müdür Murat Dumanlı, sürprizlerini şöyle anlatıyor 
     "GENELLİKLE insanlar Romeo ve Juliet, Örümcek Adam, Don Juan, Marilyn Monroe ve Pamuk Prenses gibi ünlülerin kılığında sevdiklerine hediyeler göndermeyi tercih ediyor. Zeplinle Seni seviyorum’ balonları uçuranlar, ferman şeklinde şiirler yollayanlar var. Bir defasında da yurtdışından evine gelen karısına kapıyı elinde kırmızı gülle bir Don Juan’ın açmasını isteyen biri çıkmıştı. Müşterilerimizin hayal gücü çok geniş. Sevgililer Günü’nde 8 saat boyunca sevgilisine gül yollayanlar bile oluyor." 
     
     İmk nsız senaryolar da var 
     SLOGANLARININ zaman zaman yanlış anlaşıldığını anlatan Dumanlı, bu yüzden bazı senaryoları geri çevirmek zorunda kalmış. Neler mi "Bara gittiğimiz bir akşam animatörleriniz kavga çıkarsın. Bu sırada ben sevdiğim kızı kurtarayım. Gözünde kahraman olayım.", "Sevdiğimi kaçıralım. Sonra şaka olduğunu söyleyelim." 
     



 YAŞAM 















</TEXT>
</DOC>
