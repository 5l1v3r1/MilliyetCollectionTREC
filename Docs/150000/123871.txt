<DOC>
<DOCNO> 123871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/spo01.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜÇ, ZAFERLE GELİR’ 
</HEADLINE>
<TEXT>

Romanya’da yayınlanan Gazeta Sporturilor’a konuşan Lucescu, birbirinden ilginç sözler söyledi. Rumen çalıştırıcı, hedefini ise Napolyon’un bir sözüyle özetledi 
     BÜNYAMİN OSMAN 

     "İstanbul’un paşası" 
     ALİ Sami Yen Stadı’nda kazanılan Galatasaray zaferinden sonra Romanya’da yayınlanan Gazeta Sporturilor’a konuşan Beşiktaş Teknik Direktörü Lucescu, yanlış anlaşılmaması için fazla sevinemediğini söyledi. "İstanbul’un paşası" başlığıyla verilen röportajda, "Romanya’da kalsaydım, belki de bitmiştim. Çünkü ülkemizde böyle bir potansiyel ve para yok. Çok çalıştım. Çünkü bir gün ektiklerini biçiyorsun" diyen Rumen çalıştırıcı, şunları söyledi 
     
     "Hayat dersi " 
     "FUTBOLDA yazılmayan bir kural vardır, kazanmak istiyorsan, rakip takımdan nefret edeceksin. Ben böyle bir duyguya kapılmadım. "I love you Lucescu" pankartı, Galatasaray’da beni çiğneyenlere verilmiş bir hayat dersidir. Beni kapı dışı edenlere rağmen unutmamışlar. Kararı verenler çok iyi anladılar ki, büyük hata yaptılar. Anladılar ki, beraber devam etseydik, daha büyük işler yapabilirdik. Bir cevap vermek gerekiyorsa bunu sahada verdim." 
     
     "Hayırlı oldu" 
     "16 sene önce Romanya Milli Takımı’nda da Avusturya’yı 4-0 yendikten sonra istifam istenmişti. Galatasaray’da da lig şampiyonu oldum ve ayrılırken birden kendimi güçsüz hissettim. 16 sene önceki gibi Dinamo’da herşeyi sıfırdan aldım ve kendimi toparladım. Şimdi aynısını Beşiktaş’ta olacak gibi gözüküyor. Hayat budur. Bazen tuhaf olur. Belki de Galatasaray’dan ayrılmam daha hayırlı oldu. Belki de kalsaydım benim için risk olurdu." 
     
     "Kiev daha önemli" 
     "KİEV maçı bizim için Galatasaray karşılaşmasından bile önemli. Bu turu da geçersek, gücümüz daha da ortaya çıkacak. Bu ne demektir Napolyon’un bir sözü vardır "Güç, zaferle gelir" Buna bir ekleme yaparsam, zafer çalışmayla olur. Maça büyük bir titizlikle hazırlandım. Bazı oyuncularım Hocam NATO’daki general gibisiniz’ diye takılıyordu. Bu benim stilim. Ne yapayım. Terim ile aramızdaki tedirginlik ise bir yakıştırma." 
     
Kim bunlar      GAZETA Sporturilor’da yayınlanan röportajda muhabirin, "Galatasaray’ı bıraktığınız için biraz buruksunuz herhalde" sözlerine Lucescu’nun şu cevabı verdiği ileri sürüldü "Hayatta her zaman ileri bakarak adımlarına devam ettirirsin. Maç öncesi Galatasaraylı üç yönetici soyunma odasına gelip, beni kutladı ve Seninle devam etmediğimiz için üzgünüz’ dedi. Beşiktaş yöneticileri ise telaşlanıp, kızdı. Ama sonradan anladılar ki, altın yumurtlayan tavuk kendi ellerinde." 
     
Telefonunda Türk marşı      LUCESCU artık Türkiye ve Türkler ile iyice özdeşleşti. Cep telefonunun zilinde bile Mozart’ın Türk Marşı’nı kullanan Rumen çalıştırıcı, "Bu bana daha fazla güç hissi veriyor. Beşiktaş’ın da böyle bir güce ihtiyacı var" diye yorum getirdi. 
     
"Gözüm Türkiye’de"      EMRE ve Okan’ın Inter’deki başarısı, İtalyan kulübünün iştahını kabarttı. Galatasaray galibiyetinin ardından Lucescu’yu arayan Inter Başkanı Moratti, Rumen teknik adamı kutladı ve şunları söyledi Sana Milano’nun kapısı ne zaman açılır bilemem ama bir gün yine görüşürüz. Ama şu an gözüm Türkiye’de. Tavsiye edebileceğin futbolcu varsa onları takibe alırız." 
     
Kiev’de İtalyan hakem      UEFA Kupası’nda Beşiktaş’ın Dinamo Kiev ile oynayacağı rövanş karşılaşmasını İtalyan hakem Cosimo Bolognino yönetecek. Bolognino, Gaziantep’in Hapoel Tel Aviv’e deplasmanda 1-0 yenildiği maçta düdük çalmıştı. Diğer temsilcimiz Denizlispor’un O.Lyon mücadelesini ise Kuzey İrlandalı hakem Leslie Irvine idare edecek. 
     
"Kazanmak istiyoruz"      GALATASARAY maçından sonra Lucescu’ya el - kol hareketi yapan ve Rumen hocanın yakın çevresine, "İki hafta dinlensin aklı başına gelsin" dediği öğrenilen İlhan Mansız kurtarılmaya çalışılıyor. Menajer Sinan Engin ise, "Birini kaybetmek dünyanın en kolay işidir. Önemli olan onu kazanmaktır" ifadesini kullandı. 
     
Nouma’ya yönetim koruması Asbaşkan Haşmet Kürüm, golcünün darbeyi göstermek için şortunu sıyırdığını ifade etti 
     ORHAN YILDIRIM 

     Yediği tekmeyi gösterdi’ 
     GALATASARAY maçında centilmenliğe aykırı davranışlar içinde olduğu gerekçesi ile PFDK’dan ceza alması gündeme gelen Pascal Nouma’ya yönetim sahip çıktı. Asbaşkan Haşmet Kürüm, "Mondragon kendisine tekme attı. O da, şortunu sıyırıp aldığı darbeyi göstermek istedi. Zaten Mondragon da hatasını anlayıp bu hareket sonrası Pascal’dan özür diledi" dedi. 
     
     Hastaneye gitmeliler’ 
     KÜRÜM, bazı çevrelerin Nouma’yı kasıtlı olarak tahrik ettiğini belirtip, "Bilinçli olarak ceza alması isteniyor. Ama Nouma bu oyunlara gelmeyecek" dedi. Kendisine yapılan saldırılara anlam veremediğini belirten Siyah-Beyazlı yıldız ise, "Bazı oyuncular aslında maç sonu soyunma odasına değil, hastaneye gitmeli" diyerek ilginç yorumda bulundu. 
     
UEFA Kupası mesaisi      UKRAYNA’NIN Dinamo Kiev takımıyla yarın zorlu bir sınav verecek olan Beşiktaş dün taktik çalışmasıyla İstanbul mesaisini tamamladı. Ümraniye Tesisleri’nde dün kampa giren Siyah - Beyazlılar bugün yola çıkacak. Kartal’ın dün yapılan çalışmasına, sakatlıkları bulunan Pancu ve Zafer ile grip olan İlhan Mansız katılmadı. Öte yandan Dinamo’nun yıldızı Cernat’ın da bugün ameliyat olacağı ve karşılaşmada yer alamayacağı öğrenildi. 
     
Beşiktaş’a ceza geldi      PROFESYONEL Futbol Disiplin Kurulu, Gençlerbirliği karşılaşmasında çıkan olaylar nedeniyle Beşiktaş’a 750 milyon lira para cezası verdi. Kurul ayrıca Trabzonspor maçında çıkan olaylar nedeniyle Gaziantepspor’u 2.5 milyar lira para cezasına çarptırdı. 
     



 SPOR 


























</TEXT>
</DOC>
