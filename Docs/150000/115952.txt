<DOC>
<DOCNO> 115952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun29.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da zehirli mektup 
</HEADLINE>
<TEXT>

     Rusya'da bilinmeyen zehirli madde içeren bir mektup alan kişi, hastaneye kaldırıldı. 
     Ülkenin orta kesimindeki Penza kentinde, kendisine gönderilen zarfı açan kişi, çok kısa bir süre sonra fenalaştı ve hastaneye kaldırıldı. 
     İçişleri Bakanlığı yetkilileri, "Rus Posta Kulübü"' adlı bir gönderici tarafından Tver kentinden postalandığını belirttikleri zarftaki zehirli maddenin türünün henüz belirlenemediğini söylediler. 
     Zarfın 57 yaşındaki bir kadına gönderildiği, ancak bir akrabası tarafından açıldığı belirtildi. Aynı gün, bir postanede, yine Rus Posta Kulübü tarafından 45 yaşındaki bir kadına gönderilen ikinci bir zarf belirlendi ve açılmadan laboratuvara gönderildi. 
     





</TEXT>
</DOC>
