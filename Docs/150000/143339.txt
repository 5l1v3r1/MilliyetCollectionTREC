<DOC>
<DOCNO> 143339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas06.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren, inadı affetmedi 
</HEADLINE>
<TEXT>

Kapalı bariyerlere rağmen hemzemin geçide ters yönden giren aracı, tren biçti. Ve 5 kişi feci şekilde can verdi 
     EYÜP KELEBEK, NİLGÜN ELMAS Eskişehir DHA 

     Eskişehir’de, hemzemin geçitte trenin geçmesini beklemeden ters yola girip kapalı bariyerlerin arasından dolaşarak karşıya geçmek isteyen otomobil sürücüsü Ramazan Akpınar 38 faciaya yol açtı. 
     Önceki gün Haydarpaşa’dan Ankara’ya giden makinist Ali Karlıdağ 50 yönetimindeki Boğaziçi Ekspresi, Akpınar’ın kullandığı otomobile çarptı. Trenin yaklaşık 200 metre sürüklediği otomobilde Necati Akpınar 44 , eşi Şengül 39 ve annesi Feride 61 araçta sıkışarak can verdi. Ağır yaralanan Ramazan Akpınar’la Sevim Çoban Kaza 48 ise hastanede hayatlarını kaybetti. 
     
     İki dakika beklese..’ 
     Araçta ölenlerin cesetleri itfaiye ekiplerince otomobilin kaportası kesilerek çıkarılırken, kaza nedeniyle Boğaziçi Ekspresi yaklaşık iki saat bekletildi. 
     Makinist Karlıdağ’ı ifadesini alıp serbest bırakan emniyet yetkilileri Akpınar yönetimindeki otomobilin Altınevler mevkiindeki hemzemin geçite ters yoldan girip kapalı bariyerlerin arasından geçtiği sırada trenin altında kaldığını belirterek, "En fazla bir iki dakika bekleyecekti. Aceleci davranıp hem kendini hem de yanındakileri ölüme götürdü" dediler. 
     



 YAŞAM 



























</TEXT>
</DOC>
