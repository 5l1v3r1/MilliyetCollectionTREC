<DOC>
<DOCNO> 138386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/altan.html </URL>
<DATE> 2003/02/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
İçinden bulutların geçtiği bir kapı 
</HEADLINE>
<TEXT>

     Dışişleri Bakanımız Yaşar Yakış, gazetecilerin sorularını yanıtlarken 
     - ABD’ye karşı kapı gibi durmaya çalışıyoruz, demesi, nedense bana Ren Magritte’in o tablosunu hatırlattı. 
     
     Biliyorsunuz Başkan Bush, Saddam’a karşı kuzeyde ikinci bir cephe açmak için, Türkiye’de 40 - 50 bin Amerikan askerinin konuşlandırılmasını istiyor. 
     Başbakan Gül hükümeti de, böyle bir isteğin bir hükümet tezkeresi olarak TBMM’nin iradesine sunulabilmesi için parasal boyutu da olan bazı karşı isteklerde bulunuyor. 
     Medyaya bakıldığında, zaman zaman Başkan Bush’u da sinirlendiren al takke ver külah, sert bir pazarlık sürüyormuş gibi... 
     Ankara, ne koparırsam k r, ayaklarında... 
     Washington ise, isteklerinizi arsızlığa dönüştürmeyin, ayaklarında... 
     
     Bendenize sorarsanız sert çıkışlar, rest çekişler, ağırdan almaya çalışmalar, toplantılar, tartışmalar hepsi laf - ı güzaf... 
     Sonuçta ABD, dilediği kadar askeri, Türkiye’de konuşlandıracak ve Irak’a kuzeyden de saldıracaktır. 
     Ankara da, sanırım bunu bilmekte ve buna karşılık bazı ödünler sağlamaya çalışmakta... 
     
     Türkiye’nin gücü, ABD’ye 
     - Hayır, demeye yetmez mi 
     Tanrı’nın bildiğini kuldan niye saklayalım 
     - Yetmez. 
     
     Neden "yetmez" sorusuna gelince... 
     Son 50 yılda Türkiye’de ne kadar Amerikan üssü, ne kadar Amerikan askeri, ne kadar Amerikan savaş uçağı ve füzesi bulunmuş olduğunu kimse biliyor mu 
     Son 50 yılda ABD’nin Türkiye’deki askeri ağırlığı Ankara hükümetlerinin TBMM’ye gönderdiği tezkereler ve Meclis’in onaylarıyla mı boyutlandı 
     
     Bendeniz Meclis’teyken, bu konuları çok kurcaladığım için, başıma gelmedik kalmadı. Dokunulmazlığım da kaldırıldı, tabancalı linç saldırılarına da uğradım. Bütün o dönemin Meclis tutanaklarına dayalı belgeleri, "Ben Milletvekili İkenöde vardır. 
     
     Özür dilerim kendimden söz ettiğim için ama yine bir gün Meclis’te, o zamanın Dışişleri Bakanı İhsan Sabri Çağlayangil, kürsüye çıkmış ve NATO dışı ABD üslerini eleştirdiğim için, bana veryansın etmişti. Ne Moskovacı olmadığım kalmıştı, ne ülke çıkarlarını düşünmeyen bir hain olmadığım... 
     Süleyman Bey ise 
     - Üs yok tesis var, deyip duruyordu. 
     
     Aynı günlerde, Meclis’te TİP’e ait sıralarda önlü arkalı oturduğumuz Prof. Dr. Sadun Aren’le, bir Ankara lokantasında öğle yemeği yiyorduk. 
     Dışişleri Bakanı Çağlayangil de aynı lokantaya gelmiş ve bizi görünce, hemen yanımıza uğramıştı ve bendenize ne demişti biliyor musunuz 
     - Size teşekkür borçluyuz. Sayenizde sözlü anlaşmalara dayalı ABD üslerini, yazılı bir anlaşma haline getirdik. 
     
     Ben ise Türkiye’de, NATO üsleri dışında, bir de ABD üsleri bulunduğunu Paris’teyken, NATO’nun Başkomutanı Org. Norstad’dan öğrenmiştim. 
     Kendisine 
     - Neden Türkiye’deki üslere bizim bakanları, valileri sokmuyorsunuz, diye sorduğumda 
     - Onlar NATO’ya bağlı üsler değil, ABD’nin özel üsleri, yanıtı vermişti. 
     Türkiye’de ise kimsenin haberi yoktu, NATO üsleri dışında, bir de ABD’nin özel üsleri bulunduğundan... 
     
     12 Mart 1971 darbesi boşuna mı yapıldı Boşuna mı, Ankara - Washington ilişkilerinin aşırı bir saç örgüsüne dönüştüğünü eleştirenlerin başları binbir belaya girdi 
     Boşuna mı Cevdet Sunay Paşa 
     - Donumuza kadar her şeyimizi Amerika veriyor, demek gereğini duydu 
     
     Ve bugün birden, istersek ABD’ye "hayır" diyebiliriz pozlarına bürünüyoruz... 
     Diyebilseydik, son 50 yıl içinde de derdik. 
     Karamanlis kadar bile diyemedik. O nedenle de, Yunanistan AB dönem başkanı oldu. Biz ise AB üyeliği için h l iç çekip duruyoruz. 
     
     Yine de enseyi karartmayın... Evrensel bir saydamlık, Türkiye’yi de sarmaladıkça sanal bir hamasetçiliğin hipnozlarından, analitik bir akılcılığın gerçekçiliğine doğru kaymadayız... 
     İnanın az şey değildir, kendi öz gerçeklerinin bilincine varmak... 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
