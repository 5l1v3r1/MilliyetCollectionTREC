<DOC>
<DOCNO> 131915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/siyaset/siy99.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Myers Ankara’ya geldi      ANKARA Milliyet 

     ABD Genelkurmay Başkanı Richard Myers, Ankara’daki temasları öncesi dün saat 16.00’da özel bir uçakla İncirlik’e geldi. Türk ve ABD’li komutanların karşıladığı Myers, Irak operasyonuna hazırlanan birlikleri denetledi. 
     Myers, dün akşam C5 tipi bir uçakla Ankara’ya geçti. Myers’ı alanda ABD Büyükelçisi Robert Pearson, 4. Kolordu Komutanı Korgeneral Kemal Yılmaz, Türkiye’nin Washington Ateşesi Tuğgeneral Oran Uğuroğlu ve Genelkurmay Başkanlığı yetkilileri karşıladı. Sheraton Otel’e yerleşen Myers, daha sonra Genelkurmay Başkanı Orgeneral Hilmi Özkök’ün onuruna verdiği akşam yemeğine katıldı. Cumuhurbaşkanlığı Muhafız Alayı’ndaki yemeğe ABD’nin Ankara Büyükelçisi Robert Pearson’da katıldı. 
     
     BUGÜN GİDECEK 
     ABD Genelkurmay Başkanı bugün, Anıtkabir ziyaretinin ardından Genelkurmay Başkanı Orgeneral Hilmi Özkök ve Milli Savunma Bakanı Vecdi Gönül ile bir araya gelecek ve öğle saatlerinde Türkiye’den ayrılacak. 
     
Erdoğan’a ani’ ziyaret      ABDULLAH KARAKUŞ Ankara 

     ABD’nin Ankara Büyükelçisi Robert Pearson, Irak’la ilgili görüşmek için AKP Genel Başkanı Recep Tayyip Erdoğan’a dün akşam "ani" bir ziyarette bulundu. Pearson, Irak’la ilgili, Türkiye’nin bir an önce kararını vermesi gerektiğini belirtirken, Erdoğan ise sorunu barışçı yollarla halletmek için sonuna kadar çaba göstereceklerini kaydetti. 
     ABD’liler Irak’a yapılacak operasyon için Türkiye’ye ait üs ve limanlarda incelemelerde bulunurken, Pearson, dün Erdoğan’dan "son dakika" randevusu istedi. Akşam saatlerinde istenen randevuya olumlu yanıt verildi. Pearson, görüşmede Irak konusunda Türkiye’nin kendi yanlarında olmasını beklediklerini ve buna bir an önce karar verilmesi gerektiğini ifade etti. Ekonomik açıdan Türkiye’nin Irak operasyonunudan etkileneceğini ancak bunun içinde gerekli yardımları yapabileceklerini belirten Pearson, Türkiye’nin bölge ülkelerini Türkiye’ye çağırarak zirve yapmasını da olumlu bulduklarını kaydetti. Erdoğan ise bölgede savaş istemediklerini ifade ederek, "Körfez savaşından sonra büyük sıkıntılar yaşadık. Bölgede ekonomik sıkıntı olunca da terör arttı" diye konuştu. 
     
İran ve Suriye zirveye evet’ dedi      İran ve Suriye, Türkiye’nin Irak krizini çözmek için İstanbul’da zirve düzenlenmesi önerisini desteklediğini bildirdi. Suudi Arabistan da Türkiye’nin teklifini kabul etmeye hazırlanıyor. İran Dışişleri Bakanlığı Sözcüsü Hamid Rıza Asefi, Irak krizini çözecek "her seviyede zirve yapılmasının yararlı" olacağını düşündüklerini belirterek , "İran İslam Cumhuriyeti Türkiye ve Suriye ile zirvenin ayrıntılarını görüşecek" dedi. Suriye’nin ardından teklifi prensipte kabul ettiklerini söyleyen bir Suudi yetkili, toplantının amacıyla, Riyad’ın hangi düzeyde temsil edileceği konusunun belirleneceğini söyledi. 
     
Valiyi vekillere şik yet ettiler      FERİT DEMİR Tunceli DHA 

     TBMM İnsan Hakları İnceleme Komisyonu üyelerinin incelemelerine başladığı Tunceli’de bazı vatandaşlar, Vali Mustafa Erkal’ı "halk düşmanı" sözleriyle eleştirdi. Önceki gün düzenlenen toplantı da gergin bir havada geçti. Toplantının son bölümüne katılan Erkal’a, Musa Gezici adlı vatandaş sert eleştiriler yöneltti. Esnaf olduğunu dile getiren Gezici şöyle konuştu "İlin yöneticisine sesleniyoruz, bizi tepkiyle karşılıyor, Seni tutuklatırım’ diyor. Bana ağır küfürler ediyor. Dilekçe verdim. Bana ağır işkence yaptılar. Baygın halde hastaneye götürdüler. Bu işi yaptıran Erkal’dır." 
     
Dört Hizbullahçı’ya tutuklama      Adana’da, terör örgütü Hizbullah’a yönelik yapılan operasyonlarda yakalanan biri askeri kanat sorumlusu beş kişi, Devlet Güvenlik Mahkemesi’ne DGM sevk edildi. Emniyet Müdürlüğü yetkililerinden alınan bilgiye göre, Terörle Mücadele Şube Müdürlüğü ekiplerince üç gün önce Levent mahallesindeki hücre evine yapılan operasyonda yakalanan, askeri kanat sorumlusu "Tevfik Reis" kod adlı Tahir Salsan 31 ile Murat T. 27 , Sami Bakırcı 33 , Sebahattin Durmaz 31 ve Mehmet Şefik Şen sorgularının tamamlanmasının ardından, haklarında düzenlenen evrakla DGM’ye sevk edildi. Tutuksuz yargılanmak üzere serbest bırakılırken, dört sanık tutuklandı. 



 SİYASET 















</TEXT>
</DOC>
