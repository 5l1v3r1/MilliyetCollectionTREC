<DOC>
<DOCNO> 133649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko24.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde 746 milyon dolarlık satış gerçekleşti 
</HEADLINE>
<TEXT>

     Hazine Müsteşarlığı tarafından bugün yapılan 392 gün vadeli ABD Doları cinsinden iskontolu devlet tahvili ihalesine, toplam 938.1 milyon dolar teklif geldi. 
     Edinilen bilgiye göre, ihalede nominal 799 milyon dolarlık satış gerçekleşirken, net satış miktarı 746 milyon dolar oldu. 
     Tahvil ihalesinde bileşik faiz yüzde 6.59, basit faiz yüzde 6.60 olarak belirlendi. 
     Döviz cinsinden ABD Doları iskontolu tahvil ihalesinde senetlerin geri ödeme tarihi 26 Şubat 2004 olarak belirlendi. 
     Hazine en son 21 Ocak tarihinde, biri 371 gün vadeli iskontolu, diğeri 3 ayda bir değişken faiz ödemeli olmak üzere, iki tahvil ihalesi birden düzenlemişti. 
     371 gün vadeli tahvil ihalesine toplam 5 katrilyon 763.5 trilyon liralık teklif gelirken, ihalede nominal 4 katrilyon 380.4 trilyon liralık satış gerçekleşmişti. 
     Net satış miktarı da 2 katrilyon 739.3 trilyon lira olan ihalede, bileşik faiz yüzde 58.50, basit faiz ise yüzde 58.78 olmuştu 3 ayda bir değişken faiz ödemeli tahvil ihalesine ise toplam 393.7 trilyon liralık teklif gelirken, nominal 279.6 trilyon liralık satış yapılmıştı. İhaledeki net satış miktarı 275.5 trilyon lira olmuştu. İhalede dönemsel faiz yüzde 13.17 olarak belirlenmişti. 
     Hazine bu hafta, 167.2 trilyon lira iç borç ödemesinde bulunacak. 
     





</TEXT>
</DOC>
