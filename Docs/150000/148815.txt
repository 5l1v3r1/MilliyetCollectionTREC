<DOC>
<DOCNO> 148815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun46.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB "Kerkük konusunda ABD'nin sözünü dinleyeceğiz" 
</HEADLINE>
<TEXT>

     Irak Kürdistan Yurtseverler Birliği'nin IKYB bir yetkilisi, Amerikan finans çevrelerinin gazetesi Wall Street Journal gazetesine yaptığı açıklamada, ''Kerkük konusunda Amerikalıların sözünü dinleyeceklerini'' söyledi. 
     Gazeteye açıklama yapan Hüsrat Resul adlı yetkili, ''Amerikalılar açısından sorun oluşturacak herhangi bir şey yapmak istemiyoruz. Bizden, Türkler nedeniyle, Kerkük'ten uzak durmamızı istediler. Biz de dinleyeceğiz. Bu siyasi bir karar'' diye konuştu. 
     ''Kerkük'e giden yolda Amerikalılarla birlikte çarpışacaklarını'' kaydeden Resul, ''Peşmergeler katıldığı takdirde Kerkük savaşı daha kolay kazanılacaktır'' dedi. 
     Gazete, Kürt yetkililerin, ''peşmergelerin Amerikan komutası altında olduklarını ve kendi başlarına hareket etmeyeceklerini'' ifade ettiklerini de duyurdu. 
     





</TEXT>
</DOC>
