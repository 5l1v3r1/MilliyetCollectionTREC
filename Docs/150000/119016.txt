<DOC>
<DOCNO> 119016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/akyol.html </URL>
<DATE> 2002/11/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İyi bir başlangıç 
</HEADLINE>
<TEXT>

     TBMM 550 üyeden oluşuyor, bunun 458’i ilk defa Meclis’e girmiş... Geçen dönemlerden sadece 92 milletvekili var. 
     Gerçekten darbelerden, ihtilallerden, devrimlerden sonra ancak bu çapta bir yenilenme görülebilirdi. Hikmet Çetin’in isabetle söylediği gibi "halkın yaptığı bir devrim" sonucunda Meclis bu çapta yenilendi. 
     AKP yeni bir partidir, CHP de Meclis dışından gelmektedir. 
     Geçen on yılın Meclis kadrosunu oluşturan partiler, DSP, MHP, DYP ve ANAP dışarıda. 
     Dünkü yemin törenini, her zaman olduğu gibi askerler de dinleyici locasından izlediler. Yeni Genelkurmay Başkanı Org. Hilmi Özkök, daha seçimin ilk gününden itibaren "milletin iradesine saygı"yı vurguladı. 
     Evet AKP’nin çoğunlukta olduğu Meclis’te de kurallar ve teamüller aynen devam ediyor... "Kriz" bekleyenlere çok güzel bir cevap... 
     
     SAYIN Ecevit’in bir süredir AKP’yi laiklik için tehdit gibi göstermesini, hatta "devlet sorunu"ndan bahsetmesini anlamak mümkün değil. Halbuki tanıdığımız Ecevit’e "bilgece" davranmak daha çok yakışırdı. 
     AKP dünyaya güzel mesajlar verirken, CHP de buna katkıda bulunurken, Ecevit yanlış sinyaller veriyor 
     Hele de Tayyip Erdoğan’ın İtalya gezisini Ecevit’in "hangi sıfatla " diye eleştirmesi 
     İtalyan Başbakanı Berlusconi Tayyip Erdoğan’ı hangi sıfatla davet ettiyse, Solana hangi sıfatla görüştüyse, Yunan ve İspanyol başbakanları hangi sıfatla görüşecekse, Erdoğan o sıfatla yurtdışı gezileri yapıyor 
     Hani AKP kazanırsa "Avrupa Birliği ile ilişkilerimiz bozulacakötı . Aksine iyi mesajlar geliyor. Erdoğan’ın AB için açıkladığı "9 Taahhüt" etkili oluyor. 
     Ufak, sembolik bir ayrıntı Berlusconi görüşme sırasında olağan bir Batılı tavrıyla bacak bacak üstüne atınca Erdoğan da aynı hareketi yapmış. Bizim kültürümüz açısından bu bir "eşitlik" dikkatidir. 
     Erdoğan dış gezilerini elbette sürdürmeli, hükümeti devralmak için AKP elini çabuk tutmalı... 
     
     MECLİS’İN açılış oturumuna başkanlık eden CHP’li stratejist Şükrü Elekdağ, Türkiye’nin çok değerli bir "sermaye"sinden bahsetti 
     "İslamla çağdaş siyasi değerleri bağdaştıran ülke olmak..." 
     Clinton’ın sözlerini de hatırlatan Elekdağ, haklı olarak, "böyle bir modele dünyanın ihtiyacı var" diye vurguladı. 
     Bunda AKP’nin rolü özellikle önemlidir. 
     Ekonomi ve dış politikadaki olumlu rüzgarların bir sebebi Türkiye’nin tek parti ile istikrara kavuşması ise, öteki sebebi AKP’nin "İslamla çağdaş siyasi değerleri bağdaştıran" bir parti olmasıdır. Tayyip Erdoğan da hayat çizgisi ile bu gelişmenin bir modeli... 
     Artık irtica paranoyası bırakılmalıdır. Türkiye’nin AKP ile daha da işlevsellik kazanan bu "sermaye"yi en yararlı şekilde kullanmasına, AB yolunun açılmasına bakmalıyız. 
     AKP gerçekten, siyasal İslamı doğuran sosyolojik dinamiklerin, Batılı siyasi değerlerle bağdaşan "muhafazakar demokrat" hareketlere dönüşmesinin evrensel modeli olabilir ve Türkiye bundan çok yarar sağlar. 
     AKP’nin hem şansı, hem sorumluluğu çok büyük. 
     Yeni Meclis, yeni hükümet Türkiye’ye hayırlı olsun. 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
