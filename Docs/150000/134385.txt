<DOC>
<DOCNO> 134385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/ekonomi/eko08.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest bölgelere vergi düzeni 
</HEADLINE>
<TEXT>

Maliye Bakanı Kemal Unakıtan, serbest bölgelerdeki vergi kayıp ve kaçaklarını önlemek için kısa zamanda yeni bir düzenleme yapmaya çalıştıklarını söyledi 
     Serbest bölgelerdeki vergi kayıp ve kaçağını ortadan kaldırmak için, kısa süre içinde yeni bir düzenlemeye gidileceğini açıklayan Maliye Bakanı Kemal Unakıtan, "Devlet Bakanı Kürşad Tüzmen’le görüşme halindeyiz. Bürokratlar da bu yönde bir düzenleme hazırlığı içinde" dedi. Serbest bölgelerin yararına inandıklarını, ancak vergi kayıp ve kaçağıyla mücadele edeceklerini belirten Unakıtan, şöyle konuştu 
     "Serbest bölgeleri tamamen vergi dışına itme düşüncemiz yok. Ama kayıp ve kaçağa karşı bazı tedbirler alacağız. İstisnaları sınırlamaktan ziyade vergi kayıp ve kaçakları sorununa çözüm bulacağız. Mal ucuza giriyor. Belli bir k r orada bırakılıyor. Sonra çok pahalıya içeriye ithal ediliyor. Dolayısıyla vergilendirilmemiş k r serbest bölgede kalıyor. Buna göz yumamayız. İçeride ödenen bir vergiyi, sırf serbest bölgeye aktarmak suretiyle hem haksız rekabet yaratılıyor, hem de vergi kayıp ve kaçağına sebebiyet veriliyor." 
     
     Memuru ezdirmeyiz’ 
     Memur maaşlarına nisanda zam yapılıp yapılmayacağı sorusuna Bakan Unakıtan, şöyle cevap verdi "Onlar da hükümetin vereceği bir karara bağlı. Şu aşamada bu konuda bir değerlendirme için erken. Ama herhalde memurumuzu enflasyona ezdirmeyiz." Bakan Unakıtan Irak’a olası müdahale durumunda ekonominin en az etkilenmesi için hazırlıklar yapıldığını da söyledi. 
     
Nema kararsızlığını bırakın’      CHP Antalya Milletvekili Tuncay Ercenk, Hükümetin, Çalışanların Tasarrufu Teşvik Fonu nemalarının ödenmesi konusundaki kararsızlığının ne zaman sona ereceğini’ sordu. 
     Ercenk, Başbakan Abdullah Gül tarafından yanıtlanması istemiyle TBMM Başkanlığı’na sunduğu soru önergesinde, hükümet üyelerinin değişik görüşlerinin zor durumdaki çalışanların daha da zor duruma düşmesine neden olduğunu bildirdi. Ercenk, bir başka soru önergesinde de hükümetin çiftçilerin faiz borçlarının affedilmesi konusunda bir Faiz barışı’ başlatmasını istedi. 
     



 EKONOMİ 
























</TEXT>
</DOC>
