<DOC>
<DOCNO> 132562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/spo04.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio müjdesi 
</HEADLINE>
<TEXT>

Trabzonspor’un Brezilyalı yıldızı, Beşiktaş ile görüşmediğini söyledi, "Kulübümde mutluyum. Mayıs ayı gelmeden yeni sözleşme imzalayıp, sorunu çözeceğim" dedi 
     Kalmak istiyor 
     YENİ sezon için Beşiktaş ile anlaştığı iddia edilen Trabzonsporlu Aurelio, Bordo - Mavili kulüpten ayrılmak istemediğini açıkladı. Brezilyalı futbolcu, kulübün internet sitesinde yaptığı açıklamada Trabzonspor’da kalacağını dile getirip, "Beşiktaş ile herhangi bir görüşmem olmadı. İznimi İstanbul’da geçirdim. Kimseyle değil anlaşmak, masaya dahi oturmadım" diye konuştu. 
     
     İmza atacağım’ 
     TRABZONSPOR ile gelecek sezon için temaslarının sürdüğünü de dile getiren Aurelio, anlaşma aşamasına geldiklerini de vurguladı. Brezilyalı futbolcu sözlerini şöyle sürdürdü "Tek isteğim kulübümde kalmak. Mayıs ayı gelmeden önce imzayı atıp, sorunu çözmek istiyorum. Taraftarlarımızın gönlü rahat olsun. Beşiktaş’a transferim konusundaki tüm iddialar yalan." 
     
Hazırlık programı      YENİ sezon hazırlıklarını yoğun bir şekilde sürdüren Trabzonspor’da maç programı belli oldu. Trabzonspor, 25 Ocak’ta Ofspor, 26 Ocak’ta Gümüşhane Doğanspor, 29 Ocak’ta Giresunspor, 2 Şubat’ta da Güney Kore’nin Buechon takımıyla oynayacak. Giresunspor maçının bir süre önce trafik kazası geçiren amatör lig ekibi Keşap Belediyespor’a yardım amacıyla düzenlendiği açıklandı. 
     
Topbaşı yaptılar      TRABZONSPOR Teknik Direktörü Samet Aybaba, takımına Trabzon’da 3 haftalık aradan sonra dün ilk kez antrenman yaptırdı. Bordo - Mavili takımın çalışması yaklaşık 1.5 saat sürdü. Kolundaki alçısı çıkarılan Erdinç, takımla birlikte çalıştı, kasığında ağrılar olan Metin Aktaş, doktor kontrolünde antrenman yaptı. 
     
     Aybaba’nın 
     yıldız teşhisi Kendimiz yarattık’ 
     TEKNİK Direktör Samet Aybaba, Trabzonspor’un kendi yıldızlarını iç bünyesinde keşfettiğini açıkladı. Aybaba, "Takımımızda yıldız olarak değeri farklı ve yüksek olan oyuncular yok. Ama takım oyununu üst düzeyde başarmamız ve lig standartlarına bakıldığında kaliteli bir takım olarak öne çıkmamız, tüm oyuncularımızı değerli yaptı. İşte bizim sırrımız" diye konuştu. 
     
     Alternatif çok’ 
     BU dönemde oyuncularının teklif almasının doğal olduğunu da açıklayan Aybaba, "Alternatifler yaratmaya çalışıyoruz" dedi. Aybaba şunları söyledi "Oyun değerleri yükselen takımlar, yeni yıldızlar çıkarır. Başka takımların oyuncularından çok kendi değerlerimize ağırlık vermek işleri değiştirdi." 
     
     Fatih’ten güvence 
     KARADENİZ ekibinin gol silahı Fatih Tekke, mükemmel bir hava yakaladıklarını iddia etti. Tecrübeli futbolcu, kolej takımı gibi olduklarını dile getirip, "Takım içinde herkesin birbirine karşı içten sevgisi var. Bu duygular, saygıya ve dayanışmaya dönüşüyor. İlk hedefimiz Türkiye Kupası. Hedefe ulaşacağımıza inanıyorum. Taraftarlarımıza özlenen coşkuyu yaşatacağız" dedi. 
     



 SPOR 



























</TEXT>
</DOC>
