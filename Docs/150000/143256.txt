<DOC>
<DOCNO> 143256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sontur15.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Ankara Büyükelçisi "Kitli imha silahlı büyük bir yalan" 
</HEADLINE>
<TEXT>

     Irak'ın Ankara Büyükelçisi Talib Abid Salih, Irak'ta kitle imha silahlarının bulunduğunun ''büyük bir yalan ve iftira'' olduğunu söyledi. 
     Salih, İP Genel Başkanı Doğru Perinçek'i parti genel merkezinde ziyaret etti. 
     İP'in barış yanlısı tutumunun Türkiye halkının da tavrını yansıttığını belirten Salih, ''Irak Türkiye'nin kardeşidir ve Türkiye halkı bunu ortaya koymuştur'' dedi. 
     Irak'ın BM Silah Denetçileri ile işbirliği yaptığını ve böylece barıştan yana tavrı koyduğunu kaydeden Salih, ''ABD yönetimi hala savaştan yanadır'' diye konuştu. 
     Salih, Azor adasında biraraya gelen liderlerin görüşmelerinin sadece 45 dakika sürmesinin ''ABD'nin, yaptıklarının sorumluluğunu bilmediği'' anlamına geldiğini savunarak, ''Irak'ta kitle imha silahları olduğu büyük bir yalandır, iftiradır'' dedi. 
     Daha sonra gazetecilerin sorularını yanıtlayan Salih, bir gazetecinin, ''Irak'ın 'ABD'ye hayır' demesi için Türkiye'ye 40 milyar dolar teklif ettiği haberleri var. Bunlar doğru mu '' sorusu üzerine, ''Biz Türkiye ile ilişkilerimizde ABD gibi pazarlık yapmıyoruz. Çünkü bu saygısızlık olur. ABD, dünyadaki bütün halkların tavırlarını parayla satın alabileceğini sanıyor'' dedi. 
     Bir soru üzerine Saddam Hüseyin'in sürgüne gitmesi gibi bir durumun söz konusu olmadığını belirten Salih, ''Bush ülkesini terketsin, çünkü savaşı isteyen o'' dedi. 
     Salih, ''Irak halkı ve yönetimi savaşa hazır mı '' sorusunu yanıtlarken de ''Evet. Irak halkı ve yönetimi bu savaşa hazırdır. Biz yerimizdeyiz. İşgal güçlerine ne yaparsınız Çiçek mi atacağız. Halkın her zaman gücü vardır. Filistin buna örnektir'' 
     
     ''TEZKERE REDDEDİLİR'' 
     İP Genel Başkanı Doğu Perinçek de Türkiye'nin ABD'nin isteklerine ''kesinlikle direneceğini'' söyledi. 
     Tezkerenin ikinci kez Meclis'e gelmesi durumunda ''yeniden reddedileceğini'' savunan Perinçek, ''ABD Türkiye'nin müttefiki değil, Türkiye'nin stratejik düşmanıdır'' dedi. 
     Irak'ın toprak bütünlüğünün Türkiye'nin toprak bütünlüğü olduğunu ifade eden Perinçek, ''İskenderun açıklarındaki ABD gemilerinde de 2000'e yakın PKK'lı teröristin, CIA peşmergelerinin ve Yahudileştirilmiş Kürtlerin bulunduğunu'' iddia etti. 
     





</TEXT>
</DOC>
