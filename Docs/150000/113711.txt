<DOC>
<DOCNO> 113711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo08.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kulübü yüksek divan kurulu toplantısı yarın yapılacak... 
</HEADLINE>
<TEXT>

     Fenerbahçe Kulübü Yüksek Divan Kurulu Olağan Toplantısı yarın yapılacak. 
     Toplantı, Fenerbahçe Burnu'ndaki Faruk Ilgaz Sosyal Tesisleri'nin yeniden inşa edilmek için yıkılması nedeniyle Göztepe'deki Semiha Şakir Lisesi'nde gerçekleştirilecek. 
     Temmuz, Ağustos ve Eylül ayları yönetim kurulu çalışmalarının değerlendirileceği toplantının gündeminde, Dünya üçüncüsü olan A Milli Futbol Takımı'nın Fenerbahçeli futbolcuları ve Avrupa şampiyonu milli atlet Süreyya Ayhan'a plaket verilmesi, Faruk Ilgaz Sosyal Tesisleri'nin yeniden inşası için hazırlanan projelerin değerlendirilmesi gibi konular yer alıyor. 
     Yüksek Divan Kurulu Genel Sekreteri Kemal Belgin, milli atlet Ayhan'ın toplantıya gelmeyeceğini bildirdiğini, ancak plaket töreni sırasında isminin yine de anons edileceğini söyledi. 
     





</TEXT>
</DOC>
