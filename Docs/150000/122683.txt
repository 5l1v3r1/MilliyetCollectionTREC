<DOC>
<DOCNO> 122683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko25.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP Bölgesi çiftçileri, kooparetifle dünyaya açılacak... 
</HEADLINE>
<TEXT>

     Şalıurfa'da, çiftçiler tarafından kurulan AGRO-GAP Önder Çiftçi Danışmanlık Derneği üyelerinin, ürettiklerini yurt dışına aracısız satabilmek için kooperatif kurma aşamasında olduğu bildirildi. 
     AGRO-GAP Önder Çiftçi Danışmanlık Derneği Başkanı Mehmet Sait Melik, yaptığı açıklamada, çiftçilerin modern tarım teknolojisinden faydalanması amacıyla 1999 yılında derneği kurduklarını, 2002 yılında ise üretilen ürünlerin dünya pazarlarına aracısız ulaştırabilmek için koperatif kurma noktasına geldiklerini söyledi. Melik, şöyle konuştu 
     ''Faaliyetlerimizde dışardan kaynak kullanmıyoruz. Finansmanı üye çiftçiler sağlıyor. Amacımız, ürünün üretimindeki ilk aşamasından son tüketicinin eline ulaşıncaya kadar geçen aşamaları, çiftçilerin yapmasını sağlamaktır. Çiftçlerimizin ürettikleri, süs bitkisinden, antepfıstığı, mısıra kadar birçok ürünü Avrupa'daki çeşitli ülkelere ihraç ediyoruz. Ayrıca dünyadaki gelişen tüketim eğilimine paralel olarak çiftçilerimizi yeni üretime yönlendirmeye çalışıyoruz. Düzenlediğimiz çiftçi seminerleriyle, dünya pazarlarında rekabet gücü yüksek yeni ürünlerin avantajlarını anlatıyoruz.'' 
     
     ÇİFTÇİ AİLELERİ EĞİTİLECEK 
     Melik, yıl sonuna kadar kurularak faaliyete geçecek kooperatifle, çiftçi gelirlerinde artış gözleneceğini belirterek, şöyle konuştu 
     ''Çiftçiler, kendilerinin patronu olacak. Artık ürettiklerini aracılara satıp, sadece üretim görevinde kalmayacaklar. Daha önce yıllık geliri 5 milyar lira olan çiftçi 20 milyar liraya ulaşabilecek. Gelirdeki bu artış, çiftçilerin yaşam satandartlarını yükseltecek. Kooperatifimiz, sadece tarım sektöründeki gelişmeleri çiftçilerimize aktarmakla kalmayacak, ailelerini de eğitecek. Ailelerin vizyonunu değiştireceğiz. Daha önce de hasat sonrası yurt içi ve dışı turlar düzenleyerek üyelerimiz ailelerini geliştirmeye sosyal yaşamını değiştirmeye yönelik çalışmalırımız oldu. İspanya, Fransa, Suriye ve Icarda'ya üyelerimiz ve eşleri gittiler.'' Melik, bölge çiftçisine kimyon, kanola, organik tarım ürünleri ve nar yetiştirmeleri için öneride bulunduklarını sözlerine ekledi. 
     





</TEXT>
</DOC>
