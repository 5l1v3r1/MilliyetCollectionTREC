<DOC>
<DOCNO> 131891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/ekonomi/eko08.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi’den Digital Platform’a 80 trilyon 
</HEADLINE>
<TEXT>

     Çukurova Grubu şirketlerinden Digital Platform İletişim Hizmetleri A.Ş.’ye Yapı ve Kredi Bankası da ortak oldu. 
     Digital Platform A.Ş.’nin sermayesi 105.6 trilyon liradan 319.9 trilyon liraya yükseltildi. Artırımın 24.1 trilyon liralık bölümü yeniden değerleme fonundan, kalan bölümü nakit olarak karşılandı. Nakit olarak artırılan bölümün 85.1 trilyon liralık bölümü şirketin yabancı ortağı Finnur Technologies B.V., 24.3 trilyon lirası Çukurova Holding A.Ş., 80.6 trilyon lirası da şirkete yeni katılan Yapı ve Kredi Bankası tarafından ödendi. 
     
     Sermaye yapısı değişti 
     Sermaye artırımı sonrasında Digital Platform A.Ş.’de Finnur Technologies’in payı yüzde 95.67’den yüzde 65.43’e inerken, Çukurova Holding’in payı yüzde 4.33’ten yüzde 9.36’ya yükseldi. Yapı ve Kredi Bankası, sermaye artırımına katıldığı parayla şirkete yüzde 25.21’lik payla ortak oldu. 
     



 EKONOMİ 

















</TEXT>
</DOC>
