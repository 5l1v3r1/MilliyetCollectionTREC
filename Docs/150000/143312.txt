<DOC>
<DOCNO> 143312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/siyaset/siy03.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır veda etti 
</HEADLINE>
<TEXT>

Görevi devrettikten sonra Başbakanlık’tan kendi aracıyla ayrılmak isteyen Yalçınbayır’a Gül makam arabasını tahsis ederek jest yaptı. 
     ANKARA Milliyet 

     Savaş aleyhtarı açıklamalarıyla tartışma yaratan Ertuğrul Yalçınbayır, Başbakan Yardımcılığı görevini Dışişleri Bakanı Abdullah Gül’e devretti. Makamların gelip geçici olduğunu belirten Yalçınbayır, "58. hükümette onurlu bir görevim oldu. Fakat yeni dönemde bazı tasarrufların yapılması gerekiyordu. Biz de bu kapsamda değerlendirildik. Bu görevi en iyi yapabilecek de Gül’dür. Gül’ün önderliğinde AB’de büyük mesafeler kat edilecek" dedi. 
     Türk siyasetindeki seçkin isimlerden biri olan Yalçınbayır’ın deneyimlerinden yararlanacağını kaydeden Gül de, "Bundan sonra hep beraber çalışmaya devam edeceğiz" diye konuştu. 
     



 SİYASET 













</TEXT>
</DOC>
