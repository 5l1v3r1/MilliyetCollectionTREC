<DOC>
<DOCNO> 104142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/spor/spo01.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma aklandı 
</HEADLINE>
<TEXT>

Beşiktaş’ın hocası Mircea Lucescu, Fransız yıldızın kırmızı kart görmesini gerektiren herhangi bir hata yapmadığı raporunu verdi, yönetim de kendisine ceza kesmedi 
     ORHAN YILDIRIM 

     Sahip çıktı 
     İSTANBULSPOR maçının 71. dakikasında sahaya sürülen, ancak beş dakika sonra gördüğü kırmızı kartla Beşiktaş’ı on kişi bırakan Pascal Nouma’ya kulüpten ceza verilmedi. Teknik Direktör Mircea Lucescu’nun, yıldız golcünün kırmızı kartı gerektirecek herhangi bir hata yapmadığı raporunu vermesi üzerine yönetim ceza sistemini yürürlüğe koymadı. Ancak PFDK’nın, kırmızı kart nedeniyle bir maç ceza vermesi bekleniyor. 
     
     Parasını alacak 
     BEŞİKTAŞ yönetimi, Fransız yıldızın sözleşmesindeki "Kart gördüğü, oyun dışı kaldığı durumlarda, teknik direktörün vereceği rapor kayıtsız şartsız geçerlidir" maddesini ele alarak, ceza verilip, verilmemesi konusunda Lucescu’ya başvurdu. Rumen hocanın, hatası bulunmadığını belirtmesi üzerine siyahi oyuncu maç başına 30 bin dolarlık ücretini almaya hak kazandı. Nouma, dakika başına 6 bin dolar kazandı. 
     
Aydın’dan özür      BEŞİKTAŞ’TA İstanbulspor maçı sonrası Nouma için "Zenci oyuncu" ifadesini kullanan hakem Ali Aydın, İletişim Komitesi Başkanı Mete Düren’i arayarak, özür diledi. Düren, "Sayın Ali Aydın mevcut hadiseden duyduğu üzüntüyü dile getirdi. Maç sonu heyecanı ve yorgunluğuyla istemeden kullandığı bir sözcükten dolayı camiamızdan ve Nouma’dan özür diledi. Biz de bu olgun davranıştan dolayı özrü kabul ettik ve olayı kapattık" dedi. Öte yandan İstanbulspor maçında sahaya atılan çakı, şişe ve tahlikeli maddeler nedeniyle Beşiktaş PFDK’ya sevk edildi. Hakem Aydın ve gözlemci Erdal Güleç’in raporları doğrultusunda kulübe 1.5 milyar lira ceza verilmesi bekleniyor. 
     
Egzersiz zamanıAlmanya’da tedavisi süren İlhan Mansız, süratle ayağını güçlendirmeye çalışıyor 
     MİLLİ Takım kampına katılmadığı için gündem oluşturan İlhan Mansız, tartışmalardan uzak Münih’teki Alpha kliniğinde tedavisine devam ediyor. 37 gün arayla ikinci kez atroskopi olan yıldız golcü, günde üç egzersiz yapıyor. İlhan’ın, ligin 8. haftasındaki Gaziantep maçına yetiştirilmesine çalışılıyor. Futbol Federasyonu Disiplin Kurulu’na sevk edilen İlhan hakkındaki kararın birkaç gün içinde verilmesi bekleniyor. 
     
Kaan Dobra’ya yuvadan çağrı      BÜYÜK umutlarla transfer edilen, ancak henüz 18 kişilik kadroya bile giremeyen Kaan Dobra’ya eski takımı Kocaelispor sahip çıktı. Geride kalan üç haftada puanla tanışamayan Körfez ekibi, tecrübeli oyuncuya dön’ çağrısında bulundu. 
     
Şampiyonluk görevimiz’      PERFORMANSI giderek artan Amaral, asıl mevkisinin orta alan olduğunu, ancak her bölgede oynayabileceğini söyledi. Brezilyalı futbolcu, "Kale de buna dahil. Benfica dışında her oynadığım takımda kupa kazandık. Bu takımı şampiyon yapmak bizim görevimiz" dedi. İlginç açıklamalar yapan Amaral, "Müslüm Baba ile tanışmak isterim. Belki iyileştiğinde birlikte şarkı söyleriz" ifadelerini kullandı. Bu arada Beşiktaş, bir günlük aradan sonra Diyarbakır maçının hazırlıklarına başladı. 
     



 SPOR 

























</TEXT>
</DOC>
