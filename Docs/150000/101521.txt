<DOC>
<DOCNO> 101521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/ekonomi/eko02.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali dövizlerin çokuluslu çetesi 
</HEADLINE>
<TEXT>

Maliye Bakanlığı Teftiş Kurulu, 3.5 milyar dolarlık hayali döviz operasyonu gerçekleştiren çokuluslu çeteyi açığa çıkardı. Çete, ucuz Eximbank kredisi karşılığında döviz getirmek zorunda olan ihracatçılara sahte döviz giriş belgeleri sağlamış 
     NEDİM ŞENER 

     Maliye Bakanlığı Teftiş Kurulu’nun gizli’ raporu, hayali ihracatta ikinci büyük perdeyi açtı. Orhan Aslıtürk ve ASCOR organizasyonunun, yapılmayan ihracatları yapılmış gibi göstererek gerçekleştirdiği büyük KDV vurgunundan sonra, şimdi de Eximbank’tan, ihracat yapacağız’ diye alınan ucuz destek kredilerinin, başka yerlerde kullanıldığı, döviz taahhütlerinin de sahte giriş belgeleri ile kapatıldığı ortaya çıktı. Sahte belgeler ile 3.5 milyar dolarlık hayali döviz işlemi yapıldığı anlaşıldı. 
     Teftiş Kurulu’nun 21.06.2002 tarihli gizli’ raporu, ihracatta hayalici sahtek rlığın boyutlarını gözler önüne serdi. Rapora göre, Eximbank’ın, ihracatı desteklemek için kullandırdığı, faizleri piyasadan çok düşük olan sevk öncesi ihracat kredisi’ alan yüzlerce şirket, aslında bu krediyi ihracatta kullanmadı. Ya devletin Hazine’sine yüksek faizle satarak büyük faiz geliri sağladı veya başka yatırımlarda kullandı. 
     
     700 şirkete 7 bin belge 
     Ancak, kredi kadar döviz girişi’ taahhüdü ile alınan kredilerin kapatılması sırasında, ihracat yapılmadığı, dolayısıyla döviz girişi gerçekleşmediği halde, girmiş gibi göstererek, sahte belgelerle taahhüt kapattılar. Rapora göre, Türk vatandaşları ile birlikte, çok sayıda yabancı uyruklu kişinin oluşturduğu organizasyon, 1997, 1998 ve 1999 yıllarında 3.5 milyar dolarlık hayali döviz işlemi gerçekleştirdi. Raporda, adlarına hayali ihracat yapılan 700 şirket için, üç yıl içinde 19 bankanın çok sayıdaki şubesinin kullanılarak, 7 bin 388 sahte Döviz Alım Belgesi DAB düzenlendiği, 1 milyar 200 bin dolarlık hayali ihracat karşılığında toplam 3.5 milyar dolarlık hayali para transferi gerçekleştirildiği, suç organizasyonlarının işlemde yüzde 3 dolayında komisyon aldıkları anlatılıyor. 
     
16 yabancı elemanı var      Erol Maks Kohen’in hayali ihracat, M.Sırrı Hoylu’nun ise hayali döviz şebekesini yönettiği belirtilen raporda, şebekenin 16 yabancı üyesi olduğu ifade ediliyor. 
HESAP SAHİBİ UYRUĞU VEKİLİ Ahmad Ehsani İran - Ali Karakhouja Suriye Enver Oğuz Ayad Y. Yakop Irak M. Oğuz Eruçan Ayoub Hamdouch Suriye - E.Nıkolov Baldjysk Bulgar - İsmail Hajo Suriye - Khalıl Keısı Suriye Durmuş Kın M.Hasan Al Ahmad Suriye A. Uğur Özyardımcı Mehmet Sağıroğlu Suriye - Mahmoud Eıdan B.A.E. Durmuş Kın Mohammad Achour Suriye Durmuş Kın M. Reza Mashınchy İran O. Miktad Kestane Mutlular Gıda San.  Mehmet Sırrı Hoylu   Bülent Dum Nourı Kanno Suriye - Rachid Rachid Suriye - Veli Ebilov SSCB Mahmut Alagöz      
MASAK işi karıştırıyor’      Teftiş Kurulu raporunda, Mali Suçlar Araştırma Kurulu MASAK ile işlemlerin karapara yönünden de incelenmesi için işbirliği yapılmak istendiği ama yanıt alınamadığı belirtilerek şöyle denildi MASAK, tarafından yapılan işlemlerin ... son derece basit olan karapara incelemelerini içinden çıkılamaz ve sonuç alınamaz bir yapıya dönüştürdüğü tespit edilmiştir. MASAK, iddiaları soruşturacak cumhuriyet başsavcılıkları ile bağlantı kurup fiktif işlemlerin kara para mevzuatı açısından ne anlama geldiği konusunda çalışma yapmalı. 
     



 EKONOMİ 















</TEXT>
</DOC>
