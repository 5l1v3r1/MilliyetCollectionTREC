<DOC>
<DOCNO> 103502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas01.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenmeden önce ayaklarına bakın 
</HEADLINE>
<TEXT>

New Scientist dergisinin haberine göre, el ve ayakları "asimetrik" yani farklı büyüklükte olan kişiler, birlikte oldukları kişiye göz açtırmıyor 
50 denek kullanıldı      KANADA’DA yapılan araştırmada, el ve ayaklardaki simetri ile kıskançlık arasında bağlantı olduğu ortaya çıkarıldı. New Scientist dergisinin geniş yer verdiği habere göre, elleri ve ayakları farklı büyüklükte olan kişiler, diğerlerine oranla çok daha kıskanç oluyor. Halifax’taki Dalhousie Üniversitesi’nde yapılan araştırmada, 50 kadın ve erkek deneğin önce el ve ayak ölçüleri kaydedildi, sonra da karşı cinsle ilişkileri sorgulandı. 
     
Simetri cazibe veriyor      WILLIAM Brown ve ekibinin gerçekleştirdiği bu ilginç araştırmanın sonunda, bir eli ya da ayağı diğerinden büyük olan kişilerin, sevgililerini ya da eşlerini kıskançlık krizleriyle boğduğu görüldü. Araştırmacılar, bu buluşun, "simetrik olmayan kişilerin daha az çekici olduğu" tezini desteklediğini ileri sürdü. Konuyla ilgili önceden yapılan araştırmalarda, ölçüleri simetrik olmayan kişilerin, karşı cins için daha az çekici olduğu iddia edilmişti. 
     



 YAŞAM 



















</TEXT>
</DOC>
