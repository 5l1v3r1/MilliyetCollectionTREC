<DOC>
<DOCNO> 147384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun09.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin tavrı hayranlık uyandırdı 
</HEADLINE>
<TEXT>

     İHSAN DÖRTKARDEŞ DHA 

     ABD Dışişleri Bakanı Colin Powell’ın Ankara ziyaretini değerlendiren İngiliz The Independent gazetesi, Türkiye’nin Washington’un önerdiği mali yardıma "aşağılayıcı rüşvet" nitelemesiyle "Hayır" yanıtı verdiğini kaydetti. Gazete, Türkiye’nin ABD’nin tepkisine hayranlık uyandırıcı bir tavır takındığını, iki ülke arasında çatlayan ittifakın Powell’in ziyaretiyle onarılamayacağını savundu. 
     
     Türkiye’den darbe 
     Gazetenin dünkü başyazısında, ABD yönetiminin savaş karşıtı Avrupa’nın öfkesi ve Araplar’ın destek vermemesi sonucu tecrit edildiği, ancak en ağır darbeyi Türkiye’den yediği belirtildi. TBMM’nin kuzey cephesi açılmasına izin vermemesi üzerine şoke olan Bush yönetiminin savaş planlarında köklü değişik yapması sonucu savaşın mali ve insani bedelinin yükseleceği ifade edildi. 
     


GÜNCEL 
































</TEXT>
</DOC>
