<DOC>
<DOCNO> 120288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/dunya/adun.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni merkez Türkiye 
</HEADLINE>
<TEXT>

Prag’daki NATO Zirvesi’nde Cumhurbaşkanı Sezer, Sorunlu bölgedeyiz’ diyerek İttifak’ın yeni komuta yapısında öngörülen ana hava kararg hının Türkiye’de kurulmasını önerdi 
     UTKU ÇAKIRÖZER Prag 

     Cumhurbaşkanı Ahmet Necdet Sezer, NATO Zirvesi’nde yaptığı konuşmada, İttifak’ı hedef alan tehditlere en yakın ülke olan Türkiye’de, yeni NATO kararg hları kurulmasını istedi. Türkiye’nin, NATO’nun yeni komuta yapısında ana hava kararg hına ev sahipliği yapmak istediği öğrenildi. 
     
     18 soruna komşuyuz’ 
     Bulgaristan, Estonya, Litvanya, Letonya, Romanya, Slovakya ve Slovenya’nın NATO’ya üye kabul edildiği zirvede, İttifak’ın komuta yapısının da değiştirilmesi kararı alındı. Zirvenin basına kapalı bölümünde konuşan Sezer, NATO’nun tehdit değerlendirmesinde sıralanan 19 sorunlu bölgeden 18’inin Türkiye’nin çevresinde olduğunu vurgulayarak, yeni kararg h planlamasında bu unsurun dikkate alınmasını istedi. Sezer, "Bunalım bölgelerine yakın NATO üyesi ülkelerde NATO varlığının görünürlüğü gereklidir. Nesnel, askeri ölçütler de dikkate alınarak bu görünürlüğün Türkiye’de olması önem taşımaktadır" dedi. 
     
     Türkiye’nin isteği 
     Sezer’e eşlik eden yetkililer, yeni kararg hlarla ilgili pazarlıkların başladığını, Türkiye’nin önceliğinin ana hava kararg hına ev sahipliği etmek olduğunu vurguladılar. Türkiye, İzmir’deki NATO Kara Kararg hı’nın etkinliğinin artırılmasını istiyor. 
     Sezer konuşmasında, ABD’nin baskısıyla kurulacak olan ve krizlere acil müdahalede kullanılması planlanan NATO Karşılık Gücü’ne Türkiye’nin destek vereceğini de açıkladı. Genelkurmay Başkanlığı’nın 20 bin kişilik süper kolorduya Türkiye’nin hangi unsurlarla katılacağı konusunda çalışma sürdürdüğü bildirildi. 
     



 DÜNYA 













</TEXT>
</DOC>
