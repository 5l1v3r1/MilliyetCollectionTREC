<DOC>
<DOCNO> 126009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/siyaset/siy033.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçimi 9 Şubat’ta 
</HEADLINE>
<TEXT>

YSK, siirt seçiminin takvimini haftaya belirliyor. Anayasa değişirse seçim Mart’a sarkıtılacak 
     ANKARA Milliyet 

     Yüksek Seçim Kurulu YSK , Siirt’te yenilenecek seçimin 9 Şubat’ta yapılmasını ve seçim takviminin önümüzdeki hafta belirlenmesini kararlaştırdı. YSK, seçime kadar Anayasa değişikliği yapılması durumunda, seçimin mart ayına sarkıtılabileceğini de bildirdi. AKP lideri Recep Tayyip Erdoğan, karar için, "Anayasa değişiklikleri seçime kadar yetişmez diye bir şey yok" dedi. 
     YSK, Cumhurbaşkanı Ahmet Necdet Sezer’in seçim takvimini de etkileyecek Anayasa değişikliğini veto etmesi üzerine dün bir toplantı yaptı. YSK Başkanvekili Ahmet Hamdi Ünlü, Siirt seçimlerinin 9 Şubat Pazar günü yapılacağını, önümüzdeki hafta takvim için çalışacaklarını söyledi. Ünlü, 9 Şubat’a kadar, Anayasa ve yasalarda değişiklik yapılma ihtimali konusunda ise "Yasama organı eğer bizi bağlayacak bir karar alırsa, yasal zorunluluklar bizi bağlar" diye konuştu. 
     



 SİYASET 

















</TEXT>
</DOC>
