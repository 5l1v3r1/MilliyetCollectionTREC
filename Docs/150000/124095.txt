<DOC>
<DOCNO> 124095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yasam/ayas.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail sobadan sızdı 
</HEADLINE>
<TEXT>

Sobayı söndürmeden yatan 4 kişilik Aktaş ailesinden anne ve 2.5 yaşındaki oğlu bir daha uyanamadı. İki aylık Ahmet mucize eseri sağ kurtulurken, baba ölümle pençeleşiyor... 
     TAHSİN AKSU İstanbul 

     İstanbul Esenler’de, sobadan sızan gaz 4 kişilik aileden anne ile 2.5 yaşındaki oğlunun ölümüne neden oldu. Atışalanı Birlik Mahallesi 830. Sokak’ta oturan Selim ve Ünzile Aktaş çifti ile çocukları Ensar ve Ahmet, önceki gece kömür sobasının yandığı odada uykuya daldı. 
     Sabah saatlerinde Aktaş ailesinden haber alamayan komşuları, eve girdiklerinde anne ve baba ile çocuklarını kendilerinden geçmiş halde buldu. Kömür sobasından sızan karbonmonoksit gazından zehirlendikleri belirlenen anne Ünzile Aktaş 22 ile 2.5 yaşındaki oğlu Ensar’ın olay yerinde can verdikleri belirlendi. 
     
     Ahmet’in durumu şimdilik iyi 
     Baba Selim Aktaş 28 ile henüz iki aylık olan Ahmet ise hemen Esenler Ensar Hastanesi’ne kaldırıldı. Hastane yetkilileri, nefes alıp vermekte güçlük çektiği belirtilen bebeğin sağlık durumunun şimdilik iyi olduğunu kaydetti. 
     Hayati tehlikesi bulunan Selim Aktaş ise, ilk müdahalenin ardından İstanbul Üniversitesi İstanbul Tıp Fakültesi Hastanesi’ne sevk edildi. 
     Komşuları, ailenin yaklaşık üç yıldır bu evde oturduğunu, inşaatlarda boyacılık yapan Selim Aktaş’ın bir süre yurtdışında çalıştıktan sonra, iki ay önce geri döndüğünü söyledi. 
     
Aman sobaya dikkat      İSTANBUL Milliyet 


</TEXT>
</DOC>
