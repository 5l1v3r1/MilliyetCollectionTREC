<DOC>
<DOCNO> 144744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun35.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ''Basra'da 77 sivil öldü, 266 kişi yaralandı'' 
</HEADLINE>
<TEXT>

     Irak Enformasyon Bakanı Muhammed Said Essahaf, ülkenin güneyindeki Basra kentini ele geçirmeye çalışan Amerikan ve İngiliz birliklerinin saldırısında, çoğu misket bombalarından 77 sivilin öldüğünü bildirdi. 
     Essahaf, düzenlediği basın toplantısında, koalisyon güçlerinin direnişle karşılaştığı belirtilen Basra'da 366 sivilin de yaralandığın kaydetti. 
     Enformasyon Bakanı Essahaf, ''Basra'da misket bombası kullanarak neler yaptıklarını gördünüz mü Bu yasadışı silahlarla 77 kişi öldü, 366'sı yaralandı'' dedi. 
     ''Salkım bombası'' olarak da bilinen, yaklaşık 30 çeşidi bulunan misket bombaları, sivil halka çok fazla zarar verdiği için sivil toplum kuruluşları tarafından şiddetle eleştiriliyor. 
     ABD ordusunun elinde bulunan bu bomba, yere yakınken havada patlıyor ve çevreye yüzlerce mini bomba saçılıyor, bunlar da geniş bir alanda çarptıkları yerde infilak ediyor. 
     Uzmanlar, bu bombaların 10'da 1'inin ise hiç patlamadığına ve aylar, hatta yıllar sonra siviller için tehlike oluşturabildiğine dikkat çekiyorlar. 
     

     
</TEXT>
</DOC>
