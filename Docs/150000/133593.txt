<DOC>
<DOCNO> 133593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/dundar.html </URL>
<DATE> 2003/01/28/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Meclis göreve 
</HEADLINE>
<TEXT>

     ABD, Irak’ta haksız bir gücü kullanıyor. 
     Dünyanın merakla beklediği Birleşmiş Milletler denetçilerinin raporu, ABD’ye, umduğu "haklılık" kozunu vermiyor. 
     Geriye kaba bir "güçlülük" kalıyor. 
     Şimdi ne yapacak Amerika 
     "Denetçiler bulamadı ama bence bu silahlar var" deyip tek başına taarruza mı geçecek 
     
     Bizim için daha önemlisi Türkiye’nin tavrı... 
     Türkiye, bu savaşta ABD’nin yanında saf tutmak için Birleşmiş Milletler kararını koşul koymuştu. 
     Şimdi silahlar bulunamamışken... 
     Avrupa yan çizmişken... 
     ...hem yurtdışında, hem yurtiçinde "Savaşa hayır" sesleri yükselirken... 
     Türkiye, ABD’nin harekatına katılabilir mi 
     
     Bunun için önce Amerika’nın eski Büyükelçisi Mark Parris gelip tehditler savurdu, "Savaşa katılmakta gecikirseniz, yarın barış masası kurulduğunda bir kenarda paltonuzla beklersiniz" dedi. 
     Sonra elçilik Siyasi işler Müsteşarı John Kunstatder’in Meclis Başkanvekili Sadık Yakut’la görüşmesinde "Size ders vermeye gelmedim" dediği ve "Zaten Atatürk’ün makamında buna izin vermeyiz" cevabını aldığı basına yansıdı. 
     Ardından da, yeni Amerikan Büyükelçisi Robert Pearson, diplomatik teamülleri çiğneyerek Meclis Başkanı’nı ve partilerin grup başkanvekillerini makamına bilgi vermeye çağırdı. 
     AKP ve CHP’liler koşa koşa giderken, Meclis Başkanı Bülent Arınç, Büyükelçiye gereken cevabı verip "O buraya buyursun" dedi. 
     Pearson, dün Meclis’in ilgili ihtisas komisyonu üyelerine bilgi verecekti. 
     Ancak BM raporunun açıklanacağı gerekçesiyle randevuyu son anda iptal etti. Görüşmeye katılacak 70 milletvekili de haklı olarak "Raporun bugün açıklanacağı önceden belliydi" diye tepki gösterdi. 
     
     Türkiye’yi "eli mecbur" gören ABD, kural tanımaz bir üslup ve günden güne artan bir dayatmayla bastırıyor. 
     Öğrendiğimiz kadarıyla, hükümetin kurulmasından sonra Başbakan Abdullah Gül’ü arayan Başkan Bush, ABD’nin taleplerini iletirken 125 bin Amerikan askerinin konuşlandırılmasını, özel kuvvetlerin Kuzey Irak’a geçişine kolaylık sağlanmasını, Türk hava sahasının, havaalanlarının, limanların, demiryollarının kullanılmasına izin verilmesini istemiş, "3 gün içinde karar verin" demişti. 
     Gül’ün ibretlik yanıtı şuydu 
     "Uluslararası meşruiyeti olmayan bir operasyona gözü kapalı giremeyiz. Burası çadır devleti değil. Kamuoyu var, Meclis’i var." 
     
     Kamuoyu hafta sonu, son sözünü söyledi "Savaşa hayır" dedi. 
     Şimdi Meclis’in, ağırlığını ortaya koyma zamanıdır. 
     TBMM, yarın ağırlayacağı büyükelçiye Amerika’nın insan haklarına bu kadar duyarlıysa niye daha önce Irak’a bu silahları sattığını sorabilir. 
     Tabii neden İsrail, Gazze’yi bombalayıp 12 Filistinliyi öldürürken aynı duyarlılığı göstermediğini ve Şaron’u desteklemeye devam ettiğini de... 
     Türkiye, ABD’nin haksız savaşının değil, Avrupa’dan yükselen itirazların yanında saf tutmalıdır. 
     Haksız güce direnerek kurulan Meclis’e düşen, bugün de "güçlü"nün karşısında "haklı"nın yanında yer almaktır. 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
