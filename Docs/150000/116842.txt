<DOC>
<DOCNO> 116842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/spor/spo01.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık moda Beşiktaş 
</HEADLINE>
<TEXT>

Başkan Serdar Bilgili, "Sergen, Ahmet, İlhan, Nouma kulübün popülaritesini artırıyor, çocukları bize çekiyor" dedi 
     BİLAL MEŞE 

     Sevdirmek kolay değil’ 
     BEŞİKTAŞ Başkanı Serdar Bilgili, A’dan Z’ye kulüp içindeki gelişmeleri anlattı, birbirinden çarpıcı açıklamalar yaptı. Futbolda artık Beşiktaş’ın moda olduğunu iddia eden Bilgili, "Ligde birçok takımın başında, Beşiktaşlı teknik adamlar var. Sergen, Ahmet, İlhan ve Nouma’nın popülerliği, Beşiktaş’ın popülerliğini ortaya çıkarıyor. Çocuklar artık onları örnek alıyor ve bu sayede taraftarımız artıyor. Herkesin sevgini kazanmak kolay değil" diye konuştu. 
     
     Luce’ye laf yok’ 
     LUCESCU’YU hiçbir Galatasaraylı’nın kötüleyemeyeceğini söyleyen Bilgili, "Sözleşmesini bir kuruş bile talep etmeden yırttı, attı. 800 milyar istemedi. Lucescu’nun rakiplerimizin bizden üstün olduğunu söyleyen cümleler kullandığını duymadım. O nerede nasıl konuşması gerektiğini bilir" diye konuştu. Bilgili, Fatih Terim’e teklif götürdüğünü de açıkladı, "Lucescu olmasaydı, Fatih Terim Beşiktaşlı olacaktı" yorumunu yaptı. 
     
     Kızım çok özel’ 
     BAŞKAN Serdar Bilgili, 4.5 yaşına gelen kızının kendisiyle gurur duyduğunu da açıkladı. Beşiktaş Başkanı sözlerini şöyle sürdürdü "Artık babasının Başkan olduğunun farkına vardı. Şu an benimle gurur duyuyor. Onunla ilgili anlarda çok duygusal oluyorum. Duygusallığı yaşadığım bir başka nokta da Beşiktaşım. Takımım başarılı olduğu zaman gözlerimin yaşardığı anlar oluyor. İşte bu iki faktör, benim adıma hayatımdaki en önemli noktalar. " 
     
     Kupaya hasret kaldı 
     YÖNETİCİ olduğu dönemde iki kez şampiyonluk yaşayan Bilgili, başkanlığı sırasında sadece Atatürk Kupası’nı kazandığını hatırlattı. Başkan, "Şampiyonlukta herkes eşit. Camiamızın sabırlı olması şart. Şimdiden bizi şampiyon ilan edenler var. Ancak yolumuz uzun. UEFA’da final istiyoruz. Bunları konuşmak için çok erken. Çıkıp da bunları yapacağız diyemem. Hedeflere doğru yürüyoruz" ifadesini kullandı. 
     
Pancu pazarlıkta      BEŞİKTAŞ’TA kiralık olarak forma giyen Rumen golcü, bonservisini alabilmek için Rapid Bükreş Başkanı ile masaya oturdu. Gizli yapılan görüşmede Rumen kulübü, sıcak bir tavır sergiledi. Öte yandan sözleşmesi bitecek olan Yasin’in de Asbaşkan Yıldırım Demirören ile görüştüğü bildirildi. Yasin’in, "İmzaya hazırım" dediği iddia edildi. 
     
Mesai başladı      KARTAL iki günlük izinin ardından Elazığspor ile oynayacağı maçın hazırlıklarına dün start aldı. Dar alanda pas çalışmasının ardından çift kale maç yapan Siyah - Beyazlılar’ın oldukça neşeli olduğu gözlendi. Teknik Direktör Lucescu, futbolcularını sık sık uyarıp, "Ligde iyi bir seri yakaladık. Bunu Elazığspor maçında da sürdürmeliyiz" dedi. 
     



 SPOR 
























</TEXT>
</DOC>
