<DOC>
<DOCNO> 120034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur12.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban ilk kez protokolde... 
</HEADLINE>
<TEXT>

     AKP'nin işbaşına gelmesinin ardından devlet protokolü türbanla ilk kez tanıştı. 
     TBMM Genel Kurulu'nda dün yapılan oylamada, 369 oyla TBMM Başkanlığı'na seçilen Bülent Arınç, NATO Devlet ve Hükümet Başkanları Doruk Toplantısı için Prag'a giden Cumhurbaşkanı Ahmet Necdet Sezer'i uğurlama törenine katıldı. 
     Arınç, Ankara Esenboğa Havalimanındaki uğurlama törenine türbanlı eşi Münevver Arınç'ı da getirdi. 
     Sezer'in yurtdışındaki bulunduğu süre içinde Cumhurbaşkanlığına vekalet edecek olan Arınç'ın, seçimi öncesinde eşinin türbanlı olması nedeniyle, "bazı çevrelerin, bu göreve seçilmesine karşı çıktığı" yorumları yapılmıştı. Arınç'ın, türbanlı eşiyle birlikte Sezer'i uğurlamaya gelmesi bu yorumlara tepki olarak nitelendirildi. 
     





</TEXT>
</DOC>
