<DOC>
<DOCNO> 120854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/spor/spo01.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜMRANİYE ALARMDA 
</HEADLINE>
<TEXT>

Beşiktaş Teknik Direktörü Lucescu, Dinamo Kiev maçı nedeniyle olağanüstü önlemler aldı. Rumen hoca, tam gün mesai uygulaması getirdi, futbolcularına röportaj yasağı koydu 
     ORHAN YILDIRIM 

     Kasete boğacak 
     TEKNİK Direktör Mircea Lucescu, Dinamo Kiev ile oynayacakları UEFA Kupası 3. tur ilk maçı öncesi Ümraniye’de olağanüstü hal ilan etti. Rumen hoca oyuncularına tam gün mesai uygulaması getirirken, takımı iki gün önceden kampa almaya karar verdi. Tecrübeli teknik adam, antrenmanların dışında oyuncularına rakibin maç kasetlerini izlettirecek ve Ukrayna ekibini herkese ezberletecek. 
     
     Dikkat çekti 
     BEŞİKTAŞ’TA futbolcular ayrıca Dinamo Kiev maçı geçene kadar basınla röportaj yapamayacaklar, canlı yayınlara çıkamayacaklar. Lucescu motivasyonu olumsuz etkilediği gerekçesiyle bu konuda oyuncularına yasak getirdi. Rumen çalıştırıcı dünkü antrenman öncesi de takımı uyardı, "Bu turu geçmek istiyorsak, işi ilk maçta bitirmeliyiz. Çünkü rövanş zor olacak" diye konuştu. 
     
YOLUMUZ UZUNBaşkan Bilgili, koydukları hedeflere varabilmek için sabırlı ve dikkatli olmaları gerektiğini ifade etti, "Ayağımız yere sağlam basmalı" dedi 
     BİLAL MEŞE 

     Güvenimiz tam’ 
     BEŞİKTAŞ Kulübü Başkanı Serdar Bilgili, hem ligde, hem de UEFA’da emin adımlarla ilerlediklerini söyledi. Bilgili, "Sezon başında büyük hedefler koyduk. Ancak futbolda yarını şimdiden kestirmek zordur. Kaldı ki yolumuz çok uzun. Bu nedenle hedefleri yakalamak için herkesin sabırlı, dikkatli ve ayağını yere sağlam basması şart. İyi takım olma yönünde de müthiş adımlar attık. Teknik kadro ve oyuncularımıza güvenimiz tam" diye konuştu. 
     
     Emek harcadık’ 
     GÖREVE geldikleri günden bu yana yönetim olarak geleceğin takımını yaratmak için maddi ve manevi her türlü imkanları kullandıklarını vurgulayan Başkan Bilgili, "Başarılı olmak için her türlü fedekarlığı yaptık. Ortada müthiş bir emek söz konusu. Bu emeğin karşılığını camia ve yönetim olarak alacağımıza inanıyoruz. Tek sıkıntımız sakat oyuncularımız. Sakatlıkların geçmesiyle birlikte ligde gerçek yerimize oturacağız" ifadelerini kullandı. 
     
     Taşlar oturuyor’ 
     TEKNİK Direktör Mircea Lucescu ve ekibine güvenlerinin tam olduğunu yineleyen Bilgili, şöyle konuştu "Her takımın sezon içinde inişli - çıkışlı grafik çizmesi doğaldır. Sezona sakat oyuncuların çokluğu nedeniyle sıkıntılı başladık. Her geçen hafta hem iyi oynuyoruz, hem de taşlar yerine giderek oturuyor. Sakatların dönmesiyle birlikte takım içindeki rekabet de artacak. Bu da bizim geleceğe güvenle bakmamızı sağlayacak." 
     
Kesenin ağzı açıldı      YÖNETİM, ligde ve Avrupa’da müthiş bir performans yakalayan futbolcular için kesenin ağzını açtı. Beşiktaşlı yöneticiler, UEFA Kupası’nda Dinamo Kiev’i de elemeleri halinde takıma 25’er bin dolar prim dağıtılacağını açıkladılar. Bu arada Adanaspor maçında tribünleri tamamen dolduran Siyah - Beyazlı taraftarlar Dinamo Kiev sınavına da büyük ilgi gösterdiler. Karşılaşmanın biletlerinin şimdiden tükendiği belirtildi. 
     
     Beşiktaş günlüğü 
     D.Kiev fark attı 
     BEŞİKTAŞ’IN UEFA Kupası’ndaki rakibi Dinamo Kiev, Ukrayna Ligi’nde ikinci devrenin ilk maçında Vorskla Poltava’yı deplasmanda 4 - 0 mağlup etti. D.Kiev’i farklı galibiyete taşıyan golleri Dmytrulin, Shatskich 2 ve Melaschenko kaydetti. Bu sonuçla puanını 36’ya çıkartan D.Kiev, üçüncü sıraya yükseldi. 
     
     Ronaldo’nun mutlu günü 
     SİYAH - Beyazlı takımın Brezilyalı futbolcusu Guiaro Ronaldo dün 5. yaşına giren oğlu Leonardo için doğumgünü partisi düzenledi. Cevahir Otel’deki partiye, Zago, kaleci Cordoba, kaptan Tayfur Havutçu ile Ronaldo’nun aile dostları katıldı. Bu arada davetlilerden biri yanında getirdiği Galatasaray formasını, Beşiktaşlı futbolculara imzalattı. 
     
     Sergen telaşı 
     SAĞ üst adalesindeki sakatlığı yüzünden Adanaspor maçında riske edilmeyen Sergen’in Dinamo Kiev maçında en az bir devre forma giyebilmesi için sağlık ekibi seferber oldu. Yıldız oyuncu da, "Sakatlığım tam olarak geçmedi ancak hocam ile konuşup sahaya çıkacağım" dedi. 
     
     Bir golle zirveye 
     ADANASPOR maçında üçüncü golü atan Eser’in sezon başında 50 bin Euro yüzünden az daha başka bir kulübe gideceği ortaya çıktı. Sezon başı kampına katılan genç oyuncunun kulübü Wolsburg problem yaratınca bu oyuncunun geri gönderildiğini ancak Gaziantep, Denizli ve Gençlerbirliği’nin devreye girmesi üzerine menajer Sinan Engin’in işi çözdüğü belirtildi. 
     



 SPOR 


























</TEXT>
</DOC>
