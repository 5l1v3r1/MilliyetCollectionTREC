<DOC>
<DOCNO> 129547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılında da atletizm gözde... 
</HEADLINE>
<TEXT>

     Türkiye'nin atletizmde Süreyya Ayhan ile elde ettiği başarılardan sonra Gençlik ve Spor Genel Müdürlüğü'nün GSGM 2003 yılı yatırım planında bu branş yine gözdeler arasında yer aldı. 
     GSGM, bu yılki yatırımlarında 5 ilde toplam 5 adet atletizm pisti yapılmasını planlanıyor. Balıkesir, Mersin, Sivas, Erzurum ve Malatya'da inşa edilmesi düşünülen 5 adet pistin, 2003 yılı içinde bitirilmesi de hedefler arasında bulunuyor. Tribünleri olmayacak pistler, çim ve sentetik olarak inşa edilecek. 5 adet pistin maliyetinin yaklaşık olarak 7.5 trilyon lira olması planlanıyor. 
     
     ÜNİVERSİTE YAZ SPOR OYUNLARI'NA 2 YIL İÇİNDE PARA AKACAK 
     2005 yılında gerçekleştirilecek Dünya Üniversite Yaz Spor Oyunları da bütçeden aslan payı alan organizasyon oldu. 
     Manisa ve İzmir'de yapılacak oyunların organizasyonuna kademeli olarak 2005 yılına dek toplam 40 trilyon lira aktarılacak. Bu yılki bütçeden sözkonusu miktarın bir bölümü, 2004 yılı bütçesinden de kalan bölümün aktarılması düşünülüyor. 
     Toplam 13 branşta gerçekleştirilecek oyunlarda, Manisa'da, yüzme, atlama ve bayanlar futbol müsabakalarının, İzmir'de de diğer branşların yapılması öngörülüyor. 
     





</TEXT>
</DOC>
