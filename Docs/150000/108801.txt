<DOC>
<DOCNO> 108801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/spo05.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KALBİMİZ AYHAN'LA 
</HEADLINE>
<TEXT>

Avrupa şampiyonumuz, Madrid’deki Dünya Kupası’nda bugün piste çıkacak, Türk atletizm tarihinde yeni bir ilke imza atacak 
     

     Çok formda 
     TÜRKİYE, atletizmde Süreyya Ayhan ile yaşadığı gurur zincirine bugün yeni bir halka daha ekleyecek. Münih’te ağustosta yapılan Avrupa Şampiyonası’nda 1500 metrede altın madalya kazanarak tarihe geçen, ardından katıldığı iki Golden League yarışında zirveye çıkarak rakipsizliğini kanıtlayan Ayhan, bugün İspanya’nın başkenti Madrid’teki Dünya Kupası’nda Türk atletizm tarihinde bir ilki gerçekleştirecek. 
     
     İlk Türk atlet 
     DÜNYA Kupası’na katılan ilk Türk atlet olan Ayhan, Avrupa kıtasının en büyük kozlarından biri olarak birincilik için yarışacak. Madrid’de dün start alan kupada bugün TSİ 20.05’te başlayacak. 1500 metre yarışında koşacak atletimiz, beş kıta şampiyonu ve Dünya’nın en iyi üç ülkesinin temsilcileriyle boy ölçüşecek. Halen, 3.57.75 ile bu yılın en iyi derecesini elinde bulunduran Ayhan favori gösteriliyor. 
     
Mutola dörtledi      MADRİD’DEKİ Dünya Atletizm Şampiyonası’nın ilk gün yarışmalarını erkeklerde 53 puan ile Afrika, bayanlarda ise 54 puan ile Amerika kıtaları önde tamamladı. Bayanlar 800 metrede Maria Mutola 1.58.59 luk derecesiyle üst üste dördüncü kez kupada ilk sırayı aldı. 100 metre erkeklerde Nijeryalı Uchenna Emedolu 10.14 , bayanlarda da ABD’li Marion Jones 10.90 zirveye çıktı. Erkekler 4x100 metrede ABD 37.95 ile 25 yıllık şampiyona rekorunu kırdı. İstanbul’un da aday olduğu 2006 Dünya Kupası ev sahipliğini ABD’nin Los Angeles kenti elde etti. 
     
Zorlu rakipler      DÜNYA Kupası’nda Süreyya Ayhan’ı sekiz zorlu rakip bekliyor. Beş kıtanın şampiyonlarına karşı koşacak olan Ayhan’ın rakipleri, Avustralyalı Sarah Jamieson, Jamaikalı Mardrea Hyman, Kenyalı Jackline Maranga, Rus Tatyana Tomashova, Alman Kathleen Friedrich, ABD’li Regina Jacobs, Kırgız Tatyana Borisova ve İspanyol Nuria Fernandez olacak. Milli atletimizin 3.57.75’lik derecesi, tüm rakiplerinin bu yılki derecelerinden daha iyi. 
     



 SPOR 































</TEXT>
</DOC>
