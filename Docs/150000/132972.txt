<DOC>
<DOCNO> 132972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur07.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat, evine giren hırsızı silahla vurarak öldürdü... 
</HEADLINE>
<TEXT>

     İzmir'in Konak İlçesi'nde bir avukat, evine giren hırsızı silahla vurdu. Ağır yaralanan ve kimliği belirlenemeyen hırsız, hastanede hayatını kaybetti. 
     Alınan bilgiye göre, avukat Murat P. 26 , sabaha karşı evinin salonunda hırsız olduğunu fark etti. Ev sahibini gören hırsız kaçmaya başlayınca, avukat Murat P. arkasından ateş etti. Kurşunlardan biri hırsızın sırtına isabet etti. Ağır yaralanan hırsız, tedavi için kaldırıldığı Yeşilyurt Atatürk Eğitim ve Araştırma Hastanesi'ne kaldırıldı, ancak müdahaleye rağmen kurtarılamadı. 
     23-24 yaşlarında olduğu tahmin edilen, ancak kimliği belirlenemeyen hırsızın, ellerinde eldiven olarak kullandığı kadın çorabı ve arka cebinde ise cep feneri bulunduğu ortaya çıktı. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
