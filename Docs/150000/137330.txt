<DOC>
<DOCNO> 137330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo07.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, hakeme tepkili... 
</HEADLINE>
<TEXT>

     Bursaspor'da, farklı Galatasaray yenilgisinin faturası hakeme çıkarıldı. 
     Kulüp başkanı Erdoğan Bilenser, orta hakem İzmet Arzuman'ın, maçın 34. dakikasında Glauber'i kırmızı kartla oyundan atmasının, farklı skorda önemli rol oynadığını belirtti. 
     Kırmızı kart kararının çok ağır olduğunu kaydeden Bilenser, ''Glauber'in Baliç'e yaptığı hareket, kırmızı kartla cezalandırılacak bir hareket değildi. Hakemler hala üç büyükleri koruma düşüncesindeler'' dedi. 
     Maçın geneline bakıldığında, farklı yenilgiyi hak edecek bir oyun sergilemediklerini anlatan Bilenser, şunları söyledi 
     ''Bursaspor, 10 kişi kalmasına karşın güçlü rakibiyle özellikle ilk yarıda başabaş mücadele etti, 2 topumuz direkten döndü. Ancak, ikinci yarıda özellikle de ikinci golü yedikten sonra oyundan düştük. Bunda 10 kişi kalmamızın etkisi büyüktü.'' 
     





</TEXT>
</DOC>
