<DOC>
<DOCNO> 140580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo03.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un İtalyanlara evinde de üstünlüğü yok... 
</HEADLINE>
<TEXT>

     Basketbolda Erkekler Avrupa Ligi 2. tur ikinci maçında yarın Skipper Bologna ile İstanbul'da karşılaşacak olan Ülkerspor'un, evinde de İtalyan ekiplerine üstünlüğü bulunmuyor. 
     Turuncu-yeşilliler, İtalyan takımlarıyla kendi sahasında yaptığı 14 maçta 7 galibiyet alırken, 7 maçtan da yenik ayrıldı. 
     1994-95 sezonunda Avrupa Radivoj Koraç Kupası'nda Bologna takımıyla kendi sahasında yaptığı ilk maçı kazanan Ülkerspor, bu sezon ilk turda da İstanbul'da Virtus Bologna'yı 27 sayı farkla mağlup etti. 
     Turuncu-yeşilliler, kendi sahasındaki en farklı skorlu yenilgisini ise 2001-2002 sezonunda Kinder Bologna'ya 24 sayı farkla yenilerek aldı. 
     
     TOPLAMDA İTALYANLAR ÜSTÜN 
     Ülkerspor, bugüne dek İtalyan ekipleriyle yaptığı 28 maçta 18 yenilgi, 10 galibiyet elde etti. 
     Turuncu-yeşilliler, İtalyanlarla deplasmanda yaptığı 14 maçta 3 galibiyet, 11 yenilgi aldı. 
     
     159. MAÇ- 
     Basketbolda Erkekler Avrupa Ligi 2. turda yarın İstanbul'da İtalya'nın Skipper Bologna takımıyla karşılaşacak Ülkerspor, Avrupa'da 159. maçına çıkıyor. 
     Turuncu-yeşilliler, 9 yıllık Avrupa serüveninde bugüne dek yaptığı 158 maçta 74 galibiyet, 83 yenilgi, 1 de beraberlik aldı. 
     





</TEXT>
</DOC>
