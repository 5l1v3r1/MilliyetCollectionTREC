<DOC>
<DOCNO> 124394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko07.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ile mücadeleye 5 trilyon liralık ödenek... 
</HEADLINE>
<TEXT>

     Türkiye genelinde yoğunlaşan kar yağışından dolayı, köy yollarındaki kar mücadele çalışmalarının aksamaması için, Köy Hizmetleri Genel Müdürlüğü'ne 5 trilyon liralık ödenek çıkartıldı. 
     Tarım ve Köyişleri Bakanlığı'na bağlanan Köy Hizmetleri Genel Müdürlüğü'nün çalışmaları konusunda, Bakan Sami Güçlü'ye verilen brifingde, kar ile mücadele çalışmalarında kullanılan iş makinalarının mazot ihtiyacı gündeme getirildi. Bunun üzerine Maliye Bakanı Kemal Unakıtan ile görüşen Bakan Güçlü, Köy Hizmetleri Genel Müdürlüğü'nün 5 trilyon liralık ödeneğinin 12 Aralık'ta serbest bırakılmasını sağladı. Söz konusu ödenek, 4 trilyon lirası mazot, 1 trilyon lirası da yedek parça alımında kullanılmak üzere, aynı gün bölgelere aktarıldı. 
     Köy Hizmetleri Genel Müdürü Hüseyin Alioğlu, bu ödeneğin yıl sonuna kadar yeteceğini belirterek, bugün itibariyle hiç bir bölgenin mazot sorunu olmadığını söyledi. 
     Genel müdürlük olarak geçen yıl 600 bin km köy yolunda kar ile mücadele çalışması yapıldığını ve 101 trilyon liralık ödenek kullanıldığını belirten Alioğlu, şu bilgiyi verdi 
     ''Kar yağışı çok değişkenlik arzediyor. Önceki yıl 270 bin km, daha önceki yıl ise 800 bin km yolda kar ile mücadele çalışması yapmıştık. Kar yağışından dolayı vatandaşın sıkıntıda kalmaması için, Sayın Bakan, müdahale ederek, ödeneğin daha kısa sürede çıkarılmasını sağladı. serbest bırakılan ödenek aynı gön bölgelere gönderildi.'' Yedek parça ve makina parkı olarak herhangi bir sorun olmadığını vurgulayan Alioğlu, ''Bizim için kar mücadelesinin önemli noktalardan bir tanesi, vatandaşın pazar ve sağlık hizmetlerinden yararlanmasını sağlarken, 8 yıllık eğitimin de kesintisiz sürmesini temin etmektir. Sabah okula gönderilen çocuğun, akşam evine dönmesini sağlamaktır. Bunun için çaba sarf ediyoruz'' dedi. 
     





</TEXT>
</DOC>
