<DOC>
<DOCNO> 140771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko10.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Bayrağı standardında "rötuş" yapıldı... 
</HEADLINE>
<TEXT>

     Türk Standardları Enstitüsü TSE , Türk Bayrağı'nın imalatı ve kullanımında aksaklıklara neden olan bazı teknik detaylarda düzeltmeye gitti. 
     TSE Tekstil Standart Hazırlık Grup Başkanı Prof. Dr. Adnan Kenar, yaptığı açıklamada, Türk Bayrağı'nı ilgilendiren ''TS1 Standardı''nda bazı ''Rötuşlar'' yapıldığını söyledi. 
     Bayrağın ebatları ya da renginde bir değişiklik yapılmasının söz konusu olmadığını ifade eden Prof. Dr. Kenar, şöyle konuştu 
     ''TS1'de, bayrağın renklerini belirleyen L.A.B değerleri bir sayfada farklı, diğer sayfada farklı yazılmış. Bu durumu düzelttik. Bunun yanı sıra dikiş aralıkları, atıf yapılan standartların numaraları gibi teknik detaylarda değişikler oldu. 3 yıldır bayrak üreticilerinden değişiklik teklifleri geliyordu. Bu düzenlemeleri yaparken gerek devletin ilgili birimleri, gerekse üreticilerin görüşleri dikkate alındı.'' Prof. Dr. Kenar, TSE olarak standardı hazırladıklarını ve bütün üreticilerin bu standarda uygun üretim yapmak zorunda olduklarını belirterek, konunun takibinin Sanayi ve Ticaret Bakanlığı'nın kontrolünde bulunduğunu kaydetti. 
     





</TEXT>
</DOC>
