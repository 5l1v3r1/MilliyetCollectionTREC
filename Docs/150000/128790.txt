<DOC>
<DOCNO> 128790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sontur16.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT, elektrikte yüzde 3,5'luk payın kesilmesini kınıyor... 
</HEADLINE>
<TEXT>

     TRT Genel Müdürlüğü'nden yapılan açıklamada, Enerji Piyasası Düzenleme Kurulu EPDK Başkanı Yusuf Günay'ın elektrikte yüzde 3.5'lik TRT payının kesilmesi yönündeki açıklamasının vatandaşlar adına kınandığı belirtildi. 
     TRT Genel Müdürlüğü'nden yapılan açıklamada şöyle denildi 
     ''Enerji Piyasası Düzenleme Kurulu Başkanı Yusuf Günay'ın elektrikte yüzde 3.5'lik TRT payının kesilmesine ilişkin açıklamasını 8 bin TRT çalışanı ve TRT'ye güvenen, destekleyen ve beğenen yüzde 85 dolayındaki vatandaşımız adına kınıyoruz. 
     Yusuf Günay'ın hangi bilgisi ve geçmişi ile bu açıklamayı yaptığını anlamış değiliz. Bu konuda samimi ise önce Enerji Piyasası Düzenleme Kurulu'nca kesilen yüzde 1'lik kesintiyi kaldırsın ve elektrik fiyatlarında yüzde 3-4 civarında ucuzluğa önayak olsun. Sonra TRT payını gündeme getirsin. 
     TRT'nin yaptığı hizmetler parasal değerler ile ölçülemez. TRT, her şart ve ahvalde Türk ulusunun ve Türkiye Cumhuriyeti devletinin hizmetinde olacaktır.'' 
     





</TEXT>
</DOC>
