<DOC>
<DOCNO> 131990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/soneko11.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda, hizmet binası yapımları en az iki yıl süreyle durduruluyor 
</HEADLINE>
<TEXT>

     Acil Eylem Planı'na göre, kamu hizmet binası yapımı en az iki yıl süreyle durdurulacak. 
     Edinilen bilgiye göre, Devlet Planlama Teşkilatı sorumluğunda olan eylem, çıkarılacak genelge ile 3 ay içinde gerçekleştirilecek. 
     Buna göre, hazırlıkları devam eden 2003 Yılı Yatırım Programı'nda, afet hasarlarının giderilmesine ilişkin olanlar hariç, fiziki gerçekleşme oranı yüzde 75'in altında olan kamu hizmet binaları için ödenek ayrılması derhal durdurulacak. 
     Yüzde 75'in üzerinde fiziki gerçekleşmesi olan bu tür yatırımlar ise ivedilikle bitirilecek şekilde ödenek ayrılıp tamamlanarak, Yatırım Programı'ndan çıkarılacak. 
     
     2004 YATIRIM PROGRAMINDA YENİ HİZMET BİNASI YOK 
     2004 Yatırım Programı'nda ise bu gibi projelere yer verilmeyecek. 
     Yüzde 75'in altında fiziki gerçekleşmesi olan bu nitelikteki projeler ya satılarak tasfiye edilecek ya da ihtiyaç olan yerlerde karakteristik değişikliği yapılarak, eğitim, sağlık, yurt gibi projelere dönüştürülecek. 
     





</TEXT>
</DOC>
