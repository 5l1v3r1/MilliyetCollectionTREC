<DOC>
<DOCNO> 100679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yasam/yas06.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez yumuşak iniş yaptılar .. 
</HEADLINE>
<TEXT>

İki yıl önce zor bela girebildikleri Kuşadası’na sessiz sedasız gelen eşcinsel turistler para saçtı 
     NURAN ŞEFKATLİOĞLU DHA 

     İki yıl önce bir gemi dolusu eşcinselin Kuşadası Limanı’na inişleri olay olmuş, önce kente girişlerine izin verilmeyen eşcinsel turistler daha sonra neredeyse ayaklarına kırmızı halı’ serilerek karşılanmışlardı. 
     Aradan iki yıl geçtikten sonra Kuşadası, yeniden eşcinsel turistleri ağırladı. Büyük bölümü Amerikalı olan 164 eşcinsel, Kanada’dan İmta Travel Gemi Acentası’na bağlı "Royal Clipper" adlı gemiyle bu kez sessiz sedasız Kuşadası’na giriş yaptı. İki yıl önceki skandalın ardından Kuşadası esnafı bu kez memnundu. 
     
     Esnafın yüzü güldü 
     Dün sabah erken saatlerde limandan giriş yapan eşcinseller, önce otobüslerle Efes Antik Kenti ve Meryem Ana Evi’ni gezdi. Dönüşte de Kuşadası’nda bolca alışveriş yapan eşcinsel turistler esnafın yüzünü güldürdü. Kanada’da bir kulüp üyesi olan 164 eşcinsel, Kuşadası’nda olmaktan mutlu olduklarını belirtti. 
     



 YAŞAM 




















</TEXT>
</DOC>
