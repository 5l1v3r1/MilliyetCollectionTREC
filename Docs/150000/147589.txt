<DOC>
<DOCNO> 147589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur12.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜvercin, milyarca liralık zarara yolaçtı... 
</HEADLINE>
<TEXT>

     Kütahya'nın Tavşanlı İlçesi'ne bağlı Tunçbilek Beldesi'nde, elektrik trafosunun tellerine bir güvercinin takılması sonucu voltajın aniden yükselmesi, 10 evde bulunan elektrikli eşyaların arızalanmasına neden oldu. 
     Mağdurlardan Muzaffer Özsarı, yaptığı açıklamada, ani bir elektrik kesintisinin ardından buzdolabı, televizyon, çamaşır makinesi ve diğer prize takılı olan elektrikli eşyalarının çalışamaz hale geldiğini söyledi. Komşularının da aynı sorunla karşılaştığını öğrenince TEDAŞ yetkililerini aradıklarını anlatan Özsarı, Tunçbilek Sanayi Sitesi girişinde bulunan ve 10 eve elektrik sağlayan trafonun tellerine bir güvercinin takılması yüzünden voltajın aniden yükseldiğini ve cihazların bu sırada arızalandığını öğrendiklerini söyledi. 
     Özsarı, olayı adli makamlara intikal ettirdiklerini ve zararlarının ödenmesini talep ettiklerini kaydetti. 
     
     TEDAŞ ''TÜKETİCİ HAKLARI HEYETİ'NE BAŞVURSUNLAR'' 
     TEDAŞ Tavşanlı İşletmesi yetkilileri ise güvercinden kaynaklanan bir arızanın meydana geldiğini, ancak abonelerden, kendilerine zarar tazmini konusunda resmi bir başvuru olmadığını ifade ettiler. 
     Bu tür durumlarda kişilerin öncelikle Sanayi ve Ticaret İl Müdürlüğü'ne bağlı ''Tüketici Hakları Heyeti''ne başvurmaları gerektiğini hatırlatan yetkililer, heyetin yapacağı inceleme sonucunda arızanın TEDAŞ'tan kaynaklandığının belirlenmesi halinde, vatandaşlarının, zararlarını fatura karşılığında ödeyeceklerini söylediler. 
     





</TEXT>
</DOC>
