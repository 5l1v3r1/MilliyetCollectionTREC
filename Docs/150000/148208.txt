<DOC>
<DOCNO> 148208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko10.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes, Sırbistan’da fabrika alıyor 
</HEADLINE>
<TEXT>

     Anadolu Efes Biracılık ve Malt Sanayii iştiraklerinden Efes Breweries International B.V., Sırbistan’da yatırıma hazırlanıyor. EBI, Sırbistan’da kurulu Pancevo Bira Fabrikası’nın çoğunluk hisselerinin satın alınması niyetini belirten bir çerçeve anlaşması imzaladı. 
     Pancevo’nun Sırbistan bira pazarında, Belgrad kentinin dışında kurulu tesislerinde ürettiği Weifert, Karsten ve Standart isimli üç markası ile faaliyet gösterdiği belirtildi. Pancevo’nun belli koşulları yerine getirmesi kaydıyla, EBI’nın, ilgili şirkette gerçekleştirilecek bir sermaye artışına ayni ve nakdi sermaye ile iştirak ederek, söz konusu şirketin çoğunluk hissesine sahip olmak amacını taşıdığı belirtilen açıklamada, "Şirkete bu yöntemle konulacak olan sermaye, fabrikanın teknik altyapısının iyileştirilmesi ve mevcut durumda 40 milyon litre seviyesinde bulunan üretim kapasitesinin artırılması için kullanılacaktır" denildi. 
     


SİYASET 


















</TEXT>
</DOC>
