<DOC>
<DOCNO> 123949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/soneko16.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB Türkiye 2002'yi 6,3 büyüme ile tamamlayacak gibi 
</HEADLINE>
<TEXT>

     Uluslararası yatırım danışmanlık kuruluşu Schroder Salomon Smith Barney SSSB , Türkiye'nin, 2002 yılını yüzde 6.3'lük bir büyüme ile tamamlayacağı tahmininde bulundu. 
     SSSB'nin ekonomik analizinde, üçüncü çeyreğe ilişkin ekonomik verilerin, beklentiler çerçevesinde gerçekleştiği, büyüme trendinin olumlu bir çıkış içinde olduğu kaydedildi. 
     Analizde, büyümenin, ortalama yüzde 16 oranında artan ihracat nedeniyle arttığı belirtilirken, bütün bu gelişmeler çerçevesinde, Türkiye'nin yılsonu büyüme rakamının, yukarıya doğru revize edildiği vurgulandı. 
     Türkiye ekonomisi, Temmuz, Ağustos ve Eylül aylarını kapsayan yılın üçüncü 3 aylık döneminde, geçen yılın aynı dönemine kıyasla yüzde 7.8 oranında büyüdü. 
     Devlet Bakanı Ali Babacan da, bu yılki büyümenin yüzde 6'yı geçeceği konusundaki tahminlerin daha da kuvvetlendiğini söylemişti. 
     





</TEXT>
</DOC>
