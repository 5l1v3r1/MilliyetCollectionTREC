<DOC>
<DOCNO> 147524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko22.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 2.31'lik artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 234.60 puan artışla 10,387.75 puandan tamamladı. 
     Hisse senetlerinin ortalama değer artışı yüzde 2.31 olarak gerçekleşti. 
     1. seansa 16.37 puan artışla 10,169.52 puan seviyesinde başlayan endeks, seansın ilk yarısını 194.38 puan artışla 10,347.53 puandan geçti. Endeks, önceki seans kapanış seviyesi olan 10,153.15 puanın altına inmezken, en yüksek 10,504.17 puanı gördü. 
     Seans kapanışında mali endeks 368.91 puan artışla 12,294.32 puana, sanayi endeksi 148.30 puan artışla 10,595.85 puana, hizmetler endeksi 117.34 puan artışla 6,912.62 puana yükseldi. 
     Böylece, önceki kapanışa göre mali grup hisseler ortalama yüzde 3.09, sanayi grubu hisseler ortalama yüzde 1.42 oranında ve hizmetler grubu hisseler ortalama yüzde 1.73 oranında değer kazandı. 
     İşlem gören toplam 287 hissenin 168'i değer kazandı, 45'i değer kaybetti, 74'ünün fiyatı değişmedi. 
     1. seansta, Garanti Bankası, İş Yatırım C , Yapı ve Kredi Bankası, Tüpraş ve Turkcell en yoğun işlem gören hisseler oldu. 
     Borsa uzmanları, 1. seansta 10,500 seviyesinde satışlarla karşılaşan endeksin 10,300-10,400 aralığında yatay seyre girdiğini ifade ederek, piyasanın beklediği gelişmelerden biri olan ABD yardımının Kongre'de onaylanmasının alternatif piyasalarda ve borsada bir miktar toparlanma yaşanmasına neden olduğunu belirtiyorlar. 
     Uzmanlar, Borsanın 10,500 teknik direnç seviyesini aşmakta zorlandığını kaydediyorlar. 
     





</TEXT>
</DOC>
