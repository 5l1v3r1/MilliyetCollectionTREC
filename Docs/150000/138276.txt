<DOC>
<DOCNO> 138276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur05.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıses tevazu gösterdi "İbrahim Tatlıses bir okuldur" 
</HEADLINE>
<TEXT>

     Sanatçı İbrahim Tatlıses, ''Bir Okul'' olduğunu iddia etti. 
     İbrahim Tatlıses, Ayakdaş Ayakkabı Firması'nın 20. kuruluş yıldönümü nedeniyle İzmir'in Çeşme İlçesi'ndeki Altınyunus Tesisleri'nde düzenlenen gecede bir konser verdi. 
     Devlet Bakanı Mehmet Aydın ile firma bayilerinin konuk olduğu gecede sahne alan Tatlıses, yaklaşık 2 saat boyunca seslendirdiği parçalarla, büyük beğeni topladı. 
     Yeni kasetin 20 gün içinde piyasada olacağını belirten Tatlıses, ''İbrahim Tatlıses, bir okuldur. Bu okulda yalan, dolan, adam kayırma, sahtekarlık yoktur. Buradan mezun olanlar, hep en tepededir. Bir de başkalarının okulu vardır, oradan mezun olanlar ise hep benim okulumun aşağısında kalmıştır'' diye konuştu. 
     İbrahim Tatlıses, konserin ardından sahneye getirilen ''ayakkabı'' şeklindeki pastayı kesti. 
     





</TEXT>
</DOC>
