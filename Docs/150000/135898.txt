<DOC>
<DOCNO> 135898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/altan.html </URL>
<DATE> 2003/02/08/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Yukarı tükürsen bıyık, aşağı tükürsen sakal ve bayram tatili 
</HEADLINE>
<TEXT>

     Biliyorsunuz, kapıda bir de Irak savaşı var... 
     
     Türkiye de, bir parmak saydamlaşır gibi oldu ortalık birbirine girdi 
     - Savaşa hayır... 
     ...... 
     - Türkiye’nin ulusal çıkarları gereği... 
     ...... 
     - Türk topraklarına yabancı asker giremez... 
     ...... 
     - Sonuna kadar barıştan yanayız, en kötü senaryolar için de önlem almamız gerek... 
     ...... 
     - Milletin iradesinden kaçıyorsunuz... 
     ...... 
     - 40 bin Amerikan askerinin transit olarak Kuzey Irak’a geçmesine, Meclis karar verecek... 
     
     Soğuk Savaş yıllarında Türkiye’de kaç tane NATO üssü kaç tane de, sözlü antlaşmalara dayalı ABD özel üssü bulunduğunu bilen var mı 
     Süleyman Bey, ABD’nin özel üsleri için 
     - Onlar üs değil, tesis, der dururdu. 
     
     Türkiye’nin ABD ile stratejik ittifakı, yarım yüzyıl gerilere dayanır. 
     Nasıl dayanmasın ki, örneğin F - 16 tipi savaş uçaklarının lastiklerini, her 8 iniş kalkışta bir, değiştirme gereği vardı. Ve Türkiye’de, Amerika’dan gelme sadece bir haftalık lastik stoku vardı. 
     Peki, ABD’nin atom başlığı taşıyan kaç füzesi vardı Türkiye’de 
     Vaktiyle yine bir Amerikan askeri dergisinin yazdığına göre, 16... 
     Türk kamuoyunun haberi mi vardı bütün bunlardan 
     Bugün de haberi mi var, Türk - ABD stratejik işbirliğinin 50 yıllık zaman boyutundaki volümüyle ayrıntılarından... 
     
     Türkiye’nin dışa bağlı ekonomisi de, hiçbir zaman saydamlaşmadı. 
     Örneğin Sultan Abdülmecit döneminde, Dolmabahçe Sarayı’nın yapımıyla başladı dış borçlanma. Bu borçların ödenmesi, 1946 yılına kadar da sürdü. 
     Ya NATO’ya girdikten sonra alınmaya başlayan askeri yardımlarla, dış borçlar 
     Bütün bunların son 50 yılda, faizleriyle birlikte toplam kaç milyar dolar ettiğini de bir bilen var mı 
     
     Şimdi gelelim Türkiye’nin, özellikle askeri donanım ve ekonomi açısından, dış merkezlere ne kadar kancalanmış olup olmadığının ayrıntılı dökümleriyle, bu dökümlerin neden kamuoyuna yansıtılmamış olmasına... 
     Bunun nedenlerini daha derinliğine anlamak için, son 80 yıllık Türk basınına şöyle bir bakmak yeter de, artar bile... 
     1945’e kadar manşetler, "Ebedi şef, milli şef" üstüne değil miydi 
     1945’ten sonra ise, Bayar’la Menderes övgüleri çıkmadı mı manşete 
     Ya 1960’tan sonraki manşetler 
     Ya 1965’ten sonraki manşetler 
     
     Bütün bunları Türk basınının oportünizmine de bağlayamazsınız. 
     Neden bağlayamazsınız 
     Çünkü halk yığınları yeterince ödemezdi gazeteleri... 
     Satışlarıyla ayakta duramayan gazeteler de, kapanmak istemiyorlarsa, Ankara’nın siyasal egemenleriyle dost geçinmek zorunda kalırlardı. 
     
     Akbaba dergisinin sahibi Yusuf Ziya, Menderes döneminde Ankara’dan beklediği ilgiyi yeterince görmeyince kızmış, söyleniyordu 
     - İsmet Paşa’nın arkasında İnönü var, Lozan var ya Menderes’in arkasında ne var, terzi İzzet’in ceketi... 
     Şayet CHP’nin de arşivlerinde, tek parti dönemlerine ait bazı önemli belgeler varsa ve bir gün bu belgeler açıklanırsa, o zaman daha çok ortaya çıkar Vehbi’nin kerrakesi... 
     
     Halk yığınları, olup bitenlerden yeterince bilgilenebilmek için, gerekli ödemeleri yapmıyorsa, örneğin günde birkaç değişik gazete birden almıyorsa hem aslı faslı olmayan çarpık bir koşullanmaya uğrar, hem de günde birkaç gazete birden almak ağır gelmeye başlar kesesine... Yani efendim, kedi kuyruğunu yemeye başlar... 
     
     Bir parmak bir saydamlık, nasıl da dalgalandırıverdi ortalığı... 
     Ya son 50 yıl da, gerektiği kadar saydam olabilseydi Türkiye "yaşam kalitesi" açısından Yunanistan’ın bile 57 basamak altında mı kalırdı 
     Bir ülkede ekonomi şinanay olduğunda milli irade, ekonomik yelkenlerinin muhtaç olduğu rüzgarlara göre kullanmak zorunda kalır dümenini... 
     Yeni öğrendiğiniz gariplikler, ensenizi karartmasın zaten eskiden beri hep öyleydi onlar... 
     Dileriz gönlünüzce geçer bayram tatiliniz. 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
