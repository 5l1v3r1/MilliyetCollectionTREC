<DOC>
<DOCNO> 144426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/siyaset/siy04.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den AB’ye K. Irak güvencesi 
</HEADLINE>
<TEXT>

     GÜVEN ÖZALP Brüksel 

     AB zirvesi çerçevesinde Brüksel’de temaslarda bulunan Dışişleri Bakanı Abdullah Gül, AB liderlerini Kuzey Irak konusunda rahatlattı. Gül, AB’li liderlere "Kuzey Irak’ta gözümüz yok" mesajı verirken, ABD’ye de "Operasyon Irak’la sınırlı kalmalı" görüşünü iletti. AB zirvesindeki ikili temaslarında Kuzey Irak’a yönelik sorularla karşılaştığını belirten Gül, "1991 deneyimlerimiz nedeniyle tedbirli olduğumuzu kendilerine anlattım. Irak’ın toprak bütünlüğünden yanayız. Kuzey Irak’ta gözümüz, niyetimiz yok. Sadece, bu bölgenin, boşluktan istifade edip terör yuvası olmamasına dikkat ediyoruz" dedi. 
     
     Irak’la sınırlı kalsın 
     Gül operasyonun ilan edildiği gibi sadece Irak’la sınırlı kalması gerektiğini söyledi. Türkiye’nin ABD’ye yaptığı katkıların büyük önem taşıdığını söyleyen Gül şöyle konuştu "ABD ile koalisyon içindeyiz. İşbirliği yapıyoruz. Bu işbirliğinin sınırları daha geniş olabilirdi. Ama bugünkü gibi de olabilir. Karşıt durumumuz yok. Uçuş izni önemli bir katkıdır. ABD ile ilişkilere çok önem veriyoruz ve bu ilişkilerin zedelenmesini istemeyiz. Tezkere süreci, Türkiye’de demokrasinin ispatlandığı dönem olmuştur." 
     
     Almanya bilgi istedi 
     Hükümetin K. Irak’a asker göndermek için TBMM’den yetki alması üzerine harekete geçen Avrupa ülkeleri, baskılarını artırdı. Almanya’nın Ankara Büyükelçisi Rudolph Schmidt, Dışişleri Müsteşar Yardımcısı Ali Tuygan’dan, K. Irak’a asker gönderme kararının gerekçesi ve zamanlaması konularında bilgi aldı. Fransız Büyükelçisi Bernard Garcia, dün de mobil 
     laboratuvar göndermeye hazır olduğunu açıkladı. 
     



 SİYASET 















</TEXT>
</DOC>
