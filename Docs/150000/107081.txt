<DOC>
<DOCNO> 107081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/ekonomi/eko01.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi ertelenmesin seferi 
</HEADLINE>
<TEXT>

25 Eylül’de Washington’a gidecek olan ekonomi heyeti, 1.6 milyar dolarlık kredinin seçim sonrasına kalmaması için IMF’den görüşmelerin hızlandırılmasını isteyecek 
     SEÇKİN ÜREY Ankara 

     Devlet Bakanı Masum Türker başkanlığındaki ekonomi heyeti, Uluslararası Para Fonu’ndan IMF ekim ayında yapılacak dördüncü gözden geçirme çalışmalarının hızlandırılmasını talep edecek. 
     25 Eyül’de Washington’da başlayacak IMF Sonbahar Toplantıları’na Devlet Bakanı Masum Türker’in başkanlığında üst düzey bürokratların katılacağı heyette, Hazine Müsteşarı Faik Öztrak, Merkez Bankası Başkanı Süreyya Serdengeçti ile Maliye, DPT ve BDDK’dan da yetkililer yer alacak. İkili görüşmelerde bulunacak olan heyet IMF’ye dördüncü gözden geçirme çalışmalarına ilişkin hazırlıkların tamamlandığını anlatarak, görüşmelerin ekimin ilk haftasında başlatılmasını isteyecek. IMF İcra Kurulu’nun en geç ekimin üçüncü haftasında toplanması istenecek. 
     
     Seçime kadar para gelsin’ 
     Washington’da yapılacak görüşmelerde, IMF’nin siyasi ortam nedeniyle ekim ayında yapılması beklenen dördüncü gözden geçirmeyi seçim sonrasına bırakması ihtimaline karşılık, "Gözden geçirmenin taahhütlerini yerine getiriyoruz. 1.6 milyar dolarlık kredi diliminin serbest bırakılmasını ve gözden geçirmeyi seçim öncesinde,s zamanında yapın" mesajı verilecek. 
     



 EKONOMİ 























</TEXT>
</DOC>
