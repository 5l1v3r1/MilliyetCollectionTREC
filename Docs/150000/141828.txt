<DOC>
<DOCNO> 141828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko28.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 10,817 puanda tamamladı... 
</HEADLINE>
<TEXT>

p    İMKB Bileşik Endeksi, 2. seansta 155.07 puan azalarak 10,817.49 puandan kapandı. 
     Hisse senetleri, ikinci seansta ortalama yüzde 1.41 oranında değer kaybetti. 
     İlk seanstaki 11.27 puanlık artış dikkate alındığında, borsa endeksi günün tamamında 143.80 puan geriledi. Hisse senetlerindeki günlük kayıp ise yüzde 1.31 oldu. 
     1. seansta yüzde 0.10 yükselen endeks, 2. seansta, Dünya Bankası Türkiye Temsilcisi Ajay Chhibber'in ''2003 yılı bütçe tasarısının çiftçiler ile orta sınıfa zarar vereceği, büyümeyi olumsuz etkileyeceği, bu haliyle desteklemeyeceklerini'' belirttiği açıklamaya bağlanan satışlarla geriledi. 
     Seansa 41.74 puan kayıpla 10,930.82 puan seviyesinde başlayan endeks, ilk yarıyı 136.62 puan kayıpla 10,835.94 puandan geçti. Endeks, seans içinde en düşük 10,731.89, en yüksek de 10,972.56 puanı gördü. 
     Kapanışta mali endeks 277.06 puan kayıpla 13,490.94 puana, sanayi endeksi 87.53 puan kayıpla 10,603.68 puana, hizmetler endeksi 80.88 puan kayıpla 6,801.44 puana geriledi. 
     Böylece ilk seansa göre mali grup hisseler ortalama yüzde 2.01, sanayi grubu hisseler ortalama yüzde 0.82, hizmetler grubu hisseler yüzde 1.18 değer kaybetti. 
     2. seansta işlem gören toplam 299 hisse senedinden 182'si değer kaybetti, 27'si değer kazandı, 90'ının fiyatında değişiklik olmadı, 
     Seansta, 133 trilyon 468 milyar 400 milyon liralık işlem hacmi kaydedildi. İki seanstaki işlem hacmi toplamı, 295 trilyon 408 milyar 40 milyon lira olarak belirlendi. 
     2. seansta, Yapı Kredi Bankası, İş Bankası C , İhlas Holding, İhlas Holding Yeni ve Akbank, en yoğun işlem gören hisse senetleri olarak belirlendi. 
     





</TEXT>
</DOC>
