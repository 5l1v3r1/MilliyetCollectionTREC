<DOC>
<DOCNO> 123919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun17.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides Kopenhag'a gitti... 
</HEADLINE>
<TEXT>

     Kıbrıs Rum yönetimi lideri Glafkos Klerides, Avrupa Birliği doruğuna katılmak üzere Kopenhag'a gitti. 
     Klerides, hareketinden önce yaptığı açıklamada, BM Genel Sekreteri Kofi Annan'ın sunduğu çözüm planında, yapılan değişikliklerden başka değişiklikler yapılması olanağının az olduğunu söyledi. 
     Klerides'e Kopenhag'da Rum Ulusal Konseyi üyeleri eşlik edecek. Roma'da bulunan Rum Dışişleri Bakanı Yannakis Kasulides de bugün Kopenhag'a geçecek. 
     Rum Meclis Başkanı ve komünist AKEL Partisi Genel Sekreteri Dimitris Hristofyas, ''partisinin, birileri böyle istiyor diye hemen çözümün imzalanmasına 'evet' demek görüşünde olmadığını'' söyledi. 
     Yeni Ufuklar Partisi NEO Başkanı Nikos Kutsu, ''Kopenhag doruğunda bütünsel bir anlaşma veya bir tür anlaşma imzalanacağını'' belirterek, ''Kıbrıs cumhuriyetinin lağv edilmesine yardımcı olmamak için, Klerides'e Kopenhag'da eşlik etmeyeceklerini'' kaydetti. 
     





</TEXT>
</DOC>
