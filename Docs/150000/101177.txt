<DOC>
<DOCNO> 101177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur03.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP-DTP çağdaş çoğunluğu biçimleniyor... 
</HEADLINE>
<TEXT>

     DTP ve YTP ittifakında "çatı" sorununu çözmek için çalışan parti yöneticileri, iki partinin örgüt ve kadro açısından farklılıklarını ve uzlaşma noktalarını tartışıyor. 
     DTP aldığı seçim yardımından ittifak yapacağı YTP'yi yararlandıracak, DTP bunun yanısıra bütün illerde köklü örgütleri bulunduğunu, seçim propagandasında DTP il örgütlerinin "üs" olarak kullanılabileceğini öne sürüyor. 
     Seçimlere oturmuş DTP örgütleri altında girmek görüşü YTP'lilerde de ağırlık kazanıyor. YTP çatı sorununun çözümünde kadronun önemine değinirken, "çatı" pazarlıklarında, yeni ittifakı sırtlayacak kadronun omurgasını YTP'nin oluşturduğunu belirtiyor. 
     YTP Genel Sekreteri İstemihan Talay, gazetecilerin "DTP-YTP birleşmesinde çatı hangi tarafta olacak " sorusuna, "Normal olan neyse o kabul edilecektir" dedi. Talay, gelecek Salı ya da Çarşamba gününe kadar çatı probleminin çözüleceğini bildirdi. YTP, Mehmet Ali Bayar'ı güçbirliğine dahil ederek "geniş yelpaze" operasyonunun ilk adımını attı. 
     YTP Genel Başkanı İsmail Cem, SHP Genel Başkanı Murat Karayalçın'la da görüşüp sosyal demokrat kanatta yeralan hareketlerin katkısını partisine ve öncülüğündeki ittifaka çekmeye çalışacak. 
     YTP şu anda 23 ilde örgütlenmesini tamamlamış durumda, 15 gün içinde örgütlendiği il sayısını 41'e çıkarıp Hazine 
     yardımından yararlanmayı planlıyor. 
     





</TEXT>
</DOC>
