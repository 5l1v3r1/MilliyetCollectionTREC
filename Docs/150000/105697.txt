<DOC>
<DOCNO> 105697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun34.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikelya İngiliz üslerindeki 17 kaçak açlık grevinde. 
</HEADLINE>
<TEXT>

     Dikelya İngiliz Üsler Bölgesi'nde, 18 ay önce yakalanan 17 yasadışı göçmen, Kıbrıs Rum Kesimi'nde çalışma ve yerleşme izni verilmemesi nedeniyle üç gündür açlık grevi yapıyor. 
     Rum basınında yer alan haberlere göre, üsler böglesinde misafir olarak tutulan 17 kaçak, kendilerine Güney Kıbrıs'ta çalışma ve yerleşme izni ile İngiliz pasaportu verilmesi talebinde bulundu. Kaçaklar ayrıca, araba veya motosiklet istedi. 
     Kaçaklar, üs yetkililerinin Güney Kıbrıs'ta çalışmalarına izin vermediğini, kaldıkları Richmond köyünde hiçbir şey yapmadan bütün gün dolaştıklarını ve her hafta kendilerine 35 Kıbrıs Lirası ödenek verildiğini belirterek, şikayette bulunurken, sorunları çözülene kadar açlık grevine devam edeceklerini söyledi. 
     İngiliz Üsleri temsilcisi ise yaptığı açıklamada, kaçakların isteklerinin yerine getirilmesinin mümkün olmadığını belirtti. 
     





</TEXT>
</DOC>
