<DOC>
<DOCNO> 122152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sonspo16.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 1 - Gençlerbirliği 1 maç sonucu 
</HEADLINE>
<TEXT>

     Birinci Süper Futbol Ligi'nde Beşiktaş ile Gençlerbirliği arasında yapılan maç 1 - 1 eşitlikle sona erdi. 
     
     İlk yarı 

     1. dakikada Tayfur'un sağdan ortasında, Pancu'nun arka direkten sert şutunda, top yandan auta gitti. 
     5. dakikada Pancu'nun ceza alanına girerken yaptığı vuruşta, top az farkla yandan auta çıktı. 
     11. dakikada Tamer'in sağdan kullandığı köşe atışında, savunmadan seken topla ceza alanının sol çaprazında buluşan İbrahim'in sert şutunda, meşin yuvarlak üst direği sıyırarak auta gitti. 
     16. dakikada yine Tamer'in sağdan kullandığı köşe atışında, Tayfur'un ceza alanı içinde kafa vuruşunda, top üstten auta çıktı. 
     17. dakikada Tamer'in sağdan ortasında, ceza alanı içinde topla buluşan Tayfur'un vuruşunda, top kaleci Gökhan'da kaldı. 
     25. dakikada Zago'dan sıyrılan Youla, ceza alanı içinde topa yavaş vurunca, kaleci Cordoba uzanarak meşin yuvarlağa sahip oldu. 
     32. dakikada Nouma'nın arapasında topla ceza alanının sağ çaprazında buluşan İlhan Mansız'ın sert şutunda, kaleci Gökhan topu 2 hamlede kontrol etti. 
     37. dakikada Filip'in sağdan kullandığı serbest atışta, Ahmed Hassan'ın ceza alanı içinden kafa vuruşunda, top kaleci Cordoba'da kaldı. 
     40. dakikada yine Filip'in sağdan kullandığı serbest atışta, kimsenin dokunamadığı top, yerde sektikten sonra yan direkten döndü. Dönen topa Tolga'nın ters vuruşunda, kaleci Cordoba meşin yuvarlağa sahip oldu. 
     43. dakikada Tolga'nın orta alandan kullandığı serbest atışta, ceza alanının sol çaprazında topu göğsüyle önüne alan Nouma'nın sert şutunda, kaleci Gökhan meşin yuvarlağı güçlükle kornere çeldi. 
     Karşılaşmanın ilk yarısı 0-0'lık skorla tamamlandı. 
     
     İkinci yarı 

     52. dakikada Gençlerbirliği'nde Thomas, 53. dakikada da Beşiktaş'ta Ahmet Yıldırım, sarı kart gördüler. Aynı dakikada Beşiktaş'ta İbrahim yerini Tümer'e bıraktı. 
     60. dakikada Tümer'in ceza alanı dışında sağ çaprazdan kullandığı serbest atışta, top yan ağlarda kaldı. 
     65. dakikada Tümer'in aynı yerden kullandığı serbest atışta, top yine yan ağlarda kaldı. 
     68. dakikada Gençlerbirliği'nde Okan'ın yerine Veysel , Beşiktaş'ta da Ahmet Yıldırım'ın yerine Sergen oyuna alındı. 
     69. dakikada Sergen oyuna girer girmez, golünü attı. Bu dakikada orta sahada topu kapan Sergen, meşin yuvarlağı Nouma'ya aktardı. Nouma, hemen ceza alanı önündeki Tümer'e topu bırakırken, bu oyuncunun pasıyla ceza alanının sol çaprazında buluşan Sergen, yerden düzgün bir vuruşla meşin yuvarlağı ağlara göndererek, takımını 1-0 öne geçirdi. 
     74. dakikada Beşiktaş'ta Sergen sarı kart gördü. 
     76. dakikada Gençlerbirliği'nde Thomas yerini Nihat'a bıraktı. 
     77. dakikada Beşiktaş'ta Yasin sarı kart gördü. 
     81. dakikada Veysel'in kafa pasında topla ceza alanı içinde buluşan Youla'nın gelişine sert vuruşunda, meşin yuvarlak Cordoba'nın müdahalesine rağmen ağlara gitti 1-1 
     84. dakikada Ahmet Hassan'ın ara pasında topla ceza alanı içinde buluşan Youla, topa vurmakta geçikince Tolga araya girerek, topu uzaklaştırdı. 
     88. dakikada Gençlerbirliği'nde Ahmed Hassan yerini Mustafa Gürsel'e bıraktı. 
     89. dakikada Sergen'in ceza alanı dışından sert şutunda, kaleci Gökhan topu iki hamlede kontrol edebildi ve karşılaşma 1-1 berabere sona erdi. 
     





</TEXT>
</DOC>
