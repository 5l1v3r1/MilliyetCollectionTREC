<DOC>
<DOCNO> 106450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/siyaset/siy02.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafatasçılar bana oy vermez 
</HEADLINE>
<TEXT>

Blair’in yaptığını tersten uygulayacağını söyleyen Çiller, kafatasçıların ve radikal sağın kadın olduğu için oy vermeyeceğini belirtti 
     SERPİL ÇEVİKCAN 

     DYP Genel Başbakan Tansu Çiller, İngiltere Başbakanı Tony Blair’in seçim sürecinde yaptığını "ters bir açıyla uygulayacağı"nı ve liberal sağ genel başkanı olarak "ezilmiş, yoksul kesimlere yöneleceğini" söyledi. DYP tabanında yüzde 50 kadın hakimiyeti kurmayı hedeflediğini belirten Çiller, "Kafatasçılarla bana oy vermez, radikal sağdakiler de kadınım’ diye bana oy vermez. Tek kadın başbakan benim. Gerçek iktisatçı başbakan da benim. Koca CHP’yi kurtarmak Kemal Derviş’e mi kalmış " diye konuştu. 
     
     Hedef aile ve kadınlar 
     DYP kadın şöleni öncesi Celal Bayar Köşkü’nde Milliyet’le "kahvaltı sohbeti" eden Çiller’in seçim ve güncel gelişmelere ilişkin açıklamaları şöyle 
     Kadınların arasından ben çıktım Krizden en çok kadınlarımız etkilendi. Ben de aralarından ilk çıkan biriyim. Ailede sıkıntıyı çeken kadın. Bu nedenle hedefimiz aile ve kadın. Türk kadını milli ve manevi değerlerin, laik cumhuriyetin bekçisi. Türk kadını hem muhafazakardır, hem laikliğin güvencesidir. Bu nedenle bütün üye kayıtlarımızı yeniledik. Yüzde 25’i kadın. Yüzde 50’ye ulaştığımızda "kadın taban hareketi" olacak. 
     Gerçek iktisatçı başbakan Ekonomi yönetimi olarak gerçek iktisatçı başbakan bizim partimizde. Ekonominin başı da gerçekten başbakandır. Biz 1994’deki krizden çıktık, üstelik kimseden bir dolar istemeden. Çok değerli bir ekonomi ekibimiz var. Koskoca CHP’nin bütün ekonomik programı bir Derviş’e bırakılır mı Hükümet bir kişinin eklenmesiyle olacak birşey değil. Benim vatandaşım niye oy verecek Derviş’e Traktörünü sattırdı, şimdi de evini sattırsın diye mi Harran’da bir şölenle başlayacağız mitinglerimize. Urfa’nın göbeğinde çadırlar kurulacak. 
     Millet Meclis’e yürür Birkaç parti seçimlerin ertelenmesi işinin içinde. Baraj korkuları var. Buna karşı çıkacağız. Seçimler ertelenirse millet Meclis’e yürür. 
     
     Ezilmişlere yönelecek 
     Blair yaptı, biz de yapacağız Tony Blair liberal politikalara açıldı. Biz liberal sağ bir partiyiz. Onun yaptığına tersinden yaklaşarak yoksul kesimlere yönelik sosyal politikalara ağırlık vereceğiz. Ezilmişleri esas alacağız. En büyük değişimleri hep merkez sağ yaptı. Sol ne zaman iktidara gelse daha tutucu, devletçi, daraltıcı olmuştur. 
     
Alparslan Türkeş de Çiller demiş      DYP ile Aydınlık Türkiye Partisi ATP seçimde işbirliği yapma kararı aldı. Alparslan Türkeş’in, görüşlerini paylaştıkları bir Türk büyüğü olduğunu ifade eden Çiller, "Dolayısıyla, o günkü yakınlık, o zaman ortaya konulan büyük Türkiye vizyonu, bugün merhum Türkeş’in oğlu Tuğrul Türkeş ile devam ettirilmek istenmektedir" diye konuştu. 
     Türkeş de babası Alparslan Türkeş’in, DYP’nin terörle mücadelede ve ekonomi alanında attığı adımların Türkiye’nin hayrına olduğunu söylediğini belirtti. 
     



 SİYASET 















</TEXT>
</DOC>
