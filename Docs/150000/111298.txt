<DOC>
<DOCNO> 111298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas05.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar böyle güzelleşiyor’ 
</HEADLINE>
<TEXT>

Hollywood’un en parlak yıldızlarının güzelliklerini borçlu olduğu Pilates’ yöntemi, Türkiye’de de uygulanıyor 
     AYŞEGÜL AYDOĞAN 

     Pek çok Hollywood yıldızının sağlık ve güzelleşmek amacıyla uyguladığı Pilates’ adlı egzersiz yöntemi, sonunda Türkiye’ye de geldi. Teşvikiye’de yeni açılan Motus Wellness Club’da İngiliz eğitmen Richard Budd yönetiminde başlayan Pilates’i uygulayan isimler arasında Madonna, Sharon Stone, Victoria Backham, Liz Hurley, Hugh Granth, Sarah Ferguson, Sarah Jessica Parker, Jennifer Anniston, Leonardo di Caprio gibi Hollywood’un ve müzik dünyasının yıldızları da var. 
     
     Bin bir yararı var 
     İngiltere’de "Pilates’in Yüzü" olarak tanınan Lynne Robinson, hakkında 11 kitap yazdığı yöntemin doğru nefes almaktan, doğru bel kemiği ve kalça hizalaması yapmaya, vücudun doğru pozisyonlarda durmasını sağlamaya kadar pek çok yararları olduğunu söylüyor. 
     Hamilelikleri döneminde Liz Hurley ve Victoria Backham’ın hocalıklarını yapan 48 yaşındaki Robinson, Pilates’ ile beden ölçüsünün düştüğünü belirterek, "Liz bu yöntemle eski formuna çok kısa sürede kavuştu" diyor. 
     
     İncelme kesin’ 
     Pilates’in ana prensibini kasları iç-derin çalıştırmak’ olarak özetleyen Robinson, özellikle karın alt kaslarının neden güçlendirilmesi gerektiğini de şöyle açıklıyor 
     "Vücut merkezi, derindeki kaslarla bel kemiğine en yakın kaslardan oluşur. Klasik egzersizlerde zayıf kaslar zayıflama, güçlü kaslar güçlenme eğilimindedir. Bu da dengesiz adale yapısına, kronik bel ağrısı ve sakatlıklara yol açar. Pilates’te kas yapısı bir bütün haline getirilir. Kilo vermeseniz de ince görünürsünüz. Sakatlanmaları zorlaşır. Dayanıklılık artar, metabolizma hızlanır." 
     



 YAŞAM 



















</TEXT>
</DOC>
