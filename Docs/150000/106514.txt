<DOC>
<DOCNO> 106514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun21.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en şişman çocukları İtalya ve Yunanistan'da 
</HEADLINE>
<TEXT>

     Şişmanlık problemi ile ilgili San Paolo kentinde düzenlenen uluslararası konferansta, Avrupa'nın en şişman çocuklarının İtalya ve Yunanistan'da olduğu belirtildi. 
     İtalyan Corriere della Sera gazetesinin yayımladığı araştırma haberinde, İtalya ve Yunanistan'da 7-9 yaş arası çocukların yüzde 36'sının şişman olduğu bildirildi. 
     Uzmanlar, çocukları şişmanlıktan korumak için boş vakitlerinde onları fiziksel aktivitelere yöneltmeyi en önemli çare olarak gösterip, aileleri bu konuda uyarıyor. 
     Bu arada, gelişmekte olan ülkelerde şişmanların sayısının son yıllarda yüzde 5 oranında arttığı ifade ediliyor. 
     Konferansa katılan uzmanlar, şişmanlığın artık salgın hastalık haline geldiğini ifade ederken, zayıflama ilaçlarının doktor gözetimi olmadan kullanılmaması konusunda da uyarıyor. 
     Öte yandan, fazla kilolardan kaynaklanan sağlık problemlerinden dolayı cerrahi müdahalelerin arttığına dikkat çeken doktorlar, mide ve by-pass ameliyetlarının başta geldiğini kaydetti. 
     





</TEXT>
</DOC>
