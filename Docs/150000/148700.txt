<DOC>
<DOCNO> 148700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/gun21.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Zengin çocukları bedava’ okuyor 
</HEADLINE>
<TEXT>

Varlıklı ailelerin çocuklarının devlet okullarında okutulmasına karşı çıkan Bakan Hüseyin Çelik, eğitime katkıda bulunulmasını cazip hale getireceklerini söyledi 
     ANKARA Milliyet 

     Milli Eğitim Bakanı Hüseyin Çelik, varlıklı ailelerin çocuklarını devlet okullarında okutmasına karşı çıkarak, "Türkiye’de hali vakti yerinde bir hayli insan var. Bunların çocuklarının devlet tarafından bedava okutulmasını doğru bulmuyorum. Özel öğretim kurumlarını teşvik edecek bir yapı getireceğiz" dedi. 
     Dün MÜSİAD Genel Başkanı Ali Bayramoğlu ve Yönetim Kurulu üyelerini kabul eden Çelik, şunları söyledi "Bazı vatandaşlar, filan tarihte okul yaptırdım, anamdan emdiğim süt burnumdan geldi’ diyor. Servetinden eğitime katkıda bulunuyor ama mevzuat hazretleri bu insanları boğuyor. Vergi mevzuatıyla ilgili sorunları çözeceğiz." 
     
     Kimler okutulacak 
     Başarılı, ancak maddi imk nı yetersiz öğrencilerin özel okullarda bakanlıkça okutulacağını söyleyen Çelik, "Uygulama, birileri tarafından eğitim paralı hale getiriliyor’ diye yorumlanabilir, alakası yok" dedi. Derslik ihtiyacına işaret eden ve devlet okullarında birim başına bakanlığın harcadığı paranın özel okullara verilmesi durumunda 20-25 kişilik sınıflarda kaliteli eğitim yapılacağını belirten Çelik, öğrenciyi özel okullara istedikleri ücreti kabul ederlerse göndereceklerini sözlerine ekledi. 
     
     
     


GÜNCEL 

























</TEXT>
</DOC>
