<DOC>
<DOCNO> 102735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo01.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamil Gereçci ''Şu anda hiçbir takım sezona hazır değil'' 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, Malatyaspor ile cezası nedeniyle Adana'da yaptıkları ve 1-1 sona eren karşılaşmada, iki takımın da ortaya koyduğu oyunun hakkının beraberlik olduğunu söyledi. 
     Kamil Gereçci, Malatyaspor ile dostça bir karşılaşma oynadıklarını ve 1'er puan aldıklarını belirterek, ''Her ne kadar karşılaşma Malatyaspor'un kendi sahasında oynanmasa da sezonun ilk haftalarında deplasmanda alınan 1 puanı azımsamamak gerekir'' dedi. 
     Takımda yeni oyuncuların bulunduğunu, teknik direktör Gigi Multescu'nun sisteminin de henüz tam olarak oturmadığını kaydeden Gereçci, ''Önümüzdeki dönemde sistem oturacak ve Gaziantepspor yine ligin korkulan ve çekinilen takımı olacak'' diye konuştu. 
     Şu anda hiçbir takımın sezona hazır olmadığını ve yapılan maçlarda da bunun net olarak görüldüğünü savunan Gereçci, Fenerbahçe'nin ertelenmesini istediği karşılaşmaya, erteleme olmayacakmış gibi 3 puan düşüncesiyle hazırlanmaya başladıklarını sözlerine ekledi. 
     





</TEXT>
</DOC>
