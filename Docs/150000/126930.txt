<DOC>
<DOCNO> 126930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy13.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’a özel af’ 
</HEADLINE>
<TEXT>

Basın yoluyla işlenen suçların sonuçlarını ortadan kaldıran tasarı, Tayyip Erdoğan lehine genişletildi... 
     ANKARA Milliyet 

     TBMM Adalet Komisyonu, basın - yayın yoluyla işlenen suçların sonuçlarını ortadan kaldıran yasa tasarısını, AKP Genel Başkanı Recep Tayyip Erdoğan lehine genişleterek kabul etti. Tasarıya eklenen fıkrayla, Erdoğan ve benzeri durumda olanların, mahk miyet sonuçlarının ortadan kaldırılması için başvurma zorunluluğu kaldırıldı. CHP milletvekilleri, 45 dakika süren oturumda, tasarının özel af olduğunu öne sürerek, yasalaşmasına karşı çıktı. CHP’li Mehmet Nuri Saygun, tasarının 1999’dan itibaren geçerli kılınmasını istedi, ancak önerisi reddedildi. 
     Adalet Bakanı Cemil Çiçek, basın yoluyla işlenen suçlarla ilgili yasada "cezasını çekmemiş" olanlara bütün sonuçların affı olanağı getirildiğini, ancak "cezasını çekmiş" olanların bundan yararlanamadığını söyledi. Yasaya eklenen bir fıkrayla, konuşma nedeniyle ceza alanların mahk miyeti, yeni bir suç işlememiş olmaları koşuluyla "vaki olmamış" sayılacak. AKP’lilerin önerileriyle tasarıya "Bu madde uyarınca mahk miyeti vaki olmamış sayılanların hakları üzerindeki yasaklamalar kendiliğinden kalkar" fıkrası eklendi. 
     



 SİYASET 



















</TEXT>
</DOC>
