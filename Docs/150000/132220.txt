<DOC>
<DOCNO> 132220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo04.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hido 12 sayı kaydetti... 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, deplasmanda Golden State Warriors'ı 102-80 yenerken, Hidayet Türkoğlu 12 sayı attı, Detroit Pistons'ın Indiana Pacers'ı evinde 88-78 yendiği karşılaşmada Mehmet Okur 7 ribaund aldı. 
     Batı Konferansı Pasifik Grubu lideri Kings, aynı grupta altıncı sırada bulunan Warriors'la Oakland'da karşılaştı. Kings'de Hidayet Türkoğlu, sonradan girdiği maçta toplam 25 dakika oynarken, 8 şuttan 6'sını değerlendirerek, 12 sayıyla takımın en skorer 3. oyuncusu oldu. 3 sayılık atış denemesinde bulunmayan ve faul atışı kullanmayan Hidayet, hepsi savunmadan 3 ribaund aldı, 2 asist, 1 blok yaptı. 
     Warriors karşısında üst üste 13. galibiyetini elde eden Kings'de Yugoslav forvet Predrag Stojakoviç, 11'i üçüncü çeyrekte olmak üzere, Vlade Divac ve Chris Webber ile birlikte 16'şar sayı attı, Mike Bibby ise 15 sayı gerçekleştirdi. Divac ayrıca 11 ribaund, Webber 8 ribaund, Bibby 9 asist yaptı, 3 top çaldı. 
     Warriors'da ise 22. doğum gününü kutlayan Jason Richardson 28 sayıyla takımın sayı liderliğini elde ederken, Troy Murphy 13 sayı, 15 ribaund gerçekleştirdi. 
     Doğu Konferansı Merkez Grubu ikincisi Mehmet Okur'lu Detroit Pistons ise evinde aynı grubun lideri Indiana Pacers'ı 88-78 yendi. 
     Auburn Hills'deki karşılaşmada Mehmet Okur, yedek olarak çıktığı maçta 13 dakika oynadı ve bu süre içerisinde 2'si hücumdan 5'i savunmadan 7 ribaund aldı, 6 sayı attı. Hidayet gibi 3 sayılık atış denemesinde bulunmayan ve faul atışı kullanmayan Okur, 6 sayısını, 10 kez denedeği ve 3 kez isabet bulduğu 2 sayılık atışlardan elde etti. Mehmet Okur, ayrıca 1 top çaldı, 1 blok yaptı. 
     Son 1.29 dakikada 9-0'lık seri yakalayarak 82-73 öne geçen Pistons'da Richard Hamilton 18 sayı atarken, ''ribaund kralı'' Ben Wallace 15 ribaund gerçekleştirdi ayrıca 9 şuttan 7'sini isabetli kullanarak 14 sayı attı ve bu sezon en skorer maçını çıkardı. Skora, Cliff Robinson 15, Chauncey Billups 10 sayı ekledi. 
     Pacers'da ise Reggie Miller 28 sayı atarak, NBA tarihinde 23 binin üzerinde sayı atan 18. oyuncu oldu. Takımda Ron Artest 14, Jermaine O'Neal 12 sayı, 11 ribaund gerçekleştirdi. 
Sonuçlar şöyle 

Atlanta Hawks-Chicago Bulls 102-115 
New York Knicks-Miami Heat 72-65 
Washington Wizards-Denver Nuggets 89-74 
Detroit Pistons-Indiana Pacers 88-78 
New Orleans Hornets-Phoenix Suns 114-102 
Golden State Warriors-Sacramento Kings 80-102 
Minnesota Timberwolves-Toronto Raptors 89-81 
San Antonio Spurs-Houston Rockets 87-82 
Memphis Grizzlies-Portland Trail Blazers 87-99 
Philadelphia 76ers-Boston Celtics 99-100 
Utah Jazz-New Jersey Nets 106-103 uzatmada 
Los Angeles Lakers-Los Angeles Clippers 96-92 
     





</TEXT>
</DOC>
