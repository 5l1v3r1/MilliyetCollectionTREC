<DOC>
<DOCNO> 131853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur03.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanı Sütlüoğlu, yarın Belçika'ya gidecek... 
</HEADLINE>
<TEXT>

     Çevre Bakanı İmdat Sütlüoğlu, AB'ye Aday Ülkelerin Çevre Bakanları 9. Gayri Resmi Toplantısı'na katılmak üzere yarın Belçika'ya gidecek. 
     Çevre Bakanlığı'ndan yapılan yazılı açıklamaya göre, Bakan Sütlüoğlu, iki gün sürecek toplantıda, aday ülkeler ile komisyon arasında sıkı işbirliği oluşturulması gerektiğini vurgulayarak, Türkiye'nin çevre alanında karşılaştığı zorlukları anlatacak. 
     Açıklamada, Sütlüoğlu'nun AB'ye uyum sürecinde, Türkiye'nin finansal olarak diğer aday ülkelerle eşdeğerde desteklenmesi gerektiğini de belirteceği ve Türkiye'nin AB'ye giriş konusundaki kararlılığını dile getireceği kaydedildi. 
     





</TEXT>
</DOC>
