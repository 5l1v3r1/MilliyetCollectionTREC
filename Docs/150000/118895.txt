<DOC>
<DOCNO> 118895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo26.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Terim'le 2. tura hasret kaldı... 
</HEADLINE>
<TEXT>

     Galatasaray ile 1999-2000 sezonunda UEFA Kupası'nı Türkiye'ye getirerek tarihi başarıya imza atan Teknik Direktör Fatih Terim, sarı-kırmızılı takımla Avrupa Şampiyonlar Ligi'nde yine istenilenden uzak bir performans sergiledi. 
     Sarı-kırmızılılar, Avrupa Şampiyonlar Ligi'nde Fatih Terim'le 2. tura hasret kaldı. Terim'in takımın başında bulunduğu dönemlerde 4 kez Şampiyonlar Ligi'nde mücadele etme hakkı kazanan Galatasaray, bu 4 sezonda da 2. tura çıkamadı. 
     Terim döneminde gruplarında 1997-98'de sonuncu, 1998-99'da 2, 1999-2000'de 3. olan ''Cim Bom'', bu sezon da grubunu son sırada tamamladı. 
     Galatasaray, Terim'in döneminde yapılan 24 maçta, 6 galibiyet, 13 yenilgi ve 5 beraberlik elde ederken, rakip filelere bıraktığı 27 gole karşılık, kendi kalesinde 42 gol gördü ve 23 puan topladı. 
     
     TERİM, LUCESCU'NUN GERİSİNDE KALDI 

     Geçen sezon sonunda takımı şampiyon yapmasına rağmen yönetim tarafından gönderilen Mircea Lucescu, Avrupa'da Fatih Terim'den daha başarılı grafik çizdi. 
     Uzun süre Fatih Terim'in mirasını yediği biçiminde eleştirilen ve u an Beşiktaş'ın başında bulunan Rumen teknik adam, sarı-kırmızılı takımla Avrupa Süper Kupası'nı kaldırırken, takımına Avrupa Şampiyonlar Ligi'nde de ilk kez çeyrek final oynama başarısını yaşattı. 
     Lucescu yönetiminde Avrupa Şampiyonlar Ligi'nde 26 karşılaşmaya çıkan Galatasaray, 9 galibiyet, 9 beraberlik ve 8 yenilgi elde ederek 36 puan topladı, rakiplerine attığı 29 gole karşılık da kendi filelerinde 34 gol gördü. 
     
     TERİM-LUCESCU KARŞILAŞTIRMASI 

     Terim ve Lucescu'nun Avrupa Şampiyonlar Ligi'ndeki karşılaştırmalı performansları ise şöyle 

     

Teknik adam K O G B M A Y P Mircea Lucescu 2 26 9 9 8 29 34 36 Fatih Terim 4 24 6 5 13 27 42 23      
</TEXT>
</DOC>
