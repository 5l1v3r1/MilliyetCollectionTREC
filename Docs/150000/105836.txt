<DOC>
<DOCNO> 105836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/spor/spo03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gün belki 
</HEADLINE>
<TEXT>

Galatasaray Teknik Direktörü Fatih Terim, İtalya’da yeniden takım çalıştırabileceğini ima etti. Başarılı hoca, "Ailemle birlikte kalbimizin bir parçası Floransa’da kaldı" diye konuştu 
     Fiorentina’yı unutmadı 
     GALATASARAY Teknik Direktörü Fatih Terim, İsviçre’deki UEFA toplantısı öncesinde İtalyan gazetecilerle yaptığı sohbette ilginç açıklamalarda bulundu. İki yıl önce çalıştırdığı Fiorentina’yı unutmadığını açıklayan Terim, "İkinci Lig’e düşmelerine üzüldüm. Floransa çok özel bir yer. Ailemle birlikte kalbimizin bir parçasını orada bıraktık" dedi. Gazetecilerin İtalya’ya yeniden döner misiniz’ sorusuna ise başarılı hoca şu cevabı verdi "Belki bir gün yeniden dönebilirim. Bu hoşuma gider." 
     
     Reform hazırlığı 
     FATİH Terim’in de katıldığı "UEFA Elit Teknik Direktörler Forumu"nda ise Avrupa’nın önde gelen teknik adamları Şampiyonlar Ligi’nde oyuncu değişikliği hakkının dörde çıkarılmasını ve kulübede 20 futbolcuya izin verilmesini istedi. İsviçre’deki forumda çeşitli konuları görüşen ünlü hocalar, futbolcu sağlığı açısından uluslararası maç programlarının hafifletilmesini desteklerken, Dünya Kulüpler Kupası, Konfederasyon Kupası ile Ağustos ve Nisan milli maç tarihlerine karşı çıktı. 
     
Balic geliyorGalatasaray’ın Boşnak yıldızı, antrenmanlardan önce özel bir çalışma programı uygulayarak açıklarını kapattı 
     ERHAN TELLİ 

     Yıldızı parlıyor 
     DİZİNDEKİ sakatlık nedeniyle Galatasaray’a geldiği ilk günlerde antrenman eksiği olan Elvir Balic, şimdi bomba gibi dönmeye hazırlanıyor. Her idman öncesinde özel bir çalışma programı uygulayan ve takımda herkesten daha fazla çalışan Balic, açıklarını kapattı. Terim’in yakın ilgi gösterdiği yıldız futbolcu, 90 dakikayı tamamlayabilecek kapasiteye yaklaştı. Öte yandan Galatasaray, Milliler’den yoksun kadrosuyla PAF takımı 8 - 0 yendi. Golleri Christian 4 , Felipe, Faruk, Suat ve Balic attı. 
     
Baloda buluştular      Erol Demirkol 

     Galatasaray’da "Geleneksel Sultani Balosu" dün akşam lisede yapıldı. 300’e yakın davetlinin katıldığı gecede, eski ve yeni başkanlar bir araya geldi. Balodan elde edilen 50 milyar liranın, 40 öğrencinin bursu için kullanılacağı açıklandı. 
     



 SPOR 


























</TEXT>
</DOC>
