<DOC>
<DOCNO> 145289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/soneko12.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre, Saddam'ın mal varlığını bloke etmekte isteksiz 
</HEADLINE>
<TEXT>

     İsviçre Hükümeti, Irak Devlet Başkanı Saddam Hüseyin'in banka hesaplarını kontrol etmede isteksiz davranıyor. 
     ABD'nin, Saddam'ın banka hesaplarının dondurulması konusundaki isteğine rağmen, İsviçre Dışişleri Bakanlığı Ekonomik ve Mali İşler Bölümü Başkanı Jacques de Watteville, Saddam'ın gizli hesaplarının bankalarında olup olmadığı konusunda kesin bir şey söyleyemeyeceğini, incelemenin devam ettiğini, fakat İsviçre'nin, bu hesaplar için çok uygun bir yer olmadığını kaydetti. 
     Saddam'ın 2 milyar dolarlık serveti olduğunu tahmin eden uzmanlar, bunu yurtdışında saklama amacında olduğunu ileri sürüyorlar. 
     Bankacılık sırlarının en güçlü şekilde korunduğu İsviçre'de, daha önce de, Nijerya'nın önde gelen simalarından Sana Abacha, Zaire Lideri mobutu Sese Seko ve Filipinlerin eski liderlerinden Ferdinand Marcos'un, banka hesapları dondurulmuştu. 
     ABD yönetimi, geçen hafta cuma günü İsviçre başta olmak üzere tüm ülkelere, Saddam ve Irak yönetimi hesaplarının dondurulmasını istemişti. 
     




</TEXT>
</DOC>
