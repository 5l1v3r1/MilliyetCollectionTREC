<DOC>
<DOCNO> 140795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko34.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den 4.2 milyon dolarlık davetiye siparişi... 
</HEADLINE>
<TEXT>

     Koza Davetiye ile İpek Matbaacılık, ABD'deki K.J.S Industries firmasından 4 milyon 261 bin 500 dolarlık sipariş aldı. 
     İpek Matbaacılık'tan Borsa'ya gönderilen açıklamada, Amerika'da yerleşik K.J.S. Industries firması ile üretim sürecini öne almak ve daha fazla ihracat yapmak amacıyla yapılan görüşmeler sonucunda 1 milyon 237 bin 500 dolarlık kısmının İpek Matbaacılık, 3 milyon 24 bin dolarlık kısmının ise iştirakleri Koza Davetiye tarafından karşılanmak üzere toplam 4 milyon 261 bin 500 dolarlık sipariş alındığı bildirildi. 
     Açıklamada, ayrıca yaklaşık 1 milyon dolarlık sipariş için görüşmelerin devam ettiği ve üretimin planlanan zaman içinde gerçekleştirilmesi halinde sipariş miktarının artacağı belirtildi. 
     Davetiye, tebrik, duyuru kartları, kağıt imalatı ve yan ürünleri konusunda faaliyet gösteren Koza Davetiye'nin geçen yıl söz konusu firmaya 1 milyon 247 bin 895 dolarlık ihracat gerçekleştirdiği bildirildi. 
     





</TEXT>
</DOC>
