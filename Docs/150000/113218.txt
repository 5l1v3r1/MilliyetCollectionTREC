<DOC>
<DOCNO> 113218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/cemal.html </URL>
<DATE> 2002/10/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Damardan popülizm’ ya da GP’nin yükselişi 
</HEADLINE>
<TEXT>

     Cem Uzan’ın Genç Partisi... Evet, bir yükseliş eğrisi çiziyor seçim araştırmalarında. Dürüstlüğünden ve uzmanlığından en ufak bir kuşku duymadığım Tarhan Erdem’den aldığım bilgiler öyle... 
     3 Kasım’da seçim sandığından farklı bir sonuç çıkabilir mi 
     Bu ihtimal var tabii. 
     Tarhan Erdem de yanılabilir. 
     Ama bugün için araştırmalar, Genç Parti oylarının yükseldiğine işaret ediyor. Aylara göre bu parti - kararsızlar dağıtılmadan önce - şöyle bir gelişme içinde olmuş 
     Temmuz Yüzde 2,3... 
     Ağustos Yüzde 5,1... 
     Eylül Yüzde 8,8... 
     Ekim ayının ilk haftasında ise Genç Parti yüzde 10’un birkaç puan üzerinde gözüküyor. Bu durum, 3 Kasım’da seçim sandığından üç partili, yani sırasıyla AKP, CHP ve GP’den oluşan bir parlamentonun çıkması ve AKP’nin tek başına seçimi kazanması ihtimalini güçlendiriyor. 
     Bir başka deyişle 
     Eskilerin sahneden silinişi... 
     Tarhan Erdem’le dün GP konusunda sohbet ederken birkaç hususu not ettim 
     1 3 Kasım seçimlerinde 32 milyon geçerli oyun 11 - 12 milyonunun "Bu sefer de şu partiyi deneyelim" diyenlerden oluşması bekleniyor. Bunun yarısına yakın bölümünün GP’ye gitmesi yakın ihtimal... 
     2 Bu seçimlerde ilk kez oy kullanacak yeni seçmenlerin yüzde 20 - 22’sinin GP’yi, yüzde 30 - 35’inin AKP’yi tercih etmesi bekleniyor. GP’nin kendi oy ortalaması göz önünde tutulduğunda bu oran çok yüksek... 
     3 Özellikle büyük kentlerin yoksul, işsiz ve eğitimsiz gençleri arasında büyük ölçüde tercih edilen parti, Uzan’ın GP’si... Buna karşılık kırsal bölgelerin yoksul, eğitimsiz gençleri daha çok AKP’yi tercih ediyor. 
     4 GP’nin büyük kentlerde en çok MHP’nin, daha sonra DYP ile ANAP’ın seçmen tabanından oy aldığı dikkati çekiyor. 
     Sabancı Üniversitesi’nden siyaset bilimcisi Doç. Ali Çarkoğlu, gazetemizde Derya Sazak’la yaptığı söyleşide Genç Parti olgusunu şöyle değerlendirmiş 
     "Halkın beklentileri 15 yıldır karşılanamıyor. Krizler ve depremler geldi. 3 Kasım’da ilk defa oy kullanacak seçmen sürekli kriz ortamında yaşıyor. Bu krizlerin genç insanlara söylediği şu Ankara’da bir hükümet var ama hiçbir şey yapma becerisine sahip değil. Üstelik bu adamlar nalıncı keseri gibi hep kendilerine yontuyorlar.’ Bunları dikkate aldığımızda gerek Tayyip Erdoğan’ın yükselişi, gerek Cem Uzan olayı bir muamma olmaktan çıkıyor." 
     Doç. Çarkoğlu, geçen pazartesi günü gazetemizde yayımlanan değerlendirmesine şöyle devam ediyor 
     "Genç Parti mesajlarının hepsinde, Türk halkının o yabancılaşmış, toplum için değersiz, izole edilmiş, ahlaki normları takip ederek bir şey elde edeceğine olan inancı sıfırlanmış kesimine damardan popülizm veriliyor. İnandırıcılığı var mı yok mu, ikinci planda kalıyor. Aylardır televizyonda tekrarlanan mesajlar insanlarda yer ediyor. Bu kitleye ayin benzeri kampanyayla yemin ettirir gibi Ankara’ya öfkesini seslendirirseniz, Seçimde bir defa da bu partiye verelim’ derler... Genç Parti fenomeni Türkiye’ye has bir durum değil. Amerika’da Clinton karşısında aday olan Ross Perot 100 milyon doların üzerinde para harcayarak yüzde 19 dolayında oy almıştı. Cem Uzan nasıl Ankara’yı karşısına aldıysa, o da Washington’a meydan okumuştu." 
     Bir siyaset bilimcinin değerlendirmesi... 
     Siyaset kurumu son on - on beş yılda sorun biriktirmek yerine sorun çözseydi, halkın dertlerine deva olabilseydi, bugün siyaset sahnemizde AKP ile GP olur muydu Eskiler bugün sahneden silinme tehlikesinin eşiğinde ölüm kalım kavgası verirler miydi 
     Ve bizler de yine aynı soruyla, yani seçim sandığında istikrar yakalanacak mı sorusuyla kıvranır mıydık 
     Ne yazık 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
