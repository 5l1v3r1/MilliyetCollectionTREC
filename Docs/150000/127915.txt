<DOC>
<DOCNO> 127915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sondun02.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılında kazanan ve kaybeden ünlüler... 
</HEADLINE>
<TEXT>

     Yeni yıl kapıdan görünürken, ünlüler dünyasının bazı isimleri, 2001 yılını kazançla, bazıları ise kayıpla kapatmaya hazırlanıyor. 
     Internetteki ''peoplenews'' sitesinin yaptığı değerlendirmede, 2001 senesinin ''kazanan'' ve ''kaybeden'' ünlüleri belirlendi. 
     Değerlendirmeye göre, işte şöhretlerin pırıltılı aleminin ''enleri'' 
     
     Yılın kişisi 
     1- Nicole Kidman Sadece Tom Cruise'un gölgede kalmış güzel ve 
     evine bağlı eşiyken ayrılık, güzel yıldıza başarıyı getirdi. O, şimdi dünya çapında bir aktris ve hatta şarkıcı. 2- David Beckham Mutlu aile babası Beckham, aynı zamanda genç kızların sevgilisi yakışıklı bir idol ve vatan kurtaran golleriyle başarılı bir futbolcu. 3- Kylie Minogue Başarılı şarkıcı, 2001 yılını ödül ve başarılı çıkışlarla kapattı. 
     
     Yılın çifti 
     1- Angelina Jolie-Billy Bob Thornton Evlendiklerinde kısa sürede 
     ayrılacakları söylenen ünlü çift, mutluluklarıyla herkese örnek oldu. 
     2- Jennifer Aniston-Brad Pitt Hollywood'un yeni ''altın çifti'' 
     her şeye sahip para, yetenek, güzellik ve başarı... 
     
     Yılın ayrılığı 
     1- Nicole Kidman-Tom Cruise On yıllık mutlu bir evlilikten sonra 
     ayrılan çift herkesi şaşırttı. 
     2- Kate Winslet-Jim Threapleton Yönetmen Threapleton ile 
     ''Titanic'' filminin yıldızı beklenmedik bir anda ''elveda'' dedi. 
     3- Puff Daddy-Jennifer Lopez Sevgililer Günü'nde gelen bu 
     ayrılık, güzel Lopez'in yaşamında yeni bir sayfa açtı ve sonbaharda dansçı Chris Judd ile mutlu bir evlilik yaptı. 
     
     Yılın gözkamaştıran yükselişi 
     1- Harry Potter Harry, o kadar büyük bir hızla yükseldi ki, onu 
     en büyük rakibi Karanlıklar Lordu Mordorlu Sauron bile durduramadı. 
     2- Dido Faithless'ın geri vokali, sonunda şöhreti buldu. 
     3-Penelope Cruz İsimsiz bir İspanyol güzeli iken, bugün aranan 
     bir oyuncu. Bunu biraz da nişanlısı ünlü aktör Tom Cruise'a borçlu. 
     
     Yılın ağız dalaşı 
     1- Liz Hurley-Steve Bing Hurley'nin bebeğini kabul etmeye 
     yanaşmayan Bing ile güzel yıldız arasındaki tartışma, günlerce bir tenis maçı gibi izlendi. Ama, öldürücü vuruşu hala iki taraf da yapamadı. 2- Prens Charles-Prens Edward İngiltere Prensi Charles'ın arkadaşlarıyla partiye giden büyük oğlu William'ın peşine amcası Prens Edward'a ait televizyon şirketi için çalışan kamera ekibi düşmesi iki kardeşi karşı karşıya getirdi. 
     
     Yılın şık ünlüleri 
     1- Nicole Kidman Güzel yıldız, gittiği her yerde şık giysileriyle 
     göz kamaştırdı. 
     2- Britney Spears Spears'ın giyimi milyonlarca genç kız 
     tarafından taklit edildi. 
     3- Geri Halliwell Ona askeri üniforma bile yakıştı. 
     
     Yılın hayal kırıklığı 
     1- Kate Winslet'ın Boşanması Herkes onların sonsuza kadar mutlu 
     yaşayacağını düşünüyordu. 
     2- Michael Jackson'ın Geri Dönüşü Hayranları, büyük bir çıkış 
     yapacağını beklerken Jackson, beklentilerin çok gerisinde kaldı. 
     
     Yılın kadın şarkıcısı 
     1- Jennifer Lopez Yılın en başarılı ismi olan Lopez, müzikten 
     sinemaya, modadan televizyona kadar her alanda ''varım'' dedi. 
     2- Mariah Carey Yıl boyunca bütün gözler geçirdiği psikolojik 
     rahatsızlığın gölgeleyemediği sanatçının üzerindeydi. 
     
     Yılın saç kesimi 
     1- David Beckham Mohikan Kızılderilileri gibi görünen saçlarıyla 
     herkesi şaşkına çevirdi. 
     2- Cate Blanchett Blanchett'ın saçı tek bir kişiye benziyordu 
     rock kralı Elvis 
     






</TEXT>
</DOC>
