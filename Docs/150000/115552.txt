<DOC>
<DOCNO> 115552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/spor/spo03.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barca ayıp ediyor 
</HEADLINE>
<TEXT>

İkinci tur şansını zora sokan Galatasaray’a bir kötü haber de İspanya’dan geldi. Barcelona, Brugge karşılaşmasına yedekleriyle çıkmayı kararlaştırdı 
     MEHMET ÇİFTÇİ 

     Aslar dinleniyor 
     ŞAMPİYONLAR Ligi’nde Galatasaray ile aynı grupta bulunan ve dört maçta 12 puan alarak ikinci raundu garantileyen Barcelona, bu hafta oynanacak olan Brugges maçına yedek oyuncularla çıkma kararı aldı. Barcelona’nın bu maçta Kluivert, Luis Enrique, Saviola, Cocu ve kaleci Victor Valdes’i dinlendireceği ve bu aslardan bazılarını da Belçika’ya götürmeyeceği öğrenildi. 
     
     İlginç başlıklar 
     İSPANYOL basını, salı günü oynanacak Brugges maçına B takımdan üç oyuncu alan Barcelona’nın bu karşılaşmaya "asılmayacağının" sinyallerini açıkça verdiğini yazdı. Gazeteler konuyla ilgili ilginç yorumlar yaparken, başlıklarında, "Barcelona’dan Brugge’a jest", "Barcelona’nın kadrosu Brugge’e ikinci tur kapısını araladı" ifadelerini kullandılar. 
     
Kadro değişmiyor Teknik Direktör Fatih Terim, Lokomotiv Moskova maçında Altay karşısındaki onbirini bozmayacak 
     GALATASARAY Teknik Direktörü Fatih Terim, Şampiyonlar Ligi’nde ikinci tur için büyük önem taşıyan Lokomotiv Moskova maçına, Altay karşısındaki onbir ile çıkacak. İzmir’de takımın ortaya koyduğu futboldan son derece memnun olan tecrübeli hocanın artık bu iskeleti bozmayacağı, sadece bir iki rötuş yapacağı öğrenildi. 
     SAKATLIĞI nedeniyle Brugge maçında forma giyemeyen Batista’nın tamamen düzeldiği açıklandı. Sarı-Kırmızı takım Lokomotiv maçı için dün kampa girdi. Akşam antrenmanında önce Fatih Terim tarafından, "Kafa vurmak için uçacağına vole vur" diye uyarılan Ümit Karan 5 golle yıldızlaşırken, Hasan ve Batista olumlu not aldı. 
     
Hakem çok genç      GALATASARAY’ın Şampiyonlar Ligi’nde Lokomotiv Moskova ile oynayacağı maçı, genç Alman hakem Wolfgang Stark yönetecek. Üç yıl önce FIFA kokartını takan en genç hakem olan Stark, Şampiyonlar Ligi’nde dört sezondur düdük çalıyor. Bu sezona kadar 12 kez Avrupa kupalarında görev alan 33 yaşındaki Stark’ın babası da Alman Ligi’nde hakemlik yapıyor. Stark, Şampiyonlar Ligi elemesinde bu sezon Zalaegerszeg’in evinde Manchester United’ı 1 - 0 yendiği maçta düdük çalmış, aleyhte karar ve kartlarıyla İngiliz kulübünün tepkisini çekmişti. 
     
     



 SPOR 































</TEXT>
</DOC>
