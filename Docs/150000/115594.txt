<DOC>
<DOCNO> 115594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sondun12.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mashadov koşulsuz müzakerelere hazır 
</HEADLINE>
<TEXT>

     Çeçen lider Aslan Mashadov'un, Çeçenistan'daki kanlı çatışmalara siyasi bir çözüm bulmak amacıyla Rus yönetimiyle koşulsuz müzakerelere hazır olduğu belirtildi. 
     Rusya'nın tanımadığı Çeçenistan hükümetinin Başbakan Yardımcısı Ahmed Zakayev, Kopenhag'da düzenlenen Dünya Çeçen Kongresi'nde yaptığı açıklamada, sorunun yalnızca siyasi olarak çözülebileceğini kaydetti. Mashadov'un koşulsuz olarak müzakere masasına oturmaya hazır olduğunu bildiren Zakayev, kararı Rus yönetimine bıraktı. 
     Zakayev, 1997'de Devlet Başkanı seçilen Mashadov'un ve Çeçen Parlamentosu'nun, Çeçenistan'daki tek meşru yetkililer olduklarını ifade etti ve Rus ordusunu Çeçen halkına karşı etnik soykırım uygulayan işgalci bir güç olmakla suçladı. 
     





</TEXT>
</DOC>
