<DOC>
<DOCNO> 120693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/magazin/mag02.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin sayesinde newline Hazine’ buldular... 
</HEADLINE>
<TEXT>

Defterdarlık Medya Takip Grubu’, magazin haberleri sayesinde izlediği ünlüler ve mek nlardan’ Hazine’ye 4 trilyon kazandırdı 
     NEDİM ŞENER İstanbul 

     Milli İstihbarat Teşkilatı’nın MİT da yakından takip edip basına verdiği brifinglere konu olan magazin haberleri, Maliye’ye trilyonlar kazandırdı. 
     İstanbul Defterdarı Kadir Boy’un Temmuz 2000’de kurduğu Medya Takip Grubu Milliyet, Hürriyet gibi gazeteler, televizyonlardaki magazin programları ve magazin dergilerini düzenli takip etti. Bu yayınlarda öne çıkan 50 ismin 2001 ve 2002 defter ve kayıtlarını inceleyen denetmenler, 2001 için 79 milyar lira vergi, 230 milyar lira ceza yazdı. 2002’de de aynı 50 kişi için 204 milyar lira vergi ve 431 milyar lira ceza yazılınca, Hazine son iki yılda 1 trilyon lira dolayında gelir sağlamış oldu. 
     Defterdarlık incelemelerinden, eğlence yerleri de payını aldı. Yaz aylarında başlayan Son Nokta’ operasyonu kapsamında, Laila, Reina, Zihni Bar, İskele Restaurant, Anjelique Buzz, Hammam, Nispet, Rakkas, Kapkara, Kemancı, Zevk - i Sefa gibi eğlence yerlerine vergi kaçırmaktan’ haciz uygulandı ve toplam 3 trilyon 925 milyar liralık vergi cezası kesildi. İstanbul Defterdarı Kadir Boy, otoparkların da peşinde olduklarını açıkladı. 
     

</TEXT>
</DOC>
