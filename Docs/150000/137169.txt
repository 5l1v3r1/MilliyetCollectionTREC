<DOC>
<DOCNO> 137169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sontur29.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben Ergen'e kist operasyonu... 
</HEADLINE>
<TEXT>

     Sanatçı Gülben Ergen'in sol yumurtalığındaki kist, VKV Amerikan Hastanesi'nde yapılan operasyonla alındı. 
     Sanatçının doktoru Prof. Dr. Ergin Bengisu, Ergen'e, sol yumurtalığındaki kist nedeniyle laparoskopi yapıldığını belirterek, ''Operasyonda, sol yumurtalıkta tek bir odakta bulunan 5 santim çapındaki kist çıkarıldı'' dedi. 
     Ergen'in başka bir rahatsızlığı bulunmadığını kaydeden Prof. Dr. Bengisu, ''Yumurtalık korundu. Kist bir daha tekrar etmeyecek. Kansere dönüşme ihtimali de yüzde sıfır'' diye konuştu. 
     Prof. Dr. Bengisu, operasyonun genel anesteziyle yaklaşık 70 dakika sürdüğünü, sanatçının sağlık durumunun iyi olduğunu ve yarın ya da ertesi gün taburcu edilebileceğini söyledi. 
     





</TEXT>
</DOC>
