<DOC>
<DOCNO> 140651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/ekonomi/aeko.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Abdullah Gül, vatandaştan çıkacak ek vergiyi işte böyle savundu 
</HEADLINE>
<TEXT>
Bir depo benzin parası istiyoruz 
Başbakan Abdullah Gül, Paket yüzünden tepki alıyoruz’ diyen AKP’lilere paketin önemli bir yük getirmediğini anlatmaya çalıştı 
     ABDULLAH KARAKUŞ Ankara 

     Başbakan Abdullah Gül, ek vergiler getiren kaynak paketini eleştiren partililere, "İstediğimiz fazla bir şey değil, bir depo benzin parası" dedi. Gül, yeni önlemlerin gelebileceğini de söyledi. Türkiye yabancı asker bulundurulmasını öngören tezkerenin Meclis’te reddedilmesinden sonra açıklanan kaynak paketi, Genel Başkan Tayyip Erdoğan’ın da katıldığı önceki günkü Merkez Yürütme Kurulu’nda MYK eleştirildi. Başbakan Gül, "Vatandaştan tepki alıyoruz. Vergi koyulması sıkıntı yaratıyor" şeklindeki eleştirelere dün yapılan grup toplantısında şu yanıtı verdi "Ek taşıt vergisiyle 1 depo benzin tutarında vergi istiyoruz. Bu da fazla değil." 
     
     Yeni önlemler gelebilir 
     Grup toplantısının basına kapalı bölümünde vergi paketiyle ilgili açıklamalarda bulunan Başbakan Gül, gelişmelere göre de yeni ekonomik önlemler alınabileceğini kaydetti. Ekonomide ortaya çıkacak olası tehlikeler nedeniyle zaten programlarında bulunan ekonomik önlem paketini öne alarak açıklamak durumunda kaldıklarını vurgulayan Gül, istenen vergilerin de fazla külfetinin olmadığını savundu. 
     Gül, "Bu külfeti herkes çekecek. Her durumun bir maliyeti var. İstenen vergi de fazla değil. Örneğin ek taşıt vergisi ile 1 depo benzin tutarında vergi istiyoruz. O da 1 yıllığına. Bu da yaşanan darboğazı aşmak için. Bunun nedeni de biz değiliz. Geçmiş hükümetlerin getirdiği bir yük" diye konuştu. 
     
Oto sahibi olanlarda en düşük vergi 270 milyon lirayı buluyor Modeli Ağırlık Silindir Hc. Normal vergisi Ek vergili toplam  kg cm3 lira lira 1997 - 1993 951 - 1200 1600 ve yukarı 134.750.000 269.500.000 1997 - 1993 951 - 1200 1600 ve aşağı 134.750.000 269.500.000 1997 - 1993 1200 - 1600 1600 ve aşağı 224.600.000 449.200.000 2000 - 1998 1200 - 1600 1600 ve aşağı 450.050.000 900.100.000 2000 - 1998 951 - 1200 1600 ve aşağı 270.650.000 541.300.000 2000 - 1998 951 - 1200 1601 ve yukarı 270.650.000 541.300.000 2000 - 1998 1601 - 1800 1600 ve aşağı 903.800.000 1.807.600.000 2003 - 2001 1601 - 1800 1600 ve aşağı 903.800.000 1.807.600.000 2003 - 2001 1201 - 1600 1600 ve aşağı 450.050.000 900.100.000 2003 - 2001 951 - 1200 1600 ve aşağı 270.650.000 541.300.000 2003 - 2001 951 - 1200 1600 ve yukarı 406.000.000 812.000.000      



 EKONOMİ 
















</TEXT>
</DOC>
