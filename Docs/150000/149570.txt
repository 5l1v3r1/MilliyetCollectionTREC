<DOC>
<DOCNO> 149570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/soneko10.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin ilk yangın söndürme uçağı ABD'ye satılacak... 
</HEADLINE>
<TEXT>

     Türk Havacılık ve Uzay Sanayi'ye TAI işletici desteği gelmemesi üzerine, Türkiye'nin ilk yangın söndürme uçağı, ABD'ye satılacak. 
     Deniz Kuvvetleri Komutanlığı'nın elinde bulunan 12 adet deniz karakol uçaklarından ilkini geçtiğimiz yıllarda yangın söndürme uçağına dönüştüren TAI'nin emeği boşa gitti. 
     1998 yılında Marmara bölgesinde meydana gelen deprem sonrasında TÜPRAŞ rafinerilerinde yine aynı yıl Antalya'daki orman yangınının söndürülmesinde başarılı sınav veren ''Tema'' adlı Türkiye'nin ilk yangın uçağının ABD'ye satılması kararlaştırıldı. Buna yönelik çalışmaların son aşamaya getirildiği öğrenildi. 
     Başta TAI olmak üzere Türkiye Erozyonla Mücadele Vakfı'nın TEMA da modifikasyon çalışmalarına finansman desteği sağladığı yangın söndürme uçağından sağlanacak gelir projeye katkı sağlayan kuruluşlara iade edilecek. 
     Yaklaşık 1 milyon dolarlık bir modifikasyon işlemi sonrasında TAI tesislerinde yangın söndürme uçağına dönüştürülen uçağın bakım ve onarımı ve işletilmesini üstleneek kuruluşun bulunmasına yönelik TAI'nin tüm girişimleri sonuçsuz kalmıştı. 
     Deniz Kuvvetleri Komutanlığı'nın envanterinde bulunan ancak kullanılamayan 12 adet deniz karakol uçaklarının yangın söndürme uçağına dönüştürülerek etkin bir filo oluşturulması projesi de böylece rafa kaldırılmış oldu. 
     





</TEXT>
</DOC>
