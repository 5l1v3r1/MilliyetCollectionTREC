<DOC>
<DOCNO> 148515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yazar/pulur.html </URL>
<DATE> 2003/04/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Hilali Bey"den Fikret Bila’ya... 
</HEADLINE>
<TEXT>

     "Bu gençler de, kısa yazmasını bilmiyorlar a canım " 
     "Hilali Bey"in, Osmanlı döneminde de "sansür dairesi"nde çalıştığı söylenirdi, Rumcadan çevirdiği hikayeler, her gün "A. Hilali" imzasıyla yayımlanırdı. 
     
     "HİLALİ Bey" eğer, bugün sağ olsaydı, Fikret Bila’nın pazartesi günkü yazısını okuyunca "Bu gençler de, kısa yazmasını bilmiyorlar a canım " derdi. 
     Niye böyle derdi 
     Yazının, bir paragrafını okuyunca derdi 
     "Abdüllatif Şener’i tanıyanlar bilir Sessiz ama kararlı biridir. Dürüstlüğüyle bilinir. Akçalı konulardaki titizliğiyle tanınır. İyi bir maliyeci, iyi bir denetim elamanıdır. Kamu çıkarını, kamu vicdanını, hukuku hep ön planda tutar. Devletin parasını kendi parasından daha fazla korur. Şener, bu nitelikleriyle devletin parasını da kendi paranızı da gözü kapalı teslim edebileceğiniz biridir." 
     
     HAKSIZ mıydı Hilali Bey " 
     Bizce değildi bu satırları okuduktan sonra Devlet Bakanı Abdüllatif Şener’den "Özelleştirme İdaresi’nin niçin alındığını" uzun uzun anlatmaya gerek var mıydı 
     Adamlar, milletin malını "özelleştirme" kılıfına sokarak kapıyorlar, paraya gelince de ödemiyorlar, Şener de, verdikleri banka teminat mektuplarını işleme sokunca "Özelleştirme"den uzaklaştırılıyordu. 
     Devletin malının deniz, yemeyenin domuz sayıldığı memleket burası ya ne olacaktı 
     
     "SAVAŞ haberleri" AKP iktidarına panzehir gibi geldi. İktidar, devlet kadrolarını hallaç pamuğu gibi atarken, adamlarını üçer, beşer yerli yerine yerleştirirken, savaş haberleri bunları örttü, gizledi. 
     Bayındırlık Bakanlığı Müsteşarı Ali Helvacı’nın geçenlerde Saygı Öztürk’ün köşesinde yer alan veda mesajından birkaç satır, durumu anlatmaya yetiyordu 
     "Yasaların verdiği yetkiye rağmen, hiçe sayılan müsteşarlık makamının itibarını koruma adına, inandığım devlet prensipleriyle hizmete devam edebilmem için uyumlu bir çalışma zemini kalmadığından, Türk devlet geleneği ve teamüllerini zedeleyen bu tür davranış ve uygulamaların son bulması dileğiyle, görevimden emekli olmaya karar verdim." 
     
     PAZAR günü karşılaştığımız, eski bir politikacı "Herkese çuvaldızı, batırıyorsunuz, iğnenin ucunu biraz da kendinize batırın" dedi... 
     Neydi, şikayeti 
     "Bir gazeteci, bir partiye kaydolsa, ya da ufak bir görev alsa, hemen tercihe zorluyorsunuz, ya parti, ya gazete, diye..." 
     Peki, yanlış mı 
     "Hayır, doğru ama, ya partiye yazılmadan, iktidarların, hükümetlerin sözcülüğüne soyunanlara, ne yapıyorsunuz " 
     Hem de ne sözcülük, hem de ne akıl hocalığı 
     
     







</TEXT>
</DOC>
