<DOC>
<DOCNO> 104063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo20.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke "Trabzonspor'da seve seve oynarım" 
</HEADLINE>
<TEXT>

     Gaziantepspor'da kadro dışı bırakılmasınnın ardından Trabzonspor'un talip olduğu Fatih Tekke, bordo-mavili takımda seve seve forma giyebileceğini söyledi. 
     Daha önce Trabzonspor'da bazı olumsuzluklar yaşayan ve ardından da takas yoluyla Gaziantepspor'a verilen Fatih Tekke, A.A muhabirine yaptığı açıklamada, ''Trabzonspor, memleketimin bir takımı. Başarısı için herşeyi yaparım. Şu an hedef için yeterli bir kadrosu var. Ancak bir başlangıcın içinde olabilirim'' dedi. 
     Bonservisinin Gaziantepspor'da bulunduğunu ve bu konuda kulüp başkanı Celal Doğan'dan gerekli yardım sözünü aldığını da ifade eden Fatih, ''Galatasaray, Trabzonspor, Denizlispor ve Kocaelispor gibi takımlardan transfer teklifi aldım. Ancak bu konuda kulüplerin, Gaziantepspor ile görüşmesi lazım. Neticede 2 kulüp arasında görüşme yaptıktan sonra karar vereceğim'' diye konuştu. 
     Gaziantespor'da, teknik direktör Samet Aybaba ile çalıştığı dönemde kadro dışı bırakılmasıyla ilgili olarak da Fatih, şunları söyledi 
     ''Aybaba ile aramızda o dönemde baba-oğul ilişkisi vardı. 4 oyuncu kadro dışı bırakılmıştık. Neden kadro dışı bırakıldığımızı da halen daha anlamış değiliz. Samet hocayla de gözden çıkarılmamın ardından dün görüştüm. Kendisi bana bazı şeyler anlattı. Samet hocayla aramda bir sorun yok.'' 
     





</TEXT>
</DOC>
