<DOC>
<DOCNO> 113552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak için stoklara bakalım’ 
</HEADLINE>
<TEXT>

Irak’ta kontrol dışı bir savaşın patlayabileceğini belirten Sabancı Holding Perakende Grup Başkanı Demir Sabancı Korkunun faydası yok. Stok politikamıza dikkat edelim 
     Sabancı Holding Yönetim Kurulu Üyesi ve Perakende Grup Başkanı Demir Sabancı, Irak’ta Türkiye’nin kontrolünün dışında bir global hadise patlak verecekse bununla ilgili stok politikasına daha dikkat etmek gerektiğini söyledi. 
     
     Birinci olacağız’ 
     Perakende Günleri’02 kapsamında dağıtılan Başarı Ödülleri sonrasında gazetecilerin sorularını yanıtlayan Demir Sabancı şöyle dedi 
     "Bir laf vardır korkunun ecele faydası yok’ diye. Ne kadar korkarsak korkalım, global bir hadise patlak verecekse stok politikasına daha dikkat etmemiz gerekir. Yani stok devir hızlarımızı kontrol etmemiz, tahminler yapmamız lazım. Sıkıntılı dönemde burnumuzu tıkayıp suyun altına girmek, ondan sonra nefesimiz dayandığı kadar da dayanmak mecburiyetindeyiz." 
     Türkiye’nin sağduyusunu yitirmediği için Arjantin’deki gibi yağmalama olayları yaşanmadığını belirten Demir Sabancı, perakendede 2004’de birinciliğe oynayabileceklerini söyledi. Sabancı, "Bugün iki numaradayız ama bir numaraya oynamak zorundayız. 2003 bütçemizi yapmaktayız. Kesin öngörüler aralık sonu gibi ortaya çıkar. 2003’te birinciliği yakalayamayız, ikinci konumumuz devam eder, ancak aradaki farkı kapatırız. 2003 hedeflerimiz tutarsa 2004’te birinciliğe oynayabiliriz" diye konuştu. 
     
     Haram diyorlar’ 
     Türkiye’de tüketim kriz ortamında haram ve kötü’ yönünde yanlış bir kanaat olduğunu belirten Sabancı, "Satışlar durduğu zaman üretim de duruyor. Üretici kendi iç piyasasında güçlü değilse ihraç ettiği ortamlarda da güce kavuşamıyor. Reel bazda en azından çift basamaklı büyümeler kaydedilmesi şart" dedi. 
     



 EKONOMİ 























</TEXT>
</DOC>
