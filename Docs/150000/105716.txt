<DOC>
<DOCNO> 105716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/soneko18.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria, Mart 2003'te tüm Türkiye'yi kapsayacak... 
</HEADLINE>
<TEXT>

     Aria Genel Müdürü Giuseppe Farina, Mart 2003 tarihi itibariyle tüm Türkiye'yi kapsama alanına alacaklarını söyledi. 
     Farina, CeBIT Bilişim eurasıa fuarındaki Aria standındaki basın toplantısında Aria'nın yenilikçi servisleri ve sektöre sunduğu ilkeleri açıkladı. 
     Türkiye ve Avrasya'daki en büyük fuar olan CeBIT Bilişim eurasıa'nın Aria'nın yüksek teknolojisi ile birleştirdiği yenilikçi servislerini tanıtmak ve Aria'nın iletişim stratejesinde yeni dönemi açıklamak için iyi bir platform olduğunu belirten Farina, geçen yıl olduğu gibi bu yıl da Aria standını ziyaret edenlerin heyecan verici pekçok yenilikle karşılaşacaklarını belirtti. 
     Ziyaretçileriyle kolaylıkla kontak kurmalarına olanak sağlayan, tamamen açık olarak dizayn edilen standlarının temel ilkeleri olan şeffaflık ve müşteri memnuniyetini de yansıttığını ifade eden Giuseppe Farina, ''Aria'nın 4 büyük futbol takımına aynı anda sponsor olarak futbola ve taraftarlara verdiği önemi, standda yer alan Aria futbol dünyası bölümüyle ortaya koyduk'' dedi. 
     Farina, ziyaretçilerin hazırlanan demo-desk'lerden Aria'nın Türk GSM sektörüne girdiği ilk günlerde sunduğu servislerin yanı sıra bilişim fuarı için hazırlanan ''BENİMİÇİNÖDE'', ''PORTARIA'', ''TEKNUMARA'' gibi en yeni ilk ve tek servisleri de deneme imkanına sahip olacaklarını anlattı. 
     Aria'nın Türkiye'nin toplam nüfusunun yüzde 65'ine ulaştığını, ulusal dolaşım olmadan 16 ay gibi sürede bir milyon aboneye ulaştıklarını belirten Farina, ''Kapsama alanını daha güçlendiriyoruz. Aria, yurtçapında 1,500 yeni baz istasyonu daha kuracak. Mart 2003'te Türkiye'de nüfusu 10 bini geçen tüm yerleşim alanlarını kapsama alanına almış olacak. Mart 2003 itibariyle tüm Türkiye'yi kapsama alanına alacak'' dedi. 
     
     YENİ DÖNEM SLOGANIMIZ İLETİŞİM SANATTIR 
     Aria'nın iletişim stratejisindeki yeni dönemi de açıklayan Farina, ''İletişim sanattır'' ifadesini iletişim stratejelerinin yeni dönem sloganı olarak seçtiklerini kaydetti. 
     Farina, ''Ulusal dolaşımdan vaz mı geçtiniz '' şeklindeki bir soruya, ''Ulusal dolaşım hakkımızı unutmuş değiliz. Ancak bu soruları yanıtlaması gerekenler otoritelerdir. Bununla birlikte biz ulusal dolaşımı unutmayız, çünkü o bizim yasal hakkımız. Biz ulusal dolaşım konusundaki hakkımız için ısrarcı olacağız çünkü bu değişik bir konu. Yasal hakkımız biz de hakkımızı istiyoruz'' diye yanıtladı. 
     Bu arada, Aria standını Fenerbahçe'nin Arjantinli yıldız futbolcusu Ariel Ortega da ziyaret etti. 
     





</TEXT>
</DOC>
