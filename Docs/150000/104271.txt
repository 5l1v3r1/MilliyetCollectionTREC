<DOC>
<DOCNO> 104271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur13.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayvaz Gökdemir partisinden gitti sonra geldi... 
</HEADLINE>
<TEXT>

     DYP Erzurum Milletvekili Ayvaz Gökdemir partisinden istifa etti ancak bir saat sonra ise istifasını geri aldı. 
     DYP Grup Başkanvekilleri, istifa dilekçesini TBMM Başkanlığına ve basına veren DYP Erzurum Milletvekili Ayvaz Gökdemir'i Meclis'deki bir gazetenin bürosunda iknaya çalıştılar. Gökdemir, görüşme sonucu istifasını açıklayacağı basın toplantısını yapmaktan vazgeçti. 
     Gökdemir 11.05'te istifa dilekçesini TBMM Basın Bürosunda dağıttı. Haber o sırada basın toplantısını sürdürmekte olan DYP Grup Başkanvekili Turhan Güven'e ul. DYP Genel Başkanı Tansu Çiller, Turhan Güven basın toplantısındayken danışmanları aracılığıyla Ayvaz Gökdemir'e engel olunmasını istedi. Bu sırada Meclis Basın Bürosuna gelen DYP Erzurum Milletvekili Ayvaz Gökdemir arkadaşlarıyla birlikte bir gazete bürosuna girdi. 
     Basın toplantısını bitiren Turhan Güven telaşla Ayvaz Gökdemir'in bulunduğu gazete bürosuna girdi. Bu arada DYP Grup Başkanvekili Nevzat Ercan, Konya Milletvekili Mehmet Ali Yavuz, Trabzon Milletvekili Ali Naci Tuncer de gelerek Gökdemir'i iknaya çalıştılar. On dakika kadar süren görüşme sırasında yüksek sesli tartışmalar basın mensuplarınca duyuldu. Görüşme sırasında kameralar da gazete bürosunun dışında birikti. 
     Görüşmeden sonra bir açıklama yapan Ayvaz Gökdemir basın toplantısı düzenlemekten vazgeçti ve "Nevzat Ercan, Ali Naci Tuncer, Turhan Güven, Mehmet Ali Yavuz. Can arkadaşlarım da beni kendi halime bıraktılar bıraktı. 
     Anlayışla karşılayacaklarını söylediler. Ben buraya saatinde geldim, Ben şerefli bir adamım şerefinde pürüz olmayan bir adamım" dedi. 
     Turhan Güven görüşmeden sonra Gökdemir'in istifasını geri alıp almadığı sorularına, "Alacağız, alacak" yanıtı verdi. Gökdemir açıklama yapmazken basın bürosundan ayrıldı. 
     Gökdemir'in istifasından bir saat sonra ise DYP Grup Başkanlığı'ndan "Erzurum Milletvekilimiz Sayın Ayvaz Gökdemir, bugün vermiş olduğu DYP'den istifa ettiğine dair dilekçesini geri almıştır" şeklinde yazılı bir açıklama yapıldı. 
     





</TEXT>
</DOC>
