<DOC>
<DOCNO> 103978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun04.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton'a zehirli içecek yollamaya kalkışan kadın tutuklanı 
</HEADLINE>
<TEXT>

     ABD'de bir kadın, senatör Ted Kennedy, İngiltere Prensi William ve New York Senatörü Hillary Clinton'a zehirli içecek yollama girişiminde bulunduğu gerekçesiyle tutuklandı. 
     Montana eyaletinde yaşayan 22 yaşındaki kadının kimliği, polis tarafından, Tashala Hayman olarak açıklandı. 
     Tashala'nın, Massachussets Senatörü Ted Kennedy'ye içinde zehir bulunan kolalı içeceklerden iki şişe yolladığı, Prens William ve Hillary Clinton'a da benzer içecekler yollamaya hazırlandığı ifade edildi. 
     Senatör Kennedy'ye gönderilen zehirli içeceklere, daha kendisine ulaştırılmadan, Kongre binasındaki posta dağıtım merkezinde el koyuldu. 
     Yetkililer ''kolalı içeceklere siyanid zehiri karıştırdığı'' bildirilen Tashala Hayman'ın, adı geçen kişileri öldürmek amacıyla hareket ettiğini söylediler. 
     Hayman'ın 20 yıl hapis ve 10 bin dolar para cezasına çarptırılması bekleniyor. 
     





</TEXT>
</DOC>
