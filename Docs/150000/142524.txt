<DOC>
<DOCNO> 142524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur08.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK-Kadek, Avrupa'da 3 ayda 1 milyon Euro yardım topladı... 
</HEADLINE>
<TEXT>

     Terör örgütü PKK-Kadek'in Avrupa ülkelerindeki derneklerden 3 ayda 1 milyon Euro topladığı bildirildi. 
     Edinilen bilgiye göre, terör örgütünün Avrupa'daki faaliyetlerini yürüten Avrupa Kürt Dernekleri Konfederasyonu KON-KURD tehdit, baskı, uyuşturucu ve silah kaçakçılığı ile AB fonlarından sağlanan maddi yardımlar ve bağış adı altında zorla toplanan paralar hakkında hazırladığı Ocak-Mart 2003 raporunu, terör örgütünün sözde başkanlık konseyine gönderdi. 
     Almanya, Fransa, İsveç, İsviçre, Avusturya, Kanada, Belçika ve Hollanda'da dernek ve konfederasyon kimliği altında faaliyet gösteren 144 oluşumun elde ettiği 1 milyon Euro'nun 786 bin Euro'sunun terör örgütüne gönderildiği belirtilen raporda, kalan paranın da bu yılki Nevruz eylemleri için ayrıldığı kaydedildi. 
     Raporda, belediye etkinliklerine resmi olarak davet edilen veya yerel seçimlerde aday olan dernek yöneticilerinden gururla söz edilirken, bazı derneklerin topladıkları paraların akıbetini merak ettiği, bazılarının da daha aktif hale getirilmesi gerektiği kaydedildi. 
     





</TEXT>
</DOC>
