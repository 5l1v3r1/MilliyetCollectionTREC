<DOC>
<DOCNO> 132833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yasam/ayas.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketçisin dediler yine de taklit ettiler 
</HEADLINE>
<TEXT>

Yayımladığı kız tavlamanın yolu’, evliliğin sırları’ gibi kitaplar marketlerde kasaya yakın yerlerde satıldığından hep hafife alınıyordu. Ama Hidayet Pınarbaşı’nın iddiası o ki bu kitaplar sayesinde edebiyat markete girdi... 
     ELİF KORAP İstanbul 

     Kız Tavlamanın 100 Yolu", "Mutlu Evliliğin 1500 Kuralı", "Nasıl Para Kazanılır " gibi hayli iddialı başlıkları olan kitaplar önce marketlerde makarna paketlerinin yanında ya da kasalarda karşımıza çıktı, ardından tüm kitabevlerinde ön safları ele geçirdi. 
     Kemal Sunal’ın kız arkadaş bulmak için benzeri kitaplardan faydalandığı filmden sonra başka kimler bu kitaplardan medet umdu da Türkiye’de sadece bu alanda bir yayınevi kuruldu, bu kitapları da sonra kimler okudu İşte bu sorularımıza yanıt aramak için "Beyaz Yayınları, kıyıya vurmuş her şeyi yaşatmaya çalışır" sloganıyla bir yayınevi kuran Hidayet Pınarbaşı’nın kapısını çaldık... 
     
Neden diğer yayınevleri gibi şiir, roman filan değil de bu tür kitaplar 
     Ben ilk bocalamamı evlendiğimde yaşadım. Çocuğum olduğunda ne yapacağımı şaşırdım. Üniversitelerde bize bir şey öğretilmemişti. İyi insanlardık, ama sokakta nasıl davranacağımızı bilmiyorduk. 
     
Ticari anlamda ne düşündünüz İhtiyaç var mı, bu kitaplar çok satar mı 
     Elbette. Ama bu kadar satacağını yine de tahmin etmemiştim. Bir ihtiyaç olduğunu gördüm. 17 yıldır sağlıklı yürüyen bir evliliğim ve 15 yaşında bir oğlum var. Gençler bana "Nasıl Tanıştınız", "İnsanlar evlenirken neye dikkat etmeli " gibi sorular soruyorlardı. 
     
Bu kitaplar gerçekten birinin hayatını değiştirebilir, ya da etki yaratabilir mi 
     Bırakabilir. Bırakır. Bunu geçtiğimiz beş yıl içinde gördüm. Yayımladığım kitaplarla ilgili çok fazla teşekkür mektubu alıyorum. 
     
Kitaplarınız hayat kurtarıyor’ diyebilir miyiz 
     Hayat kurtarmak ne anlama geliyor bilmiyorum, ama boşanmaktan vazgeçen birçok insanın mektubu var. Artık çocuğunu dövmeyen babalar var. Profesyonel yöneticiler baba kimliğini kabullenemiyordu. Onlar artık bunu yapabiliyor. 
     
Madem kitaplarınız o kadar etkili, bari işkence, insan hakları gibi konularda da kitap yayımlayın da her şey değişsin... 
     O konular politikaya giriyor ve bu da beni heyecanlandırmıyor. Zaten bu kitapları okuyanlar sağlıklı politikalar üretip sağlıklı kararlar verecektir. 
     
     Entelektüeller de benim yolumda 
Kitaplarınızı okumayan hata mı yapıyor 
     Tabii. Bilmiyorlar. Mesela görsel bir eşle dokunsal bir eşin boşanma nedenleri birbirlerinin bu özelliklerini bilmiyor olmalarıdır. 
     
Nasıl oluyor bu 
     Görsel olan resimlerle anlıyor dünyayı, dokunsal olan dokunmadan bir şeyi hissetmez. Bilgi onun için dokunmaktır. Basitçe söylersek, biri dokunularak sevilmek istiyor, öbürüne bakarak sevmek yetiyor. Karşılarındakinin kendilerini sevmediğini zannediyorlar. Biz bunu öğretiyoruz. 
     
Genelde bu tür kitaplar marketlerin kasalarında satılır. Hafife alındıkları için mi 
     Doğru gözlemlemişsiniz. Bize market kitapları yapıyorsunuz, diyorlardı. Oradan başlaması gayet normal, çünkü okuru oradaydı onun. O okur çok sonraları edebiyatı da markette buldu. Markette tuvalet k ğıdının yanında, margarinin ya da makarnanın biraz ilerisinde kitap reyonu var artık. 
     
Okur profiliniz nedir 
     Daha çok 25 yaş üstü okuyor. Çünkü o zaman ihtiyaç duyuyorlar kişisel gelişime. Özellikle iş başvurusu sırasında bizi arıyorlar. İlk soru şu. İş görüşmesine nasıl gideceğim Nasıl oturup ne giyeceğim Kadınlar daha çok okuyor. 
     
Entelektüel camia ciddiye alıyor mu sizi 
     Entelektüel yayınevleri ilk başladığımda beni pek ciddiye almadılar. Küçümsediler. Mesleki toplantılarda ciddiye alındığımı söyleyemem. Fakat o ciddiye almayan yayınevleri, benzer kitaplar yayımlıyorlar şu an. 
     



 YAŞAM 





















</TEXT>
</DOC>
