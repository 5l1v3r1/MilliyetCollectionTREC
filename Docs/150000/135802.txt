<DOC>
<DOCNO> 135802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur31.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı senatörler üslerde inceleme için geliyor 
</HEADLINE>
<TEXT>

     ABD Senatosu Silahlı Kuvvetler Komitesi Başkanı John Warner başkanlığında, senatör ve yardımcılarından oluşan bir heyetin, gelecek hafta Türkiye'yi ziyaret edeceği öğrenildi. 
     Edinilen bilgiye göre, Warner ve beraberindeki heyet, 16-17 Şubat günleri temaslarda bulunacak. 
     Dışişleri ve Milli Savunma bakanlıklarında görüşmelerde bulunması beklenen ABD senato heyetinin, İncirlik'e de gideceği belirtildi. 
     Heyet, geçen ay Türkiye'ye yapacağı ziyareti, Ankara'nın yoğun programı nedeniyle ertelemişti. 
     Bu arada eski kongre üyesi Joel Hefley başkanlığındaki bir diğer heyetin, bayramdan sonra Ankara'ya gelmesi bekleniyor. 
     Edinilen bilgiye göre, Hefley başkanlığındaki heyet, 20 Şubat Perşembe günü Ankara'da olacak. Hefley, NATO Parlamenter Asamblesi'nin geçen yıl İstanbul'da yapılan toplantısında, asamblenin ''Savunma ve Güvenlik Komite Başkanlığına'' seçilmişti. 
     





</TEXT>
</DOC>
