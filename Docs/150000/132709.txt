<DOC>
<DOCNO> 132709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo23.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Maldarasanu Beşiktaş'ta... 
</HEADLINE>
<TEXT>

     Beşiktaş, Rapid Bükreşli orta alan oyuncusu Marius Maldarasanu ile sezon sonuna dek anlaştı. 
     Beşiktaş Kulübü Asbaşkanı Yıldırım Demirören, Maldarasanu ve kulübü Rapid Bükreş ile sözlü olarak anlaşmaya vardıklarını belirterek, ''Rumen oyuncu sezon sonuna kadar kiralık olarak formamızı giyecek. Yarın da resmi sözleşme imzalayacağız'' dedi. 
     Demirören, sezon sonunda siya-beyazlı kulübün Maldarasanu'nun bonservsini alma opsiyonunun da bulunduğunu sözlerine ekledi. 
     
     MALDARASANU KİMDİR 

     Romanya'nın Ploieşti kentinde 19 Nisan 1975'te doğan Marius Maldarasanu, 1993-1996 yılları arasında Petrolul Teleajen, 1996-1998 yılları arasında ise Petrolul Ploieşti formalarını giydi ve 1998 yılında Rapid Bükreş'e transfer oldu. 
     Orta alanda görev yapan Rumen futbolcu, Rapid Bükreş forması altında ligde oynadığı 120 maçta 16 gol atarken, Avrupa kupalarında forma giydiği 14 mücadelede de 1 kez rakip fileleri havalandırdı. 
     Mandarasanu, 1.81 metre boyunda ve 68 kilo. 

     
</TEXT>
</DOC>
