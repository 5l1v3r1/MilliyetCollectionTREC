<DOC>
<DOCNO> 137178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/astro/index.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani hareketler 
</HEADLINE>
<TEXT>

     Gece gerçekleşen dolunay huzursuz bir gökyüzüne işaret ediyor. Ani gelişmeler, başkaldırı ve gerginliği yüksek bir atmosferdeyiz. Koç'lar istedikleri gibi hareket edememenin huzursuzluğunu yaşayabilirler. Detaylar, tamamlanması gereken işler haftanın ilk günü sorun çıkarabilir. Boğa'lar daha rahat olsalar da, iş hayatına ilişkin konularda kafaları karışabilir. Yapmaları gereken işleri programlamalılar. İkizler tutarlı ve düzenli olmak zorunda. Yapılması gereken işler, evle ya da güvenlikleri ile ilgili konularla ilgilenmek gerekebilir. Enerjilerini yapıcı kullanmak zor. Yengeç'ler kendilerini doğru yönde hissetseler de, kararsız kalma ve başkalarından teyit alma ihtiyacı içinde olabilirler. Kısa yolculuklar ve iletişim göze batıyor. Aslan parasal alanda daha özenli olmalı. Ortaklıklar, anlaşmalar maddi durumu yakından etkileyebilir. Görüş ayrılıkları da maddi zarar getirebilir. Başak ön planda. Duygusal konularda kendini daha güçlü hissederek yeni adımlar atabilir. Ev, aile ya da anneyle ilgili konular gündeme gelebilir. 
     Terazi dikkatli olmak zorunda. Hiç hesapta olmayan durumlar ya da belirsizlik getiren konular keyif kaçırabilir. Rahat hareket edebilmek için beklemek gerekiyor. Akrep'ler verimli bir gündeler. Arkadaşlardan, sosyal işlerden destek görebilirler. Bu arada ev ve güvenlikle ilgili gerginlikler de ortadan kalkmış olacak. Yay'lar haftaya yüksek bir tempoyla başlıyorlar. Kendilerinden daha fazla söz ettirme şansları var. Beklenmedik gelişmelere hazır olmalılar. Oğlak'lar başkalarından çok şey öğrenebilecekleri bir gündeler, bu yüzden esnek olmaya özen göstermeliler. Aşırı gelenekçi ve içedönük davranış tepki alabilir. Kova'nın ilişkilerinde daha özenli olması gerekiyor. Sert tepkiler, başkaldırı ve özgürlük isteği hiç de olumlu sonuçlar getirmeyebilir. Bu durum parasal konuları da etkileyebilir. Balık'lar da ortaklaşa konularda çözüm arayışındalar ama haklarını iyi savunmalılar. İlişkilerde ani tepkiler söz konusu. 
     
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
