<DOC>
<DOCNO> 128846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo02.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİVO ikiye böldü 
</HEADLINE>
<TEXT>

Oğuz Çetin, İsrailli oyuncunun kalmasını isterken, yönetimin yeni sözleşmeye sıcak bakmadığı öğrenildi 
     YUSUF KOBAL 

     İlgi bekliyor 
     SARI - Lacivertli kulüple yollarını ayıran Revivo, salı günü yapılacak olan son toplantıda, yönetiminden ilgi bekliyor. Hamburg ve Leeds United’a transferi gerçekleşmeyen, Galatasaray’a gideceği söylentileri nedeniyle de kulübünden bonservisini alamayan İsrailli yıldızın, salı günkü görüşmede Fenerbahçe’de yeni bir sayfa açmaya hazır olduğunu söyleyeceği öğrenildi. 
     
     6 ay bekleyecek 
     TEKNİK Direktör Çetin’in de takımda kalmasını istediği Revivo’nun Galatasaray ile flörtüne kızan yönetim kurulu ise bu futbolcu ile yollarını ayırmayı planlıyor. Yöneticilerin bu oyuncuyla yeni sözleşme yapmak niyetinde olmadığı kaydedildi. Revivo ise Fenerbahçe ile anlaşamadığı taktirde altı ay bekleyecek ve sezon sonunda bonservisini alıp istediği bir takıma gidecek. 
     
Krallar gibiİkinci yarı hazırlıkları için Antalya’ya giden Fenerbahçe’yi taraftarları çiçeklerle karşıladı 
     27 kişi gitti 
     FENERBAHÇE, ikinci yarı hazırlıkları için 27 futbolcu ile dün Antalya’ya gitti. Kafileye Teknik Direktör Oğuz Çetin başkanlık ederken, Sarı - Lacivertli yöneticilerin kampa daha sonra katılacağı öğrenildi. Antalya’da krallar gibi karşılanan kafileye taraftarlar çiçek verdi, büyük sevgi gösterisinde bulundu. 
     
     İlk çalışma 
     OĞUZ Çetin’in genelde taktik antrenmanlara ağırlık verip, ikinci devre uygulamak istediği 4-2-3-1 sistemini takıma alıştırmaya çalıştıracağı belirtildi. Sarı - Lacivertliler, Antalya’da konaklayacakları ve başkan yardımcısı Nihat Özdemir’e ait Arcadia Oteli’nin sahasında dün ayağının tozuyla ilk çalışmasını yaptı. 
     
Oktay, Samsun’da      YÖNETİMİN kadro dışı bıraktığı ve Oğuz Çetin’in de gitmesine onay verdiği tecrübeli golcü Oktay, Samsunspor ile prensipte anlaştı. Golcü oyuncu dün sabah Samsun’a geçerek Genel Menajer Süleyman Hurma ile birlikte Nuri Asan Tesisleri’ne gitti ve yaklaşık bir saat süren transfer görüşmesi yaptı. 
     UFAK pürüzlerin dışında Samsunspor ile anlaştığını açıklayan Oktay, "Bir iki gün içerisinde imza atarım" dedi. Yönetimin başkan İsmail Uyanık’ın kente gelmesini beklediği ve son görüşmenin başkanla birlikte yapılacağı bildirildi. Bu arada Samsunspor’un N’Gobi ile de temasta olduğu belirtildi. 
     



 SPOR 

























</TEXT>
</DOC>
