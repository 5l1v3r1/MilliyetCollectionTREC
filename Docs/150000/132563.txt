<DOC>
<DOCNO> 132563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/spo05.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KULÜPLER ATEŞ HATTINDA 
</HEADLINE>
<TEXT>

Süper Lig’de yer alan 12 kulübün toplam 34 trilyon 910 milyar 515 milyon lira borcu olduğu öğrenildi. Listede zirveye 21 trilyonla Galatasaray yerleşirken, birçok kulübün Spor-Toto gelirine temlik konulduğu bildirildi 
     CEMAL ERSEN 

     Çember büyüyor 
     TÜRK futbolunda son yıllarda yaşanan büyük borçlanma, kapanması zor rakamlara ulaşmaya başladı. Süper Lig’de mücadele eden 12 kulübün 34 trilyon 910 milyar 515 milyon liralık borcu bulunduğu ve Spor - Toto gelirlerine temlik konduğu ortaya çıktı. Galatasaray, 21 trilyon 430 milyar 548 milyon lira ile en yüksek borca sahip kulüp olarak ilk sırayı aldı. 
     
     Altı kulübe temlik yok 
     GALATASARAY’IN borcunun, 21 trilyon 232 milyar 508 milyon liralık bölümünün Vakıfbank T.A.O’ya, 39 milyar 572 milyon lirasının Jet Haavacılık A.Ş’ye, 168 milyar 628 milyon lirasının ise Bris Brook ARC’ye ait olduğu ortaya çıktı. Beşiktaş, Denizli, G.Birliği, Gaziantep, İstanbul ve A.Gücü’nün Spor - Toto gelirlerine temlik konmayı gerektirecek borçları bulunmuyor. 
     
     Fener’e stat engeli 
     LİSTEDE yer alan Fenerbahçe’ye Şükrü Saracoğlu Stadı nedeniyle GSGM’den 174 milyar 414 milyon, Manterol Tekstil ve LTD’den ise 900 milyon lira temlik konduğu kaydedildi. Malatyaspor 941, Altay 718, Trabzonspor 433, Bursaspor 291 milyar ve Elazığspor ise 55 milyar 598 milyon liralık borçları nedeniyle gelirlerine temlik konan kulüpler listesinde yer aldı. 
     
     Trilyonu geçenler 
     GALATASARAY 
     21 trilyon 430 milyar 548 milyon 
     KOCAELİSPOR 
     4 trilyon 549 milyar 800 milyon 
     ADANASPOR 
     1 trilyon 721 milyar 757 milyon 
     DİYARBAKIRSPOR 
     1 trilyon 608 milyar 579 milyon 
     SAMSUNSPOR 
     1 trilyon 680 milyar 691 milyon 
     GÖZTEPE 
     1 trilyon 311 milyar 810 milyon 
     



 SPOR 




























</TEXT>
</DOC>
