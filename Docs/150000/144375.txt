<DOC>
<DOCNO> 144375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/dunya/dun02.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski metresi Televizyonda konuşan Saddam değildi 
</HEADLINE>
<TEXT>

     SEMA EMİROĞLU New York 

     CIA’nın izini bulması sonucu kaldığı binada füzeyle vurulduğu iddia edilen ancak hemen sonra TV’de halka seslenerek hayatta olduğunu "kanıtlayan" Irak lideri Saddam Hüseyin’in eski metresi Parisoula Lampsos "ekrana çıkanın" Saddam olmadığını söyledi. 
     Washington Post gazetesinin haberine göre, dijital büyütme teknikleri kullanan ve yüz ölçümleri yapan teknisyenler, saldırıdan 1.5 saat sonra Irak televizyonuna çıkıp konuşma yapan kişiyi gerçek Saddam Hüseyin olarak belirledi. Ancak aldıkları istihbarat konusunda çok emin olan yetkililer bu bulgulara inanmadı. İstihbarat yetkilileri TV görüntüsünün mutlaka Irak liderinin hayatta olduğu anlamına gelmediğini savundular. 
     Sonuçta Amerikalı istihbarat yetkilileri, TV’de konuşan kişinin Saddam olup olmadığını eski metresi Parisoula Lampsos’a sordular. Saddam’ın akıbeti konusunda daha önce defalarca Saddam’ı dublörlerinden ayırt eden ve Irak liderinin metresi olduğu iddiasını yalan makinesinden geçerek ispat eden Lampsos yetkililere, "Televizyonda konuşan adam o değildi" dedi. 
     



 DÜNYA 















</TEXT>
</DOC>
