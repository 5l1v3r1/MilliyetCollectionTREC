<DOC>
<DOCNO> 133841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun13.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dava ve Cihad örgütünden saldırı tehditi... 
</HEADLINE>
<TEXT>

     Kuveyt'te Amerikalılara yapılan saldırıyı üstlenen ''Dava ve Cihad'' adlı örgüt, saldırılarına devam edeceğini bildirdi. 
     Merkezi Londra'da olan Arap gazetesi Eş Şark El Avsat gazetesine göre, kendisini grubun lideri olarak tanıtan Ebu Usame El-Kuveyti adlı bir kişiyle yapılan görüşme internette yayımlandı. 
     Terör örgütü El Kaide'nin lideri Usame Bin Ladin'i ''liderleri olarak gördüklerini'' belirten El-Kuveyti, ''Biz kafirleri Arap yarımadasından kovmak, Kuveyt'i sömürgecilikten kurtarmak, Küba'da ABD'nin Guantanamo üssü bulunan esirlerimizi kurtarmak, Irak, Afganistan ve Filistin'deki kardeşlerimizi desteklemek için savaşıyoruz'' dedi. 
     Kuveyt'te geçen hafta düzenlenen saldırıda bir Amerikalı ölmüş, başka bir Amerikalı yaralanmıştı. 
     El-Kuveyti, Usame Bin Ladin'le ilişkileri olup olmadığının sorulması üzerine, ''Evet, biz şeyhi liderimiz olarak görüyoruz ve şeyhin yayımladığı bütün direktiflere uygun olarak çalışmaya dikkat ediyoruz. Açıktır ki, çok iyi bilinen koşullar nedeniyle şeyhle doğrudan bağlantımız yok'' ifadesini kullandı. 
     ''Dava ve Cihad'' lideri, üyelerini engellemeye çalışacak Kuveyt yetkililerine de saldırmakta tereddüt etmeyeceklerini söyledi. 
     





</TEXT>
</DOC>
