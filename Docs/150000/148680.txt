<DOC>
<DOCNO> 148680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/ekonomi/eko03.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’un dörtte biri satılıyor 
</HEADLINE>
<TEXT>

T. Telekom’un satışında hisse senedine çevrilebilir tahvil yöntemi uygulanacağını söyleyen Ulaştırma Bakanı Yıldırım, hisselerin yüzde 25’inin halka arz edileceğini açıkladı 
     Ulaştırma Bakanı Binali Yıldırım, Türk Telekom’un özelleştirme planının bu ay sonuna kadar Bakanlar Kurulu’nda onaylanacağını belirterek, bu çerçevede şirketin yüzde 25’ini bu yıl içinde hisse senedine çevrilebilir tahvil şeklinde halka arz etmeyi öngördüklerini söyledi. 
     Yıldırım, şöyle konuştu 
     "T. Telekom’da ses tekelinin yıl sonunda kalkacağı göz önüne alınırsa özelleştirmede bir ilerleme sağlanılması kaçınılmaz oluyor. Öncelikle halka arz yoluyla özelleştirme, bunun yanı sıra eğer bulunabilirse blok satış da programımız dahilinde bulunuyor. Telekom hisselerinin yüzde 25’ine kadar halka arz olabilir. Hisse senedine çevrilebilir tahvil öncelikli olarak düşündüğümüz bir özelleştirme enstrümanı." 
     Ekonomi yetkililerinden edinilen bilgiye göre, bu durumda öncelikli olarak T. Telekom adına tahvil çıkarılacak ve ardından halka satılacak. Genellikle 2 - 5 yıl vadeli olan bu tahviller karşılığında vade sonunda istenilmesi halinde şirket hissesi ya da para alınabilecek. Bu süre içinde T. Telekom hisselerinin borsada işlem görmesinin sağlanabileceği kaydediliyor. 
     
     Aria’da çözüm şansı var’ 
     Yıldırım, Aria’nın uluslararası tahkime başvurması konusunda da, "Sorunun bu boyuta gelmemesi daha iyi olurdu. Bize göre hala şans bitmiş değil, çözüm yolları h l mevcuttur. Roamingi sağlayacak olanlarla talep edenleri bir noktada buluşturabiliriz" dedi. 
     


SİYASET 





















</TEXT>
</DOC>
