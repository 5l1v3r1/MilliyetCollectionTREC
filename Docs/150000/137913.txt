<DOC>
<DOCNO> 137913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun12.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada 1 milyar kişi cep telefonuyla konuşuyor... 
</HEADLINE>
<TEXT>

     Dünyada 1 milyar cep telefonu abonesi bulunduğu bildirildi. 
     Washington Post gazetesinin haberine göre, ABD'deki cep telefonu abonelerinin sayısı 100 milyonu geçti. 
     Gazetede, telefonun 127 yılda kaydettiği gelişmenin kilometre taşları şöyle özetleniyor 
     1876 İlk telefon görüşmesi Alexander Graham Bell ile yardımcısı Thomas Watson arasında yapıldı. Bell, yan odadaki Watson'a, ''Watson, buraya gel Seni görmek istiyorum'' dedi. 
     1915 Şehirlerarası ilk görüşme yine Bell ve Watson arasında yapıldı. Bell, New York'tan o anda San Francisco'da bulunan Watson'a yine onu görmek istediğini söyledi. Watson da, ''Bu bir hafta sürer'' diye yanıtladı. 
     1924 İlk cep telefonları, ilkokul öğrencisinden bile büyük radyolardı ve üzerlerinde büyük bir anten bulunuyordu. 
     1978 İlk hücresel telefon sistemi Japonya'da kuruldu. Bunu İskandinavya ve 1983'te de Chicago izledi. 
     1983 Uzmanlar, 2000 yılında ABD'deki cep telefonu abonelerinin sayısının 1 milyonu bulacağını ileri sürdüler. Şu anda, ABD'de 100 milyon cep telefonu abonesi bulunuyor. 
     2003 İnsanlar cep telefonunu artık, oyun oynamak, internette ''sörf'' yapmak, resim çekmek ve konuşmak için kullanıyor. Cep telefonları, küçük birer bilgisayar haline geldi. 
     





</TEXT>
</DOC>
