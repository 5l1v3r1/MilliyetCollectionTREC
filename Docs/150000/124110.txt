<DOC>
<DOCNO> 124110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/cetiner.html </URL>
<DATE> 2002/12/12/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Memura, işçiye lojmanı çok görmeyin 
</HEADLINE>
<TEXT>

     "Daha önce partilerini kapattım, şimdiki iktidar bizden hoşlanmıyor. Gül intikam alıyor..." demiş Yargıtay eski Başsavcısı Vural Savaş. 
     Yıllardır oturdukları evlerden çıkartılan mağdurların böyle yorumlarından sonra, hükümet tarafı "dar ve sabit gelirlilerin aylıklarından kesilen vergilerle bedava evlerde oturuyorlardı" gibi bir savunma ile karşılıyor eski Yargıtay Başkanı’nı. 
     Yeni iktidar bence böyle bir kararı almakta acele etti. İsraf diye nitelendirdikleri lojman yardımının ne getirip ne götürdüğünü salim kafayla araştırsalar daha iyi olurdu. İlk gününden beri yapmak istedikleri şova keşke bunu eklemeselerdi. Belki de sabretselerdi, böyle bir karara varmazlardı. Tabii bütün bu sözlerim milletvekili villa - lojmanlarının dışında. 
     Türkiye Cumhuriyeti Devleti Anayasa Mahkemesi Başkanı’nın, yargıçlarının, yüksek yargı organlarında yıllarca görev yapmış, adalet ölçüp biçip dağıtmış hukuk adamlarına 70 yaşından sonra bu kadarcık hizmeti vermeyecek mi Olur mu bu kadar vefasızlık 
     Üstelik propagandası yapıldığı gibi aşçılı, garsonlu filan değil, mütevazı evler bunlar. Çoğunun elektriğini, suyunu, gazını, tüm giderlerini kendileri ödüyor. Az da olsa kira verenler de var. 
     Bu yargıçlar, savcılar, binlerce karara imza atmış... Binlerce kişiyi suçsuz bulmuş veya mahkum etmiş, dostları var, düşmanları var... Devlet bunları ortada mı bırakacak .. Bu ne ilkel anlayıştır .. 
     
Maaşlarından indirsinler      Perşembenin gelişi çarşambadan bellidir derler. Haberleri de çıktı, sivil asker on binlerce güvenlik görevlisi, memurlar devletin bir zaman önce sosyal hizmet olarak yaptığı lojmanlardan çıkartılacakmış. Yani şimdi ekonominin ağır yükünü sırtında taşıyan dar ve sabit gelirli memurlar eşyalarını toparlasınlar, denklerini bağlasınlar, kapının önünde beklesinler öyle mi Bu ne insafsızlıktır 
     42 milyon dolar tutuyormuş hesaplamışlar lojmanların götürdüğü. Yani, son iki yıl içinde özel ve resmi bankaların buharlaştırdığı paranın belki de beş yüzde biri. 
     Eğer vatanperverlik ise, en son milletvekilleri maaşlarını fazlasıyla artırdılar. İndirsinler aşağı, aslında yasal olması gereken en yüksek dereceli memurun aldığı rakama düşürsünler. Sağlık giderlerine baraj koysunlar, çünkü oradan çok astronomik rakamlar çıkıyor ortaya. 
     Bir de "Saltanat sona eriyor" diyorlar. İşte biz hep kendi kendimizi böyle küçük düşürüyor, böyle yıpratıyoruz, yazık. 
     
Bir bölümü lojmanda      Polislerin bir bölümü lojmanda oturuyor çok şükür, keşke hepsine lojman verilebilse. Ama birçoğu gecekondularda neredeyse maaşının yarısı kadar kira ödüyor. Subay, astsubay aynı şekilde, keşke hepsine lojman verilebilse, ufak kira bedelleriyle de olsa. 
     Lojman dar ve sabit gelirli devlet memuruna bir tür sosyal yardımdır, onu iyiye güzele sevk etmektir. Efendim, yazları güney sahillerine iniyorlarmış, orada lojmanlar yapılmışmış. O başka, onları ayrıca konuşuruz. Şimdi biz herkesin göreviyle mütenasip başını sokacak çatının altında oturmasından bahsediyoruz. 
     Avrupa Birliği filan deyip duruyoruz ya... Lojman sisteminin belki başka isimler altında daniskası onlarda var. Almanya’da, Fransa’da, İngiltere’de... Londra Belediyesi’ne ait blok apartmanlarda geçim sıkıntısı çeken binlerce emekli İngiliz hayatları boyunca oralarda oturuyor. Münih’te, Paris’te aynı olay... 
     Milletvekilleri için yüz milyonlarca dolar harcanarak yapılan villa - lojmanları satın... satın da güvenlik güçlerine, dar gelirli memurlara lojman yapın. Sosyal adalet böyle olur, lafla değil. 
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
