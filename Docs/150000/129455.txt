<DOC>
<DOCNO> 129455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yazar/gureli.html </URL>
<DATE> 2003/01/08/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Türkiye Böyle Kuruldu’ 
</HEADLINE>
<TEXT>

     Yılların gazetecisi Nalan Seçkin’in son kitabından Türkiye Böyle Kuruldu, Ümit Yayıncılık, 2002 söz edeceğiz. Önce, kitaptan bir bölüm 
     "Meclis’te Başkomutanlık’ konusu tartışılıyordu. Mustafa Kemal’in bu göreve getirilmesini istemeyen amansız karşıtı Erzurum milletvekili usta hukukçu Hüseyin Avni Ulaş Bey şöyle diyordu 
     - Paşa Hazretleri bilsinler ki, kendileri bir beyinse, vücudu oluşturan da bizleriz ve bilirler. Paşa Hazretleri’ni Heyet - i Temsiliye’ye ben gönderdim. Özverisinin tanığıyım. Paşa, yasama yetkisine saygılı olmaya mecburdur. Paşa’yı size ben tanıttım, onu biz yaşatacağız. Kendi yaşamaya kalktığı gün yaşatmazlar, bizi de yaşatmazlar.’ 
     TBMM Gizli Oturum Tutanakları’ndaki bu konuşma, ilk Meclis’in iddia edildiği gibi emir kulu’ olmadığının, bünyesinde diktatör’ bulunmadığının net ve somut belgesi olarak tarihe geçti." 
     Türkiye kurulurken Meclis’te siyaset işte böyle yapılıyordu. 
     Sonraları ne oldu "Lider sultası" lafını siyasetin göbeğine yerleştirerek bugünlere geldik şimdi "savaş yetkisi"ni tartışıyoruz. 
     Lider sultasıyla beraber, siyaset niçin ve nasıl yapılır oldu 
     Son günlerde usta iki gazetecinin yayımlanan kitaplarında "Şakir Süter’in Beyaz Elbiseli Kadın’ı ile Faruk Bildirici’nin Hanedanın Son Prensi bunların yanıtlarını boy boy buluyoruz. Örneğin,Süter, Tansu Çiller’in Amerika’daki mal varlığı tartışmalarına değinirken şunları yazıyor 
     "Bu tartışmalar sürerken, Meclis’teki Mal Varlığı Komisyonu’na Çiller’in yeni Mal Varlığı Listesi’ gelmez mi l995 yılında kaybettiği annesinden Tansu Hanım’a hayli yüklü miras kaldığı’ belirtiliyordu. Ayrıca, mal bildiriminin ziynet ve nakit’ faslında hediyeler’ adı altında da hayli ilgi çekici hediyeler’ vardı 
     Bir adet pırlanta saat, iki çift küpe, üç adet pırlanta yüzük, beş adet altın bilezik, iki adet altın zincir, 20 Cumhuriyet Altını..." 
     Karşılarında değerleri yazılı değildi. Kimden ve nereden hediye geldiği de belirtilmemişti. Hiçbir serveti olmadığı söylenen annesinden kalan miras’ ise şöyleydi 
     880 adet Cumhuriyet Altını, 570 bin dolar, 690 bin Alman markı... Ve, 432 milyon 631 bin TL...’" 
     En iyisi siz, Türkiye Böyle Kuruldu’yla beraber Beyaz Elbiseli Kadın’ı ve Hanedanın Son Prensi’ni birlikte okuyun. Atalarımız ne demiş Bugünü anlamak için dünü bilmek gerekir. 
     
Bir şiir      Yarın Cemal Süreya’nın 13. ölüm yıldönümü. Aşk dizeleriyle ve sevgiyle anıyoruz 
     "Kırmızı bir kuştur soluğum Kumral göklerinde saçlarının Seni kucağıma alıyorum Tarifsiz uzuyor bacakların Kırmızı bir at oluyor soluğum Yüzümün yanmasından anlıyorum Yoksulluk gecelerimiz çok kısa Dört nala sevişmek lazım." 
     
     







AKP ve asker 


Tutarsızlıklar konçertosu 


Talihsiz giriş... 


Turpun büyüğü... 


Yine kaynak nerede sorusu 


Gri katsayı 


Eğitimin en önemli sorunu 1 


Üniversite reformu 1 


Türkiye Böyle Kuruldu’ 


Ankara’nın tavrı ABD’nin planlarını bozuyor 


Politikacılar mevkilerini kötüye kullanmasa... 


Hoşluklar ve tuhaflıklar 


Kardeşimiz MÜSİAD’dan IMF efendi’ye 


Ne kadınlar vurdum Zaten yoktular 


İç borç ve banka sorununu unuttuk 


</TEXT>
</DOC>
