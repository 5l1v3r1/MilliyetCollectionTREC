<DOC>
<DOCNO> 149852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/siyaset/siy04.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şam'a kırmızı değil sarı kart 
</HEADLINE>
<TEXT>

     DIŞ HABERLER SERVİSİ 

     İngiltere Dışişleri Bakanı Jack Straw, "Suriye'nin hedef listede olması için bir plan olmadığını" belirtti. Straw, Şam yönetiminin yanıtlaması gereken sorular olduğunu ifade etti. Bağdat-Şam arasında işbirliği olduğuna dair çok kanıt bulunduğunu savunan Straw, "Suriye Saddam rejiminin gittiği gerçeğinin farkında varmalı" dedi. İngiliz Bakan, Şam'dan, kaçan Iraklıların teslim edilmesi için işbirliği istedi. Savunma Bakanı Geoff Hoon da asıl kaygılarının Irak'taki kitle imha silah programıyla ilgili kişilerin Suriye'ye geçmeleri olduğunu ifade etti. İsrail ise ABD'nin Suriye'ye uyarılarını "Washington, Şam'a sarı kart gösterdi" diye nitelendirdi. 
     


SİYASET 



















</TEXT>
</DOC>
