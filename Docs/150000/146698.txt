<DOC>
<DOCNO> 146698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yasam/yas05.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinin hamuruyla üretimi’ patlattı 
</HEADLINE>
<TEXT>

Esenyurtlu kadınlar birleşip kolları sıvayınca, ilçe sokakları harıl harıl üretip ekonomiye katkıda bulunan yüzlerce kadınla doldu.. 
     ASLI ÖKTENER İstanbul 

     Esenyurtlu kadınlar, aile bütçelerine katkı sağlamak için onlarca yeni iş olanağı yarattı. İlçede kadınların azımsanmayacak bir emekle çalıştıkları, sokaklarda biraz dolaştığınızda kaldırımlara oturmuş, elleri durmadan işleyen kadınları görür görmez anlaşılıyor. 
     Bunu sağlayansa, Esenyurt Kadın Girişimi Kooperatifi. Her şey, işverenlerin bu kooperatife gelmesiyle başlıyor. Ücret, miktar ve yapılacak işte anlaşılıyor, ardından işler dağıtılıyor. Böylece kimi kızıyla tanesi 50 bin liradan pantolon ipliği temizliyor, kimi gazoz kapaklarından yaptığı süsleri 10 - 25 milyon liradan satıyor, kimi jilet, kimi patates cipslerindeki tasoları paketliyor, kimi tükenmez kalem birleştiriyor. 
     Esenyurtlu kadınlar hizmet’ sektöründe de azımsanamayacak bir faaliyet içindeler. 
     Ardıçlı Villaları, Bahçeşehir ve Esenkent’e temizliğe giden yaklaşık 350 kadın, her sabah Esenyurt’un meydanında toplanıyor. Kendi tuttukları servislerle gruplar halinde yola çıkıp temizlik yapacakları evlere dağılıyorlar. 
     Bu hummalı faaliyetle ev ekonomilerine karınca kararınca katkı sağlayan kadınların dertleri de çok tabii. 
     
     Derdimiz de çok tabii..’ 
     Temizlik sektöründe’ki kadınlardan Meryem Şimşir, "Sigortasız çalışıyoruz. Çoğumuza hakaret ediliyor, tacize uğruyoruz. Net maaşımız yok. Günlüğümüz 15 - 25 milyon lira arasında" diyor. 
     Bu noktada da devreye kooperatifin kurucusu 10 kişiden diş doktoru Alev Akyüz giriyor. Akyüz, "Amacımız onları aynı çatı altında toplamak, bilgilendirip haklarını aramak" diye konuşuyor. 
     


YAŞAM 
























</TEXT>
</DOC>
