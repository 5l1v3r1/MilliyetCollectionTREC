<DOC>
<DOCNO> 140595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo18.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor maç saatini bekliyor... 
</HEADLINE>
<TEXT>

     Çaykur Rizespor, Türkiye Kupası çeyrek finalinde yarın Kocaelispor ile sahasında yapacağı maçın hazırlıklarını tamamladı. 
     Futbol şube Sorumlusu Osman Avcı, son haftalarda ligde aldıkları galibiyetlerle yüzlerinin gülmeye başladığını ve bunun Kocaelispor ile yapacakları Türkiye Kupası maçında da sürmesini istediklerini söyledi. 
     Avcı, Kocaelispor maçına moral olarak üst düzeyde çıkacaklarını da ifade ederek, şöyle konuştu 
     ''Kocaelispor'u yenerek ilk 4 takım arasına girmek amacındayız. Kocaelispor ligde kötü günler geçirebilir ancak son yıllarda Türkiye Kupası maçlarında başarılı sonuçlar aldılar. Türkiye Kupası'nı da aldıkları gibi üst turlara çıkmayı başardılar. Bunun için temkinliyiz. Ancak bizde iyi takımız. Saha ve seyirci avantajımızı kullanıp, rakibimizi yeneceğimize inanıyoruz.'' 
     
     MUHTEMEL 11 
     Çaykur Rizespor'da, Kocaelispor maçında sakatlığı bulunan Yunus'un oynamayacağı, bugünkü çalışmada koşu yapan Kürşat'ın ise durumunun maç günü belli olacağı öğrenildi. 
     Karadeniz ekibinin yarınki karşılaşmaya, Murat, Merthan Kürşat , Koray, Recep, Gürol, Şener, Ünal, Muhammet, Serkan, Tetteh ve Okan muhtemel 11 ile çıkması bekleniyor. 
     





</TEXT>
</DOC>
