<DOC>
<DOCNO> 102083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sonspo08.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor-Trabzonspor maçının bilet fiyatları belli oldu 
</HEADLINE>
<TEXT>

     Elazığspor'da, Trabzonspor maçının bilet fiyatları belli oldu. 
     Kulüp Basın Sözcüsü Faruk Çikoğlu, hafta sonunda Elazığspor-Trabzonspor maçının bilet fiyatlarının yönetim kurulunun yaptığı toplantı ile belirlendiğini söyledi. 
     Çikoğlu, Trabzonspor maçında kale arkasının 5 milyon lira, maraton 10 milyon lira ve kapalı tribünün bilet fiyatlarının ise 20 milyon lira olarak belirlendiğini belirtti. 
     Cumartesi günü kendi sahalarında konuk edecekleri Trabzonspor ile yapacakları maçtan 3 puan almayı hedeflediklerini ifade eden, Çikoğlu, şöyle dedi 
     ''Yönetim kurulu olarak futbolculara Trabzonspor maçı galibiyet pirimi olarak 1 milyar 500 milyar lira vermeyi kararlaştırdık. Ayrıca, Trabzonspor'dan sonra oynayacağımız Ankaragücü ve Gaziantepspor maçlarında alınacak 9 puan için artı 60 milyar lira paket pirim verilmesini kararlaştırdık. Biz yönetim olarak teknik direktörümüz Giray Bulak ile ekibine güveniyoruz ve tam destek veriyoruz. Futbolcular arasında yaşanan uyum sorunu da en kısa sürede giderilecek ve takım özlenen başarılarını sergileyecektir.'' 
     





</TEXT>
</DOC>
