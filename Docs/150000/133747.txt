<DOC>
<DOCNO> 133747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/dunya/dun03.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ın kaderi Sevgililer Günü’nde belli olacak 
</HEADLINE>
<TEXT>

     SEMA EMİROĞLU New York 

     BM Silah Denetimi Komisyonu Başkanı Hans Blix ile Uluslararası Atom Enerjisi Kurumu Başkanı Muhammed El Baradey’in önceki gün BM Güvenlik Konseyi’ne sundukları rapor, Irak’ın BM kararlarını ihlal ettiğini savunan Bush yönetimini güçlendirirken, Konsey’in ikiye bölünmesine ve askeri harek ta karşı olan ülkeler üzerindeki baskının artmasına yol açtı. 
     Ancak Konsey büyük çoğunlukla Almanya’nın önerisi doğrultusunda, denetçilerin Sevgililer Günü’ne denk gelen 14 Şubat’ta yeni bir rapor vermesine onay verdi. ABD de bunu kabul etti. 
     Baş denetçi Blix, Irak’ın denetçilerle tam olarak işbirliği yapmadığını ve silahsızlanma kararını h l samimi olarak kabul etmediğini belirtmişti. Hem Blix hem de El Baradey, yanıtlanacak daha pek çok soru bulunduğunu, görevlerini tamamlamak için ek zamana ihtiyaç olduğunu söylemişlerdi. 
     Denetçilerin raporlarını açıklamalarının ardından kapalı toplantıya geçen BM Güvenlik Konseyi’nin 15 üyesi, önce silah denetimlerine daha ne kadar devam edileceği konusunda anlaşamadı. Amerikalı diplomatların, denetçilere "Ne kadar zaman istiyorsunuz " diye sorduğu öğrenildi. 
     



 DÜNYA 















</TEXT>
</DOC>
