<DOC>
<DOCNO> 116592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur10.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Özkök ABD'ye gidiyor 
</HEADLINE>
<TEXT>

     Genelkurmay Başkanı Orgeneral Hilmi Özkök, ABD Genelkurmay Başkanı Richard B. Myers'in resmi davetlisi olarak, 4 Kasım Pazartesi günü ABD'ye gidecek. 
     Genelkurmay Başkanlığı Genel Sekreterliği'nden yapılan yazılı açıklamaya göre, Orgeneral Özkök ve beraberindeki heyet, ABD'de çeşitli temaslarda bulunacak. 
     Orgeneral Özkök, ABD'de başta Genelkurmay Başkanı Myers olmak üzere ABD Savunma Bakanlığı, Dışişleri Bakanlığı ve Beyaz Saray'ın üst düzey yetkilileriyle görüşecek. Çeşitli askeri birlik ve tesisleri ziyaret edecek olan Orgeneral Özkök, bu kapsamda Uscentcom Tampa ve Kennedy Uzay Merkezi'nde incelemelerde bulunacak. 
     Görüşmelerde, Türk-ABD askeri işbirliği konuları ile bölgesel gelişmeler üzerinde durulmasının planlandığı bildirildi. 
     Orgeneral Özkök ve beraberindeki heyetin ziyaret süresi 10 Kasım'da sona erecek. 
     





</TEXT>
</DOC>
