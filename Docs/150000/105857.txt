<DOC>
<DOCNO> 105857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/asik.html </URL>
<DATE> 2002/09/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İstanbul için... 
</HEADLINE>
<TEXT>

     Nurettin Sözen’in İstanbul Belediye Başkanlığı döneminde Genel Sekreterliğini yapan ve metro başta olmak üzere büyük projelerin altına imzasını atan Tuğrul Erkin şimdi CHP’den milletvekili adayı. Kadıköy Moda arasındaki dolgu alanını halka on yıl önce Nurettin Sözen ve Tuğrul Erkin açmışlardı. Şimdiki İstanbul Anakent Belediyesi bu alana önce işe yarayacağı kuşkulu bir ön arıtma tesisi kurdurdu. Ardından çevresindeki onlarca dönüm araziyi arıtma tesisine bahçe yaptı. Günübirlik binlerce yurttaşın kullandığı ortak dinlenme alanı 20 - 30 belediye çalışanına özel bahçe haline getirildi... 
     Tuğrul Erkin telefonda Hollanda örneğini anlattı... Rotterdam’da aynı şekilde bir arıtma tesisi yapılmış. Ancak binalar yerin altına gömülmüş. Üzeri çimlendirilmiş. Halka ait arazi çalınmadan halka hizmet sağlanmış... 
     Tuğrul Erkin TEKSER İnşaat firmasının yönetiminde görevli. Milletvekili seçilirse bu görevi bırakacağını söyledi. Peki ne üzerinde duracak 
     - Özellikle İstanbul’la ilgili projeler üzerinde çalışmak istiyorum, dedi Tuğrul Bey, İstanbul çok öksüz kaldı. Bu alanda katkı sağlayabilirsem ne mutlu... 
     İstanbul’dan Meclis’e 70 milletvekili gidiyor. Seçildikten sonra hiçbiri dönüp İstanbul’a bakmıyor. Tuğrul Erkin bu açıdan bir şans olacaktır, eğer İstanbul 2’inci bölgeden aday gösterilir ve seçilirse... 
     
     Kendinize sorun ve düşünün Herkes benim gibi olsaydı, bu dünya nasıl bir dünya olurdu 
     B.Enright 

     
     Sivas’ın yıldönümü... 
     Konya’dan Mustafa, Ender ve Hakan Demirtaş, Sivas Kongresi’nin 83’üncü yılını anımsatan bir not göndermişlerdi dün. Türkiye’nin IMF boyunduruğu altına girdiği şu dönemde Sivas Kongresi Kararları’nın özellikle 5’inci maddesi çerçevelenip duvara asılmalıdır 
     "Manda ve himaye kabul edilemez" 
     Atatürk’ü ve Sivas Kongresi’nin diğer kahramanlarını saygıyla anıyor, dün Sivas’ta bu anlamlı gün için konser veren Fazıl Say’ı da coşkuyla alkışlıyoruz. 
     
Bilkent söylentisi...      Bilkent Üniversitesi’nin otoparkına "Kuşlar kuş serisi otolar ve Burslular giremez" şeklinde bir yazı yazıldı, demişti İzmir’de sohbet ettiğimiz üniversiteliler. Bilkent Rektör Yardımcısı Prof. Ümit Berkman bunların asılsız dedikodu olduğunu söyledi. Bilkent mezunu Çağrı Öztürk 5 yıl okuduğu bu okulda hiçbir ayrımcılık görmediğini yazdı. Gökhan Süt de Kartal marka otomobiliyle Bilkent’e girip çıktığını, hiçbir sorun yaşamadığını ekledi. Konuyu bize aktaranlar adına... Özürle... 
     
Lideri tanıyalım...      Avni Özgürel, dünkü Radikal’de, "AKP’yi ve liderini tanımak" başlıklı yazısında bizlerin gözünden kaçmış bir sürtüşmeyi açığa çıkartıyordu... 
     Avni Özgürel, Tayyip Erdoğan’ı destekleyen yazılar yazdığı günlerde dönemin önde gelen bir komutanıyla konuşuyor. Komutan Tayyip Erdoğan’la ilgili problemin dini hassasiyeti siyasete taşımak olmadığını söylüyor. Esas problem "Milli kimlik konusundaki bilinçli itirazi tavır" diyor. Tayyip Erdoğan’ın da PKK gibi ısrarla TSK dediğini, "Türk Ordusu" deyimini kullanmaktan ısrarla kaçındığını söylüyor... 
     
     Avni Özgürel o anda bu değerlendirmenin evham koktuğunu düşünüyor. 
     Meraklanıp Erdoğan’ın konuşma ve mesajlarını okuyor. 
     Görüyor ki Tayyip Erdoğan ancak çok zorunlu hallerde "Türk" sözcüğünü kullanıyor. Onun dışında "milletimiz", "ordumuz" gibi yayılmış ve "ümmet bağıyla irtibatlandırılmaya müsait" ifadeleri seçiyor... 
     Gerisini Avni Özgürel’in kaleminden izleyelim 
     "...İstanbul Belediye Başkanı olduğu dönemde Radikal’de yayımlanacak bir söyleşi için buluştuğumuzda Recep Tayyip Erdoğan’a bu konudaki duyarlılığı iletip kuşkuları gidermesinin lehine olacağını söyledim. 
     Ordu çevrelerinden gelen tepkiyi nasıl değerlendirdiğine ilişkin soruya verdiği cevabı banttan çözerken, kendisi, TSK’ dediği halde bunu cümleye Türk ordusu’ diye geçirdim. Söyleşi özetlenecekti, Erdoğan yayımlanacak metni görmek istedi. Ardından yolladığı yazıda Türk ordusu’ tabirini çizmiş yerine TSK’ ibaresini koymuştu. İzledim, Erdoğan tavrını bugüne kadar değiştirmedi. 
     Avni Özgürel yazıyı şu cümleyle bitiriyor 
     "AKP liderini hayli sıkıntılı bir sürecin beklediğine hükmetmek kehanet sayılmaz." 
     
     Başbakan Ecevit, Bilişim Fuarı’nda E - devlet bölümünü açmış. Y - devlet projesinde çok başarılı olduk. İnşallah bunda da oluruz. 
     Haldun Ertem 

     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
