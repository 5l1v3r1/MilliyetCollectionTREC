<DOC>
<DOCNO> 136053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/myilmaz.html </URL>
<DATE> 2003/02/09/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Hayattan şik yet etmeden önce bu yazıyı okuyun 
</HEADLINE>
<TEXT>

     İnternette birçok yanıltıcı bilginin de gezdiğini biliyorum elbette. Bu notta yazılanların doğru olup olmadığını sınamama da olanak yok. Ancak arkadaşım notta yazılı bilgilerin bir bölümünü başka sitelerden de çek ettiğini söyleyerek, bilgilerin doğruluğu konusunda ısrarlı oldu. 
     Kendisi titiz ve dikkatli bir insan olduğu için ona güveniyorum ve bu notu sizlerle paylaşmak istiyorum bugün. 
     Halinizden şik yet etmeden önce, bu bilgiler de aklınızın bir köşesinde bulunsun diye... 
     
100 kişi olsaydı      Notu aynen aktarıyorum 
     "Dünya nüfusunu, dünyada yaşayan tüm halkların özelliklerini koruyarak 100 kişilik bir köye yerleştirecek kadar küçültebilseydik karşımıza şöyle bir sonuç çıkacaktı 
     Köyde yaşayanların 57’si Asyalı, 21’i Avrupalı, 14’ü Amerikalı, 8’i Afrikalı olacaktı. 
     Bunların 52’si kadın, 48’i erkek olacaktı. 30 kişi beyaz, 70 kişi de beyaz olmayanlardan oluşacaktı. 
     6 kişi köydeki bütün servetin yüzde 59’una sahip olacaktı ve bunların hepsi de ABD kökenli olacaktı... 
     80 kişi kötü ve sağlıksız evlerde yaşayacaktı. 70 kişi okuma - yazma bilmeyecekti, 1’i ölmek üzere, 1’i de doğmak üzere olacaktı... 
     Bütün köyde bir bilgisayar olacaktı ve köydekilerden sadece biri üniversitede okumuş olacaktı." 
     
Şanslısınız      Arkadaşımın gönderdiği notta bir de "göz önünde bulundurulması gerekenler" listesi var ki o da şöyle 
     "Eğer bu sabah hastalıklı değil de sağlıklı olarak uyanmışsanız 1 hafta sonrasını göremeyecek olan 1 milyon insandan daha şanslısınız... 
     Bir harp tehlikesi ile, işkence görmek ihtimali ile, aç kalma korkusu ile, karşı karşıya değilseniz 500 milyon insandan daha iyi durumdasınız demektir. 
     Tutuklanmaktan, işkence görmekten veya öldürülmekten korkmuyor ve inançlarınızı yerine getirebileceğiniz bir ibadethaneye gidebiliyorsanız 3 milyar kişiden daha iyi bir şansa sahipsiniz. 
     Buzdolabınızda yiyeceğiniz, üzerinizde elbiseniz ve başınızı sokup uyuyabileceğiniz bir eviniz varsa, bu dünyadaki insanların yüzde 75’inden daha zenginsiniz anlamına geliyor... 
     
Yarısı bile doğruysa      Banka hesabınızda ya da cebinizdeki cüzdanda para varsa, dünyanın en imtiyazlı kişileri arasındasınız Yüz kişiden altısı... 
     Hem anneniz, hem babanız sağ ise, siz bu dünyada nadir kişilerden birisiniz. 
     Bu yazıyı buraya kadar takip edebildiğinize göre okuma yazma bilmeyen 2 milyar kişiden biri de değilsiniz." 
     Not burada bitiyor. Dediğim gibi bilgilerin hepsini kontrol etme olanağım yok. Ama şöyle düşünüyorum Bunların yarısı bile doğru olsa insanın haline gerçekten şükretmesi için çok şeyi var demektir... 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
