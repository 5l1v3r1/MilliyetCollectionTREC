<DOC>
<DOCNO> 140914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/siy08.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uganda’yı biliyoruz da peki bu Gabon nerede ’ 
</HEADLINE>
<TEXT>

     ANKARA Milliyet 

     TBMM Sanayi, Ticaret, Enerji, Tabii Kaynaklar, Bilgi ve Teknoloji Komisyonu, bazı ülkelerle ikili işbirliği anlaşmalarını onaylayan tasarıları kabul etti. Görüşmeler sırasında Gabon ile işbirliği anlaşmasına sıra geldiğinde Komisyon Başkanı Soner Aksoy, "Bu Gabon nerede " diye bürokratlardan bilgi istedi. 
     Dışişleri Bakanlığı’nın milli menfaatler çerçevesinde titiz bir çalışmayla hazırladığı anlaşmaların Dışişleri Komisyonu’nda da ayrıntılı olarak ele alındığını bildiren Aksoy, üyeler isterse bürokratlardan ayrıntılı bilgi alınabileceğini bildirdi ve Gabon ile Genel Ticari, Ekonomik, Kültürel ve Teknik İşbirliği Anlaşması’nın görüşmesine geçildi. Aksoy, bürokratlara, "Ugandayı biliyoruz da, bu Gabon nerede " diye sordu. Dış Ticaret Müsteşarlığı Anlaşmalar Genel Müdürlüğü Daire Başkanı Tarık Kınalı, 53 Afrika ülkesinden sorumlu olduğunu bildirirken, Gabon’un da Afrika’da bulunduğunu söyledi. Aksoy, "Afrika’nın neresine düşüyor, siz gittiniz mi " sorusunu yöneltince, Kınalı’nın bir süre tereddüt etmesi üzerine salondan başka bir bürokrat, "Kamerun’un güneyinde" dedi. 
     Başkan, "Tam olarak yerini anlayamadık" derken "Fas ve Libya’nın hemen altında, Mali ve Nijer’in hemen üstünde. Tabancanın tetiğinde" yanıtı geldi. Aksoy, "anlaşıldı" diyerek tasarıyı oylattı. 
     



 SİYASET 
















</TEXT>
</DOC>
