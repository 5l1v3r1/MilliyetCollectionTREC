<DOC>
<DOCNO> 117231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur22.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da ''Fuhuş Çetesi'' operasyonu... 
</HEADLINE>
<TEXT>

     İstanbul'da, kaçırdıkları yabancı uyruklu kadınları pazarladıkları ileri sürülen 4 kişi yakalandı. 
     Organize Suçlar Şube Müdürlüğü'nden alınan bilgiye göre, polise başvuran Rusya uyruklu Natali Kalyana adlı kadın, 3 arkadaşını kaçıran kişilerin kendisinden 2 bin dolar istediğini bildirdi. 
     Bunun üzerine polisin isteğiyle bu kişilerle telefon bağlantısı kuran Kalyana, istenen parayı vereceğini belirterek, Aksaray'daki bir otelde buluşmak için anlaştı. 
     Otelde önlem alan polis ekipleri, Kalyana ile buluşmaya gelen Mahmut Türkmen ve Necdet Ayaz'ı gözlem altına aldı. 
     Türkmen ve Ayaz'ın sorgusu sonucu Silivri Selimpaşa'daki bir eve operasyon düzenleyen polis, bir odada kilitli tutulan Olga Mitkova, Sivestlana Kavalenko ve Natali Kuvak'ı kurtardı. 
     Kadınları burada tutup gözcülük yaptıkları belirtilen Basri Aypem ile Erkan İsmail de yakalandı. 
     Rusya uyruklu kadınların, ifadelerinde, kendilerine müşteri gibi yaklaşan zanlılar tarafından zorla kaçırıldıklarını, cep telefonları ile paralarının alındığı söyledikleri bildirildi. 
     Üç gündür evde kilitli tutulduklarını anlatan kadınların, kendilerini kaçıran kişiler tarafından otellere götürülüp pazarlandıklarını ifade ettikleri kaydedildi. 
     





</TEXT>
</DOC>
