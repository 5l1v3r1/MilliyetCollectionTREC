<DOC>
<DOCNO> 141942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yasam/yas01.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şerna’, adını resmen kazandı 
</HEADLINE>
<TEXT>

Kızına Kürtçe isim koyan baba, mahkeme Kürtçe isim kamu vicdanını incitmez" kararı verince, hukuk savaşını kazandı... 
     BELMA AKÇURA İstanbul 

     Kızına Kürtçe’de kötülüğe hayır’ anlamına gelen Şerna’ ismini veren baba, iki yıl süren hukuk mücadelesini sonunda kazandı. Kürtçe isim vermenin yasaklanamayacağını hükme bağlayan Patnos Asliye Hukuk Mahkemesi, Şerna’ isminin iptali için açılan davayı, "Bir sözcüğün yabancı kökenli olması kamu vicdanını incitmez" diyerek reddetti. 
     Ağrı’nın Patnos ilçesinde inşaat işçiliği yapan Nurettin Uygar, kızına nüfus cüzdanı çıkarmak için 14 Eylül 2000’de Patnos Nüfus Müdürlüğü’ne başvurdu. Çocuğuna Şerna’ ismini vermek isteyen baba Uygar’ın talebi, ismin Kürtçe’ olması nedeniyle kabul edilmedi. Baba Uygar, nüfus müdürlüğünde ismin siyasi bir yönünün olmadığını söyledi ama aldığı yanıt "Bu isimle kimlik çıkarırsın ama seni mahkemeye veririz" oldu. O da kabul edip kızına Şerna’ ismiyle kimlik çıkarınca nüfus müdürlüğü durumu valiliğe bildirdi. 
     Bunun üzerine Patnos Cumhuriyet Başsavcılığı, "Türk örf ve detlerine uymadığı" gerekçesiyle Şerna’ isminin iptali için Patnos Asliye Hukuk Mahkemesi’nde dava açtı. 
     
     Mahkeme temyizi de reddetti 
     Davanın son duruşması 24 Ocak 2003’te Patnos Asliye Hukuk Mahkemesi’nde görüldü. Davada dinlenen bilirkişi, ismin kötülüğe ve savaşa hayır’ anlamına geldiğini bildirdi. Bunun üzerine mahkeme, Yargıtay Hukuk Genel Kurulu’nun 1 Eylül 2000 tarihli kararına dayanarak davanın reddine karar verdi. Mahkeme’nin gerekçeli kararında şöyle denildi "Bir sözcüğün salt yabancı kökenli olması ve Türk dilinde değişik anlamlara gelmesi, kişiye ad olarak verilmesine engel oluşturamayacağı gibi, bunun kamu vicdanını inciteceğinden de söz edilemeyeceği ortadadır." Mahkeme ayrıca karşı tarafın "temyiz" istemini de reddetti. 
     
Yerel diller milli kültüre dahildir      Savcı ve h kimlere dil özgürlüğü ve kültürel kimlik hakları konusunda eğitim seminerleri veren Prof. Dr İbrahim Kaboğlu, kararın sevindirici olduğunu söyledi. Kaboğlu, "Bu karar kesinleşmiş karardır. Başka mahkemeler için bağlayıcı olmamakla birlikte bu karardan başka mahkemeler de olumlu yönde etkilenebilirler. Milli kültüre bu yerel diller ve kültürler de dahildir. O nedenle bu yönde bir açılımın getirilmiş olması sevindiricidir" dedi. 
     



 YAŞAM 


























</TEXT>
</DOC>
