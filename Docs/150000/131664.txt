<DOC>
<DOCNO> 131664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/dundar.html </URL>
<DATE> 2003/01/18/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
İlginç flört ABD - PKK görüşmesi 
</HEADLINE>
<TEXT>

     1 asker şehit oldu, 5 asker yaralandı. 
     Bu, OHAL’in kaldırıldığı 30 Kasım’dan beri yaşanan ilk büyük çatışma... 
     Silah sesleri, kamuoyunu endişeye boğdu 
     "Bitti sandığımız şey, yeniden mi başlıyor Öyleyse neden " 
     Neden, Apo’nun tecridi mi 
     Bu konuda yorumlar çeşitli... 
     Çatışma PKK’nın bir eğitim kampının bulunduğu bölgede meydana geldi. Örgüt her ne kadar Öcalan’ın çağrısı ile eylemlerini durdursa da "operasyon olursa kendini savun" talimatı almıştı. Planlı arazi taraması yapan askerlerle karşılaşıp çatışmaya girmiş olması mümkün... 
     Bir başka yorum ise bunun Öcalan’ın durumuyla ilgili bir eylem olması... Öcalan, kasım ayından beri "hava koşulları" gerekçe gösterilerek avukatları ve ailesi ile görüştürülmüyordu. Avukatları, Apo’nun yaşamından kaygı duyduklarını açıklamışlardı. Görüşme engelinin sürdürülmesi halinde eylemlerin yeniden başlayacağı söyleniyordu. Son çatışmanın "Hala buradayız" mesajı veren bir diş gösterme olması da ihtimal dahilinde... 
     
     Bir Ortadoğu ülkesinde 
     Çatışmanın, tam da savaşın gündemde olduğu ve Kuzey Irak’ta sıcak günlerin yaklaştığı döneme rastlaması, akla başka soru işaretlerini de getiriyor. 
     Bu soruları deşmek, bölgedeki temas ve hazırlıkları sergilemek için son derece önemli bir belgeyi burada dikkatinize sunmak istiyorum. 
     Bölgenin deneyimli Milliyet muhabiri Namık Durukan geçenlerde gittiği Kuzey Irak’tan 2 sayfalık İngilizce bir belge de getirmişti. 
     21 Ocak 2002 tarihinde PKK Başkanlık Konseyi’nden, Amerikan Dışişleri Bakanlığı’na gönderilen bu yazı, Amerikan yetkilileriyle - o zamanki adıyla - PKK arasında yapılan bir görüşmenin ayrıntılarını kağıda döküyor ve varılan mutabakatı teyit ediyordu. 
     Belgeden alıntılar yapmadan önce, toplantının yeri ve katılımcılarıyla ilgili Namık’ın öğrenebildiği ayrıntıları vereyim 
     Buluşma, ocak ayında bir Ortadoğu ülkesinde gerçekleşmiş. Amerikan tarafında, Pentagon ve CIA yetkilileri ile o ülkedeki ABD elçisi bulunmuş. 
     PKK’yı ise Başkanlık Konseyi üyesi Mustafa Karasu temsil etmiş. 
     
     "Görüşlerimiz örtüşüyor" 
     İki sayfalık belge dikkatle okunduğunda ortaya çıkan sonuç şu 
     "ABD, bölgede yeni yapı için PKK’yı yokluyor PKK da kendi geleceği için ABD’yi arkasına almaya çalışıyor." 
     Mektup şu memnuniyet satırlarıyla başlıyor 
     "Başkanlık konseyimiz, yetkili arkadaşımızla yapılan ilk görüşme konusunda bilgi sahibi olmuştur. Görüşmenin memnun edici geçtiğini görüyoruz. Birçok konuda görüşlerimizin örtüşmesi, ilişkilerimizin gelişmesinde önemli bir zemin teşkil etmektedir. .. Bizi en fazla memnun eden de bir önyargıyla karşılaşmamış olmamızdır. Bu durum, görüşmelerimizin sonuç alıcı olacağını gösteriyor." 
     "Türkiye’deki rejim aşılmalı" 
     Bu girişten sonra PKK, Ortadoğu’daki rejimlerin, hem o ülkelerin halkları, hem de uluslararası toplum için zararlı bir yük haline geldiğini ve aşılması gerektiğini belirtiyor. Buna Türkiye örneğini veriyor. 
     "ABD’nin Irak’a müdahalesi bu rejimlerin aşılmasının olanağını yaratacak, bölgede demokratikleşmenin yolunu açacaktır" diyor. 
     Bu konuda PKK’nın, ABD ve AB’yle her alanda işbirliği yapacağını bildiriyor. 
     Bu işbirliği alanlarını da 9 öneri şeklinde belirtiyor. 
     Her biri birbirinden ilginç bu önerileri ve Kuzey Irak’ta yeni oluşum hazırlıklarını yarınki yazımda aktaracağım. 
     Çok şaşıracaksınız 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
