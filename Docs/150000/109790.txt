<DOC>
<DOCNO> 109790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/ekonomi/eko05.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim savaştan daha önemli 
</HEADLINE>
<TEXT>

S P Analisti Ala el - Yusuf, Seçimden sonra programı sürdürecek bir hükümetin kurulması savaştan önemli’ dedi 
     EVRİM ERGİN 

     Uluslararası kredi derecelendirme kuruluşu Standard and Poors S P Analisti Ala el - Yusuf, Irak’a bir müdahale olması durumunda bölgedeki ülkelerin kötü yönde etkileneceğini ve bölgede bir istikrarsızlık ortamının söz konusu olacağını belirtti. Yusuf, "Ancak Türkiye için seçimler savaştan daha önemli" dedi. 
     Yüksek petrol fiyatları, yatırımların azalması, ekonomik istikrarsızlık ve dalgalanmaların bölge ülkelerini mutlaka etkileyeceğini belirten Yusuf, global ekonominin bu durumdan zarar göreceğini belirtti. 
     
     Biz programa bakarız’ 
     Türkiye’nin de bu durumdan kötü yönde etkileneceğini belirten Yusuf, "Ancak Türkiye için savaştan daha çok seçimler önem taşıyor. Seçimlerden sonra IMF programını devam ettirecek bir hükümetin biran önce kurulması daha büyük önem taşıyor. Yeni hükümetin seçimlerden sonra en kısa sürede kurulması hayati önemde" diye konuştu. 
     Kendilerinin, IMF programının uygulanıp uygulanamadığı ile ilgili olduklarını belirten Ala el - Yusuf, "Çünkü masada bulunan tek program budur" şeklinde konuştu. Yusut, savaşın yabancı yatırımlara etkisi konusunda ise şöyle dedi 
     "Türkiye zaten çok düşük miktarda yabancı yatırım çekiyor. Bölgedeki istikarsız ortamdan yabancı sermaye tabi ki çekinecektir. Ancak bu Türkiye’yi zora sokacak bir gelişme olmayacaktır. Türkiye’nin yabancı sermayeden çok kendi toplumuna yatırım yaparak bu şekilde içinde bulunduğu durumdan çıkmalıdır." 
     



 EKONOMİ 




















</TEXT>
</DOC>
