<DOC>
<DOCNO> 110208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/ekonomi/eko01.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası için tek yol özelleştirme 
</HEADLINE>
<TEXT>

Liderlerin seçim nutuklarında Özelleştirmeyeceğiz’ dediği kamu bankalarından Halk Bankası’nın Genel Müdürü Emel Çabukoğlu, En iyi yol özelleştirme’ dedi 
     FİNANS SOHBETLERİ KADİFE ŞAHİN 

     Bankacılık sektöründe sahip oldukları yüzde 40’lık pay ve siyasi iktidarların neden olduğu görev zararları ile daima gündemde olan kamu bankaları şimdi de parti liderlerinin seçim nutuklarında yer alıyor. 
     Bazı siyasi parti liderleri halka iktidara geldiklerinde kamu bankalarını özelleştirmeyecekleri söylevlerinde bulunurken Halk Bankası’nın Genel Müdürü Emel Çabukoğlu, Türkiye için en ideal yolun özelleştirme olacağını söyledi. 
     
     Özelleşmeye hazırız 
     "Türkiye’de özerk kurullar var. Ancak toplumun tümüne yönelik hedefleri olan özerk iktisadi bir kuruluşun örneği yok" diyen Çabukoğlu, "Bu Türkiye için çok iddialı bir kavram. Ben bütün enerjimi, tüm imk nlarımı esnaf, sanatk r ve KOBİ’lere vereceğim diyorsam bu bütün Türkiye’yi ilgilendirir. Böyle bir iktisadi kuruluşun özerkliği daha önce yaşanmadı. En kolay ne olabilir, o da özelleştirmedir" dedi. 
     Kamu bankalarının geçmişteki görev zararlarına değinen Çabukoğlu, "Görev zararları denilen koca zararların yerine devletten Hazine bonosu aldık. Ama artık hangi tarihte faizini alacağımızı hangi tarihte ana paranın ne kadarını geri alacağımızı biliyoruz. Zarar bizim için gerçek bir alacak haline geldi. Böylece bankanın mali olarak yapılanması da tamamlanmış oldu" diye kaydetti. Halk Bankası’nın kriz süresince yeniden yapılandırma çalışmalarında bilançosunda aktif ve pasifleri arasındaki dengeyi sağlıklı hale getirmeye ağırlık verdiğini ifade eden Çabukoğlu, kamu bankalarının özelleştirmesinin üç aşamada olacağını söyledi. 
     Birinci aşamanın bankayı özelleştirmeye hazır hale getirmek olduğunu belirten Çabukoğlu, "Banka öyle bir kurum olacak ki mali yapısı, organizasyonu, teknolojisi ve hedef kitlesi alıcılar için cazip olacak. Bankayı bu duruma getirmek bizim görevimiz. Bu aşama tamamlandı" dedi. 
     
     Kimse tek alamaz 
     İkinci aşamanın özelleştirmeye hazırlık olduğunu ifade eden Çabukoğlu, bunun da önümüzdeki günlerde belirlenmesi beklenen danışman firmanın mart ayı sonu itibarıyla özelleştirme planını sunması ile mümkün olacağını bildirdi. 
     Son aşamada da satış için seçilen modelin gerçekleşmesiyle sürecin tamamlanacağını söyleyen Çabukoğlu, 17 katrilyon liralık aktif büyüklüğü olan Halk Bankası’nın tek bir alıcı tarafından alınmasının da mümkün olmayacağını söyledi. 
     
Ankara’dan talimat devri bitti’      Kamu bankalarının çağın gereklerine uygun hale getirilmeleri için organizasyon yapılarını da değiştirdiğini ileten Emel Çabukoğlu, Ankara’dan talimat verme devrinin artık sona erdiğini söyledi. Bankanın Türkiye’nin her yerindeki yetkilisinin yaptığı her işin yetki ve sorumluğunu da aldığını belirten Çabukoğlu, "Ankara’daki kişi sadece yapılan işin düzgün yapılıp yapılmadığına, suistimal olup olmadığına bakacak" dedi. 
     
KOBİ’ler için yeni kredi olanağı      Halk Bankası’nın hayatta kalma çabası içinde olan işletmelerin yeniden yapılandırılması için Dünya Bankası ile 150 milyon dolarlık bir kaynak için görüşmeler yürüttüğünü bildiren Emel Çabukoğlu, çalışmanın ekimde sonuçlanacağını bildirdi. 
     Çabukoğlu, 150 milyon dolarlık kaynağın ihtiyaçlara göre daha da artabileceğini söyledi. 
     Kaynağın KOBİ’lere orta ve uzun vadeli işletme kredisi olarak kullandırılacağını kaydeden Çabukoğlu, 80 milyon euroluk Avrupa Kalkınma Bankası kredisini kullandırmaya başladıklarını belirtti. 
     Bunun bir ilk yardım tedbiri olarak devreye sokulduğunu ifade eden Çabukoğlu, krediyi yüzde 7.5 faizle iki yıl vadede verdiklerini kaydetti. 
     
Kredi borçlusuyla ikinci barışma      Yılın ilk yarısında 34 bin problemli kredi için borçlulara kolaylık sağlandığını hatırlatan Çabukoğlu, 34 bin kişinin 17 bini ile anlaştıklarını söyledi. 
     "Bu kesim ile yılsonuna kadar bir sorunumuz kalsın istemiyoruz" diyen Çabukoğlu, 200 milyarın altında borcu olan diğer kişilere de kolaylık getireceklerini iletti. Bankanın 200 milyarın çok üstünde borcu olan 170 kuruluştan 70’i ile anlaşmaya vardığını kaydeden Çabukoğlu, bazılarının İstanbul Yaklaşımı’nda ele alındığını bildirdi. Çabukoğlu, kamu bankalarının kötü alacaklara yüzde 100 karşılık ayırdığını ifade ederek Yaklaşıma katılmadıkları eleştirisini haklı bulmadığını söyledi. Çabukoğlu, "Menfaatlerimiz gereği tartışıyoruz" dedi. 
     



 EKONOMİ 


















</TEXT>
</DOC>
