<DOC>
<DOCNO> 134352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur18.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırda bayramlaşma için Suriye'den 20 bin kişi başvurdu... 
</HEADLINE>
<TEXT>

     Suriye'nin Haseki İli'ne bağlı Kamışlı İlçesi'nden 20 bin kişi, Mardin'in Nusaybin İlçesi'ndeki yakınlarıyla bayramlaşmak için başvuru yaptı. 
     Nusaybin Kaymakamı Ömer Ulu, her 2 ülkenin sınıra yakın yerleşim birimlerinde yaşayanların büyük bölümü arasında akrabalık ilişkisi bulunduğunu belirtti. 
     Kurban Bayramı'nda Nusaybin'de yapılacak bayramlaşma için 20 bin Suriyelinin başvuruda bulunduğunu belirten Ulu, daha önce Kamışlı Kaymakamlığı ile imzaladıkları protokol gereği sadece 2 bin kişinin gelmesine izin verileceğini ifade ederek, şöyle dedi 
     ''Nusaybin'den Ramazan Bayramı'nda yakınlarıyla bayramlaşmak için Suriye'ye 1500 kişi başvurmuştu. Ancak Suriye'den gelmek isteyenlerin sayısı çok yüksek. Protokol, 2 bin kişinin gelmesine izin veriyor. Önümüzdeki yıllarda bu sayının artırılmasını talep edeceğiz. Bayramın 2. günü Nusaybin'e idari mektupla gelecek olan Suriye vatandaşları, 48 saat yakınlarının yanında kalacak.'' 
     





</TEXT>
</DOC>
