<DOC>
<DOCNO> 125696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur11.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Üniversitesi, Hablemitoğlu cinayetini kınadı 
</HEADLINE>
<TEXT>

     Ankara Üniversitesi Senatosu, Dr. Necip Hablemitoğlu'na yapılan menfur saldırının yeni bir karanlık dönemin başlangıcı olmamasını diledi. 
     Ankara Üniversitesi Senatosu, Dr. Hablemitoğlu'nun katledilmesiyle ilgili bir bildiri yayınladı. 
     Ankara Üniversitesi'nin, Atatürk Cumhuriyeti ve ilkeleriyle bütünleşmiş, onun yılmaz savunucusu bir üniversite olduğunun kaydedildiği bildiride, ''Bu nedenle, şimdiye kadar çağdaş Türkiye karşıtı güçlerin saldırıları sonucunda çok sayıda şehit vermiştir'' denildi. Bildiride, şunlar kaydedildi 
     ''Aziz arkadaşımız Dr. Necip Hablemitoğlu'na yapılan bu menfur saldırının yeni bir karanlık dönemin başlangıcı olmaması, en büyük dileğimizdir. Bu nedenle, her kişi ve kuruluşa üstüne düşeni yapma çağrısında bulunuyoruz. Ayrıca, bütün kurum ve kuruluşların demokratik, çağdaş ve özgürlükçü olmayan, laik hukuk devleti anlayışına uymayan düşünce ve eylemleri destekler nitelikteki her tür yaklaşımlardan kaçınması gerektiğine inanıyoruz. 
     Dr. Necip Hablemitoğlu'nun üniversitemiz öğretim üyesi olan eşi, çocukları ve yakınları ile başta üniversitemiz mensupları olmak üzere ulusumuza başsağlığı diliyoruz.'' 
     





</TEXT>
</DOC>
