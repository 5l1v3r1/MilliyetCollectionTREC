<DOC>
<DOCNO> 120605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun01.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay mekiği Endeavour'un fırlatılışı ertelendi 
</HEADLINE>
<TEXT>

     Amerikan Havacılık ve Uzay Dairesi'nin NASA , uzay mekiği Endeavour'un dün yapılması planlanan fırlatılışını ertelediği bildirildi. 
     NASA, mekiğin havalandıktan sonra uçuşun iptal edilmesi durumunda acil iniş şeridinin kullanıma elverişli olmaması nedeniyle geri sayıma 10 dakika kala uçuşu erteledi. 
     Fırlatılışın yapılacağı Florida'da havanın müsait olmasına karşın İspanya'da bulunan iki acil iniş şeridinin yağış ve şiddetli rüzgar nedeniyle kapalı olduğu belirtildi. NASA tarafından yapılan açıklamada, mekiğin bugün fırlatılabileceği kaydedildi. Ancak İspanya'da yapılan meteoroloji tahminlerinde hava durumunda herhangi bir değişiklik beklenmediği açıklandı. 
     Uluslararası Uzay İstasyonu'na UUI yeni mürettebat götürecek olan Endeavour uzay mekiğinin fırlatılışı teknik sebeplerden dolayı uzun süredir erteleniyor. Mekiğin fırlatılışı en son 11 Kasım'da astronotların oksijen stokunda sızıntı meydana geldiğinin tespit edilmesi üzerine uçuşa 2 saat kala ertelenmişti. 
     





</TEXT>
</DOC>
