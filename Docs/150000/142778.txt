<DOC>
<DOCNO> 142778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko09.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa sürprizi’ sevmedi 
</HEADLINE>
<TEXT>

AKP lideri Erdoğan, önce Bugün Köşk’e çıkmayacağım’ dedi. Sonra çıktı ve sürpriz olsun diye böyle yaptım’ dedi. Ancak piyasaları dalgalandırdı 
     SONGÜL HATISARU 

     AKP lideri Tayyip Erdoğan’ın, yeni Bakanlar Kurulu listesini sunmak üzere Cumhurbaşkanlığı Köşkü’ne çıkıp çıkmayacağına ilişkin çelişkili açıklamalar piyasayı dalgalandırdı. Önce Erdoğan’ın bugün dün Köşk’e çıkmayacağı’ açıklaması geldi. Gösterge faizi yüzde 60’lara yükseldi. Borsa ise ilk açıklamayla yaklaşık 150 puan düştü. 1 milyon 645 bin seviyelerinde bulunan dolar, açıklamanın etkisiyle 1 milyon 650 bin liranın üstüne çıktı. 
     Ancak, akşam üstü Erdoğan’ın ani bir karar değişikliği ile Köşk’e çıkması üzerine dolar pazartesi günü valorlü işlemlerde yaklaşık 20 bin liralık gevşemeyle 1 milyon 630 bin seviyelerine geriledi. 
     Birinci seansı 10.638 seviyesinden kapatan borsa, Erdoğan’ın Köşk’e çıkmayacağı açıklamasıyla ikinci seansta 10.453 puana düştü. Daha sonra Köşk’e çıkılacağı açıklamasıyla yönünü yukarı çevirdi. Erdoğan’ın kabine listesini sunmasıyla endeks 150 puanlık bir sıçramayla 10.604 puandan kapandı. 
     Önce Köşke çıkmayacağını açıklayan Erdoğan, ani karar değişikliği ile Köşk’e çıkışını, sürpriz olsun istedim’ diye açıkladı. 
     



 EKONOMİ 




















</TEXT>
</DOC>
