<DOC>
<DOCNO> 129895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/gun10.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
13 yaşındaki kız tecavüz’ doğurdu 
</HEADLINE>
<TEXT>

Hamile olduğunun farkına varamayan ve hasta olduğunu düşünen Ö.K., 9 ay sonra bir bebek dünyaya getirdi. 13’lük anne, masraflarının ödenmemesi yüzünden hastanede rehin kaldı. Tecavüzle suçlanan Turan ise tutuklandı 
     ALİYE ÇETİNKAYA Konya DHA 

     Konya’da uğradığı tecavüz sonucu hamile kalan Ö.K., 13 yaşında anne oldu. Erkek bebeğine İbrahim adını veren Ö.K., 500 milyon lira tutan hastane masrafını ödeyememesi nedeniyle 18 gündür hastanede rehin tutulduğunu iddia etti. Tecavüzle suçlanan 23 yaşındaki Fadıl Turan ise tutuklandı. 
     İddiaya göre, Ö.K. oturdukları eski Otogar civarında dolaşırken Turan’la tanıştı. Turan, "Ben ağabeyin sayılırım, gel seni biraz gezdireyim" diyerek çalıştığı inşaata götürdüğü Ö.K.’yi başına sert bir cisimle vurarak bayılttı. Tecavüz ettiği Ö.K.’yi inşaatta bırakan Turan kaçtı. Kendisine gelen Ö.K., ailesinden korktuğu için yaşadıklarını anlatamadı. 
     Uğradığı tecavüzün ardından hamile kaldığının farkına varamayan Ö.K., 9 ay boyunca hasta olduğunu düşündü. İştahının artması nedeniyle karnının şişmesi ailesince kilo alıyor diye yorumlanan Ö.K., evde yalnızken fenalaşarak bayıldı. Komşularınca kadırıldığı Dr. Faruk Sükan Doğumevi Hastanesi’ndeki muayenesinde hamile olduğu belirlenen Ö.K. doğuma aldı. Ö.K., doğurduğu bebeğe İbrahim adını koydu. 
     Kızının doğumuna şaşıran 8 çocuk annesi Nazlı K. 40 , çocuğun babasını öğrenebilmek için Ö.K.’nin üzerine kaynar su döküp boğazına da bıçak dayadı. Anne K., tek isteğinin tecavüz eden kişinin kızını eşi olarak alması olduğunu belirtti. 
     Dr. Faruk Sükan Doğumevi Başhekimi Mustafa Yalçın Aksoy, Ö.K.’yi misafir ettiklerini belirterek, şunları söyledi "15 gün önce getirilen Ö.K. normal doğum yaptı. Biz tedavisi bittikten sonra taburcu etmemize rağmen ailesinin olmadığını söyleyerek hastanemizden çıkmadı." 
     



 GÜNCEL 




















</TEXT>
</DOC>
