<DOC>
<DOCNO> 118836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun25.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, nükleer tesislerden nükleer madde çalındığını kabul etti 
</HEADLINE>
<TEXT>

     Rusya, ülkedeki nükleer tesislerden son 10 yılda zaman zaman nükleer madde çalındığını kabul etti. 
     Hükümete bağlı nükleer güvenlik kontrol kuruluşu Goatomnadzor'un Başkanı Yuri Vişnevski, Moskova'da düzenlediği basın toplantısında, ''silah yapımında kullanılabilecek nitelikte zenginleştirilmiş uranyum çalınması küçük çaplı, gramlarla ölçülebilir. Ama nükleer enerjide kullanılabilecek nitelikte olan düşük düzeyli zenginleştirilmiş uranyum çalınması kilogramlarla ölçülecek miktarda'' dedi. 
     Vişnevski, bu kayıpların sıklıkla ''üretim tesislerinde'' olduğunu belirtti ve bunlar arasında örnek olarak, Moskova yakınlarındaki ''Elektrostal'' adlı tesisle ülkenin orta kesimindeki Novosibirsk kentinde bulunan kimyasal üretim fabrikasını gösterdi. 
     





</TEXT>
</DOC>
