<DOC>
<DOCNO> 140360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo16.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Türkiye Kupası maçı için hazırlıklarını sürdürüyor 
</HEADLINE>
<TEXT>

     Türkiye Kupası Çeyrek Finali'nde 5 Mart Çarşamba günü sahasında Büyükşehir Belediyesi Ankaraspor ile karşılaşacak olan Trabzonspor, bu maçın hazırlıklarını sürdürüyor. 
     Teknik direktör Samet Aybaba yönetiminde, Mehmet Ali Yılmaz Tesisleri'nde yapılan çalışmaya tüm futbolcular katılırken, hafif sakatlığı bulunan Serkan Kılıç, bir süre koşu yaptı. 
     Bordo-mavili oyuncular, dar alanda pas çalışmasının ardından penaltı atışı da kullandılar. 
     Basın mensuplarına açıklama yapmayan teknik direktör Samet Aybaba, idmanın son bölümünü ve yarınki çalışmayı da basına kapattı. 
     
     MUZAFFER'İN ACI GÜNÜ 
     Trabzonspor'un genç oyuncusu Muzaffer, dedesinin ölüm haberini alması üzerine adete yıkıldı. 
     Antrenmanda, dedesi Bayram Blazer'in 72 öldüğünü öğrenen Muzaffer, ağlayarak çalışmayı terk etti. 
     
     KAPTAN FATİH ''MAÇI CİDDİYE ALIYORUZ" 
     Trabzonspor'un takım kaptanı Fatih Tekke, sahalarında Büyükşehir Belediyesi Ankaraspor ile yapacakları maçı ciddiye aldıklarını söyledi. 
     Fatih, Türkiye Kupası'nı kaldırmak istediklerini belirterek, şunları söyledi 
     ''Bu yolda Büyükşehir Belediyesi Ankaraspor'u yenmek zorundayız. Gençlerbirliği'ne yenildik ancak iyi mücadele ettik. Takım olarak performansımızın düştüğüne katılmıyorum. Ancak tam olarak da gücümüzü sahaya yansıtamıyoruz. Avrupa Kupaları'na katılmak için Türkiye Kupası yolunda başarılı olmak zorundayız. Bu bilinçle sahaya çıkacağız.'' 
     





</TEXT>
</DOC>
