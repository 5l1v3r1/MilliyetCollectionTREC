<DOC>
<DOCNO> 103933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/siyaset/siy04.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Metin Şentürk DYP’de 
</HEADLINE>
<TEXT>

DYP Genel Başkanı Çiller, "Engellilerin eğitimini, sağlığını, geleceğini düşünmek, AB yolunda Türkiye için vazgeçilmez bir yoldur" dedi 
     İSTANBUL Milliyet 

     Şarkıcı Metin Şentürk dün törenle DYP’ye katıldı. DYP İl Merkezi’nde düzenlenen törende konuşan Genel Başkan Tansu Çiller, "Engellilerin eğitimini, sağlığını, geleceğini, iş ve aşını düşünmek, AB yolunda Türkiye için vazgeçilmez bir yoldur" dedi. 
     Engelli denilen ve tekerlekli sandalyeye mahkum olan Stephen Hawking’in dünyaca ünlü bir fizikçi olduğunu, ünlü müzisyen Sebastian Bach ve Ray Charles’ın yanı sıra Türkiye’nin de Aşık Veysel ve Metin Şentürk gibi nice sanatçıları bulunduğunu dile getiren Çiller, "Bugün bu oğlumu, işbirliği yapmak, geniş bir kitleye hizmet vermek için kucaklıyorum" dedi. Kendisini onurlu bir hizmete layık gördüğü için Çiller’e teşekkür eden Şentürk, "Özürlülerin yüzde 97’sinin hayatını kim bloke etti İşte Çiller bunu kaldırmak istiyor" diye konuştu. 
     



 SİYASET 















</TEXT>
</DOC>
