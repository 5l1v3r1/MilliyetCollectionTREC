<DOC>
<DOCNO> 110124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/spor/spo02.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
GELDİ ve GİTTİ 
</HEADLINE>
<TEXT>

Fenerbahçe Teknik Direktörü Lorant dün basın toplantısı düzenledi ancak bir soruya yanıt verdikten sonra masayı terk etti. Alman hocanın bu davranışı herkesi şaşırttı 
     YUSUF KOBAL 

     Neşeli başladı 
     BASINLA ilişkileri bir türlü düzelmeyen Fenerbahçe Teknik Direktörü Lorant’ın dün düzenlediği basın toplantısındaki tavırları yine büyük şaşkınlık yarattı. Alman hoca, oldukça neşeli başladığı toplantıda bir soruya cevap verdikten sonra "Artık konuşmayacağım. Verilebilecek tüm yanıtları sizlere verdim. Bu kadar yeter" diyerek masadan fırladı ve gitti. Werner Lorant’ın toplantıyı terketmeden önce duvardaki Atatürk fotoğrafına derin derin bakması dikkat çekti. 
     Soruya kızdı 
     LORANT kendisine yöneltilen tek soruyu uzun bulurken, sadece "Ertelenen Galatasaray maçı ile birlikte çok güzel bir ara doğdu. Önümüzdeki İngiliz haftalarına gayet iyi hazırlandık. Konsantrasyon ve kondisyon çalışmak şarttı. Bunların ikisini de sağladık. Oynayacağımız iki maç öncesi bu gerekliydi" ifadelerini kullandı. Alman hoca, 8. hafta oynanacak Altay maçına kadar basın mensupları ile konuşmayacağını açıkladı. 
     
Karar günüYönetim, kulübü FIFA’ya şikayet eden Rapajc ile ilgili izleyeceği yolu bugün belirleyecek 
     TRANSFER taksitlerini alamadığı gerekçesiyle Fenerbahçe Kulübü’nü FIFA’ya şikayet eden ve tüm şimşekleri üzerine çeken Rapajc’in kaderi bugün belli olacak. Kendine sunulan yeni ödeme planını da geri çeviren Hırvat futbolcunun durumunu yönetim kurulu toplantısında masaya yatıracak olan Sarı - Lacivertli yöneticilerin radikal kararlar alması bekleniyor. 
     
RÜŞTÜ çok dertli      YALÇIN TÜRK 

     SARI - Lacivertli takımın file bekçisi Rüştü sakatlığına rağmen Elazığspor maçında yine takımdaki yerini alacak. Kasıklarında, belinde, karın kaslarında problem olan ve tam randımanla bir türlü çalışamayan milli kaleci yüzde elli performansla oynuyor. İyileşmesi için dinlemesi gereken Rüştü yoğun maç trafiği yüzünden aradığı ortamı bir türlü bulamıyor. 
     ALMANYA’DA her hafta kontrolden geçen Rüştü bu programı da üst üste gelen zorlu sınavlar nedeniyle şimdilik askıya aldı. Zamanının çoğunu Samandıra’da tedavi olmakla geçiren başarılı kaleci, "Yapacak bir şey yok. Bu şekilde devam etmek zorundayım. Umarım ciddi bir problemle karşılaşmam. Fırsat buldukça dinlenmeye çalışacağım" ifadelerini kullandı. 
     
İsimler aynı      TEKNİK Direktör Lorant, Elazığspor maçının kadrosuna yine Rapajc, Oktay, Yusuf ve Abdullah’ı almadı. Yusuf’u, hafta içi idmandan kovan, Oktay ve Abdullah’ın performansından memnun olmayan Alman hoca yönetim ile ters düşen Rapajc’i tribüne gönderirken, sakatlığı bulunmasına rağmen Mustafa Doğan’ı kadroya dahil etti. Sakat Ogün ile cezalı Fatih de kadroya alınmayan isimler oldu. 
     
Washington yine yedek      ELAZIĞSPOR maçının hazırlıklarını dün yaptığı antrenmanla tamamlayan Fenerbahçe’de, Teknik Direktör Lorant, Washington’u yine yedek soyunduracak. AIK Solna maçındaki kadroyu bozmak istemeyen Alman hoca, Johnson’u cezalı Fatih’in yerine savunmaya çekecek, orta sahaya Ceyhun’u monte edecek. 
     
Biz bozduk, biz yaparız’      FENERBAHÇE’NİN savunma oyuncusu Ümit Özat, takımı bu hale kendilerinin getirdiğini, yine bu halden de kendilerinin kurtaracağını söyledi. Uzun süredir yedek kalan tecrübeli futbolcu, "Yeni bir başlangıç için bir seri yakalamalıyız. Sahada çok hata yaptığımız gerçek. Bunları düzeltmek zorundayız. Daha az gol yemeliyiz. Ancak bunda savunmanın sürekli değişmesi de rol oynayabilir" dedi. 
     
     
     
     
     



 SPOR 


























</TEXT>
</DOC>
