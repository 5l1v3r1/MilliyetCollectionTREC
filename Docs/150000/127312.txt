<DOC>
<DOCNO> 127312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur15.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Hiçbir AK Partili savaşa razı değil..." 
</HEADLINE>
<TEXT>

     AK Parti Genel Başkanı Recep Tayip Erdoğan, hiçbir AK Parti'linin savaşa razı olmayacağını, sorunun barışçı yollardan çözümünden yana olduklarını belirterek, BM Güvenlik Konseyi kararı olmadan Türkiye'nin kararını netleştirmeyeceğini söyledi. 
     Erdoğan, TBMM Başkanı Bülent Arınç'ı ziyaret ederek, Meclis Beaşkanlığı'na seçilmesinden ötürü kutladı. TBMM'nın sağlıklı bir dönemi, cidi bir yasama dönemini bugüne kadar olduğu gibi olgun çalışmalar içinde geçireceğine olan inancını dile getiren Erdoğan, kabul sırasında gazetecilerin sorularını da yanıtladı. 
     Erdoğan, ''Kamuoyunda savaşa karşı bir görüş olduğu, AK Parti içinde de milletvekilleri ve grup başkanvekillerinin bu yönde çalışmalar yaptığını, ancak öte yandan bazı pazarlıkların yapıldığını'' söyleyen bir gazeteciye şu karşılığı verdi 
     ''Öncelikle savaşa hiçkimse razı olmaz. Dolayısıyla AK Parti'de bazıları savaşa razı, bazıları savaşa razı değil gibi bir ikilemi ortaya koyarsanız, biz buna üzülürüz. Geneli itibarıyla hiçbir AK Parti'li savaşa razı değil. Bizim baştan itibaren söylemimiz, bunun barışçı yolarla çözülmesidir. Barışçı yollarla çözümü için de bütün gayretimizi sarfediyoruz. Bu arada da tabi, BM kararının bizim için bağlayıcı olduğunu, uluslararası anlaşmalar altındaki imzalarımız sebebiyle sizler de takdir edersiniz. BM Güvenlik Konseyi kararı olamadan Türkiye'nin de kararını netleştirmeyeceğini bizler de, hükümet yetikilileri de söylüyor.'' Erdoğan, BM denetçilerinin kitle imha silahlarıyla ilgili raporunun kendileri için önem taşıdığını belirterek, bunun süresinin 26 Ocak'ta dolduğunu hatırlattı. Erdoğan, ''26 Ocak'a kadar şu anda söylenenlerin, yazılanların dedikodu ve tahminden öte olmadığı düşüncesindeyim. Bunları doğru da bulmuyorum. Medyadaki abartılı haberlerin ülkemiz için zararı olduğuna inaniyorum. Netleştikten sonra bunların yazılıp söylenmesinin, konuşulmasının doğru olacağı kanaatindeyim. Şu anda adeta kararlar verilmiş, adımlar atılmış gibi haberlerin çıkması, hatta stratejilerin yazılıp çizilmesi ülke ekonomisini ciddi manada sarsmaktadır, rahatsız etmektedir. Bundan kaçınılması inancındayım'' diye konuştu. 
     Erdoğan, ''Türkiye'nin Irak operasyonuna katılması için son sözü Meclis mi vermeli '' sorusuna, ''evet' karşılığını verdi. 
     
     ''KAMU İHALE YASASI SAĞLIKLI DEĞİL" 
     Erdoğan, Kamu İhale Yasası'nda değişilik yapan tasarının komisyonda görüşülmesinin ertelenme nedenini soran bir gazeteciyi yanıtlarken, geçen dönemde parti olarak yasaya destek verdiklerini hatırlattı. Erdoğan, ''Bizim desteğimizle Anayasa değişikliği yapıldı. Anayasa değişikliğinden sonra tekrar bir Anayasa değişikliğine ihtiyaç olmadığı safhada AK Parti by-pass edilerek, hatta muhalefet by-pass edilerek bir gecede mecvut yasa çıkarıldı'' dedi. 
     Yasanın ''sağlıklı olmadığını'', doğru ve doğru olmayan yanları bulunduğunu belirten Erdoğan, bunun, ilgili bakanlar tarafından enine boyuna masaya yatırılmasının şart olduğunu söyledi. Yasanın, ''oldu bittiye getirilerek'' yürürlüğe sokulmasının gerek devlet, gerekse yerel yönetimler açısından ciddi sakıncaları olacağına inandığını kaydeden Erdoğan, şunları söyledi 
     ''Mesela benim elimde olsa şu anda, 1 yıl daha ertelenmesinden yanayım. Ertelensin, bu iyice otursun, uygulamada otursun ondan sonra da yasallaşsın. Yasalaşırken de 2886 sayılı devlet ihale yasası kalmasın. İkisi birleştirilsin, tek yasa haline getirilsin. Bazı uygulamalarda çok ciddi sıkıntılar çekiyoruz. Belediyelerde 1580 sayılı belediyeler yasası, 3030 sayılı büyükşehirler belediye yasası var. Bunları bir bütün haline getirmek lazım. Açtığınız zaman herşeyi birarada görmeniz lazım. Şurada ne deniyor, burada ne deniyor gibi yanlışlar ve ikilem içinde bırakılmamalı uygulayıcı. Burda bu sıkıntılar yaşanacaktır. Bundan dolayı çekilmesinin uygun olduğunu, yapılması gerekenlerin enine boyuna tartışılarak, bunu yaşayaların bizzat yapması gerekir. Ondan sona sağlıklı bir yasaya kavuşalım'' Erdoğan, IMF ve Dünya Bankası'nın yasanın yürürlüğe girmesi yönünde baskısı olduğunu söyleyen bir gazeteciye, ''Burada 15 gün, 1 ay önemli süreler değil' dedi. 
     Erdoğan, Anayasa değişikliğinin Cumhurbaşkanı tarafından onaylanmasıyla Siirt'ten adaylığını koyup koymayacağını sorulması üzerine, ''Onu artık önümüzdeki günlerde yetkili kurullarımızın vereceği karar neticesinde göreceksiniz'' dedi. 
     





</TEXT>
</DOC>
