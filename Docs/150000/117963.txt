<DOC>
<DOCNO> 117963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sondun07.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Dışişleri Bakanı "Irak kararı savaş tehlikesini bitirdi" 
</HEADLINE>
<TEXT>

     Rusya Dışişleri Bakanı İgor İvanov, BM Güvenlik Konseyi'nin Irak kararının, savaş tehlikesini ortadan kaldırdığını söyledi ve Bağdat'ın işbirliği yapması halinde bölgedeki bu sorunun, yaptırımların sona ermesi dahil kapsamlı bir çözümünün yolunu açacağını belirtti. 
     İvanov, bugün gazetecilere yaptığı açıklamada, çıkan kararın, Rusya'nın soruna ilişkin temel yaklaşımlarını da içerdiğini belirtti ve ''otomatik güç kullanımı gibi formüller bizim açımızdan kabul edilemezdi ve metinden çıkarıldı'' dedi. 
     Bu kararın, savaş tehlikesini ortadan kaldırdığı gibi Irak ile ilgili sorunların siyasi ve diplomatik yollardan çözümünün kapısını açtığını da ifade eden İvanov, Bağdat yönetimine de BM ile işbirliği çağrısı yaptı. 
     İvanov, ''inanıyoruz ki Bağdat'ın BM ile işbirliği yapması ve BM Güvenlik Konsayi'nin bu son kararıyla önceki kararlarına uyması, Irak sorununun, ambargonun kaldırılması da dahil olmak üzere kapsamlı bir çözüme kavuşturulmasının yolunu açar'' dedi. 
     İvanov, çözümün, Körfez bölgesindeki barış ve istikrarın güçlendirilmesine katkıda bulunacağını da ifade etti. 
     İvanov, BM Güvenlik Konseyi'nin bu son karırının, ''BM Ana Sözleşmesi'ne ve uluslararası hukukun üstünlüğüne saygı duyanların büyük bir başarısı olduğunu'' da keydetti. 
     





</TEXT>
</DOC>
