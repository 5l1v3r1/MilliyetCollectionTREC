<DOC>
<DOCNO> 136512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/guncel/gun05.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
THK’ya kurban derisi veren yok 
</HEADLINE>
<TEXT>

İstanbul’da geçen yıl bayramın ilk gününde 81 bin deri toplayan THK, bu yıl ancak 11 bin 223 adetle yetindi 
     TAHSİN AKSU İstanbul 

     Türk Hava Kurumu’nun THK bu Kurban Bayramı’nda topladığı deri sayısı diğer yıllara göre düşük oranda gerçekleşti. 
     THK’nın ilk gün verilerine göre, İstanbul’daki çeşitli ilçelerde bu yıl 11 bin 223 adet kurban derisi toplanabildi. Oysa bu sayı geçen yıl 81 bin 450 olmuştu. 2001’de İstanbul’da toplanan deri sayısı 98 bin 839, 2000’de de 117 bin 930’du. 
     
     Nerede ne toplandı 
     THK, İstanbul bayramın ilk iki gününde Şile’de 280, Beykoz’da 300, K ğıthane’de 500, Tuzla’da 593, Gaziosmanpaşa’da bin 400, Ümraniye’de bin 450, Kartal’da 2 bin 100, Sefaköy’de 2 bin 300, Büyükçekmece’de 2 bin 300 adet büyükbaş ve küçükbaş kurban derisi topladı. 
     Her yıl gittikçe azalan deri sayısının yetersiz olduğunu belirten THK yetkilileri, "derilerin cami koruma dernekleri, ayakkabıcılar ve kurban satış yeri sahiplerine verildiği" yönünde ihbarlar aldıklarını söyledi. 
     
     Vatandaşla anlaşıyorlar’ 
     THK Ümraniye Şubesi Başkanı Ali Oktay Pulat, kaçak deri toplanmasına gözleriyle şahit olduklarını vurgulayarak, "Bölgemizde 40 araba dolaşıyor. Ama bazı vatandaşlar, kurban derilerini başkalarına veriyorlar" diye konuştu. 
     THK Büyükçekmece Şube Başkanı Halim Bölükbaşı da, bazı kurban satış ve kesim yeri sahiplerinin vatandaşlarla deriyi almak üzere önceden anlaştığına dikkat çekerek "10’dan fazla yer tespit ettik" dedi. 
     



 GÜNCEL 
















</TEXT>
</DOC>
