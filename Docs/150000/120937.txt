<DOC>
<DOCNO> 120937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/soneko21.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Platformu 27 Kasım'da AB'den tarih isteyecek... 
</HEADLINE>
<TEXT>

     Avrupa Birliği AB sivil toplum kuruluşlarının da katılımıyla 27 Kasım tarihinde Brüksel'de toplanacak olan Türkiye Platformu, AB'nin Kopenhag Zirvesi'nde Türkiye ile katılım müzakerelerini başlatma kararı almasını talep edecek. 
     İktisadi Kalkınma Vakfı İKV tarafından yapılan açıklamada, Türkiye Platformu'nun 12-13 Aralık'taki Kopenhag Zirvesi öncesi, Türk kamuouyunun AB'ye tam üyelik beklentisinin vurgulanması amacıyla 27 Kasım Çarşamba günü, Brüksel Conrad Hotel'de bir toplantı düzenleyeceği bildirildi. 
     Açıklamada, toplantıya 200'ü aşkın sivil toplum kuruluşunun oluşturduğu Türkiye Platformu üyelerinin yanı sıra AB'deki muadil kuruluşlarının üst düzey yetkililerinin da katılacağı belirtildi. 
     Açıklamada, aralarında AB çapında temsil gücü bulunan Eurochambres Avrupa Odalar Birliği , CEA Avrupa Tarım Konfederasyonu , ETUC Avrupa İşçi Sendikaları Konfederasyonu , EUROTEX Avrupa Tekstil ve Hazır Giyim Üreticileri Birliği , CCBE Avrupa Baralor Birliği , YES Avrupa Genç İşyadamları Derneği , ECSA Avrupa Araştırmalar Derneği , Avrupa Sosyal Platformu gibi çok sayıda AB sivil kuruluşunun Türkiye Platformu'yla biraraya gelerek, Türkiye'nin AB üyeliğini destekledikleri mesajını verecekleri vurgulandı. Açıklamada ''Türkiye Platformu olarak talebimiz, AB'nin Kopenhag Zirvesi'nde Türkiye ile katılım müzakerelerini başlatma kararı almasıdır. Bu talebimizi bu kez AB'nin içinden AB'ye seslenerek duyuruyoruz'' denildi. 
     Avrupa Birliği Ekonomik ve Sosyal Konsey Başkanı Roger Briesch ve Avrupa Birliği Komisyonu'nun Sosyal İşlerden Sorumlu Yunan Üyesi Anna Diamantopoulou'nun katılımlarıyla siyasi destek verecekleri toplantıda, Avrupa Komisyonu ve Parlamentosu üyeleri ile üye ülkelerin AB nezdindeki büyükelçilerinin de izleyici olarak yer alacakları bildirildi. 
     





</TEXT>
</DOC>
