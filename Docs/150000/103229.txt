<DOC>
<DOCNO> 103229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/dunya/dun02.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus helikopterinde damping 
</HEADLINE>
<TEXT>

     CENK BAŞLAMIŞ Moskova 

     Türk Silahlı Kuvvetleri’nin saldırı helikopteri ihalesinden umudunu kesmeyen Rusya yeni öneriler sundu. 
     Amerikan Bell firmasının kazanmasına karşın son noktanın h l konulmadığı yaklaşık 4 milyar dolarlık ihalede ibre Rusya’ya dönmeye başladı. KA - 50 - 2 Erdoğan helikopterinin üreticisi Rus Kamov şirketinin Genel Müdürü Sergey Miheyev, Türk tarafından gelen talep üzerine yeniden görüşmelerin başladığını söyledi. Miheyev, hazırladıkları yeni öneriler arasında helikopterlerin bakımının 20 yıl süreyle Rusya tarafından yapılmasının da yer aldığını açıkladı. Rus tarafının bir diğer önerisi, sivil amaçlı ortak helikopter üretme konusunda oldu. Moskova, İsrail’le ortaklaşa geliştirilen Erdoğan’ın Türkiye’de üretimine de izin veriyor. İhaleyi kazanan Bell’in buna yanaşmaması Türkiye’yi düşündürüyor. 
     



 DÜNYA 











</TEXT>
</DOC>
