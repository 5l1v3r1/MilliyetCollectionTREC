<DOC>
<DOCNO> 120980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur14.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak kazı yapan polislere suçüstü... 
</HEADLINE>
<TEXT>

     Adıyaman'ın Sincik İlçesi'nde, 2'si polis memuru 4 kişi, kaçak kazı yaparken yakalandı. 
     Alınan bilgiye göre, ilçeye bağlı Aksu Köyü Merzahtepe mevkiine 63 FC 310 plakalı otomobille gelip kaçak kazı yapan 4 kişi, geçici köy korucuları tarafından yakalanarak jandarmaya teslim edildi. 
     Daha sonra yapılan soruşturmada, sanıkların, Malatya Emniyet Müdürlüğü Beydağı Karakolu'nda görevli polis memurları Levent Akbaş ve Reşat Yıldızoğlu ile boyacılık yapan Orhan Bulut ve çiftçi Ramazan Özbek olduğu belirlendi. 
     Kazı malzemeleriyle ele geçirilen sanıklar, götürüldükleri Sincik Cumhuriyet Savcılığı'ndaki sorgularının ardından çıkarıldıkları mahkemece tutuklanarak, Kahta Cezaevi'nde götürüldüler. 
     





</TEXT>
</DOC>
