<DOC>
<DOCNO> 126469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/ekonomi/eko08b.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduatı rekor düzeyde 
</HEADLINE>
<TEXT>

     Döviz mevduat hesapları, yılın ilk 11 aylık döneminde 4.5 milyar dolarlık artış kaydederek 61.3 milyar dolarla bugüne kadarki en yüksek düzeyine ulaştı. 2001 yılı sonunda döviz mevduat hesapları 56.7 milyar dolar düzeyinde bulunuyordu. Döviz hesaplarındaki artış, özellikle siyasette istikrarsızlığa bağlı olarak piyasalarda belirsizlik algılamasının arttığı mayıs başından bu yana olan dönemde yaşandı. Yılın ilk dört ayında dövizden TL’ye dönüş eğilimiyle birlikte döviz hesapları 1.1 milyar dolar azalarak 55.6 milyar dolara geriledi. Mayıs başından itibaren ise yeniden büyüme eğilimine giren hesaplarda, 5.6 milyar dolarlık artış gerçekleşti. 
     4 Aralık itibariyle hesapların 46.2 milyar dolarını yurtiçi, 1.6 milyar dolarını yurtdışı döviz mevduatı oluşturdu. Kredi mektuplu döviz hesapları ile süper döviz hesapları ise 13.5 milyar dolar oldu. 
     



 EKONOMİ 























</TEXT>
</DOC>
