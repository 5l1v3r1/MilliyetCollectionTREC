<DOC>
<DOCNO> 127070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo26.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfaspor'da transfer çalışmaları... 
</HEADLINE>
<TEXT>

     İkinci Futbol Ligi B Kategorisi C Grubu'nda lider olan Şanlıurfaspor'un teknik direktörü Hüseyin Dağ, eksiklerini belirlediklerini ve bu doğrultuda bazı futbolcularla görüştüklerini söyledi. Hüseyin Dağ, yaptığı açıklamada, ilk yarıyı yenilgisiz lider kapattıklarını, ancak ikinci yarıda daha zorlu bir mücadelenin kendilerini beklediğini, bunun içinde transfer yapmak istediklerini kaydetti. 
     Futbol Federasyonu'nun transfer konusunda FİFA'ya yaptığı başvurunun sonuçlarını beklediklerini ve buna göre transfer yapacaklarını belirten Dağ, şöyle konuştu 
     ''Türkiye'de bir futbolcu, bir sezonda ancak bir kulüple anlaşma imzalayabiliyor. Bu konuda kulüplerin federasyona yaptığı bir başvuru var. Federasyon da konuyu FİFA'ya götürdü. Çıkacak sonucu bekliyoruz. 
     Şanlıurfaspor olarak eksiklerimizi belirledik, bazı futbolcularla görüşüyoruz. En az 2 futbolcuyu renklerimize bağlamak arzusundayız. Amacımız sezonu zirvede tamamlayarak A Kategorisi'ne yükselebilmektir. 3 Ocak'tan itibaren çalışmalara başlayacağız.'' 
     





</TEXT>
</DOC>
