<DOC>
<DOCNO> 112579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/soneko02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya Birlik, ayçiçeğine prim uygulamasının devam etmesini istedi 
</HEADLINE>
<TEXT>

     Trakya Yağlı Tohumlar Tarım Satış Kooperatifleri Birliği Trakya Birlik Yönetim Kurulu, ayçiçek ürününde prim uygulamasının devam etmesini istedi. 
     Trakya Birlik Yönetim Kurulu üyelerinin ayçiçek ürünüyle ilgili açıklamaları, birliğin aylık yayınlanan ''Trakya Birlik'' adlı gazetesinde yer aldı. 
     Ayçiçek üreticilerinin daha çok desteklenmesi gerektiğini belirtilen açıklamada, şu görüşlere yer verildi 
     ''Ülkemizde bitkisel yağ sektörünü yönlendiren tüketici alışkanlıklarından olan ayçiçek yağı, sıvı yağ pazarında yüzde 80, bitkisel yağ pazarında yüzde 50 civarında bir paya sahiptir. Ayçiçek yağını zeytinyağı, mısırözü yağı ve pamuk yağı izliyor. Ayçiçeği üreticisinin maliyetlerinin karşılanması ve gelir düzeylerinin korunabilmesi, gelecek yıllarda da yağlık ayçiçek üretiminin teşvik edilmesi gerekmektedir. Geçmiş yıllarda olduğu gibi bu yılda yağlık ayçiçek ürününe destekleme primi uygulanmasının devam etmesi gerekmektedir. Bu doğrultuda birliğimizce gerekli girişimler Bakanlığımız ve hükümetimiz nezdinde devam etmektedir.'' 
     





</TEXT>
</DOC>
