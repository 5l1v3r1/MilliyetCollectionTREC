<DOC>
<DOCNO> 108654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun14.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Türk seçmenlerin gönlü sosyal demokratlarda... 
</HEADLINE>
<TEXT>

     Merkezi Essen kentinde bulunan Türkiye Araştırmalar Merkezi TAM Direktörü Faruk Şen, ''Türk kökenli seçmen, Sosyal Demokrat Parti'den SPD vazgeçmiyor'' dedi. 
     Şen, TAM tarafından Temmuz ayında yapılan ankette, Almanya'daki Türk kökenli seçmenlerin seçimlerde yüzde 60 ile en fazla Soyal Demokrat Parti SPD'ye destek vereceğinin ortaya çıktığını kaydetti. 
     Türk kökenli seçmenin bu desteği yıllardır sürdürdüğünü belirten Şen, seçme hakkına sahip 470 bin Türk kökenli seçmenin de seçimlerde etkili bir güç olacağına dikkati çekti. 
     Türk seçmenlerden Birlik 90 Yeşiller Partisi'nin yüzde 17 ile ikinci en fazla oy alacak parti olacağını belirten Şen, Birlik partilerinin CDU CSU yüzde 12, Hür Demokrat Parti FDP ile Demokratik Sosyalizm Partisi'nin PDS de yüzde 5'er oranında oy desteği alacağını vurguladı. 
     Şen, partilerin yabancılar konusundaki siyasi tavırlarının, Almanya'daki siyasi gelişmeleri yakından takip eden Türk kökenli seçmenlerin eğiliminde etkili olduğunu belirterek şunları söyledi 
     ''Sosyal Demokrat Parti'nin başını çektiği hükümet tarafından gerçekleştirilen vatandaşlık yasası, 2003'te yürürlüğe girecek göç yasası ve Türkiye-AB ilişkilerindeki yapıcı tutum, Türk kökenli seçmenin takdirini toplamıştır. Yabancılar konusundaki sorumsuz davranışlar, sandık başında karşılığını bulacaktır.'' 
     





</TEXT>
</DOC>
