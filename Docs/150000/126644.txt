<DOC>
<DOCNO> 126644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur27.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev bastılar, liseliyi yatağa bağlayıp gittiler... 
</HEADLINE>
<TEXT>

     Samsun'da tek başına kaldığı evinde kimliği henüz belirlenemeyen 3 kişi tarafından yatağa bağlanan liseli genç, olaydan yaklaşık 12 saat sonra ev sahibi tarafından kurtarılarak hastaneye kaldırıldı. 
     Fevzi Çakmak Mahallesi'ndeki evinde tek başına kalan Atatürk Sağlık Meslek Lisesi Anestezi Bölümü 4. Sınıf öğrencisi Hacı Demir'in 20 , öğle saatleri olmasına rağmen evden çıkmadığını farkeden ev sahibi Hatice-Şaban Polat çifti, pencereden içeriye baktıklarında Demir'in yatağa bağlı olduğunu gördü. 
     İçeri girerek Demir'i kurtaran Polat çifti, bu durumu polise haber verirken, olayın şokunu üzerinden atamayan Demir, Samsun Devlet Hastanesi'nde tedavi altına alındı. 
     Demir'in ilk ifadesinde saat 01.00 sıralarında evine gelen tanımadığı üç kişi tarafından yatağa bağlandığını söylediği öğrenilirken, soruşturmanın sürdürüldüğü bildirildi. 
     





</TEXT>
</DOC>
