<DOC>
<DOCNO> 128378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur19.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilisiyle barışmaya gitti hırsız diye öldürüldü 
</HEADLINE>
<TEXT>

     Konya'da, 16 yaşındaki tornacı çırağı barışmak istediği sevgilisine mektup vermek isterken "hırsız" diye yanlışlıkla vurulup öldürüldü. 15 yaşındaki kızının akradaşını vurduğunu anlayan baba Uyangül Sağlam tutuklanırken, "Pişmanım. Bilseydim vurmazdım" dedi. 
     Merkez Karatay ilçesinde dargın olduğu kız arkadaşının evine barışmak için giden 16 yaşındaki Ali Kocaaslan, yazdığı mektubu vermek için pencere önünde beklemeye başladı. Gece yarısı penceresinde gördüğü karartıyı hırsız sanarak ateş eden 39 yaşındaki Uyangül Sağlam, hırsızın kaçtığını düşündü. 
     Ancak silah sesinin ardından yerde yatan birini gören komşuların ihbarı üzerine olay yerine gelen polis, bir erkek cesetiyle karşılaştı. 
     Polis tarafından evinin kapısı çalındığında, vurduğu kişinin kızının erkek arkadaşını olduğunu anlayan Uyangül Sağlam, şok geçirdi. Koçaslan'ın bir gün önce N.S. ile tartıştığı ve barışmak için de yazdığı mektubu vermek için geldiği belirlendi. 
     Koçaslan'ın cesedi üzerinde yapılan aramada bulunan mektup herkesi duygulandırdı. Koçaslan'ın mektubunda, "Canım sevgilim. Senin yokluğuna dayanamıyorum. Yeni yıla girerken, beni affetmeni istiyorum. Ne olur beni affet. Ben sensiz yaşayamam" diye yazdığı görüldü. 
     Olay yerine tatbikat için getirilen katil zanlısı baba Sağlam olayı soğukkanlılıkla anlatırken, "Pişmanım. Eğer o olduğunu bilseydim ateş etmezdim. Ben hırsız zannetmiştim" dedi. 
     





</TEXT>
</DOC>
