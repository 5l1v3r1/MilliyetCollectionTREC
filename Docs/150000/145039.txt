<DOC>
<DOCNO> 145039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko17.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık fiyatları kar yağışıyla arttı... 
</HEADLINE>
<TEXT>

     Doğu Karadeniz'de son üç gündür etkili olan kar yağışı nedeniyle balık fiyatları yaklaşık yüzde 50 oranında zamlandı. 
     Giresun Balıkçılar Kooperatifi Başkanı Muzaffer Kalafat, Doğu Karadeniz'de yaşanan olumsuz hava şartlarının balık fiyatlarını artırdığını belirterek, ''Olumsuz hava şartlarından dolayı balıkçıların denize çıkamamaları nedeniyle, Giresun'da son üç günde balık fiyatları yüzde 50'ye yakın oranda arttı'' dedi. 
     Balık fiyatlarının artmasındaki diğer bir nedenin de hamsi avı sezonunun sonuna gelinmesi olduğunu ifade eden Kalafat, ''Hamsi her zaman Karadeniz'de balık fiyatlarını dengeleyen bir unsur olmuştur. Sezon sonuna gelinmesi ve çok az miktarda hamsi avlanması balık fiyatlarını artırmıştır'' diye konuştu. 
     Kalafat, balık fiyatlarının havaların düzelmesi ile birlikte hamsi sezonundaki kadar olmasa bile bir miktar düşeceğini kaydetti. 
     Giresun'da, balıkçı manav ve tezgahlarında, hamsi 2 milyon, mezgit 3-4 milyon, istavrit 3.5 milyon, tirsi ve kültür balığı 5 milyon, levrek 7 milyon, barbunya ise 10 milyon liradan satılıyor. 
     




</TEXT>
</DOC>
