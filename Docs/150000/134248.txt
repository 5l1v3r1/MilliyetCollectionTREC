<DOC>
<DOCNO> 134248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/sazak.html </URL>
<DATE> 2003/01/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
F tipi adalet 
</HEADLINE>
<TEXT>

     Ceza ve Tevkifevleri Genel Müdürü Ali Suat Ertosun’un bakan adına verdiği bilgiler, Adalet Bakanlığı’nın uygulamada getirdiği kimi iyileştirmeler’i içeriyor. 
     Bakanlık, F tipi cezaevlerinde tecrit’ uygulanmadığı iddiasında. Tersine yasal bazı değişikliklerle hükümlü ve tutukluların yaşam standardının yükseltilmesinin hedef alındığı savunuluyor. 
     Terörle Mücadele Yasası’nda yapılan değişiklikle F tipi cezaevlerinde bulunanların, 
     a Kütüphane ve dershanelerde eğitim çalışmaları yapmalarına, 
     b Açık hava sahası ile kapalı spor salonlarında futbol, voleybol, masa tenisi gibi sportif faaliyette bulunmalarına, 
     c İşyurdu atölyelerinde meslek kazandırma ve işyurdu çalışmaları ile çok amaçlı sosyal ve kültürel etkinliklere katılmalarına olanak tanındığı bildiriliyor. 
     Ayrıca tutuklu ve hükümlülerin ayda bir kez anne, baba, eş ve çocuklarıyla açık görüş yapmalarının sağlandığı, cezaevinde en fazla on kişilik gruplar halinde haftada beş saati aşmayacak şekilde bir araya gelmelerine izin verildiği belirtiliyor. 
     Adalet Bakanlığı’nın uygulamaları 2001'- den itibaren yasa değişikliğiyle geliştirilmiş haklar. Ne yazık ki bu tür adımlar da, ölüm oruçlarının tümüyle son bulmasına yetmedi. 
     Yaşamlarını kaybedenlerin sayısı 104’ü buldu. 
     Ceza ve Tevkifevleri Genel Müdürü Ertosun bu durumu şöyle açıklıyor 
     Devam eden açlık grevleri ve ölüm oruçlarının bitirilmesi için devletimiz yapılması gereken her şeyi yapmış, konuya yaşamın kutsallığını ön planda tutarak insanca yaklaşmıştır. Olayların başlangıcından beri hiçbir örgütsel değerin, insanın yaşamakla var ettiği değerin üzerinde olmadığını, ölüm orucu ve açlık grevi eylemine katılanların örgütsel koşullanma içerisinde bulunduğunu, kararlarındaki özerklik ve özgürlüğün yok edildiğini, bu uygulamaların ters çevrilmesi, yani insanın birey olma durumuna gelmesi gerektiğini ileri sürmüş ve savunmuştur.’ 
     Adalet Bakanlığı’nın bu savunusu ölmeye yatan insanların’ her şeye rağmen bu eylemlerini sürdürme iradesini salt örgüt disiplini’yle açıklama düşüncesini yansıtıyor. 
     O nedenle, F tiplerinde uzunca süredir tartışılan aynı koridorda bulunan üçer kişilik üç oda kapılarının açılarak, dokuz kişinin gün boyu bir araya gelmeleri’ isteği kabul edilmiyor. 
     Ertosun’a göre bu uygulamaya geçiş F tipi cezaevlerinin özelliğini ortadan kaldırıcı nitelikte bulunduğu için reddedilmiş. Tecrit, sansür ve intihar gibi TAYAD’lı ailelerin şikayetlerine konu olan iddialara katılmıyor bakanlık. 
     Adalet Bakanlığı’ndan gönderilen bilgilere bakılırsa F tipleri, cezaevi değil sanki beş yıldızlı otel Bayramda açık görüşe gideceklere duyurulur. 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
