<DOC>
<DOCNO> 132112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/bbas.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYDİ SALONA 
</HEADLINE>
<TEXT>

Basketbol Milli Takımı’nın yarın Hollanda ile oynayacağı kritik maçta taraftar desteği isteniyor. Menajer Doğan Hakyemez, "Bizi yanlız bırakmayacaklarına eminiz" dedi 
     GÖKHAN TÜRE 

     "Performans katlanır" 
     12 Dev Adam’ın Genel Menajeri Doğan Hakyemez, Hollanda ve Litvanya ile art arda oynanacak maçlar öncesi seyircilere çağrıda bulundu. Hakyemez, "Her zaman olduğu gibi basketbolseverlerin Abdi İpekçi Salonu’ndaki maçlarda bizi yanlız bırakmayacaklarından eminiz. Onların tribünleri doldurduğunu görmek performansımızı ikiye katlayacaktır" dedi. Millilerimiz yarın akşam Hollanda ile Abdi İpekçi Salonu’nda saat 19.00’da, cumartesi de Litvanya ile yine aynı salonda ve aynı saatte karşı karşıya gelecek. 
     
     Kerem iyileşti 
     COACH Aydın Örs,Vedat ile Rasim’in Hollanda maçında oynama şansının zor olduğunu söyledi. Örs, "Biz gençleri Milli Takım’ın havasını teneffüs etmeleri için aday kadroya çağırdık. Şu aşamada Rasim Başak ve Vedat Koruk’un Holanda maçı kadrosuna girmesi çok zor görünüyor. Ender Arslan ve Fatih Solak ise Hollanda maçı kadrosunda yer bulabilir" dedi. Bu arada dünkü çalışmalara sakat olan Kerem Tunçeri’nin de katılması sevinç yarattı. Ömer’in de Litvanya maçına yetiştirilmesine çalışılıyor. 
     



 SPOR 
























</TEXT>
</DOC>
