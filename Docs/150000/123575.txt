<DOC>
<DOCNO> 123575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo19.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Lyon karşısında daha çok mücadele etmeliyiz 
</HEADLINE>
<TEXT>

     UEFA Kupası 3. tur rövanş maçında Olympique Lyon ile karşılaşacak Denizlispor, Fransa yolculuğuna hazırlanırken, teknik direktör Rıza Çalımbay, rakiplerinden daha çok mücadele etmek durumunda olduklarını söyledi. 
     Ligde Trabzonspor'a yenilerek haftayı puansız tamamlayan yeşil-siyahlılarda gözler Olympique Lyon maçına çevrildi. Denizlispor yarın özel bir uçakla Lyon'a hareket edecek. Teknik direktör Rıza Çalımbay, sakatlığı nedeniyle ilk maçta forma giyemeyen Mustafa Özkan'ın durumunu son bir kez daha gözden geçireceklerini, büyük olasılıkla bu futbolcunun oynayacağını belirtti. Kart cezalısı Levent dışında eksiklerinin bulunmadığını kaydeden Çalımbay, şunları söyledi 
     ''Denizlispor bir Anadolu takımı olarak şimdiye kadar çok önemli işler yaptı. Rakibimiz Olympique Lyon gerçekten çok kuvvetli bir takım. Ancak biz de kendimize güveniyor, inanıyoruz. Şimdiye kadar başardık, burda niye olmasın Tabii ki bu kez rakibimizden daha çok mücadeleci olmamız gerekiyor.'' Lyon maçında turu geçmek için mutlak gol atmaları gerektiğini kaydeden Çalımbay, ''Öncelikle defansta çok dikkatli davranacağız. Sonra da gol atmak için çalışacağız'' dedi. 
     Denizlispor, ilk maçta Fransız ekibiyle golsüz berabere kalmıştı. Lyon'da 12 Aralık Perşembe günü oynanacak rövanş maçında her türlü gollü beraberlik ya da galibiyet Denizlispor'un tur atlamasını sağlayacak. 
     





</TEXT>
</DOC>
