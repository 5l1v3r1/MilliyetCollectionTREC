<DOC>
<DOCNO> 116368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun37.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis "Bulgaristan'ı AB yolunda destekliyoruz" 
</HEADLINE>
<TEXT>

     Yunanistan Başbakanı Kostas Simitis, Atina'nın Bulgaristan''ı AB yolunda desteklediğini söyledi. 
     Simitis, çalışma ziyareti için Atina'ya gelen Bulgaristan Başbakanı Simeon Sakskoburgotski ile yaptığı görüşmenin ardından gazetecilere bir açıklama yaptı. 
     Sakskoburgotski ile uluslararası ve bölgesel gelişmeleri ele aldıklarını ve Bulgaristan'ın AB üyeliği konusunu değerlendirdikleri belirten Simitis, Atina'nın, Brüksel zirvesinde Bulgaristan'ın AB üyeliği için 2007 tarihini önerdiğini vurguladı. 
     Bulgaristan'ın NATO'ya katılımı konusunun da gelecek dönemde değerlendirileceğini kaydeden Simitis, ''Biz bölgedeki tüm ülkelerin zaman içinde Avrupa-Atlantik yapılanmasındaki yerlerini almaları gerektiğine inanıyoruz'' dedi. 
     Yunanistan ile Bulgaristan arasında hava trafiğine ilişkin bir anlaşma imzalanacığına da açıklayan Simitis, ayrıca Burgaz-Dedeağaç petrol boru hattı konusunda siyasi uzlaşmaya vardıklarını, bu projede yer alacak Rusya, Bulgaristan ve Yunanistan'ın eşit paylara sahip olacağını kaydetti. 
     
     SAKSKOBURGOTSKİ'NİN AÇIKLAMASI 
     Atina'nın Bulgaristan'ın NATO'ya katılımı ve AB'ye üyelik sürecinde verdiği desteğe teşekkür eden Sakskoburgotski ise bölgesel işbirliğinin her alanda geliştirilmesinin önemini vurguladı. 
     Atina'daki temasları çerçevesinde bu sabah Yunanistan Parlamentosu Başkanı Apostolos kaklamanis ile de bir araya gelen Sakskoburgotski, bu akşam Yunanistan'dan ayrılacak. 
     





</TEXT>
</DOC>
