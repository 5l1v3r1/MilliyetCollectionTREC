<DOC>
<DOCNO> 132305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/magazin/amag.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte protesto Salkım’ı ağlattı 
</HEADLINE>
<TEXT>

Gülerek başladığı nik h törenini, eşinin anne - babasının protestoları nedeniyle gözü yaşlı bitiren Yeşim Salkım "Artık bir ev kadınıyım" dedi 
     YAŞAR ÇAKMAK 

     Yeşim Salkım’ın turizmci Arben İçli ile yaptığı sürpriz nik hın ardından Ulus 29’da yaşananlar, magazin dünyasına bomba gibi düştü. Düğün yemeğinde eşinin annesi Nursen ve babası Hayri İçli’nin protestosuyla karşılaşınca şoke olan Yeşim Salkım, artık şarkıcı, aktrist değil, kocasının soyadını taşıyan sade bir ev kadını olduğunu, bu nedenle de medyada yer almak istemediğini açıkladı. Eşinin de medyada yer almasını istemediğini söyleyen Salkım, "Artık Paris’te yaşayan, sanat dünyasıyla ilgisi olmayan bir kadınım" dedi. Salkım, nik hı Paris yerine İstanbul’da yapmasına neden olarak da ailesinin burada olmasını gösterdi. 
     
     Nasıl ailemize sokarsın ’ 
     Salkım, olaylı düğün yemeği hakkında konuşmak istemezken, Ulus 29’da yaşananların ayrıntıları yavaş yavaş gün ışığına çıkmaya başladı. Eşi Metin Fadıllıoğlu ile Ulus 29’un sahibi olan Zeynep Fadıllıoğlu, "30 senedir eğlence hayatında mek nlarımız var. İlk defa böyle bir olay yaşandı" derken, davete katılanların anlattıklarına göre olay şöyle gelişti 
     Damadın babası Hayri İçli ile annesi Nursen İçli, Ulus 29’a düğün yemeğinin diğer davetlileri gibi geldi. Nik hı sessiz bir şekilde izlediler. Nikah sonrası baba Hayri İçli, ayakta oğlunun Yeşim Salkım’la evlenmesini alkışla protesto edip, "Aferin oğlum. Böyle bir kadını aileme sokabildin" dedi. Ardından da protestosunu düğün yemeğini terk ederek sürdürdü. 
     
     Oğlumu nasıl kandırdın ’ 
     Birkaç dakika sonra bu kez kayınvalide Nursen İçli, önce gelini Yeşim Salkım’a dönüp, "Nasıl becerdin de oğlumu elde ettin. Ailemize girmeyi başardın " dedi. Nursen İçli, sonra da oğluna dönüp, "Yakışıyor mu bu sana oğlum " dedi. Elindeki kadehi geline doğru fırlatan Nursen İçli de eşi gibi Ulus 29’u terk etti. Damadın annesi ve babasının istemedikleri kadınla evlenen çocuklarına yönelik sözleri Ulus 29’da derin bir sessizliğin h kim olmasına neden oldu. Sessizliği, çifte şok yaşayan Yeşim Salkım’ın ağlaması bozdu. 
     
     Eşi teselli etti 
     Bir sigara yakıp eşine veren Arben İçli, "Üzülme hayatım" diyerek Yeşim Salkım’ı teselli etmeye çalıştı. Uzunca bir süre gözyaşı döken Salkım’ı, Arben İçli’nin ardından düğünün davetlileri de yatıştırmaya çalıştı. Yeşim Salkım, gülerek geldiği düğün yemeğinden gözü yaşlı olarak ayrıldı. Ancak, Ulus 29’daki düğüne davet edilen 150 kişi arasında kayınvalide’ ile kayınpeder’in ilginç protestosunu kaçırıp üçüncü kez dünya evine giren Yeşim Salkım’ın "sevinç gözyaşları" döktüğünü sananlar da oldu. 
     



 MAGAZİN 












</TEXT>
</DOC>
