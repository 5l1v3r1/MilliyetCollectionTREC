<DOC>
<DOCNO> 140433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun99.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Kapkaççıyı kovaladı kolundan bıçaklandı      M. AKİF ERDEM İstanbul 

     Eminönü’nde lise öğrencisi Süleyman Kökez 18 , bir kadının çantasını aldıktan sonra kaçmaya çalışan kapkaççıya müdahale edince bıçaklandı. 
     Cağaloğlu’nda dün saat 14.00’te bir kadının çantasını alan kapkaççı, kaçmaya başladı. Olaya tanık olan Sultanahmet Endüstri Meslek Lisesi öğrencisi Süleyman Kökez, kapkaççının peşine düştü. 
     Kökez, Çemberlitaş’ta kapkaççıya yetişti. Ancak kapkaççı, kendisine müdahale eden Kökez’e bıçakla saldırdı. Kökez’i kolundan bıçaklayan kapkaççı, kaçtı. Haseki Hastanesi’nde ayakta tedavi olan Kökez, taburcu edildi. 
     
Gülen’in umudu tanıtım CD’si      ANKARA Milliyet 

     Nur Cemaati lideri Fethullah Gülen’in "İslami esaslara dayalı devlet kurmak için yasadışı örgüt kurduğu" gerekçesiyle 10 yıla kadar hapisle yargılandığı davada avukatları, aralarında eski Genelkurmay Başkanı İsmail Hakkı Karadayı’nın da bulunduğu devlet adamlarının görüşlerini içeren bir "tanıtım CD’si"ni mahkemeye sundu. Avukatlar, Karadayı’nın Gülen için, "Atatürk ne demiştir Türk milleti zekidir, çalışkandır.’ İşte bunu sizde görüyorum" dediğini iddia etti. 
     Ankara 2 no’lu DGM’deki dünkü duruşmada konuşan Gülen’in avukatlarından Abdülkadir Aksoy, müvekkilinin faaliyetlerine ilişkin, 9. Cumhurbaşkanı Süleyman Demirel, eski Başbakan Mesut Yılmaz ve Karadayı ile devlet yönetiminde yer almış 40 kişinin açıklamaları olduğunu savundu. Aksoy, bu CD ile 150 sayfalık bir kitabı delil olarak sundu. CD ve kitabın ilk kısmında, Gülen’in Tansu Çiller, Yıldırım Akbulut ile yabancı din adamlarıyla çekilmiş fotoğrafları yer aldı. Aksoy ayrıca, "Bu davayı eski DGM Savcısı Nuh Mete Yüksel açmıştır. Çağdaş Eğitim Vakfı ÇEV Genel Merkezi’nde Yüksel’in komplo kasedi ele geçirilmişti. Acaba dava açması için savcıya ÇEV yöneticilerince komplo mu kuruldu " dedi. Duruşma, karar için 10 Mart’a ertelendi. 
     
Uçak enkazındaki dolarlar teslim edildi      ARİF ASLAN DHA 

     Diyarbakır’da, 8 Ocak’ta düşen ve 75 kişinin yaşamını yitirdiği THY’ye ait "Konya" uçağının enkazında bulunan 179 bin doların yaklaşık 300 milyar lira ölen yolculardan Batmanlı kuyumcu Yusuf Acet’e ait olduğu kesinleşti. Bunun üzerine Diyarbakır Savcılığı parayı Batman Savcılığı’na gönderdi. Savcılık da parayı kuyumcu Acet’in eşi Nuriye ve ağabeyi Aziz Acet’e teslim etti. Parayı alan ağabey Aziz Acet, kazada sararan paranın 30 bin dolarlık kısmının THY tarafından karşılanmasını istedi. 
     
İmk nsız Aşk’ın satışı durduruldu      ANKARA Milliyet 

     Can Yayınları’ndan çıkan, Hasan Öztoprak’ın yazdığı "İmk nsız Aşk" adlı kitabın satışı durduruldu. Can Yayınevi’nin sahibi Erdal Öz, romanın kısa süre önce yayımlandığını, ancak bazı medya kuruluşlarında çıkan haberin, kitabın bir aşk romanı olduğunu unutturduğunu belirterek, şunları kaydetti "Olayın saptırılarak değerli yazarımızın, Aslı Erdoğan’ın özel yaşamının toplum önünde sergilendiğini üzülerek gördük. Bu dedikodu boyutlu haberlerin Hasan Öztoprak’tan çok, Aslı Erdoğan’ı yıprattığını gördük ve kitabın satışını bu nedenle durdurduk." 
     



 GÜNCEL 


















</TEXT>
</DOC>
