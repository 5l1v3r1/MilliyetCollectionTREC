<DOC>
<DOCNO> 124877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/magazin/mag02.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Demet’e kadın hayran tacizi 
</HEADLINE>
<TEXT>

Tuvalete kadar peşinden gelen bir kadın hayranı Demet Akalın’ı önce dudağından öptü, ardında da göğüslerini kontrol etti...’ 
     YAŞAR ÇAKMAK 

     Demet Akalın, eğlenmek için gittiği Mali Taverna’nın tuvaletinde hayranı olduğunu söyleyen bir kadının tacizine uğradı. Tuvaletten kaçıp, kendini tavernaya atan Akalın, mekanın işletmecisi Sabi Totah’tan "Yanıma bir kadın gelirse onu buradan uzaklaştırın. Beni tuvalette taciz etti" diye yardım istedi. 
     Akalın, "Başıma ilk defa böyle bir olay geldi. Elimi yıkarken Senin hayranınım. Seni çok beğeniyorum’ dedi. Ben de yanağımı uzattım. Ancak o dudağımdan öpmeye çalışınca ittim. Sonra iki eliyle göğüslerimi avuçladı. Ne güzel’ dedi. Yine onu itip buraya kaçtım" diye olayı anlatırken tacizi yapan kadın masaya geldi. Tacizci, "Demet Hanım, hayranınızım. Bana göre dünyanın en güzel kadınısın. Niye yanlış anladın, hayran olmak suç mu" diye konuştu. 
     Alkollü olduğu gözlenen kadını garsonlar önce masasına oturttu, hesabını ödedikten sonra da tavernadan çıkardı. 
     



 MAGAZİN 















</TEXT>
</DOC>
