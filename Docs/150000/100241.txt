<DOC>
<DOCNO> 100241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/spor/spo07.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes kendi stadına 
</HEADLINE>
<TEXT>

İstanbul kulüpleri birbirine bilet vermeyecek. Tahrik edenler cumhuriyet savcılığına bildirilecek 
     STADLARDA yaşanan olaylarla ilgili alınması gereken önlemler konusunda dün gece Galatasaray Başkanı Özhan Canaydın, Fenerbahçe Başkanı Aziz Yıldırım, Beşiktaş Başkanı Serdar Bilgili ve İstanbulspor Başkanı Adnan Sezgin, Vali Erol Çakır ile biraraya geldi. Toplantıya Emniyet Müdürü Hasan Özdemir, İl Spor Müdürü Vedat Bayram ve Federasyon Asbaşkanı Ata Aksu da katıldı. Çakır, İstanbul’daki maçlarda toplu kontenjanlı bilet uygulamasının kaldırıldığını açıkladı. 
     EROL Çakır, "İstanbul’daki kulüpler birbirine bilet vermeyecek. Maça gitmek isteyen rakip taraftarlar artık biletlerini kendi alacak. Karşılaşmalardan önce sporcular, teknik adamlar ve yöneticiler rakipleri tahrik edici beyanatlar veremeyecekler. Aksi taktirde Cumhuriyet savcılıklarına tebliğ edilecekler" ifadesini kullandı. Bu arada yabancı kontenjanının 5 2’ye çıkarılmasını isteyen Aziz Yıldırım, Ata Aksu’dan olumsuz yanıt alınca, "Ne yani bu Allah’ın emri mi " diye tepki gösterdi. 



 SPOR 






















</TEXT>
</DOC>
