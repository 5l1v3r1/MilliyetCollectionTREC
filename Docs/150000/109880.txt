<DOC>
<DOCNO> 109880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun18.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de küreselleşme karşıtlarının gösterisi, 290 kişi gözaltında... 
</HEADLINE>
<TEXT>

     ABD'de yapılacak G-7 maliye bakanları toplantısı öncesinde, Washington'da şehiriçi trafiğini engelleyerek gösteri düzenleyen 290 küreselleşme karşıtı gözaltına alındı. 
     Görgü tanıkları, göstericilerin kentin 2 yerinde sokağa yanan lastik attıklarını ve bir banka şubesinin camlarını kırdıklarını açıkladı. 
     Polis, ellerinde siyah bez parçaları ve yüzlerinde maskelerle sokakları kaplayan göstericilere müdahale ederek 290'ını gözaltına aldı. 
     Washington'da bugün İngiltere, Kanada, Fransa, Almanya, İtalya, Japonya ve ABD'nin oluşturduğu gelişmiş 7 ülkenin maliye bakanları biraraya gelecek. 
     Dünya Bankası ve Uluslararası Para Fonu'nun 29 Eylül'de başlayacak ortak toplantıları nedeniyle de yarın Washington'da küreselleşme karşıtlarının büyük gösteriler düzenlemesi bekleniyor. 
     





</TEXT>
</DOC>
