<DOC>
<DOCNO> 130214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sonspo06.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'da Mehmet Okur ilk kez ilk 5'te forma giydi 
</HEADLINE>
<TEXT>

     ABD Profesyonel Basketbol Ligi NBA'de birinci sezonunu yaşayan Detroit Pistons'lı Türk basketbolcu Mehmet Okur, ilk kez ilk 5'te forma giydiği maçta, New Orleans Hornets'a 11 sayı attı. 
     Doğu Konferansı Merkez Grubu ikincisi Pistons ile aynı grupta üçüncü sırada yeralan Hornets, New Orleans'da karşı karşıya geldi. 
     Uzatmaya giden maçta toplam 40 dakika oynayarak, Clifford Robinson 47 ve Chauncey Billups'tan 43 sonra oyunda uzun süre kalan Mehmet Okur, 8 şuttan 4'ünü değerlendirerek 11 sayı kaydetti. Okur, 2 sayılık atışlarda 6'da 4 isabet sağlarken, 2 kez denediği 3 sayılık şutlarda başarılı olamadı, 3 kez kullandığı faul atışlarını ise sayıya çevirdi. Mehmet Okur, 1'i hücum olmak üzere toplam 8 ribaund aldı, 3 blok, 1 asist yaptı, 1 top çaldı. 
     Üst üste 4. deplasman galibiyetine ulaşan Pistons'da uzatmanın son 2 dakikasında 2 kritik üçlük atan Billups, toplam 32, ilk yarıda yalnızca 3 sayı kaydeden Richard Hamilton 22, Robinson 21 sayı gerçekleştirdi. 
     Hornets'da ise Jamal Mashburn 26 sayı, 15 ribaundla en başarılı isim olurken, skora David Wesley 25 sayı ekledi. 
     Batı Konferansı Pasifik Grubu lideri Sacramento Kings, Ortabatı Grubu beşincisi Minnesota Timberwolves'a deplasmanda uzatmaya giden maçta 115-109 yenildi. 
     Minneapolis'deki karşılaşmada oyuna sonradan giren ve toplam 5 dakika oynayan Hidayet, yalnızca 1 hücum ribaundu aldı. 2 kez 2 sayılık atış denemesinde bulunan Hidayet, bunda da başarılı olamayınca maçı, sayı atamadan bitirdi. 
     Takımda Chris Webber 30, bu sezon en skorer maçını çıkaran Predrag Stojakoviç 27 sayı kaydetti. 
     Timberwolves'da ise Joe Smith 25 sayı atarak, bu sezon bir maçtaki en yüksek skoruna erişirken ayrıca 10 ribaund aldı. Kevin Garnett da 24 sayı, 15 ribaund gerçekleştirdi. 
     4 maçın uzatmaya gittiği gecede alınan sonuçlar şöyle 
     Washington Wizards-Golden State Warriors 99-104 Toronto Raptors-New Jersey Nets 79-94 Philadelphia 76ers-New York Knicks 114-112 Atlanta Hawks-Houston Rockets 84-75 Orlando Magic-Indiana Pacers 97-101 uzatmada 
     Dallas Mavericks-Boston Celtics 103-78 Minnesota Timberwolves-Sacramento Kings 115-109 uzatmada 
     Milwaukee Bucks-Chicago Bulls 93-85 uzatmada 
     New Orleans Hornets-Detroit Pistons 99-101 uzatmada 
     Phoenix Suns-Memphis Grizzlies 96-90 Utah Jazz-Miami Heat 92-76 Denver Nuggets-Portland Trail Blazers 82-81 Los Angeles Lakers-Cleveland Cavaliers 115-99 Seattle Supersonics-Los Angeles Clippers 88-90 
     





</TEXT>
</DOC>
