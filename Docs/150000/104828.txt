<DOC>
<DOCNO> 104828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/soneko02.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
21 yılda ihracatımız yüzde 977 artış kaydetti 
</HEADLINE>
<TEXT>

     Türkiye'nin 24 Ocak 1980 kararlarıyla başlattığı ihracat hamlesi meyvelerini verirken, özellikle kriz dönemlerinde ihracat can simidi oldu. Son 21 yıllık dönemde ihracattaki artış yüzde 977'yi buldu. 
     Devlet Planlama Teşkilatı DPT verileri baz alınarak yapılan hesaplamalara göre, 1980 yılında 2 milyar 910 milyon dolar seviyesinde olan ihracat 2001 yılı sonu itibariyle 31 milyar 340 milyon dolara çıktı. Söz konusu rakamlar yüzde 977'lik artışı ifade ediyor. 
     Bu artışla birlikte dönem başında gayri safi milli hasılanın GSMH sadece yüzde 4.2'sine denk bir ihracat geliri elde edilirken, 2001 yılında, GSMH'da krizin etkisiyle meydana gelen daralmanın da etkisiyle, ihracat geliri GSMH'nın yüzde 21.3'ünü buldu. 
     İhracat 2001 yılından önce GSMH oranla ihracat en yüksek değerine yüzde 14.2 ile 1999 yılında ulaşmıştı. 
     
     SANAYİ İHRACATI 
     Öte yandan sanayi ürünleri ihracatı da bu dönemde 1 milyar 47 milyon doladan 28 milyar 703 milyon dolara kadar çıktı. 
     Sanayi ürünleri ihracatında 21 yıllık dönemdeki artış da yüzde 2 bin 641'i buldu. 
     Sanayi ürünleri ihracatındaki artışa paralel olarak toplam ihracat içindeki payı da yüzde 36 seviyesinden yüzde 91.6'ya kadar çıktı. 
     





</TEXT>
</DOC>
