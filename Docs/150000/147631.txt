<DOC>
<DOCNO> 147631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/ekonomi/eko07.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül havuzu önerenler matrahlarını artırsın’ 
</HEADLINE>
<TEXT>

     İstanbul Defterdarı Kadir Boy, 21 Nisan tarihine kadar uzatılan Vergi Barışı Kanunu uygulamalarından mükelleflerin yararlanması için yaptığı çağrıyı yineledi. 22 Nisan sabahından itibaren yoğun denetimlere başlayacaklarını söyleyen Boy, kamuoyunda işadamları tarafından yapılan gönül havuzu’ çağrılarına ilginiç bir karşılık verdi. Boy, "Gönül havuzu uygulamaları önerenler, Vergi Barışı Kanunu’nun getirdiği matrah artırımı imk nından yararlanabilirler. Gönül havuzu uygulaması beklenmeden matrah artırılarak Maliye’ye kaynak yatarılmış olur. Ben bu çağrıyı yapanları matrah artırmaya çağırıyorum" dedi. 
     
     670 bin başvuru 
     Vergi Barışı Kanunu kapsamında bugüne kadar 670 bin başvuru yapıldığını belirten Kadir Boy, bunun karşılığında 2 katrilyon 200 trilyon liralık vergi toplanacağını söyledi. 21 Nisan’a kadar yeni başvurular beklediklerini anlatan Boy, iş dünyasını özellikle matrah artırımı imk nından yararlanmaya çağırdı. Yapılan başvuru ve planlanan tahsilatın IMF’nin tahminlerinin üzerinde olduğunu anlatan Boy, bunun IMF’ye de siyasi bir mesaj anlamı taşıdığını sözlerine ekledi. 
     


SİYASET 


















</TEXT>
</DOC>
