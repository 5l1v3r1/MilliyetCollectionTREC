<DOC>
<DOCNO> 110730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sondun01.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Müttefik uçakları Irak'ın güneyini yine vurdu 
</HEADLINE>
<TEXT>

     Amerikan ve İngiliz uçaklarının, Irak'ın güneyindeki uçuşa yasak bölgede bulunan askeri radar sistemini vurduğu bildirildi. 
     Florida'daki Amerikan Merkez Komutanlığı'ndan yapılan açıklamada, müttefik uçaklarının, dün, ''düşmanca davranışlara karşılık olarak'' El Kut yakınlarındaki askeri radar sistemine güdümlü silahlarla ateş açtığı belirtildi. 
     Saldırının, Irak'ın 33. paralelin güneyine seyyar radar sistemi yerleştirmesi ve bir Irak askeri uçağının uçuşa yasak bölgeye girmesinden sonra düzenlendiği kaydedildi. 
     Irak Hava Savunma Komutanlığı sözcüsü de dün, kuzeyde ve güneyde Amerikan ve İngiliz uçaklarına önceki gece ve dün sabah ateş açtığını bildirmişti. 
     





</TEXT>
</DOC>
