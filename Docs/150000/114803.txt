<DOC>
<DOCNO> 114803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yasam/yas05.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış adamı çarptı fena pişman oldu 
</HEADLINE>
<TEXT>

Eyüp’te cüzdan çarptığı iddiasıyla yakalanan Yüksel Adak, cüzdan sahibi ve vatandaş tarafından hastanelik edildi 
     HALUK ATALAY İstanbul 

     Yüksel Adak, Eyüp’te bir adamı çarptığı iddiasıyla feci şekilde dövüldü. Görgü tanıklarının ifadesine göre Yüksel Adak, dün eşi Hatice Palancı’yla akraba ziyaretinden dönen Metin Palancı’yı Eyüp’te gözüne kestirdi ve 200 dolar ve 100 eurosunu çarptı. Palancı, durumu görenlerin uyarısı üzerine, Adak’ın peşine düştü. Kısa kovalamaca sonucu vatandaşların da yardımıyla Adak’ı yakalayan Palancı ve halk, yankesiciyi dövmeye başladı. 
     
     Neyse ki hırsımı çıkardım’ 
     Yetişen polislerin öfkeli kalabalığın elinden aldığı Adak’ın üzerinden para çıkmadı. Görgü tanıklarının, yanında olduğunu iddia ettiği iki kişiyi tanımadığını iddia eden Adak, olayla ilgisinin olmadığını söyledi. Adak, götürüldüğü hastanede ayakta tedavi edilirken, Palancı ise "Nasıl çarptığını anlamadım bile. Param gitti belki ama hırsımı çıkardım" diye konuştu. 
     
     



 YAŞAM 






















</TEXT>
</DOC>
