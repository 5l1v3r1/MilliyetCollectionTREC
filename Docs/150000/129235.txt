<DOC>
<DOCNO> 129235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yazar/asik.html </URL>
<DATE> 2003/01/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bağdat yolunda 
</HEADLINE>
<TEXT>

     Ne silah denetçilerinin raporu... Ne dünya insanlarının protestosu.. Ne BM ilkeleri.. Ne Papa’nın barış çağrısı.. ABD hiçbirini umursamıyor. Irak’a saldıracak... Saddam’ı devirip Irak’ta üslenecek. Dünya petrolüne h kim olacak... Avrupa, Rusya, Çin ve Japonya mızıklanırlarsa olay dünya savaşına kadar uzanacak. Strateji uzmanları böyle diyor. 
     Peki Türkiye ne yapacak En büyük zorluk şu ki... Silah denetçileri raporlarını 26 Ocak’ta verecekse de BM’nin karar alması şubat sonunu bulacak. ABD’nin ise acelesi var. BM’nin kararını beklemeksizin bizi savaşa sürüklemeye çalışacak... Önümüzde çok zor günler var... 
     
     Bir düşmandan kurtulmanın en iyi yolu, onu kendine dost etmektir. 
4. Henry 

Kerkük - Musul      Hürriyet’in manşetinde iştah açan Musul - Kerkük haberini görünce yine o öyküyü anımsadık... Time dergisinde yıllar önce Afrika’dan Amerika’ya köle olarak getirilmiş adam anlatıyordu... 
     - Cape Town’da limanda bir arkadaşımla oynuyorduk. Amerikalı denizciler bizi gemiye davet ettiler. Orada bize börek ikram ettiler. Beğendiğimizi görünce bunların Amerika’da ağaçta yetiştiğini söylediler. Arkadaşımla Amerika’ya gidip gitmemeyi tartıştık. Güverteye çıktığımızda gemi zaten açılmıştı. 
     Evet sayın okurlar... Musul ve Kerkük de bizim börek ağacımız. Yersek... 
     
Türkiye’nin çiçeği...      Almanya’dan gelen bir yurttaşımız anlattı "Dortmund kentindeki Westfalen Parkı’nda, dünyanın hemen hemen her ülkesinden getirilen çiçekler, hangi ülkede yetiştirildiği açıklamasıyla sergilenmekte... Bir zamanlar Türk çiçeği olarak bilinen ve Osmanlı imparatorluğu’nun bir devrine ismini veren "Lale" de, aynı parkta bulunuyor ama, Hollanda çiçeği olarak. Almanya’da 2 milyon gurbetçisi olan Türkiye’nin Westfalen Parkı’nda çiçeği bulunmuyor... Gurbetçimiz soruyor Bizim milli çiçeğimiz yok mu Var mı 
     Not Bir zamanlar "papatya"larımız vardı ama.. 
     
Mumcu’ya soru...      Ankara Milli Eğitim Müdürlüğü’ne imam kökenli Murat Beybalta’nın getirilmiş olmasını CHP Denizli Milletvekili Mustafa Gazalcı eleştirmiş, Bakan Erkan Mumcu’nun söylediğinin aksine Beybalta’nın diğer iki müdür yardımcısından daha az kıdemli olduğunu belirtmişti. 
     Milli Eğitim Bakanlığı gönderdiği yazıda Murat Beybalta’nın yöneticilikte kıdem olarak Sabri İşgör’ün gerisinde olduğunu ancak Ankara İl Milli Eğitim Müdürlüğü görevindeki kıdeminin diğer iki adaydan yüksek olduğunu bildirdi... 
     Seçimi bu husus belirlemiş... 
     
Kıbrıs cimnastiği..      Kıbrıs, Denktaş’ın kişisel olayı değildir... 
     Çözümsüzlüğü çözüm olarak görenler ellerindekileri de yitirecek, haberleri yok... 40 yıldır izlenen politikalar artık bırakılmalı... 
     Recep Tayyip Erdoğan’ın Kıbrıs’la ilgili yukardaki sözleri h l tartışılıyor. Emekli Büyükelçi CHP Hatay milletvekili İnal Batu’nun yukardaki görüşlere yanıtı 
     - Yunan basını da Rum basını da bu sözlere alkış tutuyor. Gerçi Recep Tayyip Erdoğan, daha önce de pek çok kez yaptığı gibi Rize’deki sözlerini geri aldı ama olan oldu bir kere... 
     - Erdoğan ve AKP’nin Kıbrıs’a ilişkin çözümünün ne olduğunu siz biliyor musunuz 
     - Hayır. Çünkü Avrupa’da başka, MGK’da başka, Rize’de başka, Denktaş’la konuşurken başka şeyler söylüyorlar. Belçika Modeli dediler, geri aldılar. Ardından, "AB ile Kıbrıs bir pakettir" dediler, geri aldılar. En son Rize’deki sözler geri alındı. Kaçak oynuyorlar. 
     - Sizce çözüm 
     - Üçüncü, daha dengeli bir Kofi Annan Planı masaya gelmelidir. 
     Emekli Büyükelçi Gündüz Aktan’ın Radikal’deki satırları ise şöyle 
     "Sayın Erdoğan, uzun süren çözümsüzlük dolayısıyla Rum - Yunan tarafına en küçük bir sorumluluk atfetmiyor. O zaman sorumluluğun tümünü Türk tarafında görüyor demektir. Tabii bu çok yanlış bir görüş. Türk tarafı 1964’ten bu yana Acheson planı, çeşitli kantonal çözümler, 1984 - 85’te Cuellar paketi’ ve 1992 Boutros Ghali Fikirler Dizisi’ni büyük kısmıyla kabul etti. Tüm bu barış önerilerini Rum tarafı reddetmedi mi " 
     Gündüz Aktan yazısına "Ne dediğini bilmek" başlığını atmış... 
     
Diyabetikler için      Son yıllarda "diyabet hastaları" için suni 
     tatlandırıcı ile tatlılar yapılıyor. Kimi muhallebiciler diyabetik kazandibi ve tavuk göğsü yapıyor örneğin. Bağdat Caddesi’nde Hacıbey Pastanesi şekersiz pasta yapmış. Hayli lezzetli. Ne var ki bütün bu tatlıların üzerinde ne içeriği ne kalori değeri belirtiliyor. 
     İyi niyetli çaba eksik kalıyor 
     
     Geçmiş ya da gelecek yoktur. 
     Sonsuz bir şimdi vardır. 







Yine YÖK 


Bağdat yolunda 


Musul Kerkük’te hakkımız var mı 


Ulufe değil, hesap kitap zamanı 


Günaydın 


Havuç, Disney’i yendi mi 


Herkes öğretmen olabilecekmiş 


Savaş ve popülizm 2003’te ekonomik dengeleri bozabilir .. 


"Ortak cephe" savaşı önler mi 


Buna barış değil suçluyu koruma derler 


Savaş ve ekonomi 


Picasso’nun sofrası, Gönül Paksoy’un sofrası 


Dağıtmak kolay, toparlamak zor 


</TEXT>
</DOC>
