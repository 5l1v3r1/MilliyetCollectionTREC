<DOC>
<DOCNO> 138200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/soneko18.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-IMF görüşmelerinde bugün vergi paketi ele alınacak... 
</HEADLINE>
<TEXT>

     Uluslararası Para Fonu IMF heyetinin, ekonomi yetkilileriyle bugün yapacağı toplantıda, vergi reformu ve KİT'leri ele alacağı öğrenildi. 
     Edinilen bilgiye göre, Hazine'de, Türkiye Masası Şefi Juha Kahkonen'in de katılacağı toplantıda, KİT'leri genel finansman ve personel yapısı ile vergi reformu ile getirilecek yenilikler ve bu reformun, kamu maliyesi ile faiz dışı fazlaya etkisi görüşülecek. 
     Bu arada, Niyet Mektubu'nun geneli üzerindeki görüşmelerin hemen hemen tamamlanmış olmasına karşın, uygulamaya yönelik bazı detaylar üzerinde çalışmaların sürdürüldüğü kaydediliyor. 
     Dördüncü Gözden Geçirme'nin tamamlanmasının ve İcra Direktörleri Kurulu'nun, Niyet Mektubu'nu onaylamasının ardından, IMF, yaklaşık 1.6 milyar dolarlık kredi dilimini serbest bırakacak. 
     





</TEXT>
</DOC>
