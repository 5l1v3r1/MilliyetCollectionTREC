<DOC>
<DOCNO> 106687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/spo07.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KÜFÜRE YENİ FORMÜL 
</HEADLINE>
<TEXT>

     CEMAL ERSEN 

     FUTBOL Federasyonu, küfür ve kötü tezahüratın peşini bırakmıyor. Tahkim Kurulu’nun FMT’nın 29. maddesini geçen hafta iptal etmesinden sonra harekete geçen federasyon, yeni talimatı bu hafta içinde yürürlüğe koymak için kolları sıvadı. Federasyon, hukuk kurulunun görüşü doğrultusunda, küçük bir değişiklikle bu sorunu çözmeyi planlıyor. 
     29. maddenin ikinci fıkrasında yer alan, "Hakemler anonslar sonrası seyircinin tepkisini detaylı olarak rapor eder" kısmına gözlemci ve temsilciler de eklenecek. Buna göre, "Hakem, gözlemci ve temsilci anonslar sonrası seyircinin tepkisini detaylı olarak rapor eder. Bu raporlar doğrultusunda ilgili kuruluş PFDK’ya sevk edilir" şeklinde değiştirilecek. 
     DİSİPLİN talimatının "centilmenliğe aykırı hareket" başlıklı 22. maddesinde de değişiklik yapacak olan federasyon, bu bölüme de "hakem, gözlemci ve temsilci raporları" ifadelerini ekleyecek. Yetkililer söz konusu değişikliğin iki gün içinde yönetim kurulunun onayına sunulacağını, ardından da Resmi Gazete’de yayınlanarak, yürürlüğe gireceğini ifade ettiler. 
     



 SPOR 


























</TEXT>
</DOC>
