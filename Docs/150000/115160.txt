<DOC>
<DOCNO> 115160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun07.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK’te demokrasi YOK 
</HEADLINE>
<TEXT>

YÖK Genel Kurulu, rektör atamaları için cumhurbaşkanına gönderdiği listede, yine bildiğini okudu. Üniversitelerindeki seçimde ilk sıraları alan 3 aday, listeye konulmadı 
     ANKARA Milliyet 

     Yükseköğretim Kurulu YÖK , dün 12 üniversite ile 2 yüksek teknoloji enstitüsünün rektör adaylarını belirledi. Zonguldak Karaelmas, Muğla ve Gaziosmanpaşa üniversitelerindeki seçimlerde yüksek oylarla birinci sıralara oturan rektör adayları, YÖK listesine giremedi. 
     Prof. Dr. Kemal Gürüz başkanlığında toplanan genel kurulda, Karaelmas Üniversitesi’nde 69 oyla birinci olan Prof. Dr. Sedat Ünal, Muğla Üniversitesi’nde 75 oyla birinci olan Prof. Dr. Mansur Harmandar ile Gaziosmanpaşa Üniversitesi’nde 37 oyla birinci sırada yer alan Prof. Dr. Zafer Gürler listeye giremedi. Mustafa Kemal Üniversitesi’nde ikinci seçilen Prof. Dr. Berna Alpagun ile Kafkas Üniversitesi’nde 3. sırada yer alan Prof. Dr. Haydar Yüksek belirlenen 3 aday arasında yer almadı. Dumlupınar Üniversitesi’nde görevden alınan rektör Prof. Dr. İsmail Hakkı Düğer’in yerine vek leten Prof. Dr. Güner Önce’nin atanması nedeniyle seçimler daha sonra yapılacak. 
     Cumhurbaşkanı Ahmet Necdet Sezer, rektör seçimini YÖK tarafından kendisine gönderilen 3’er aday arasından yapacak. 
     



 GÜNCEL 


















</TEXT>
</DOC>
