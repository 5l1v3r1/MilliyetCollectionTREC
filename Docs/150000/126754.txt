<DOC>
<DOCNO> 126754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun11.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'nin kaybedeni Michael Jackson 
</HEADLINE>
<TEXT>

     Ünlü şarkıcı Michael Jackson'a 2002 yılı uğursuz geldi. Yıl boyunca skandallarıyla gündeme gelen Jackson, ''2002 yılının kaybedeni'' seçildi. 
     People dergisinin düzenlediği ankette, 2002 yılını sıkıntılı geçiren Michael Jackson, birinciliği kimselere bırakmadı. Albüm satışlarıyla beklediği başarıyı yakalayamayan Jackson'ın başını imzaladığı sözleşmelere uymayarak konserlere çıkmadığı gerekçesiyle mahkemeye veren Alman organizatör Marcel Avram da ağrıttı. 
     Halen süren bu mahkemeyle uğraşan Jackson, son olarak geçen ay oğlu Prince Michael'ı Almanya'daki bir otelin balkonundan aşağı sallayarak hayranlarını selamlamasıyla da bütün okları üzerine çekti ve bebeğinin elinden alınması gündeme geldi. 
     Pop müziğin ünlü ismini listede yılın bir başka ''kaybeden'' ismi George Michael izledi. Eski günlerini mumla arayan Michael da kötü bir yıl geçirdi. 
     People Dergisi'nin ''2002 Yılının Kaybedenleri'' listesinde sırasıyla şu isimler yer aldı 
     1- Michael Jackson 
     2- George Michael 
     3- Senatör Trent Lott 
     4- N'Sync grubunun solisti Lance Bass 
     5- Liza Minnelli ve eşi David Gest 
     6- Prenses Anne 
     7- Janet Reno 
     8- Phil Donahue 
     9- Aktör Rob Lowe 
     10- ''Baretta'' dizisiyle üne kavuşan aktör Robert Blake 
     





</TEXT>
</DOC>
