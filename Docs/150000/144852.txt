<DOC>
<DOCNO> 144852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur17.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz Yönetim Merkezi Türkiye'ye toplu nüfus hareketi gözlenmiyor 
</HEADLINE>
<TEXT>

     Başbakanlık Kriz Yönetim Merkezi, Kuzey Irak'tan Türkiye'ye yönelik olası bir toplu göç hareketine karşı insani yardım amaçlı hazırlık faaliyetlerinin 24 saat esasına göre devam ettiğini bildirdi. 
     Başbakanlık Kriz Yönetim Merkezi'nden yayımlanan basın bildirisinde, Merkez ile Diyarbakır, Şırnak, Batman, Mardin, Hakkari ve Silopi kriz merkezleri ve Diyarbakır basın merkezi arasında sürekli bir temasın bulunduğu kaydedildi. 
     Basın bildirisinde, ulaşan son bilgilere göre, Irak'ın kuzey bölgesinde azalarak devam eden göç hareketinde Türkiye'ye yönelik toplu bir nüfus hareketinin gözlenmediği ifade edildi. 
     Bölgede kurulan seyyar hastaneler için gerekli personel görevlendirilmesinin yapıldığı belirtilen bildiride, şöyle denildi 
     ''Sığınmacı akınına yönelik insani yardım çalışmalarını sürdüren Türk Kızılayı, malzemelerle hazır vaziyette bölgede beklemektedir. Mülteci hareketi olmadığından çadırkent oluşmamıştır. Birleşmiş Milletler Mülteciler Yüksek Komiserliği'nin İskenderun depolarında bulunan 8 bin adet yatağın Silopi'ye nakli için talimat verilmiştir. Tüm bakanlıklar ile kamu kurum ve kuruluşları bölgedeki faaliyetlerine aralıksız olarak titizlikle devam etmektedir'' 
     





</TEXT>
</DOC>
