<DOC>
<DOCNO> 137082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun09.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinlerde 5.5 ve 6.2 büyüklüğünde iki deprem oldu... 
</HEADLINE>
<TEXT>

     Filipinler'in orta kesimlerinde meydana gelen Richter ölçeğine göre 5.5 ve 6.2 büyüklüğündeki depremler nedeniyle evlerin ve yolların hasar gördüğü, elektriklerin kesildiği bildirildi. Filipin Yanardağ ve Deprem Bilimleri Enstitüsü'nden yapılan açıklamada, dün sabah meydana gelen 5.5 büyüklüğündeki ilk depremin Filipinler'in orta kesiminde en az 7 eyalette hissedildiği belirtildi. Söz konusu eyaletlerden, Manila'nın 380 kilometre güneydoğusundaki Masbate'de deprem nedeniyle hasar meydana geldiği kaydedildi. 
     Manila'daki Sivil Savunma Bürosu'ndan yapılan açıklamada, dün öğlen saatlerinde meydana gelen ikinci depremin Richter ölçeğine göre 6.2 büyüklüğünde olduğu ve Masbate eyaletinin başkenti Masbate'de boş bir gündüz bakımevinin çökmesine neden olduğu bildirildi. 
     Depremler nedeniyle can kaybı meydana gelip gelmediği hakkındaysa henüz bir açıklamada bulunulmadı. 
     





</TEXT>
</DOC>
