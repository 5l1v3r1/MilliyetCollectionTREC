<DOC>
<DOCNO> 115462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sonspo02.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un deplasmandaki başarısı... 
</HEADLINE>
<TEXT>

     Birinci Süper Futbol Ligi'nde geçen sezon dış sahada 3 puan almakta oldukça zorluk çeken Trabzonspor, bu sezon ise deplasmanlarda aldığı galibiyetlerle dikkat çekiyor. 
     Geçen sezon boyunca deplasmanda 3 galibiyet alan Trabzonspor, bu sezon 10. hafta sonunda aynı galibiyet sayısına ulaşarak, geçen sezon yaşadığı deplasman fobisine de bir son vermiş oldu. 
     Karadeniz ekibi, geçen sezon deplasmanda yaptığı 17 karşılaşmada, 3'er galibiyet ve beraberlik ile 11 yenilgi alırken, bu sezon 5 karşılaşmada 3 galibiyet, 1'er de yenilgi ve beraberlik aldı. 
     
     DEPLASMANDA DAHA BAŞARILI 
     Trabzonspor, bu sezon deplasmanlarda kendi sahasında yaptığı maçlardan daha başarılı bir grafik ortaya koyuyor. 
     Bordo-mavililer, ligde 10. hafta sonunda kazandığı 16 puanın 10'u deplasmanlarda elde etti. Karadeniz ekibi, sahasında yaptığı 5 maçta ise 6 puan toplamayı başarabildi. 
     
     DEPLASMANLARDA GOLCÜ 
     Trabzonspor'un, bu sezon ligde deplasmanlarda yaptığı maçlarda daha golcü bir görünümü var. 
     Bordo-mavililer, ligde attığı 8 golün 5'ini deplasmanlarda kaydederken, 3 golü kendi sahasında attı. 
     





</TEXT>
</DOC>
