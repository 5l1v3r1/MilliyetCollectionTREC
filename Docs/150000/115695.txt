<DOC>
<DOCNO> 115695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/guncel/gun02.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SAT-1’e büyük baskı 
</HEADLINE>
<TEXT>

Türkiye’yi karalama amaçlı görüntülerle dolu Ebediyen Kayıp’ isimli filmi yayınlayacağını duyuran Alman televizyonuna, her kesimden tepki yağıyor 
     HABER MERKEZİ 

     Alman televizyon kanalı SAT-1’e "Geceyarısı Ekspresi"ni bile geride bırakacak karalamalarla dolu "Für immer verloren - Ebediyen Kayıp" adlı filmi programdan kaldırması için her taraftan baskı geldi. 
     
     Cezaevinde geçiyor 
     Türkiye’de bavulunda iki kilo eroin bulunduğu için 20 yıl hapse mahk m edilen bir Alman kadınının cezaevinde uğradığı kötü muameleleri konu alan film, karalamalarla dolu. Başrollerini son yıllarda yıldızı parlayan Veronica Ferres ile Erol Sander’in oynadığı film, sadece resmi temsilciliklerimiz ve sivil toplum örgütleri tarafından değil, sanatçılarca da "çok çirkin" olarak yorumlanırken, filmi yayınlayacağını duyuran SAT-1 televizyonuna boykot çağrıları artmaya başladı. 
     Başta Berlin Büyükelçiliğimiz olmak üzere, Almanya ve Türkiye’deki birçok dernekle kuruluş, SAT-1’e gönderdiği faksla filmin programdan çıkarılmasını istedi. Sivil toplum örgütlerimizin büyük bölümü de, filmin programdan çıkarılmaması halinde, SAT-1 televizyonunu protesto edeceklerini açıkladı. 
     
     Reklam vermeyecekler 
     German Travel GTI Yönetim Kurulu Başkanı İsa Görgülü, SAT-1’in Ebediyen Kayıp’ı programdan çıkarmaması halinde reklam boykotu uygulayacaklarını söyledi. 
     



 GÜNCEL 














</TEXT>
</DOC>
