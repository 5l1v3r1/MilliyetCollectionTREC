<DOC>
<DOCNO> 112128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/magazin/mag01.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi’ye niyet oğluna kısmet 
</HEADLINE>
<TEXT>

Türk mankenleri çağırıp izleyen, kimseyi beğenmeyen Libya lideri hayra vesile oldu oğlu, Aysu Baçeoğlu’na tutuldu 
     YAŞAR ÇAKMAK 

     LİBYA lideri Kaddafi, ülkesinin kurtuluşunun 37’nci yılı nedeniyle ülkesinde düzenlettiği defilelerde podyuma çıkan Türk mankenleri beğenmedi ancak oğlu Al - Saadi Muammer Kaddafi, Aysu Baçeoğlu’na hayran kaldı. Üç gün üst üste yapılan defilelerin son gününde Kaddafi’nin oğlunun yanına gelip kendisiyle konuştuğunu anlatan Baçeoğlu şunları söyledi "Kaddafi’nin huzuruna çıkışımızın ertesi günü bir genç gelip benimle İngilizce konuştu beni çok beğendiğini anlattı. Sonra kendisini tanıttı, meğer Kaddafi’nin oğluymuş." 
     
     Şimdilik telefonda aşıklar 
     KISA süre önce nişanlısı Erkan Hancıoğlu ile yollarını ayıran Baçeoğlu, Türkiye’ye döndükten sonra da Kaddafi’nin oğlu ile telefonlaştığını anlattı. Al - Sadi Kaddafi ile aralarında bir yakınlığın doğduğunu itiraf eden Baçeoğlu şöyle konuştu "Türkiye’ye geldiğimden beri telefonlaşıyoruz, çok kültürlü ve aydın bir insan. Ben onu Türkiye’ye davet ettim, çok sevindiğini ve teklifimi değerlendireceğini söyledi. O da beni İtalya’ya davet etti, bakalım ileriki günler neler gösterecek." 
     



 MAGAZİN 











</TEXT>
</DOC>
