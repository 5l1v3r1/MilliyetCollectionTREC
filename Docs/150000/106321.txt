<DOC>
<DOCNO> 106321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun04.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’de vuracaktı 
</HEADLINE>
<TEXT>
Suikastçıyı sevgilisi yaktı 
Almanya’da evinde 130 kilo kimyasal maddeyle yakalanan Osman Petmezci’yi kendisinden kuşkulanan sevgilisi ihbar etti 
     AHMET ÖZAY SERAN SARGUR Heidelberg 

     Almanya’da önceki gün evinde patlayıcı yapımında kullanılan 130 kilo kimyasal malzemeyle yakalanan Osman Petmezci’nin 25 hedefinin Heidelberg’deki Amerikan tesisleri olduğu iddia edildi. Eylem hazırlığı yapan Petmezci’nin, askeri tesislerdeki bir süpermarkette çalışan kadın arkadaşının ihbari üzerine yakalandığı öne sürüldü. 
     
     Sevgilisi sorguda 
     Alman ve Amerikan istihbarat birimlerinin çalışması sonucunda, Amerikan süpermarketine 11 Eylül’de sabotaj düzenleyeceği belirtilen Petmezci’nin amacına ulaşmak üzere "PX" isimli Amerikan mağazasında çalışan Astrid Eyzaniere’le 23 ilişki kurduğu ve birlikte yaşadığı saptandı. Güvenlik birimleri kadının sorgusunun sürdüğünü kaydetti. 
     
     Bild haber yaptı 
     Almanya’daki tüm güvenlik birimlerini alarma geçiren "Türk Terörist Baskını" geçen perşembe gerçekleşti. Gizli tutulan operasyon önceki gün Reuters’in Alman Bild Gazetesi Haber Merkezi’ne dayanarak servise koyduğu haber sonrasında ortaya çıkarken, Alman makamlarının açıklamaları da birbirini izledi. 
     
     Ladin bağlantısı 
     Alman özel harek t timlerinin baskını sonrasında açıklama yapan Baden -Württemberg Eyalet İçişleri Bakanı Thomas Schaeuble, Karlsruhe yakınlarında bir kimya tesisinin deposunda çalışan Petmezci’nin evinde, 130 kilo kimyasal madde, 5 bomba kapsülü, patlayıcı madde yapımında kullanılan malzemeler ve Usame bin Ladin’le ilgili kitap ve resimler bulunduğunu bildirdi. 
     
     Çarşamba işe gitme 
     Operasyonun, Astrid Eyzaniere’nin Amerikalı güvenlik birimlerini uyarması sonucu ortaya çıktığı tahmin edilirken, Petmezci’nin kız arkadaşını "11 Eylül Çarşamba günü Hedielberg’de çok kötü şeyler olacak. Sakin o gün işe gitme" diyerek uyardığı, Eyzaniere’nin de kuşkulanarak Amerikan askeri birimlerine bilgi verdiği iddia edildi. 
     
     Hiçbir kayıt yok 
     Gelişmelerle ilgili Milliyet’in sorularını yanıtlayan Karlsruhe Baskonsolosu Erdogan Kök de, ailenin ikamet ettiği bölgede, yakalanan şahıs ve babası Mehmet Petmezci ile ilgili kayıt bulunmadığını söyledi. Alman makamlarının olayın Türkiye bağlantısı olup olmadığı konusunda Türk Emniyeti’nden bilgi istediği de kaydedildi. 
     
Almanya’da 110 bin ABD’li var      ABD ordusunun 1994’te resmen ayrıldığı Almanya’da sayıları toplam 100 bini bulan NATO’da görevli Amerikan askerleri ve aileleri yaşıyor. 23 ayrı askeri üs ve tesiste görev yapan 70 bin asker, El Kaide’nin ABD dışındaki en önemli hedefleri arasında. Askeri birlikler 11 Eylül’den beri alarmda bulunuyor. 
     
Suikastçının suç ortakları aranıyor      İslamcı terör örgütlerine karşı duyarlı olmasıyla tanınan Bavyera İçişleri Bakanı Günter Beckstein, "İslamcı örgütler yeni şehitler yaratmak amacında. Suç ortaklarının bulunacağına inanıyorum. Almanya’da dış tehdit hükümet tarafından ciddiye alınmıyor. Hükümet 3. antiterör paketi önerimizi gündeme almalı" dedi. 
     



 GÜNCEL 


















</TEXT>
</DOC>
