<DOC>
<DOCNO> 141245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko11.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, Data Menkul Değerler'in hesaplarını bloke etti 
</HEADLINE>
<TEXT>

     Sermaye Piyasası Kurulu SPK , Data Menkul Kıymetler Ticareti A.Ş. ve Anadolu Yatırım Menkul Kıymetler A.Ş'de inceleme başlattı. 
     ''Sahibinin kaçtığı'' iddiaları basına yansıyan Data Menkul Değerler'de başlatılan inceleme, bu şirketten yapılan virmanlar nedeniyle Anadolu Yatırım Menkul Kıymetler'i de kapsıyor. 
     İnceleme çerçevesinde, iki şirketin Takasbank'ta bulunan yatırımcılarına ait hesapları bloke edildi. 
     Takasbank'ta Data Menkul Kıymetler Ticareti A.Ş'nin müşterilerine ait bakiyeli 838, Anadolu Yatırım Menkul Kıymetler A.Ş'nin müşterilerine ait ise bakiyeli 2 bin 849 adet hesap bulunuyor. 
     Yapılacak incelemelerde iki aracı kurumun yatırımcı hesaplarındaki hareketler ele alınacak ve hesapların bloke durumu, inceleme sonuna kadar devam edecek. 
     Bu arada, Data Menkul Kıymetler'in Maslak'ta bir iş merkezinin 6. katında bulunan merkezinin mühürlendiği ve inceleme için SPK uzmanlarının beklendiği öğrenildi. 
     





</TEXT>
</DOC>
