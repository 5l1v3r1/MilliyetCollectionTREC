<DOC>
<DOCNO> 115966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/soneko12.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt Dinarı'nın değeri, ABD Doları'na bağlanacak... 
</HEADLINE>
<TEXT>

     Kuveyt Resmi Gazetesi'nde yayınlanan kararnameye göre, 1 Ocak 2003 tarihinden itibaren Kuveyt Dinarı'nın değeri ABD Doları'na bağlanacak. 
     Kuveyt Dinarı'nın değeri, 27 yıldır ABD doları ağırlıklı olmak üzere, Japon Yeni ve Euro ile diğer önemli dövizlerden oluşan sepetin değerine göre ayarlanıyordu. 
     Bu ülkede tüketici fiyatları geçen iki yıldır yüzde 2'nin altında seyrediyordu. 
     Petrol İhraç Eden Ülkeler Teşkilatı OPEC üyesi Suudi Arabistan, Birleşik Arap Emirlikleri BAE , Katar ile bağımsız petrol ihracatçıları Bahreyn ve Umman'ın para birimlerinin değeri ABD Doları'na bağlı. 
     Kuveyt de dahil, Körfez İşbirliği Konseyi KİK üyesi altı ülke tek para birimi oluşturacağından, Kuveyt'in de para politikasını ayarlaması gerekiyordu. 
     Bu arada, Dünya Bankası ve IMF ile birlikte Kuveyt'in ekonomik-mali sorunlarının giderilmesine yönelik çok yönlü programla, devlet-kamu kurumlarında şeffaflık artırılıp, yolsuzluklar, rüşvetle mücadele edilecek. 
     Telekomünikasyon ve kamu ulaştırma sektörlerinde özelleştirme öncesi reformlar, yeni düzenleyici kurumların ihdası ve yeni mevzuat öngörülüyor. 
     Kuveyt'de yabancı sermaye çekmek için iç ekonomide vergi reformlarına gidilip, bürokrasi azaltılacak. 
     





</TEXT>
</DOC>
