<DOC>
<DOCNO> 125361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/tamer.html </URL>
<DATE> 2002/12/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yoksul gencin hayali "sağlık" 
</HEADLINE>
<TEXT>

Kuştepeli gençlerin eline ek para geçse ilk harcayacakları yer sağlık, ikincisi beslenmeymiş. Gençlerin bu kadar gerçekçi olmaları içimi acıtıyor... 
     İstanbul Bilgi Üniversitesi, kampüsünün yer aldığı Kuştepe semtinde yaşayan gençleri daha iyi tanımak ve üniversitenin yöre halkı tarafından nasıl algılandığını öğrenmek amacıyla 14 - 28 yaş bandındaki gençler arasında bir araştırma yapmış. 22 bin nüfuslu Kuştepe’de 500 denekle görüşülerek yapılan araştırma, üniversitenin kurucu öğretim üyelerinden Prof. Gülten Kazgan’ın değerlendirmeleriyle kitaplaştırılmış. 
     Konrad Adenauer Vakfı’nın maddi destek sağladığı araştırma, Kuştepe gençliğinin sosyo - ekonomik görünümünü gözler önüne sererken, çok çarpıcı gerçeklerle yüzleşmemize de vesile oluyor. 
     Kadın - erkek ilişkilerinden futbol ve popüler kültüre uzanan geniş bir yelpazede gençlerin görüşlerinin yansıtıldığı çalışmada bana göre en can alıcı soru şu "Daha çok paranız olsaydı en çok nereye harcardınız " 
     Bu soruyu son günlerde değişik çevrelerden her karşıma çıkana sordum, tek bir Allah’ın kulu bile Kuştepeli gençler adına doğru tahmin yapamadı. Eğlence diyen oldu. Tatil - seyahat diyen oldu. Spor diyen oldu. Sigara - içki diyen oldu. Giysi diyen oldu. Kız arkadaşına harcardı diyen oldu. Ama "sağlık bakımı" diyen olmadı. 
     
Hasta ve aç mı      Üstteki tabloda da görebileceğiniz gibi deneklerin yarıya yakını yüzde 45’i koro halinde "Daha çok paramız olsaydı sağlık için harcardık" demiş. ODTÜ öğretim üyelerinden Prof. Sencer Ayata’nın yoksulluk araştırmasındaki "Her evde en az bir tane hasta çocuk var" tespiti, konuyla ilgili direkt sorular sorup biraz deşsek, Kuştepe’deki araştırmada da karşımıza çıkıverecek sanki. 14 - 28 yaş arası gençlerin "Daha çok param olsaydı, sağlığım için harcardım" demesi, yoksulluğun gençlerde zengin hayal dünyasını da yok ettiği gerçeğini yüzümüze çarpıyor. 
     İkinci tercih de irkiltici Her 5 gençten biri, eline ek para geçse gıdaya harcama hayalini kuruyor, "Beslenme" diyor. Eğitimli - eğitimsiz ayırımı yapıldığında, eğitimsiz gençlerin açık ara sağlığı birinci sıraya oturttukları, buna karşılık üniversiteli gençler için beslenmenin yüzde 50 ile yine açık ara sağlığın çok önünde yer aldığı dikkat çekiyor. Bu noktada insanın aklına, acaba iyi eğitimli kesim sınıfsal itibarını korumak için daha iyi evde oturmak ve giyim - bakım gibi harcamalara öncelik verirken, beslenmeyi ihmal mi ediyor sorusu geliyor. 
     
Prof. Kazgan’a göre      Araştırmanın bulgularını değerlendiren Prof. Kazgan’a göre Kuştepeli gençlerin çok gerçekçi oldukları dikkati çekiyor. Bireyci değil, dayanışmacı bir eğilim sergiliyorlar. Girişimci atılımcı değil rizikosuz, mütevazı, fakat sağlıklı ve huzurlu bir yaşam biçimini düşlüyorlar. Eğitime çağın gereklerine uygun biçimde öncelikle önem veriyorlar ve çoğunluğu Kuştepe’den daha iyi bir yerde yaşamak istiyor. Gençlerin çoğunluğu, 2001’de yaşanan ekonomik krizden çok olumsuz etkilendikleri halde ve bütün maddi sıkıntılarına rağmen ne kendi gelecekleri, ne de Türkiye’nin geleceği konusunda fazla karamsar değiller. Ne de olsa gençlik "umut" demektir. 
     
Kuştepeli gençlerin daha çok paraları olsa nereye harcarlardı  Toplam Eğitimsiz Üni.ve üstü Sağlık 45.6 43.5 16.7 Beslenme 19.4 19.4 50.0 Giyim 13.6 16.1 16.7 Okul gideri 11.8 12.9 8.3 Eğlence tatil 9.6 8.1 8.3      
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
