<DOC>
<DOCNO> 101144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/zbirand.html </URL>
<DATE> 2002/08/10/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Herkese hakkını verelim... 
</HEADLINE>
<TEXT>

Avrupa Birliği’ne uyum yasaları bir devrim niteliğindeydi. Gerektiği şekilde uygulanabilirse, bu ülkenin ellerini kollarını bağlayan en önemli zincirlerin kırıldığını göreceğiz. Kopenhag Kriterleri’ne tam uyum sağlayabilmek için atılması gereken daha bir çok adım var. Ancak en güç engel aşıldı. Bundan sonrası çok daha kolay olacaktır. Bu olay Türkiye Cumhuriyeti’nde bir "ilk" tir. İlk defa Sivil Toplum Örgütleri ile medya işbirliği ön plana çıkmış ve lokomotif rolü oynamışlardır. Eskiden Siyaset ön çeker, Sivil Toplum Örgütleri seyrederlerdi. Şimdi tam tersine, STÖ ve Medya başa geçti ve Siyaset hemen ardından geldi. 

</TEXT>
</DOC>
