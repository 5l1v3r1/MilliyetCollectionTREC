<DOC>
<DOCNO> 134769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sondun18.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson, ebediyen yaşamak istiyormuş... 
</HEADLINE>
<TEXT>

     Ünlü şarkıcı Michael Jackson'ın, alışverişe çıktığında bir kalemde milyonlarca dolarlık alışveriş yapabilen ve sonsuza kadar yaşamak isteyen, ''kaygı verici bir kişilik'' olduğu belirtildi. 
     Hakkında belgesel hazırlamak için ünlü şarkıcının yanında uzun zaman geçiren Martin Beşir adlı gazeteci, Michael Jackson ile Las Vegas'a alışverişe gittiklerinde, Jackson'ın hiçbir ürünün fiyat etiketine bir kez bile bakmadan bir kalemde 6 milyon dolarlık alışveriş yaptığını söyledi. 
     Beşir, ''Bu sanki çok uluslu bir şirketin tüm dünyadaki şubelerine eşya alması gibiydi. Jackson, mali gücü istediğini yapmasını sağlayan kaygı verici bir kişilik'' dedi. 
     Gazeteci, Jackson'ın, çocukluğunun belli bir yaşta dondurulması fikrine saplanıp kalmış pop dünyasının Peter Pan'ı olduğunu söyledi. 
     Oyun yazarı ve romancı James Barrie'nin ünlü yapıtında, Peter Pan büyümek istemeyen çocuk kahraman olarak tasvir edilir. 
     Şarkıcının Neverland çiftliğinin Peter Pan'ın heykelleriyle dolu olduğunu belirten Beşir ''Kendisi çocukluğun dondurulması fikrini takıntı haline getirmiş'' dedi. 
     Jackson'ın Beşir'e gömülmek istemediğini de itiraf ederek, ''Ebediyen yaşamak istiyorum'' dediği bildirildi. 
     Beşir, geçirdiği estetik ameliyatları sorduğunda ise Jackson'ın sanıldığından çok daha ağzı sıkı olduğunu, bu konuyu her açtığında Jackson'ın ''Lütfen...bu aptalca'' diyerek konuyu kapattığını söyledi. 
     Beşir'in Prenses Diana ile yaptığı ünlü röportajda, Diana kocası Prens Charles'a sadık kalmadığını itiraf etmişti. 
     





</TEXT>
</DOC>
