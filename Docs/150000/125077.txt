<DOC>
<DOCNO> 125077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/agun.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Kopenhag sonrası Milliyet’in sorularını yanıtladı 
</HEADLINE>
<TEXT>
AB, 2003’te Türkiye’yi karşısında bulacak .. 
AB’ye tam üyelik müzakereleri için Aralık 2004’ü beklemeyeceklerini söyleyen Başbakan Gül, şunları söyledi 
Tek başına iktidarız, reformları hızla gerçekleştirip 2003’e hazır olacağız. İtiraz edecek tek konu bulamayacaklar 
     SERPİL ÇEVİKCAN Ankara 

     Kopenhag Zirvesi’nin ardından Milliyet’in sorularını yanıtlayan Başbakan Abdullah Gül, Ekim 2003’teki ilerleme raporunda Avrupa’nın Türkiye’ye itiraz edecek bir nokta bulamayacağını söyledi. Gül, TSK’nın Irak konusunda her alternatif için hazır olduğunu belirtirken, Türkiye’nin Musul - Kerkük dahil hiçbir konuya duyarsız kalmayacağını kaydetti. Gül’ün gündemdeki konulara ilişkin açıklamaları şöyle 
     
     2003 EKİM’DE HAZIRIZ 
     Tek başımıza iktidarız, hızlı biçimde reformları gerçekleştireceğiz. 2003 ilerleme raporunda bize itiraz edecek bir konu bulamayacaklar. 2003’te her şeyi tamamlayarak hazır olacağız. Fransa Cumhurbaşkanı Chirac, zirve sırasında yanımıza geldi ve "Tarih, 2004’ten önceye çekilebilir, ısrarcı olun" dedi. Biz kendi kendimizi 2003’ün Ekim ayına kadar bunları yapacağımıza inandırırsak, yaparız. Önce evin içini düzelteceğiz. Kopenhag Zirvesi’yle bu gelişmeler artık geri dönülmez noktaya gelmiştir. 
     
     ABD’YE SÖZ VERMEDİK 
     ABD’ye verdiğimiz taahhüt de yok, söz de. ABD bölgeye Güney’de yığınak yapıyor. BM gözlemcileri Irak’ı denetlemeye devam ediyorlar. Anlaşmazlık söz konusu olacak mı, olmayacak mı, bunu bekliyoruz. Hiç arzu etmediğimiz halde bir operasyon olursa, bu elbette bizi ilgilendirir. 
     Biz zaten işin içindeyiz. Operasyon olacaksa bir koalisyonla olacak. Bu koalisyona hangi ülkeler girecek, diğer Müslüman ülkelerle Arap ülkeleri de girecek mi Onların tavırları ne olacak Her hal ve k rda çok iyi izliyoruz. 
     
     KIBRIS EZBERE ÇÖZÜLMEZ 
     Kıbrıs konusunda bir taahhüt verildiği doğru değil. Simitis bile bahsetmedi, ben açtım konuyu. Kıbrıs siyasete alet edilecek bir konu değil. İç politika konusu değil, alet edilemez. Ezbere bir çözüm olmaz. Asla ezbere imza atmayız. 
     
     TSK HER DURUMA HAZIR 
     Büyük göç hareketleri olabilir. Tabii Türk Silahlı Kuvvetleri Türkiye’nin çıkarları açısından her türlü gelişmeye karşı alternatifli hazırlıklar yapıyor, önlemlerini alıyor. Bu zaten onların görevi. Keşif Gücü’nün süresini uzatacağız. Tabii bu TBMM’nin kararıdır, ancak biz uzatılmasından yanayız. 
     
     TÜRKMENLER ÖNEMLİ 
     Gül, "ABD’nin olası operasyonu sırasında Musul ve Kerkük’ü de içine alan bazı gelişmeler olabileceği belirtiliyor" sorusu üzerine, şunları söyledi Duyarsız kalamayız. Kendi çıkarlarımızı koruruz. Türkmenler de bizim için çok önemli, onlarla elbette ilgiliyiz, sadece Türkmenler değil Iraklı Kürtler de önemli. Halepçe olayında gördük. Buradaki vatandaşlarımızın orada akrabaları var. Oldubitti olmaz, bunu kabul etmeyiz. 
     
     EŞ-DOST EKONOMİSİ YOK 
     Kamu İhale Yasası’nın yürürlük tarihinin ertelenmesi konusunda tedirginlikler olduğunu biliyorum. Ancak herkes şunu bilsin ki, kayırma olmaz. Onlar tam anlamıyla yük. Türkiye’nin nasıl bir bataklıkta olduğunu görüyoruz. Ekonomide başarılı olmak zorundayız. Bunun için en önemli şartlardan biri bu hastalıklardan kurtulmak. Tanıdığımız kişiye şu işi verelim, bu işi verelim olmaz. Bunlara girersek 3 - 4 sene sonra başımız dik ortaya nasıl çıkacağız Eş - dost ekonomisiyle olmaz. 
     Yasayla ilgili hazırlıkların tam olmadığı söyleniyor. Bazı tedirginlikler olduğunu biliyorum, ancak yolsuzluklardan, hırsızlıklardan uzak, fırsat eşitliğinin olduğu bir ihale sistemi oluşturacağız. Arkadaşlarla toplantı yapacağım, önümüzdeki günlerde çözülecek. 
     
     VERGİ AFLARINA KARŞIYIZ 
     Vergi affı diye bir şey söz konusu değil. Biz aflara karşıyız. Yıllardır süren tartışmalı dosyalar söz konusu. 180 bine yakın dosya deniyor. Vergi affının haksızlık olduğunu düşünüyoruz. Vergisini ödeyenin ne günahı var 
     
Sadece Zeynel Bey çalışmış      Başbakan Abdullah Gül, "Bir kişi çalışıyor, ama 80 kişi maaş alıyor" dediği Özel Kalem Müdürlüğü’yle ilgili olarak, "Üzücü şeyler var. Bizden önceki hükümetin son haftasında o kadar çok atama yapılmış ki... Soruşturma başlattım. Burada Sayın Ecevit’in Özel Kalem Müdürlüğü’nü yapan Zeynel Yeşilay Bey varmış. Tek çalışmış, yardım eden yokmuş. Buna rağmen çok sayıda insan var. Olacak iş değil" dedi. 
     
Avrupa Konseyi lider kaynağı...      Gül, ocak ayında Avrupa Konseyi toplantısına katılacağını belirtirken, "Ben uzun yıllar orada görev yapmıştım. Kopenhag Zirvesi sırasında da aynı dönemde görev yapan birçok ismi ya başbakan ya da bakan olarak gördüm. Hatta beni de Aramızdan Başbakan çıktı’ diye kutladılar. Benden önce de Finlandiya Cumhurbaşkanı çıkmış konseyden" dedi. 
     



 GÜNCEL 
















</TEXT>
</DOC>
