<DOC>
<DOCNO> 101810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/gureli.html </URL>
<DATE> 2002/08/14/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Tarih mirası nasıl korunacak 
</HEADLINE>
<TEXT>

     Hemen hiçbir ülkede bulunmayan zenginlikteki tarih ve kültür mirasının, doğa güzelliklerinin korunması bilinci - geç uyanılmış olsa da - giderek yerleşiyor. Bunda sivil toplum örgütlerinin ve yerel yönetimlerin payı büyük. 
     İşte, bir ÇEKÜL Vakfı. Prof. Dr. Metin Sözen, 11 yıldır oluşturduğu gönüllüler ordusuyla ve yerel yönetimlerin işbirliğiyle inançla, sabırla çalışıyor. Bunun başarılı bir örneğine Tokat’ta tanık oluyoruz. 
     Nice uygarlıklara beşiklik etmiş Tokat’ın görebildiğimiz Zile, Niksar, Erbaa ilçeleri birer tarih hazinesi. Çoğu yerde olduğu gibi, buralarda da tarihi mirası, çevreyi korumak bir sorun. Tokat’ta sorun ÇEKÜL’ün öncülüğünde başta Vali Mehmet Gündoğdu’nun desteği ve ilçe başkanlarının gayretiyle büyük ölçüde çözülmüş. Vali Gündoğdu 5 yıldır aynı görevde Niksar’da Ahmet Duran Ünverdi, Erbaa’da Ahmet Yeniağa iki dönemdir belediye başkanlıklarını sürdürüyor. Zile’de de Murat Ayvalıoğlu ikinci dönemi yakalayacağa benziyor. Yani, kadrolardaki sürekliliğin başarıya ulaşmadaki önemi görülüyor. 
     Bir başka önemli öğe, halkın katılımını sağlamak için sivil toplum örgütleriyle işbirliği. ÇEKÜL Tokat’ta ilginç bir modeli yaşama geçirmiş. Meslek kuruluşlarının, vakıfların, sivil toplum örgütlerinin, yerel yönetim temsilcilerinin katılımıyla 300’ü aşkın üyeli bir Kent Senatosu kurulmuş. Senato Başkanı Dr. Şaban Dönmezoğlu, tüzüğe göre yönetim birimlerinin seçimle oluşturulduğunu, hazırlanan projelerin çözüm önerileriyle yerel yönetimlere sunulduğunu anlatıyor. ÇEKÜL’ün bir de Adnan Şahin adında Tokat İl Temsilcisi var ki, her işe yetişiyor. 
     Yalnız bu yörede değil, pek çok yerde tarihi dokuyu korumada ortak bir sorunla karşılaşılıyor. Bakıyorsunuz, Arnavut kaldırımı denilen taşlarla döşeli özgün bir sokak asfaltla kaplanmış. Tarihi ahşap binanın bir yanı harçla sıvanmış ya da tahta işlemeli süsleri koparılmış. Örneğin Zile Kalesi’nin görünümünü katleden beton bir yapı yükselmiş. 
     Bizden bir öneri Tüm ilçeyi korumaya kalkınca, her yere yetişemiyorsunuz. Bunun yerine, tarihi büyük anıtlar dışında, örnek bir mahalleyi ya da birkaç sokağı seçip korumak daha kolay olmaz mı 
     
     Bir düzeltme 
     Geçen hafta Cahit Külebi’yi Niksarlı olarak anmıştık. Kimi okurlarımızdan ve grup halinde "Zilelileröden gelen mesajlarda Külebi’nin Zile’nin Çeltek köyünde doğduğu belirtildi. Sevindik. Haftaya devam etmek üzere şimdilik bu düzeltmeyle yetinelim. 
     
Bir şiir      Tokat’ın Erbaa’sından Nurettin Erdem’in İbrahim Kafalı tarafından bestelenmiş dizeleriyle noktalayalım haftayı 
     "Gitmiyorsun gözümden Düşmüyorsun dilimden Senden asla vazgeçmem Dönsen bile sözünden Bakmadın göz yaşıma Ak düşerken saçıma Senden asla vazgeçmem Kalsam bir tek başıma" 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
