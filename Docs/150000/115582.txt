<DOC>
<DOCNO> 115582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yazar/uras.html </URL>
<DATE> 2002/10/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Dolar enflasyonun gerisinde 
</HEADLINE>
<TEXT>

     Geçen hafta başı ABD doları 1 milyon 665 bin lira dolayında idi. Çarşamba günü 1 milyon 670 bin liraya işlem gördü. Perşembe günü birden çıldırdı. Akşama fiyatı 1 milyon 680 bin lirada duruldu. Geçen hafta 1 milyon 670 bin liradan kapandı... 
     Günlük oynamaları bir yana bırakalım. Dolar fiyatı geçen yılın ekim ayında ay ortalaması 1 milyon 596 bin lira iken, bu yılın ekim ayında cuma gününün 1 milyon 670 bin lira olan günlük fiyatı değil de 26 günlük ortalama fiyatı ile 1 milyon 676 bin lira oldu. Bu iki rakama göre, geçen ekim ayından bu ekim ayına aylık ortalama dolar fiyatı artışı sadece yüzde 5 oranında... 
     Bu karşılaştırma yanıltıcı ama... Yanıltıcı olduğu kadar çarpıcı... 
     Yanıltıcı, çünkü karşılaştırmalarda ele alınan ilk ve son ayların normal olmayan rakamlarına bakarak eğilimleri sağlıklı belirlemek imk nsızdır. Şaşırtıcı, çünkü geçen yılın ve bu yılın ekim ayları ne kadar sıra dışı gelişmelerin olduğu aylar olsa da, bir yılda Türkiye gibi bir ülkede ABD dolarının fiyatının sadece yüzde 5 artması imk nsız... Ama imk nsız sanılan gerçekleşmiş... 
     
Doların olması gereken fiyat      Bizde dolar fiyatının gerçekçi olup olmadığını "kabaca" ölçmek için, enflasyondaki artış ile dolar fiyatındaki artış oranları karşılaştırılır. Fakat Uluslararası Para Fonu IMF bu hesaplamayı yaparken, sadece ülkedeki enflasyon oranını esas almaz. Ülkenin mal ve hizmet alışverişi yaptığı diğer ülkelerdeki ortalama enflasyonu ülke enflasyonundan düşürerek, enflasyon oranını düzeltir. Sonra döviz kurundaki değişim ile ülke enflasyonunu karşılaştırarak, döviz kurunun gerçekçi olup olmadığının hesabını yapar. 
     Merkez Bankası, IMF tanımına göre TÜFE bazlı ve TEFE olarak "Reel Efektif Döviz Kuru" hesabının sonuçlarını aylık olarak yayımlar. 
     1995 yılı 100 esası ile yapılan bu hesaplamada 100’ün altındaki değerler, Türk lirasının değer kaybettiğini açık anlatımıyla dolar fiyatının olması gereken rakamın üstüne çıktığını , 100’ün üzerindeki değerler, Türk lirasının değer kazandığını açık anlatımıyla doların olması gereken fiyattan daha düşük fiyatla alınıp satıldığını, fiyatının artması gerektiğini ortaya koyar. 
     Merkez Bankası’nın TEFE endeksine dayalı, Reel Efektif Döviz Kuru Endeksi’nin son iki yıldaki seyri şöyle 
- 2002 2001 Ocak 119.0 118.1 Şubat 125.3 111.7 Mart 128.6 95.4 Nisan 133.5 88.3 Mayıs 123.7 101.1 Haziran 111.0 98.9 Temmuz 111.7 94.2 Ağustos 106.3 89.1 Eylül 108.8 88.5 Ekim - 89.0 Kasım - 97.8 Aralık - 107.2      Merkez Bankası’nın TEFE bazlı efektif döviz kuru endeksi eylül ayında 108.8, TÜFE bazlı endeksi 115.2 değerini vermektedir. Demek ki eylül ayındaki 1 milyon 643 bin liralık ortalama dolar kuru, TÜFE’ye göre yüzde 15.2, TEFE’ye göre de yüzde 8.8 dolayında olması gereken fiyattan düşük bir döviz kurudur. 
     
Bakkal hesabına göre dolar ucuz      Baba Türk, bakkal hesabı’ ile döviz kurunun gerçekçi olup olmadığını kontrol eder. IMF hesabında da, bakkal hesabında da zorluk, son fiyatın hangi yılın hangi ayının fiyatına göre tartışılacağı, ölçülüp biçilerek değerlendirileceğidir. 
     Eğer karşılaşma daha önceki yüksek bir fiyat ile yapılır ise artış az çıkar. Düşük fiyat ile yapılırsa yüksek çıkar. 
     Sayın okuyucularım için iki farklı karşılaştırma rakamına dayalı bir bakkal hesabı yaptım. Aylık ortalama dolar fiyatı rakamlarını 1 Geçen yılın aralık ayı ortalama fiyatı ile 2 Geçen yılın son üç ayının ekim - kasım - aralık aylarının üçünün ortalama dolar fiyatı ile karşılaştırdım. 
     Birikimli aylık artış oranlarını buldum. Sonra birikimli aylık tüketici fiyatları ve toptan eşya fiyatları endeskleri artış oranları ile dolar artış fiyatlarını karşılaştırdım. 
     2002 yılının başından eylül ayı sonuna kadar toptan eşya fiyatlarındaki artış yüzde 21.7 oranında, tüketici fiyatlarındaki yüzde 20.1 oranında. 
     Doların aylık ortalama fiyatı geçen aralık ayından eylül ayı sonuna kadar birikimli olarak 13.4 oranında arttı. 2001 yılının son üç ayı ortalamasına göre yüzde 7.9 oranında arttı. 
     
Döviz açığımız 718 milyon dolar      Türkiye’nin mal ve hizmet alışverişinde bulunduğu ülkelerdeki dış enflasyonu dikkate almaz isek, geçen yılın sonundaki dolar fiyatına ve de bizdeki fiyat artışlarına göre doların 1 milyon 750 binler dolayında işlem görmesi normaldir. Merkez Bankası Reel Efektif Döviz Kuru Endeksi’ne göre ise 1 milyon 800 bin liralar denge kurudur. 
     Panik olmaz ise dolar fiyatında büyük bir sıçrama olmaz ama yıl sonunda 1 milyon 800 bin, 1 milyon 900 bin normal fiyattır. 
     Cari İşlemler Hesabı ülkenin olağan döviz gelir - gider trafiğini gösterir. Borç anapara ödemeleri ile yeni kredi girişleri hariç, faiz gider ve geliri dahil, cümle döviz gideri ile geliri arasındaki fark büyüdükçe işler kötü demektir. 
     Ocak - temmuz ayını kapsayan devrede bizim döviz açığımız büyük değil. Sadece 718 milyon dolar. 
     IMF’den gelen paralar nedeniyle uzun ve kısa vadeli kredi borçlarını kolaylıkla karşıladık. Döviz rezervlerimiz yerinde duruyor. Merkez Bankası’nın ve ticaret bankalarının kasalarında döviz var. 
     Bu çok önemli ve olumlu bir durum. Dövize ilgi duyanlar bunu bildikleri için dövize hücum etmiyor. 
     Yurtdışında döviz bulundurmanın cazibesi kalmadı. Yurtdışında döviz bulunduranlar zarar ediyor. Çünkü yurtdışında borsa ve yatırım fonları hiç mi hiç kazandırmıyor. Yurtdışındaki bankalar dövize yüzde 2 veya 3’ten fazla faiz vermiyor. Bu nedenle yurtdışına para çıkış hızı da kesildi. 
     
HSBC zararı göze almıyor herhalde      Bu tabloda dövize talep yavaşladı... İhracat gelirleri ile turizm gelirleri de olumlu... Bütün bunların sonucu döviz fiyatları olması gereken rakamın üzerine çıkmıyor. Hatta olması gereken rakamın altında geziyor. 
     HSBC Bank, "dalgalı kurdan korunun" diye gazetelere ilan veriyor. Sanayiciye, ihracatçıya vadeli kur satıyor. Onların gelecekte elde edecekleri dövizleri şimdiden Türk lirası fiyat vererek satın alıyor. 
     Dünyanın her köşesinde bankacılık yapan bir zincirin halkası HSBC herhalde zararı göze almaz. 
     2003 yılı başı için bu bankanın gazetelerde ilan ettiği ABD doları satış fiyatı 1 milyon 880 bin lira. 
     Sayın okuyucularım, özetle döviz arzı, şimdiki normal talebi karşılıyor. IMF’nin döviz desteğinin maddi ve manevi rüzgarı doların olması gereken rakamın da altında alınıp satılmasına imk n veriyor. Bir panik, bir olağandışı durum ortaya çıkmaz ise bu böyle yıl sonuna kadar gider. Ama unutmayınız, döviz uzun süre olması gereken rakamın altında alınıp satılamaz. Fiyat düzeltmesi ya "sindire sindire" yapılır. Ya da fark açılır. "Küt" diyerek büyük bir düzeltme yapma zorunluluğu ortaya çıkar. 
     
     







Selim İleri’yi okumak... 


Ev 


Kurtarmanın böylesi 


AB, ABD, ve Türkiye’nin seçimi... 


IMF’ye tam bağımlılık yemini 


Siyasi tarihimizin 2. İshal Vak’ası... 


AKP, Gül, başbakanlık 


Ankara Çekil aradan 


Zenginlere giden sermaye de kurudu 


Dolar enflasyonun gerisinde 


</TEXT>
</DOC>
