<DOC>
<DOCNO> 149399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur03.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de eve giren hırsız, 2 kardeşi bıçakla yaraladı... 
</HEADLINE>
<TEXT>

     Şişli'de evlerine giren hırsızı yakalamaya çalışan 2 kardeş, boğuşma sonucunda bıçakla yaralandı. 
     Dereboyu Caddesi Keklik Sokak'taki eve saat 03.30 sıralarında kapıyı dışarıdan açarak giren hırsız, içerde bir camı kırınca gürültü çıkardı. 
     Gürültüye uyanan ev sahibi Sadullah Şahin'le karşılaşan hırsız, yakalanmamak için bıçak çekerek kaçmak istedi. Bu sırada, hırsızla kendisine engel olmayan çalışan Şahin arasında boğuşma çıktı. 
     Boğuşma sırasında yaşanan gürültüyü duyan alt kattaki dairede oturan Sadullah Şahin'in kardeşi Beytullah Şahin de, üst kata çıkıp durumu görünce hırsızın elindeki bıçağı almak istedi. 
     İki kardeşle bir süre daha boğuşan hırsız, Sadullah Şahin'i omuz ve çeşitli yerlerinden, Beytullah Şahin'i de kulak arkası ve kafasından bıçakla yaralayarak kaçtı. 
     Şişli Etfal Eğitim ve Araştırma Hastanesi'ne kaldırılan Şahin kardeşlerin hayati tehlikelerinin bulunmadığı öğrenildi. 
     Hurdacılık yapan kardeşlerden Beytullah Şahin, polise verdiği ilk ifadede, kendilerini yaralayan hırsızın 22 yaşlarında olduğunu ve elinde büyük bir bıçak bulunduğunu söyledi. 
     Polis, kaçan hırsızın yakalanması amacıyla çalışma başlattı. 
     





</TEXT>
</DOC>
