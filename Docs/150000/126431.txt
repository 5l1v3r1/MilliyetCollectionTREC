<DOC>
<DOCNO> 126431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur15.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyşehir gölü dondu... 
</HEADLINE>
<TEXT>

     Konya'nın Beyşehir İlçesi'nde bulunan ve Türkiye'nin en büyük talısu gölü olan Beyşehir Gölü dondu. 
     Sabah Beyşehir Gölü'nde avlanmak için sahile inen balıkçılar, gölün donduğunu görünce şaşkınlıklarını gizleyemediler. 
     Beyşehirli balıkçılar, bu yıl soğukların yöreye çok daha erken geldiğini kaydederek, ''Bu yıl ocak ayında da gölde don olmuştu. Bu don ile birlikte 1990 yılından bu yana göl üçüncü kez donuyor. Bu yıl dondurucu soğuklar erken geldi. Teknelerimiz de kıyıda dondan mahsur kaldı'' dediler. 
     Gölün donması nedeniyle balık avlayamayacaklarını belirten balıkçılar, ''Şimdi biz eve nasıl ekmek parası götüreceğiz. Don bitecek, bu defa da gölde balık avı yasağı başlayacak'' diye konuştular. 
     Gölün donmasıyla birlikte 2 bine yakın teknenin göle açılamaması nedeniyle balık fiyatları pazarda artış gösterdi. 3.5- 4 milyon lira olan levreğin kilosu 5 milyon liraya, 2.5 milyon lira olan sazanın kilosu ise 4 milyon liraya çıktı. Soğuk havanın etekisini sürdürmesi halinde balık fiyatlarının daha da artacağı bildirildi. 
     





</TEXT>
</DOC>
