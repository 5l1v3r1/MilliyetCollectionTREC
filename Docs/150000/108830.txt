<DOC>
<DOCNO> 108830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yazar/guclu.html </URL>
<DATE> 2002/09/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSYM hatalar zinciri 7 
</HEADLINE>
<TEXT>

     ÖSYM’nin hatalarını yazmakla bitmiyor. Çok fazla örnek var. Bunları zaman içerisinde yayımlamaya devam edeceğiz. Kontrolü öylesine kaybettiler ki başarısızlıklarını artık kendileri ilan ediyorlar. 
     Geçtiğimiz hafta, 4 yıl önce büyük bir gururla getirdikleri yeni sınav sistemini baştan aşağı değiştirdiler. İşin ilginç yanı daha önce yaptıklarının baştan aşağı hatalı olduğunu kendileri de kabul ettiler. Yeni olarak şunu şunu getiriyoruz çünkü daha önceki mağduriyetlere neden oluyordu diye yaptıkları hataları bir bir itiraf ediyorlar. Peki YÖK ve ÖSYM’nin yanlış kararları nedeniyle mağdur olanların durumu ne olacak Onu sorgulayan yok. Daha da önemlisi bugün doğru diye getirilen yeni kararların ne kadar doğru olduğu ve ne kadar yürürlükte kalacağı da daha şimdiden tartışma konusu. Birkaç yıl sonra bugünkü kararlar da sil baştan değiştirilirse hiç şaşırmayın... Bu işin suyu çıktı. YÖK ve ÖSYM artık sağlıklı düşünemiyor, sağlıklı kararlar veremiyor. Bunu anlamak için internetten osym.gov.tr adresine girerek yeni sınav sistemini ve neden yeni bir sisteme gerek duyulduğunun gerekçelerini okumak yeter de artar. 
     Uzun ömürlü olması kesinlikle mümkün gözükmeyen yeni sistemle ilgili eleştirilerden bazıları şöyle 

</TEXT>
</DOC>
