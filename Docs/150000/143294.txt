<DOC>
<DOCNO> 143294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun00a.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Atasagun’a K.Irak’taki silahları sordu 
</HEADLINE>
<TEXT>

Başbakan Erdoğan, MİT Müsteşarı Atasagun’la bir saat süren görüşmede, Irak operasyonunu masaya yatırdı 
     ABDULLAH KARAKUŞ Ankara 

     Başbakan Recep Tayyip Erdoğan, MİT Müsteşarı Şenkal Atasagun’a Irak operasyonun Türkiye’ye olası yansımalarıyla ilgili sorular yöneltti. 
     Tayyip Erdoğan, Başbakanlık’ta yaklaşık 1 saat görüştüğü MİT Müsteşarı Atasagun’a, operasyon olması halinde sınırdan ne kadar mültecinin Türkiye’ye girebileceğini ve bu konudaki önlemleri sordu. 
     ABD’nin Kuzey Irak’ta dağıtacağı silahlara da değinen Tayyip Erdoğan, "Bu silahlar kimlere dağıtılıyor İstihbarat yaptırdınız mı Bu silahların ne kadarı geri toplanabilir " gibi sorular yöneltti. 
     
     AKP TEZKERE ÇIKSIN 
     Başbakan Tayyip Erdoğan, dün AKP MYK üyelerini de Başbakanlık Konutu’nda kabul ederek bir süre görüştü. 
     "Tezkerenin bir an önce çıkması ve belirsizliğin giderilmesi" eğiliminde olduklarını Başbakan Erdoğan’a aktaran üyeler, "Bu belirsizlik Türkiye’ye zarar veriyor. Biz hükümetin tezkere getirmesini destekliyoruz" dediler. 
     



 GÜNCEL 





















</TEXT>
</DOC>
