<DOC>
<DOCNO> 102889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun03.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta bir ayı 5 aylık bebeği öldürdü... 
</HEADLINE>
<TEXT>

     New York'ta bir kamp yerine saldıran siyah ayı, 5 aylık bir bebeği öldürdü. 
     New York'un 113 kilometre kuzeybatısındaki Catskills bölgesindeki kamp yerine giren genç siyah ayı, bir bungalovun önünde bebek arabasında bulunan 5 aylık bebeği kapıp ormana kaçırdı. 
     Bebeğin annesinin ayının yaklaştığını görüp 4 ve 2 yaşındaki çocuklarını bungalovun içine kaçırmayı başardığı, ama dışarı çıktığında ayının bebeğini götürmüş olduğunu gördüğü belirtildi. 
     Peşine düşen ve taş atan kampçıların çabaları sonucu ayı ağzındaki bebeği bıraktı ama, başından ve boynundan ağır yaralanan 5 aylık kız bebek Ester Schwimmer hastanede öldü. 
     Kamp görevlilerinin peşine düştükleri ayıyı vurarak öldürdükleri belirtildi. 
     Kamp görevlileri 34 yıllık kamp yerinde ilk kez bir siyah ayının insanlara saldırdığını söylediler. 
     





</TEXT>
</DOC>
