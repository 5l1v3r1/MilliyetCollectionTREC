<DOC>
<DOCNO> 104100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur32.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale ve Aydın'da orman yangını çıktı... 
</HEADLINE>
<TEXT>

     Çanakkale'nin Ayvacık ve Aydın'ın Bozdoğan ilçelerinde çıkan yangınlarda, yaklaşık 3 hektar ormanlık alan tahrip oldu. 
     Alınan bilgiye göre, Çanakkale'nin Ayvacık İlçesi Sazlı mevkiindeki ağaçlandırma sahasında, henüz bilinmeyen nedenle başlayan yangına, Çanakkale Havaalanı'nda konuşlandırılan Türk Hava Kurumu'na ait 5 yangın uçağı ve 1 yangın helikopteri ile Edremit'ten gelen 1 yangın helikopteri, Orman İşletme Müdürlüğü arazözleri ve dozerlerle orman işçileri müdahale etti. 
     Yetkililer, yangının kontrol altına alınmaya çalışıldığını ve 3 hektarlık alanın tahrip olduğunu kaydettiler. 
     Aydın'ın Bozdoğan İlçesi Konaklı Köyü yakınlarında, yağmur sırasında yıldırım düşmesi sonucu çıkan yangında da 1 dekar kızılçam ormanı tahrip oldu. 
     





</TEXT>
</DOC>
