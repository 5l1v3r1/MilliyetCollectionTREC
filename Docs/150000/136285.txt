<DOC>
<DOCNO> 136285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/spo03.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Teminat öfkesi 
</HEADLINE>
<TEXT>

Galatasaray yönetimi anlaşma yapmak için ödeme garantisi isteyen Hasan Şaş’a tepki gösterdi. Ali Dürüst, "Şimdiye kadar hangi yıldıza teminat mektubu verdik" dedi 
     ERHAN TELLİ 

     Kimler geldi’ 
     GALATASARAY, sözleşme yenilemeye bir türlü yanaşmayan Hasan Şaş’ın imza atmak için teminat mektubu istemesine sert tepki verdi. 2. Başkan Ali Dürüst, bugüne kadar hiçbir oyuncu ile bu şartlarda anlaşmaya varmadıklarını söyledi, "Bu takımdan dünya yıldızları geldi geçti. Ne teminat mektubu, ne de ödeme garantisi verdik. Galatasaray’ın ismi en büyük teminattır" diye konuştu. 
     
     Kendi tercihi’ 
     HASAN Şaş’ın sürekli gündemde olduğunu artık rahat bırakılması gerektiğini sözlerine ekleyen Dürüst, "Sezon sonunda Galatasaray’da kalıp kalmamak onun tercihi" ifadesini kullandı. Yıldız oyuncunun menajeri Mehmet Soykök ise Hasan’a Avrupa’nın birçok kulübünden teklif geldiğini tekrarladı, "Ancak bunları sezon sonuna kadar geri çevirdi. Önce kulübüyle masaya oturacak" dedi. 
     
     Parada sorun yok 
     SEZON sonunda tecrübeli oyuncunun serbest kalacağını da hatırlatan Soykök, Galatasaray’a bu yüzden teklif gitmediğini açıklandı. Soykök, "Galatasaray ile ödeme garantisi verilmediği için bir türlü anlaşamıyoruz. Yabancı futbolcuların da yaptığı gibi bir takım güvenceler istedik. Yoksa yıllık ücret konusunda herhangi bir sorun yok" ifadesini kullandı. 
     
Juventus iddiası      TRANSFER gündeminden adı bir türlü düşmeyen Hasan Şaş’ın Juventus ile sözleşme yaptığı iddia edildi. Inter’e gideceği belirtilen yıldız oyuncunun İtalyanlar’ın ünlü kulübüyle bir süre önce ön protokol imzaladığı ancak bunu bir sır gibi sakladığı ileri sürüldü. 
     
Batista şov      Denizlispor maçının ertelenmesinin ardından hafta sonunu boş geçiren Galatasaray dün Florya Metin Oktay Tesisleri’nin karla kaplı olması nedeniyle salonda basketbol oynadı. Batista attığı sayılarla şov yaparken, omuzlara alındı. Bu arada bugün izin yapacak olan oyuncular çalışma bitiminde bayramlaştı. 
     
     



 SPOR 


























</TEXT>
</DOC>
