<DOC>
<DOCNO> 139369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/dundar.html </URL>
<DATE> 2003/02/27/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Bugün savaşa gidiyoruz 
</HEADLINE>
<TEXT>

     Saddam’ın tehlikeli bir diktatör oluşu mu 
     Onu yıllarca ABD beslemedi mi Bush, Saddam’dan daha tehlikeli değil mi Çevremizdeki her diktatörle savaşıyor muyuz 
     Kuzey Irak’ta Kürt devleti korkusu mu 
     Irak’ın toprak bütünlüğünün yegane sigortası Saddam değil mi 
     Gerçek şu 
     Bir kabadayı, mahallemizin küçük kızını köşeye kıstırdı. Önce "Ayıp" filan diye mani olmaya çalıştık. Kabadayı öyle azgındı ki, korktuk. 
     Baktık tecavüz kaçınılmaz, biz de katılıp tadına bakmaya karar verdik. 
     Bunun adı her dilde, ahlaksızlıktır. 
     
     ABD, "Zaten kız belalı. Mahalleye mikrop yayıyor" diye bizi tecavüzün meşruiyetine inandırmaya çalışıyor. 
     "Çok kolay olacak. Sen de zevk alacaksın" diye sırtımızı sıvazlıyor. 
     Halbuki bize düşen, kabadayı tecavüz ederken kızın kollarını tutmaktan ibaret... 
     Ganimet, kızı haremine katan kabadayının olacak. 
     İşi bitince, yardımımıza karşılık küçük bir harçlık atacak. 
     Bunu bile bile, mahallemizin "tecavüzcü Coşkunöları heyecanla uçkur çözüyor. 
     Öyle anlatıyorlar ki, zaten gıdasızlıktan cılız düşmüş küçük kız hemen eteğini indirecek ve her şey "tereyağından kıl çeker gibi" olup bitecek. 
     Ve sonra, kızın kimlere nasıl peşkeş çekileceği kararına biz de katılacağız. 
     Bunun her dildeki adını yazamayacağım. 
     
     Daha 4 gün önce Başbakan Gül, Brüksel uçağında "Kesinlikle askerimizi savaştırmayacağız. Bir tek mermi atmaları gerekmeyecek" diyordu. 
     Şimdi Kürt gruplar "Türkiye’nin işgaline direneceğiz" diyor. 
     Washington Times ve Time, "Bölgede Türklerle Kürtler arasında çatışma çıkabileceğini" yazıyor. 
     Tereyağındaki kılı, bölgedeki 3 milyon Kürt’le savaşarak çekebilir miyiz 
     
     Artık biliyoruz bu haberleri ABD yayıyor. 
     "Pazarlık masasına oturamazsın" şantajıyla askerinin geçişini garantiye aldı şimdi de, Türk ordusunun Kuzey Irak’a girmesini engellemeye çabalıyor. 
     "Girerseniz, başınız da belaya girer" diye aba altından sopa gösteriyor. 
     O kadar mı 
     Önceki gün Cumhuriyet’te Mustafa Balbay’ın haberini okumadınız mı 
     Bush, Dışişleri Bakanı Yaşar Yakış’la, Devlet Bakanı Ali Babacan’a "Destek vermezseniz Kuzey Irak’taki Kürtlerle hareket ederiz. IMF size sırtını döner. Ermeni tasarıları Kongre’den geçer" diyor resti çekiyor 
     "Beyler, Amerikan topraklarında yapacağınız bir şey yok. Ülkenize gidin ve tezkereyi Meclisinizden geçirin." 
     "Beyler", kulaklarında tehdit, ceplerinde üç kuruş para vaadiyle tezkereyi geçirmeye geliyor. 
     
     Yıllarca bu şantajın gölgesinde yaşadık 
     Bütün enerjimizi, Kürt devletini, Ermeni tasarısını engellemeye harcadık. 
     Washington bu fobimizi bildiğinden yine orayı kaşıyor. 
     Bizi Ermenilere Kürtlere karşı, onları da bize karşı kullanıyor. 
     Oysa yarın ABD çekip gidecek ve biz - asırlardır olduğu gibi yine - onlarla baş başa kalacak, birlikte yaşayacağız. 
     Bu açmazın çaresi, ABD’nin elinden o kozları almaktır. 
     Tarihsel kinleri toprağa gömüp, sınırın bu yanında Türklerin, Kürtlerin, Ermenilerin, Arapların kardeşçe yaşadığı ve herkesin gıptayla baktığı bir cazibe merkezi kurmaktır. 
     O zaman en büyük zaafımız, en güçlü kozumuza dönüşecek ve kimsenin tecavüzünde tehditle, üç kuruşa mazlum kolu bükmek zorunda kalmayacağız. 
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
