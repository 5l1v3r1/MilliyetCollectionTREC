<DOC>
<DOCNO> 101528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/guncel/gun01.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülün adı demokrasi 
</HEADLINE>
<TEXT>

Batman’da vatandaşlar Can Dündar’la oturup uzun uzun dertleşme fırsatı buldu. 
     SİZE GELİYORUZ 

     BATMAN’DA AB yasaları havayı değiştirmiş. HADEP’li gençler, üzerinde barış mesajı olan güller dağıtıyordu. Sonra duyduk ki sivil ekipler gül dağıtanları topluyor. 
     
     

     

     
Petrolspor’u IMF’nin golü yaktı      ATİLLA GÖKÇE 

     Eli bütçemizden, nefesi hükümetimizden çıkmayan Uluslararası Para Fonu IMF geldim gördüm ki, Batman’da Petrolspor’u da yakmış. Milliyet TIR’ı ile her yola çıkışımda futbolda bir şeylerin komaya girdiğini görüyorum. Trakya’da başlayan çorap söküğü, Batman’da da devam ediyor. Türkiye’nin Avrupa’ya en yakın bölgesiyle en uzak vilayetinin futboldaki dramı değişmiyor. Trakya kulüplerinin birer birer güç, hedef ve renk kaybettiğini geçen yıl anlatmıştım. Bu yıl aynı dertleri Batman’da dinliyorum. 
     
     Batman Petrolspor kapanırsa 
     Futboldaki dünya üçüncülüğümüz Avrupa kupalarındaki temsilcilerimizin hedef büyütme hesapları, hep aysbergin görünen yanı. Oysa, üst düzey futbolumuzun kılcal damarları Anadolu’da birer birer kuruyor. Batman Petrolspor kapanırsa bilin ki, büyükler de topallamaya başlar. Felç geçirir ve ummadığınız bir anda can verir. Peki, bu IMF’nin golü ne Batman’daki dostlar anlattılar ki, Türkiye Petrolleri Anonim Ortaklığı TPAO her yıl bütçesinden 500 milyar lirayı Batman Petrolspor’a ayırır, onlar da Türkiye’nin petrol pınarı olan bu kentte sosyal aktivitenin, sporun öncülüğünü üstlenirlermiş. Petrolspor Genel Kaptanı Mehmet Sait Baykat, "Son kriz, kurumumuzla ilgili denetimleri Hazine’nin yapmasına neden oldu. Şimdi hazine TPAO’nun bir liralık sportif etkinliğini bile uygun görmüyor. Lisans ücretlerini federasyona yatıramazsak ikinci ligden ihraç edileceğiz" diyor. 
     
     Çakan’ı hayırla’ anıyorlar 
     Güneydoğu’daki bu KİT kulübü sadece müessesenin içinde kalmamış. 200 bin nüfuslu Batman’a mal olmuş. Batmanlıların tümü Petrolspor’un dramını dile getirip ANAP’lı Enerji Bakanı Zeki Çakan’ı hayırla y d ediyor. Batmanlıların da bir çelişkisi var. Bir yandan Petrolspor için ağlaşırlarken, öte yandan kulübün lisans paralarını denkleştirmek için açtığı yardım kampanyası sıfır ilgiyle devam ediyor. Bir yanda kulübü kapatmamayı öneren 3 bin imzalı dilekçe, bir yanda kampanya hesaplarından uzak duran akçe. Bu ne yaman çelişki, izahı nedir sizce 
     Yine de kör bir yazı yazmış olmayalım. Hesap numaralarını verelim. Türkiye İş Bankası Batman Şubesi 689238... TC Ziraat Bankası Batman TPAO Şubesi 304400 16.1... Pamuk eller pamuk cebe. Petrolspor dramında daha ne çelişkiler var...TPAO Bölge Müdürü Mustafa Kart, geçen yıl taraftarın yönetime karşı tepkisine bir karşı tepki oluşturmuş ve küsmüş. Benim bildiğim küsen istifa eder. Kulüp Başkanı küser mi Aziz Yıldırım olsan haydi neyse. 
     
     Siyaset - spor iç içe 
     Batman Valisi İsa Parlak da pek çözümleyici olamamış bu konuda. O nedenle burada seçimin ve oya giden yolların bir bölümü Petrolspor’a endeksli. Kentin hatırı sayılır ve sevilen işadamı Nejat Nasıroğlu Petrolsporlu futbolculara asgari ücret ve sigorta garantisi veriyor. Bu özverinin ederi 60 milyar törkiş lira Oğlu Muzaffer Nasıroğlu Beşiktaş asbaşkanı olarak Sergen’in bonservisi için Siirt Jetpaspor’a 5 milyon YU - ES dolar bayılmış. Şimdi Batmanlılar "Bizi Sergen’in yüzde beşi kadar desteklesinler yeter" diyorlar baba - oğula. Benden aktarması. 
     
     Süreyya gözlerimi yaşarttı’ 
     Sırası gelmişken Petrolspor’un kahraman futbolcularının da adını sayıvereyim. Enver, Reşit, Mustafa, Emin, İsa, Sidar, Bircent, Fatih, Ümran... Bunlar eskiler. Altyapıdan Ferit, Faruk, Bilal, Mehmet ve Kerem de profesyonel oldular. Ne karşılığında Karın tokluğuna... Forma aşkına... 200 milyonluk bir yaşam sınırı çiziyorlar. Batman’daki umutsuz tabloyu aydınlatan gençler var yine de... 19 yaşındaki hukuk fakültesi öğrencisi Hayrettin Suçin, "Dün akşamdan beri ağlıyorum. Süreyya gözlerimi yaşarttı abi. Demek ki bu ülkede iyi şeyler de yapılabilir. Başarmak zor ama imk nsız değil" dedi ve yine ağlamaya başladı. Ne yalan söyleyeyim, o gözyaşları galiba yaşamın güzel yüzüydü. 
     
Kota sistemi mağdur etmiş      MUSTAFA BAKACAK 

     Milliyet TIR’ının 14’üncü durağı Batman’da, sokaklar işsiz insanlar ve seyyar satıcılarla dolu. Okullar tatil olunca çocuklar da aile ekonomisine katkıda bulunmak için seyyar satıcı ordusuna katılıyor. Cumhuriyet Meydanı’nda dertlerini anlatmak için Milliyet TIR’ına adeta akın eden Batmanlılar, tütün üretiminin yerine alternatif gösterilmeden kotayla öldürülmesinden dert yandı. Elektrik faturalarının bile ödenemediği şehirde diğer ortak istekler ise şöyle "İş sahalarının açılması, üniversite, şehrin terörle anılmaması, köylere dönüşe izin verilmesi, fuhuş ve hırsızlık olaylarının önlenmesi. Hastanelere uzman doktor atanması, meslek eğitimi verecek okulların açılması, oy verdikleri kişilerin Meclis’e gitmesi." 
     Hamallık yaparak ailesinin geçimini sağlayan Şehmuz Taş, haftada bir ya da iki iş bulabildiğini söyledi. Tütün üreticisi İzzettin Demir, "Tütün üreticisiyim. Ektiğim 75 kilo tütünden yedi kalem vergi aldılar. Bir yıllık kazancım 125 milyon lira oldu. Bununla nasıl geçinirim " diye sitem etti. İşsizlik sonucu kentte hırsızlık ve fuhuş olaylarının arttığına işaret eden Faysal Akbulut, "Özellikle fuhuş son iki yıldır arttı. Yabancı uyruklu hayat kadınları bile var" dedi. 
     Eskiden tütün ektiğini, kota sisteminin hayata geçirilmesinden sonra iflas ettiğini belirten Cengiz Acet de şunları söyledi "Burada 5 bine yakın aile tütünden geçiniyordu. Kota tütüncüleri iflas ettirdi. Ben de iflas edince seyyar satıcılığa başladım." Lise öğrencisi Lokman Barutçu da, geleceği karanlık gördüğünü, üniversiteyi bitiren gençlerin iş bulamadıkları için göç etmek zorunda kaldıklarını kaydetti. 
     
Milliyet TIR’ı canlı yayında      Kars, Erzincan ve Tunceli’den oluşan üçüncü parkurunu tamamlayan Milliyet TIR’ının 14’üncü durağı Batman’daki etkinliklerini CNN Türk televizyonu da canlı bağlantılarla izleyicilerine aktardı. 12.30’da Cumhuriyet Meydanı’nda açılan Milliyet TIR’ına Batmanlılar büyük ilgi gösterdi. Yazarlarımız Derya Sazak, Taha Akyol, Can Dündar, Atilla Gökçe, Serpil Yılmaz ve çizerimiz Haslet Soyöz’ün çevresini saran vatandaşlar, sorunlarını aktardılar. TIR’ı adım adım izleyen CNN Türk televizyonu da halkla yapılan röportajları canlı olarak yayınladı. 
     



 GÜNCEL 














</TEXT>
</DOC>
