<DOC>
<DOCNO> 142552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur37.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasiyer kız yolda bulduğu 8 bin 500 doları verdi... 
</HEADLINE>
<TEXT>

     Atatürk Havalimanı'nda kasiyer olarak çalışan Bengü Eren, yerde bulduğu 8 bin 500 doların sahibine teslim edilmesini sağlayarak örnek davranış sergiledi. 
     Havalimanındaki gümrüksüz satış mağazalarında 3 yıldır görev yapan Eren, yerdeki bir poşeti çöpe atmak için eline aldığında, çok şaşırdı. Poşetin içinde 8 bin 500 dolar ile bir pasaport bulan Eren, olayı hemen yetkililere bildirdi. 
     Yapılan araştırmada poşetin Tatyana Oksana isimli yolcuya ait olduğunun anlaşılması üzerine, para sahibine teslim edildi. 
     Bulduğu paranın 2 yıllık maaşına eşit olduğunu belirten Bengü Eren, ''Parayı bulur bulmaz, kaybeden kişinin durumunu gözümün önüne getirdim ve bir an önce yetkililere haber verdim. Paranın gerçek sahibinin eline geçmesi beni çok sevindirdi'' diye konuştu. 
     Rus yolcunun parasının iade edilmesine çok şaşırdığını anlatan Eren, bu kişinin, ''olayı ömrü boyunca unutmayacağını söylediğini'' kaydetti. 
     





</TEXT>
</DOC>
