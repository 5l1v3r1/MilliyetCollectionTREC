<DOC>
<DOCNO> 106652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gun05.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamur atan oy kaybeder 
</HEADLINE>
<TEXT>

Gazeteci Ayten Görgün, Çamurda Dans’ adlı kitabında siyasilerin yaptığı negatif politik reklamın etkisini araştırdı 
     ELİF KORAP İstanbul 

     Yaklaşan seçim döneminde politikacılar için yol gösterici olabilecek bir kitap yayımlandı. Gazeteci Ayten Görgün, BASHAS Yayınları’ndan çıkan "Çamurda Dans" adlı kitabında politikacıların seçim dönemlerinde birbirlerini suçlayarak yaptıkları negatif politik reklamları incelemeye aldı. 
     Kitap, karşındakini kötüleyerek yapılan negatif politik reklamın her zaman istenilen etkiyi yapmayacağına dikkat çekiyor. Politikacılar, rakiplerini kötülerken kantarın topuzunu kaçırdıklarında kendi seçmenlerini kaybetme riskiyle karşılaşıyorlar. 
     
     Dolaylı politik reklam 
     Görgün, "Türkiye’de rakip partiyi karalayan reklam yapmak yasak olduğundan kampanyalarda politik reklam adı altında dolaylı olarak negatif politik reklam yapılmaktadır" diyor. Siyasetçiler birbirlerine imalı olarak, doğrudan, karşılık vermeden ya da kişisel özellikleri kullanarak saldırıyorlar. 
     
     Soru işareti yaratıyor 
     Kitapta, İstanbul’da 100 vatandaşla yapılan ankette vatandaşların yüzde 69’u partileriyle ilgili medyada sürekli olarak yer alan negatif haberlerin oy verme kararını bir kez daha düşünmelerine yol açacağını belirtiyor. Yüzde 46’lık bir oran da bu haberlerin kararsız seçmen sayısını artıracağı görüşünde. 
     
Rakibi hor görüyor      Kitaba göre negatif reklamlar şu sınıflara ayrılıyor 

</TEXT>
</DOC>
