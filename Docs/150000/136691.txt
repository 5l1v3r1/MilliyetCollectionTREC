<DOC>
<DOCNO> 136691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yasam/yas05.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elena’nın aşkı Naci’yi Mecnun’a döndürdü 
</HEADLINE>
<TEXT>

Bodrum’a gelen İngiliz Elena’ya delice aşık oldu garson Naci. Ancak tatil bitip Elena dönünce hayata küsüp sokaklara düştü 
     YAŞAR ANTER Bodrum DHA 

     Sinoplu Naci Can, geçen yaz çalışmak için Bodrum’a gitti ve bir otelde garson olarak iş buldu. Çalıştığı otele ağustos ayında tatil için gelen üniversite öğrencisi İngiliz Elena Rokkerman’la 23 da burada tanıştı Naci. 
     Naci ile Elena, üç hafta boyunca dolu dizgin bir aşk yaşadı. Ancak tatil bitmiş, Elena’nın İngiltere’ye dönme vakti gelmişti. Elena’nın gidişinin ardından ondan bir daha haber alamayan Naci, hayata küstü. Öyle ki işinden ayrılıp sokaklarda yaşamaya başladı. 
     Bodrum İskele Meydanı’ndaki Gümrük Muhafaza Müdürlüğü binasının yanına koyduğu bir karyolada tam altı ay sokak kedileriyle yaşadı. Hiç yıkanmadı, tıraş da olmadı. Esnafın verdiği yiyeceklerle yaşamını sürdürdü. Parası olmadığı için Sinop’a da dönemiyordu Naci. 
     
Önce sağlık kontrolü sonra bilet      Nihayet Muğla Vali Yardımcısı Ali Osman İşsen ona yardım elini uzattı. İşsen, Can’ı ikna ederek önce Bodrum Devlet Hastanesi’nde sağlık kontrolünden geçirdi, ardından da memleketi Sinop’a gönderdi. 
     Elena’nın kendisini terk etmesinin ardından hayata küsen Naci Can, Bodrum’dan ayrılırken dudaklarından şu sözler dökülüyordu "Elena gitti ya, hayatın benim için de anlamı kalmadı..." 
     
     



 YAŞAM 

















</TEXT>
</DOC>
