<DOC>
<DOCNO> 148845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/soneko15.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sami Demirbilek, Enerji ve Tabii Kaynaklar Bakanlığı Müsteşarı... 
</HEADLINE>
<TEXT>

     Enerji ve Tabii Kaynaklar Bakanlığı Müsteşarlığı'na, Petrol İşleri Genel Müdürü Sami Demirbilek atandı. 
     Demirbilek, kamu sektöründe çeşitli kademelerde yöneticiliğin yanı sıra bir çok projede aktif rol alan bir kişi olarak tanınıyor. 
     Edinilen bilgiye göre, 1959 yılında doğan Demirbilek, 1975 yılında aldığı devlet parasız yatılı bursuyla Ankara Atatürk Lisesini bitirdikten sonra Elektrik İşleri Etüt İdaresi, Türkiye Milli Kültür Vakfı, Türk Eğitim Vakfı ve Türk Petrol Vakfı yüksek öğrenim burslarıyla İstanbul Teknik Üniversitesi Maden Fakültesi'nden maden mühendisi olarak mezun oldu. 
     Yüksek lisansını tamamladıktan sonra İngiltere'deki Nottingham Üniversitesi Maden Bülümü'nda doktorasını tamamlayarak doçent ünvanını alan Demirbilek, TKİ, DPT, Ankara Üniversitesi, Yem Sanayi, Sivas Demir-Çelik, KTÜ, Sanayi ve Ticaret Bakanlığı, Gemlik Gübre Sanayi, Et ve Balık Ürünleri A.Ş, AB Genel Sekreterliği, EPDK ve Özelleştirme İdaresi'ndeki görevlerinin ardından, bu yıl Petrol işleri Genel Müdürlüğü görevine getirildi. 
     Sami Demirbilek, Avrupa Birliği Genel Sekreterliği'ndeki görevi sırasında Ulusal programın hazırlanmasında rol alırken, tarımsal ürün borsaları geliştirme projesinde de proje değerleme dökümanı ve kredi müzakerelerinde bulundu. 
     Demirbilek'in 21 adet yayımda da imzası bulunuyor. 
     





</TEXT>
</DOC>
