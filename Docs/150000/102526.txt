<DOC>
<DOCNO> 102526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sondun05.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılan ikizlerden biri bir ameliyat daha geçirdi 
</HEADLINE>
<TEXT>

     Başlarından yapışık doğan ve başarılı bir ameliyatla birbirlerinden ayrılan 1 yaşındaki siyam ikizi kız kardeşlerden birinin beyninde meydana gelen enfeksiyon nedeniyle geçirdiği yeni ameliyattan sonra, durumunun iyi olduğu bildirildi. 
     UCLA tıp merkezinden yapılan açıklamada, 6 Ağustos'ta Los Angeles'ta birbirlerinden ayrılan ikizlerden Maria Teresa Quiej Alvarez'in, beyninde toplanan kanın boşaltılması ve enfeksiyonun artmasına yol açabilecek durumun önüne geçilmesi için yapılan 3 saatlik ameliyattan sonra gözlerini açtığı ve etrafına bakındığı belirtildi. 
     Guatemala'da bir köyde doğan Maria Teresa ve Maria de Jesus Quiej-Alvarez adlı kardeşlerin durumunun görülme olasılığının bir milyonda birden az olduğu belirtilmişti. 
     





</TEXT>
</DOC>
