<DOC>
<DOCNO> 107722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/ulagay.html </URL>
<DATE> 2002/09/15/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
CHP’ye güven gerisini merak etme sen 
</HEADLINE>
<TEXT>

     Önceki akşam, yeni dönemin ilk Taksim Toplantısı’nda Kemal Derviş’i dinlerken ister istemez geçmiş yıllardaki toplantıları hatırladım. Son yirmi yıl içinde Türkiye’yi yönetme iddiasını taşıyan hemen herkes konuşmuştu bu forumda ve onları dinledikten sonra çoğu kez karışık duygularla ayrılmıştım toplantıdan. Önceki akşam da öyle oldu, Derviş’in konuşması ve sorulara verdiği yanıtlar, benim gibi "Derviş’li CHP Türkiye’nin önünü nasıl açacak " sorusuna cevap arayanları pek tatmin etmedi. Derviş’i dinlerken aynı masayı paylaştığım reklam dünyasının ünlü bir ismiyle, öğretim üyesi dostum ve işadamı eşi de sanırım benzer izlenimlerle ayrıldılar toplantıdan. 
     CHP’ye girdikten sonra yaptığı konuşmalarda, CHP’ye ve özellikle Deniz Baykal’a halkla ilişkiler PR desteği vermeye özen gösteren Derviş, bunu bir ihtiyacı karşılamak için mi yapıyor, yoksa içinden geldiği için mi bilmiyorum ama özellikle Derviş’in iltihakı sonrasında CHP’ye ilgi duymaya başlayanların ondan duymak istedikleri bu değil herhalde. CHP’nin 3 Kasım’dan birinci parti olarak çıkması ve iktidara gelmesi halinde neler yapacağını, sorunları nasıl çözeceğini, Türkiye’ye nasıl bir ufuk açacağını merak edenlere "CHP’ye güvenin, oyunuzu verin, gerisini merak etmeyin siz" havasında bir şey söylemek de yeterli olmuyor bence. Bu söylemi çok iyi tanıyor çoğu kimse ve "gene mi aynı şarkı" demekten kendini alamıyor. 
     
CHP’nin nakaratı      Derviş’in CHP’ye katılması sonrasında Sayın Deniz Baykal’ın da çok sık tekrarladığı çıkış yolu senaryosuna göre, 3 Kasım’da CHP tek başına iktidara gelebilirse ya da en azından birinci parti olursa, bakın neler olacak 

</TEXT>
</DOC>
