<DOC>
<DOCNO> 106755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun37.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, savaş durumunda Iraklı mültecileri topraklarına sokmayacak 
</HEADLINE>
<TEXT>

     İran yönetimi, ABD'nin Irak'a saldırması halinde Iraklı mültecileri topraklarına sokmayacağını, ancak mültecilerin Irak topraklarında gerekli ihtiyaçlarını karşılayacağını bildirdi. 
     İRNA'nın haberine göre, İçişleri Bakanlığı'nın Yabancılar ve Göçmenler Bürosu Başkanı Ahmed Hüseyni, ''İran topraklarına mülteci akını engellenecek. Mültecileri Irak topraklarına yerleştirmek için gerekli çalışmalar yapıldı. 50 bin civarında mültecinin kalması için İran'ın Irak ile olan ortak sınırının batısı ve güneyinde gerekli önlemler alındı'' diye konuştu. 
     Amerikan saldırısı halinde 500 bin Iraklı mültecinin İran sınırlarına akın edeceğini tahmin ettiklerini söyleyen Hüseyni, ''Irak topraklarında mülteci kampları kurmayı düşünüyoruz'' dedi. 
     ABD'nin Irak'a askeri harekatına karşı olduğunu sürekli olarak dile getiren İran yönetimi, Bağdat yönetimine BM silah denetçilerine dönme izni vermesi çağrısında bulunmuştu. 
     





</TEXT>
</DOC>
