<DOC>
<DOCNO> 121186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur08.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
En ucuz yakıt doğalgaz... 
</HEADLINE>
<TEXT>

     Yüz metrekarelik bir dairenin aylık ortalama ısınma giderinin, yakıt türüne göre 93 milyon lira ile 325 milyon lira arasında değiştiği, yakıtlar içinde en ucuzunun doğalgaz, en pahalısının ise elektrik olduğu bildirildi. 
     İstanbul Büyükşehir Belediyesi'nin İstanbul Gaz Dağıtım Sanayi ve Ticaret A.Ş İGDAŞ , ev ve işyerlerinde ısınmak amacıyla kullanılan doğalgaz, kömür, fuel-oil, LPG, tüpgaz, motorin ve elektrik gibi enerji kaynaklarının hangisinin daha ekonomik olduğunu araştırdı. 
     Enerji ihtiyacı 7 bin 730 kcal saat baz alınarak yapılan hesaplamaya göre, doğalgaz, en ucuz yakıt olarak bilinen kömürden daha ekonomik. 
     Buna göre, 100 metrekarelik bir konutun kış aylarında ortalama seviyede ısınması halinde, doğalgaza 93 milyon, kömüre 100 milyon, fuel-oile 174 milyon, LPG propana 269 milyon, tüpgaza 325 milyon, motorine 322 milyon, elektriğe de 325 milyon lira harcanıyor. 
     





</TEXT>
</DOC>
