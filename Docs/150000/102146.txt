<DOC>
<DOCNO> 102146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/guncel/agun.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciğerimiz yandı 
</HEADLINE>
<TEXT>

Balıkesir Kepsut’tan sonra, bu kez Marmaris’te 300 hektar orman kül oldu. Alevler köyleri tehdit ediyor 
     AHMET BAYRAK Marmaris DHA 

     Marmaris’in Çetibeli köyü yakınlarında çıkan orman yangını üç saatte 300 hektarı aşkın yeşili küle çevirdi. Şiddetli ve sık sık yön değiştiren rüzg rın etkisiyle geniş alana yayılan yangın, iki kola ayrılarak Köyceğiz ve Gökova yönüne doğru ilerlemeye başladı. 
     Çetibeli Jandarma Karakolu karşısındaki alanda dün 18.25 sıralarında alevler yükseldi. Orman İşletme Müdürlüğü’ne ait kır gazinosu arkasındaki ormanlık alanı bir anda alevler sardı. Yüksek gerilim hattından çıktığı sanılan yangına 4 helikopter, 60 arazöz, 8 dozer, bin 100 söndürme işçisi, Aksaz Deniz Üs Komutanlığı’ndan 100 asker müdahale etti. Ancak hava kararınca helikopterlerin çalışması durduruldu. 
     
     Vali olay yerinde 
     Olay yerine giden Vali Hüseyin Aksoy, "Jandarma görevlileri, orman çeşmesinin üst tarafında hafif bir duman çıktığını görmüşler. Bu nedenle, yüksek gerilim hattından çıktığı tahmin ediliyor, ancak kesin değil. Çetibeli ve Gökçepınar köylerinin her an boşaltılması gerekebilir. Köylüleri, hazırlıklı olmaları konusunda uyardık. Kesin olmamakla birlikte 300 hektarı aşkın kızılçam ormanı yandı" dedi. 
     



 GÜNCEL 













</TEXT>
</DOC>
