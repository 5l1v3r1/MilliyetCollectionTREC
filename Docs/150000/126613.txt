<DOC>
<DOCNO> 126613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sonspo11.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Grup liderleri rakiplerini yendi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 8 karşılaşmayla devam edildi. 
     Gruplarında lider olan New Jersey Nets, Indiana Pacers ve Dallas Mavericks, maçlarını kayıpsız geçtiler. 
     Ortabatı Grubu lideri Dallas Mavericks'in, Washington Wizards'ı 92-86 yendiği maçta, Alman forvet Dirk Nowitzki, 30 sayı ve sezonun en yüksek rakamına ulaştığı 17 ribauntla, galibiyetteki en önemli isim olurken, oyun kurucu Steve Nash, karşılaşmayı 16 sayıyla tamamladı. 
     Wizards'ta ise forvet Jerry Stackhouse'un 28 sayı ve 10 ribaunt, oyun kurucu Larry Hughes'un 24 sayı ve 6 ribauntluk performansı sonucu değiştirmedi. Michael Jordan ise sahadan 13 sayı, 7 ribaunt ve 8 asistle ayrıldı. 
     Merkez Grubu lideri Indiana Pacers'ın, Atlanta Hawks'ı 112-97 ile geçtiği maçta, Pacers'ın forvet oyuncusu Al Harrington, 40 sayı ve 9 ribauntla galibiyetteki en önemli isim oldu. 
     Hawks'ta ise en skorer isim, 25 sayı ve 10 sayıyla oyun kurucu Jason Terry oldu. 
     Atlantik Grubu lideri New Jersey Nets'in, Chicago Bulls'u 99-83 yendiği maçta, oyun kurucu Lucious Harris 20 sayı ve 7 ribauntla oynarken, Jason Kidd, 19 sayıyla maçı tamamladı. 
     San Antonio Spurs'un, uzatmaya giden ve New Orleans Hornets'ı 99-94 yendiği maçta, Spurs'un ünlü forveti Tim Duncan, 29 sayı kaydederken, 23 ribauntla sezonun en yüksek yüzdesine ulaştı. 
     Ligde alınan sonuçlar şöyle 

Orlando Magic-Milwaukee Bucks 103-108 
Cleveland Cavaliers-Miami Heat 74-72 
New Jersey Nets-Chicago Bulls 99-83 
Indiana Pacers-Atlanta Hawks 112-97 
Dallas Mavericks-Washington Wizards 92-86 
Houston Rockets-Utah Jazz 91-96 
Phoenix Suns-Seattle Supersonics 89-88 
San Antonio Spurs-New Orleans Hornets 99-94 
     





</TEXT>
</DOC>
