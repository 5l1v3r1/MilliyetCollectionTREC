<DOC>
<DOCNO> 129883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/ekonomi/eko08.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kullanılan krediler limitlerin çok altında 
</HEADLINE>
<TEXT>

Dışbank Yönetim Kurulu Başkan Vekili Bayazıt, bankanın Doğan Grubu’na, kullandırdığı kredilerin Bankalar Kanunu limitlerinin altında olduğunu söyledi 
     Dışbank Yönetim Kurulu Başkan Vekili ve Murahhas Aza Tayfun Bayazıt, Dışbank’ın İş Doğan’a kullandırdığı kredilerin toplamının 145.8 milyon dolar olduğunu ve 120 milyon doların da bunun karşılığında nakit rehinde blokaj edildiğini belirtti. 
     Bayazıt, basında çıkan Doğan Grubu’nun Dışbank’tan aldığı kredi haberine ilişkin yaptığı açıklamada, bankanın Doğan Grubu’na, İş Doğan dışında da kullandırmış olduğu toplam kredilerin Bankalar Kanunu limitlerinin çok altında olduğunu bildirdi. Haberde yer alan rakamların doğru olmadığını belirten Tayfun Bayazıt, ’Hem oradaki kredi rakamlarının toplamında yanlışlıklar var, hem de o kredilerin karşılığında, nakit teminat, rehin edilmiş mevduat blokajı olduğu bilgisi eksikliği bulunduğu için herhalde böyle bir yanlışlık yapılmış’’ dedi. 
     
     Risk 26 milyon dolar 
     Bayazıt, şunları kaydetti "Bizim 9 Aralık itibarıyla, yani SPK’ya İş Doğan’ın birleşmek için başvuruyu yaptığı zaman kredi dökümünü verdiği ve Dışbank’ın İş Doğan’a kullandırmış olduğu kredilerin toplamı 145.8 milyon dolardır. 120 milyon dolar da bunun karşılığında nakit, rehin ve blokaj vardır. Dolayısıyla net risk 26 milyon dolardan azdır. Gerçek rakam budur. 
     Bunun da ötesinde, bankanın Doğan Grubu’na, İş Doğan dışında da kullandırmış olduğu toplam krediler Bankalar Kanunu limitlerinin çok altındadır. Bu hep böyle olagelmiştir. Onun da ötesinde grubun rehin edilmemiş mevduatını da hesaba katacak olursak aslında Doğan Grubu, Dışbank’a mevduat yapmış durumdadır. Net kredi kullanmamaktadır. Bu bakiye negatiftir.’’ 
     
Yasalara son derece bağlı çalışıyoruz’      Dışbank’ın, Türkiye’nin kredi notu en yüksek 2 bankasından birisi olduğuna dikkat çeken Tayfun Bayazıt, ’Doğan Grubu’nun bankadan beklentisi, bankanın k rlı bir şekilde çalışması, özkaynaklarını güçlendirmesi, iyi pazar payları edinmesi ve gruba net bir değer sağlaması, halka açık bir banka olarak piyasa değerini artırması yönündedir’’ dedi. Bayazıt, Dışbank olarak hem halka açık olmanın, hem de BDDK’nın özellikle son 2 yıldır getirmiş olduğu uluslararası norm ve standartlarda bağlı olduklarını belirterek şunları söyledi "Bankanın çoğunluk hissedarının aynı zamanda medya iş kolunda aktif faal oluyor olması, bu açıdan belki birçok rekabet açısından haksız yanlı suçlamalara da neden olmamıza sebep oluyor. Ama sonuçta hem yasalara, hem de uluslararası norm ve standartlara son derece bağlı ve bu açıdan son derece bağımsız çalışan bir yönetimiz.’’ 
     



 EKONOMİ 



















</TEXT>
</DOC>
