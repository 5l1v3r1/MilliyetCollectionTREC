<DOC>
<DOCNO> 115499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur26.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, AK Parti'den başbakan adayını açıklamasını istedi... 
</HEADLINE>
<TEXT>

     CHP Genel Başkanı Deniz Baykal, AK Parti'nin başbakan adayının belli olmadığına işaret ederek, ''O partinin genel başkanı, partisinin üyesi değil, ama millet oy verecek, iktidar olacak. Bu Türkiye'yi karıştırmaz mı '' dedi. 
     Baykal, Yozgat'ın Cumhuriyet Meydanı'nda, partisince düzenlenen mitingte halka seslendi. 
     Konuşmasının başında alandakilerin ''Başbakan Baykal'' sloganı atmaları üzerine Baykal, bu makama layık görülmesinden gurur duyduğunu belirtti. Türkiye'nin bulunduğu coğrafyada olağanüstü bir gelişme olmadığı halde ülkenin büyük ekonomik kriz içinde olduğunu ifade eden Baykal, bu durumun sorumlusunun işçi, çiftçi, memur, esnaf ve işadamı değil, Ankara'nın ''çürümüş siyasetçileri'' olduğunu söyledi. 
     Bu dönemde CHP'nin dışında bütün partilerin görev aldıklarını kaydeden Baykal, alandakilerin ''Yuh'' çekmeleri üzerine ''Yuh yok, yakışmıyor. Yazın tahtaya, lazım haftaya'' diye seslendi. 
     Baykal, bu dönemde hükümet olanların borçla ülkeyi idare etmeye kalkıştıklarını, ancak alınan borçları iyi kullanmadıklarını ifade ederek, vergilerin, alınan borcun faizini ödemeye bile yetmediğini söyledi. 
     ''Sen istediğin kadar bilgisayarı çıkar önüme, bunun hesabını verebilecek misin Türkiye'nin maliyesini batırdılar'' diyen Baykal, Türkiye'yi içinde bulunduğu ekonomik krizden Gazi Mustafa Kemal'in kurduğu CHP'nin çıkaracağını kaydetti. 
     Türkiye'nin bir başka önemli sorununun da yolsuzluk olduğunu belirten Baykal, ''CHP'nin karşı çıkmasına rağmen ANAP ve DYP liderlerinin geçmişte karşılıklı olarak birbirlerini akladığını'' söyledi. 
     
     MİLLETVEKİLİ DOKUNULMAZLIĞI 
     Yozgat'a, şikayet etmekten çok, çare söylemeye geldiğini belirten Baykal, iktidara gelmeleri durumunda, 4 Kasım'da televizyona çıkarak milletvekili dokunulmazlığının sınırlandırılacağını açıklayacağını bildirdi. Türkiye'yi düzeltmek için yeni bir sayfa açmak, bunun için de siyasetçinin iğneyi önce kendisine batırması gerektiğini anlatan Baykal, ''Milletvekiline polisi, öğretmeni, doktoru tokatlatmayacağız'' dedi. 
     Deniz Baykal, CHP'den başka ''Dokunulmazlıkları kaldıralım'' diyen bir partinin bulunmadığını iddia etti. Baykal, sözlerini şöyle sürdürdü 
     ''Niye yok onlar, milletin bunu istediğini bilmiyorlar mı Niye söyleyemiyorlar, bizim alnımız ak, onların neresi ak Vardır bir yerleri... Hiç yok mu Bizim karnımız ağrımıyor, çünkü çiğ yemedik. Onların karnı ağrıyor. Niye iktidara getirmeye çalışıyorsun, hastaneye götürsen ya...'' CHP Lideri, bu çerçevede geçmişte kime oy verirse versin, herkesten oy istediğini, çünkü 65 milyon insanın başbakanı olmak istediğini söyledi. Kirli siyasetin sona ermesinden ANAP'lısının da, MHP'lisinin de yararlanacağını kaydeden Baykal, CHP'den başka bunu gerçekleştirecek parti bulunmadığını iddia ederek, bu nedenle partisinin desteklenmesini istedi. 
     Türkiye'nin koşullarının bir CHP iktidarını gerektirdiğini savunan Baykal, şöyle devam etti. 
     ''Seçimin iki partisi, iktidar adayı olarak gözüküyor. Şimdi bizim dışımızdaki partinin başbakan adayı kim Önemli değil mi diyorsunuz Benim vatandaşım Pazar günü sandığa gittiğinde oy verdiği parti kazanırsa kimin başbakan olacağını bilemez duruma düşürülmeyi hak ediyor mu Seçmene ne diyor o parti, 'kimin başbakan olacağı mühim değil, hele sen oyunu ver. Biz sana bir başbakan buluruz, ben kararlaştırırım.' Böyle şey olabilir mi Demokrasi, şeffaflıkla bağdaşır mı Halka saygı ile bağdaşır mı Millete ne diyorsun 'Sen karışma...' Hani demokrasiydi... Yani iki dereceli seçim mi getiriyoruz şimdi Vatandaş parti seçsin, parti de başbakan seçsin. Böyle şey olabilir mi Yakışıyor mu Halka saygı duyuyorsan söyle. Söylemiyorsan, halka gerekli saygıyı göstermiyorsun, demektir.'' Alanda slogan atanları ''Şimdi ciddi şeyler söylüyorum'' diye susturan Baykal, hiç kimsenin ömür boyu siyaset yasaklısı olmasını onaylamadığını dile getirdi. İktidara gelmeleri halinde siyaset yasaklarını kaldıracaklarını kaydeden Baykal, ''Ama arkasında 15 tane yolsuzluk iddiasıyla açılan dava var. Sakın ha, onların bir tanesinden mahkum olmasın. Olursa ben de kurtaramam, kimse kurtaramaz. Çünkü herkes hesabını verecek'' dedi. 
     Türkiye'nin bir ekonomik kriz içinde olduğunu, Irak'ta her an savaş çıkabileceğini, Kıbrıs ve AB ile sıkıntılı bir dönemden geçildiğini anlatan Baykal, şöyle konuştu 
     ''Türkiye'nin şimdi netliğe ihtiyacı var. Seçim yapıyoruz, başbakanın kim olacağı belli değil. O partinin genel başkanının, genel başkanlıkta ne kadar kalacağı belli değil. O partinin genel başkanı, o partinin üyesi değil. Ama millet oy verecek, iktidar olacak. Bu Türkiye'yi karıştırmaz mı arkadaşlar Türkiye'nin karışıklığa tahammülü var mı '' Deniz Baykal, akıl ve vicdan gereği bu seçimlerde CHP'nin desteklenmesi gerektiğini savunarak, vatandaşlardan ''para ve erzak dağıtanların dağıttıklarını almalarını, ancak oylarını CHP'ye vermelerini'' istedi. 
     





</TEXT>
</DOC>
