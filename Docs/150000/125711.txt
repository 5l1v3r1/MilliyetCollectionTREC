<DOC>
<DOCNO> 125711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur26.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikada tek kişilik grev... 
</HEADLINE>
<TEXT>

     Kocaeli'nin Gebze İlçesi'nde kurulu Oyal Zarf A.Ş'de çalışan tek sendikalı işçi greve çıktı. 
     Çayırova Beldesi'nde kurulu Oyal Zarf A.Ş'de çalışan işyeri temsilcisi tek sendikalı Yasin Ceylan, işverenin sendikaya izin vermemesini protesto etmek için greve çıktı. 
     Ceylan, burada yaptığı açıklamada, 5 yıldır fabrikada çalıştığını ifade ederek, geçen yıl Selüloz-İş sendikasına üye olmak için çalışma başlattıklarını ve 82 arkadaşıyla sendika üyesi olduklarını söyledi. 
     İşverenin ise sendikayı kabul etmeyerek kendilerini yıldırmak istediğini savunan Ceylan, şunları söyledi 
     ''Ben işyeri baş temsilcisi olduğum için işten çıkarılmadım. İşveren 11 arkadaşımı işten çıkardı. Sendikaya izin vermeyen işvereni protesto için tek başıma da olsa greve çıktım.'' Selüloz-İş Sendikası Genel Sekreteri Halil Bahçeci ise sendikanın anayasal hak olduğunu ifade ederek, bu fabrikada üye olanların işten atıldığını, bazılarının da istifa ettirildiğini savundu. 
     Yetki alıp toplusözleşme süreci başladığında hiç üyelerinin kalmadığını belirten Bahçeci, şunları kaydetti 
     ''Toplusözleşme süreci kaldığında sadece bir kişi kaldığı için aldığımız yetki kağıt üzerinde kaldı. Biz de 6 gün önce aldığımız grev kararını bugün uygulamaya koyduk. Bir tek üyeyle yapılan grev sanırım tarihe geçecektir.'' Fabri ortaklarından Tuncer Oyal ise 1936 yılından beri faaliyet gösterdiklerini belirterek, ''Biz çalışanlarımızın haklarını veriyoruz. Sendika çalışanları kahvehanelerde üye yaptı'' dedi. 
     Grev yapan gencin babasının da aynı fabrikada çalıştığını belirten Oyal, ''Biz art niyetli değiliz'' dedi. 
     





</TEXT>
</DOC>
