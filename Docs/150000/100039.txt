<DOC>
<DOCNO> 100039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/spor/spo02.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Yönetimi transferde yeniden atağa kalktı 
</HEADLINE>
<TEXT>
NİHAT ÇIKARMASI 
Real Sociedad’tan ayrılmak isteyen ve Sarı-Lacivertli takıma yeşil ışık yakan milli oyuncu için düğmeye basıldı. Yönetici Sadettin Saran bugün İspanya’ya gidecek 
     MEHMET ÇİFTÇİ 

     Pazarlık başlıyor 
     FENERBAHÇE, Teknik Direktör Lorant’ın ısrarla istediği Nihat’ı transfer etmek için harekete geçti. Real Sociedad’ta umduğunu bulamayan ve bu yıl da yedekte oturması ağırlık kazanan milli oyuncunun Sarı - Lacivertli kulübe yeşil ışık yakmasından sonra yönetim düğmeye bastı. Yönetici Sadettin Saran’ın bugün İspanya’ya giderek, Real Sociedad yöneticileriyle masaya oturacağı belirtildi. 
     
     Nihat kesin kararlı 
     REAL Sociedad yönetimine açık bir mesaj gönderdiğini söyleyen Nihat ise "Eğer bu sezon planlarında yoksam bunu bana çok net bir şekilde iletsinler. Beni isteyen kulüpler var. Onlardan bir tanesine gideceğim" diye konuştu. Fenerbahçe’nin kendisine teklifte bulunduğunu da kaydeden yıldız oyuncu "Beni almak için büyük çaba sarfediyorlar. Başkan Asti’den beni resmen istediler" dedi. 
     
     Silva’da umut yok 
     BEŞİKTAŞ’IN geri dönmesi konusunda bugüne kadar hiçbir girişimde bulunmadığını sözlerine ekleyen Nihat, "Ben Fenerbahçe’ye gitmem diye bir açıklama asla yapmadım. Eğer kulübümle anlaşırlarsa tercihim onlardan yana olacak" ifadelerini kullandı. Bu arada İngiliz hükümetinin Gilberto Silva’ya oturma izni vereceği ve bu oyuncunun Arsenal’da kalacağı öğrenildi. Böylece Silva defteri kapandı. 
     
Lorant su serptiFeyenoord’un sahasında Tottenham ile oynadığı hazırlık maçını izleyen Alman hoca, rakiplerini güçlü bulmadı, "Henüz hazır değiller" açıklamasını yaptı 
     MEHMET DEMİRCAN 

     Bilgi topladı 
     FENERBAHÇE Teknik Direktörü Lorant, Şampiyonlar Ligi ön elemesindeki rakipleri Feyenoord’u yakın takibe aldı. Alman hoca, Hollanda ekibinin dün Tottenham ile yaptığı hazırlık maçını izledi, 13 Ağustos’taki ilk maç öncesi bilgi edindi. Feyenoord’u beklediği kadar güçlü bulmadığını söyleyen Lorant, "UEFA şampiyonu oldukları zaman oynadıkları futbolu göremedim" ifadesini kullandı. 
     
     Hooijdonk’a dikkat 
     FEYENOORD’UN henüz hazır olmadığına da dikkat çeken tecrübeli teknik adam, "Bundan faydalanmamız gerekir. Ancak herşeye rağmen Van Hooijdonk ve Kalou gibi futbolculara dikkat edilmesi gerekir" diye konuştu. Feyenoord, Tottenham ile 2-2 berabere kalırken, golleri Van Haren ve Kalou’dan geldi. Hollanda ekibi savunmada zaman zaman büyük hatalar yaptı. 
     
Kaptan Ogün garanti verdi      YALÇIN TÜRK 

     Lige hazırız’ 
     HAZIRLIK döneminde gösterdiği performansla Lorant’ın gözbebeği olan Kaptan Ogün, Fenerbahçe’nin lige sorunsuz gireceğini söyledi. Tecrübeli futbolcu, yıldız oyuncuların yavaş yavaş form tuttuğunu belirterek, "Kızılyıldız maçında ilk yarı çok iyiydik. Bu tempomuzu 90 dakikaya yaymamız gerekiyor. Zaman zaman hatalarımız oldu. Ancak bunları telafi edeceğiz" ifadelerini kullandı. 
     
     Tek yol başarı’ 
     OGÜN, Trabzon ve Feyenoord maçlarının büyük önem taşıdığını da kaydederken, "Bu iki sınavı kayıpsız geçersek Fenerbahçe’nin önü açılır. Zaten Trabzonspor maçını kazanmak, Hollanda’dan tur için iyi bir sonuçla dönmek zorundayız. Türkiye’de şampiyonluk, Avrupa’da başarıyı istiyorsak başka şansımız yok. Arkadaşlarıma güveniyorum ve inanıyorum" diye konuştu. 
     
Ortega’nın mutlu günü      ARJANTİNLİ yıldız dün nihayet ailesine kavuştu. Öğleden sonra havalimanına giderek eşi ve çocuklarını karşılayan Ortega’nın neşesi gözlerden kaçmadı. İki küçük bebeğini kucağından indirmeyen Arjantinli oyuncu uzun süre özlem giderdi. Bu arada yönetim de Ortega’nın kalacağı evdeki tüm eksikleri tamamladı. 
     
Revivo’ya bar teklifi      İSRAİLLİ futbolcu golleri sıraladıkça girişimcilerin de iştahını kabartıyor. Revivo’ya parfüm projesinden sonra bu kez de İstanbul Caddebostan’daki Futbol Club isimli bara ortak olması teklif edildi. Yıldız oyuncu bu öneriyi geri çevirirken, İsrail Milli Takımı, daha önce milli formayı bıraktığını açıklayan Revivo’yu ağustos ayındaki hazırlıklar için kampa davet etti. 
     
Ceyhun’un başı döndü      TEKNİK Direktör Lorant göreve geldiği günden bu yana Ceyhun’u adeta bir joker gibi kullanıyor. Alman hoca, geçtiğimiz sezon genç oyuncuyu forvetin arkasında sürpriz golcü olarak oynatıyordu. Lorant, Avusturya kampında Tuncay ve Simao’nun sakatlanması sonucu maçlarda Ceyhun’u ön liberoda kullandı. Yeni yerinde fazla sırıtmayan Ceyhun son olarak kendini sağ kanatta buldu. 
     
Para dopingi      FENERBAHÇE yönetimi başarıya ulaşmak için elinden gelen fedak rlığı yapıyor. Başkan Aziz Yıldırım’ın Süper Lig ve Şampiyonlar Ligi öncesi futbolcuların transfer taksitlerini hesaplarına yatırdığı belirtildi. Sarı - Lacivertli yönetim açılıştan gelen yaklaşık bir trilyon lirayı oyuncularına dağıttı. Paralarını alan futbolcuların keyifleri gözden kaçmadı. 
     
Trabzon mesaisi      SARI - Lacivertliler, Trabzonspor maçının hazırlıklarına bugün başlayacak. Hem Süper Lig, hem de Şampiyonlar Ligi’nin bulunduğu zor bir döneme girecek olan futbolcular bir günlük iznin ardından tekrar sahaya çıkacaklar. Başkan Aziz Yıldırım’ın çarşamba günü Trabzon’a gidecek olan Fenerbahçeli oyuncularla hafta içinde özel bir toplantı yapacağı belirtildi. 
     



 SPOR 




















</TEXT>
</DOC>
