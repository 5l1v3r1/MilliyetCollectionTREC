<DOC>
<DOCNO> 108616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/ymese.html </URL>
<DATE> 2002/09/20/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Aferin size 
</HEADLINE>
<TEXT>

     Olacak iş değil Sarajevo gibi "amatör" takımdan, Beşiktaş’ın iki gol yemesi ve turu zora sokması kelimenin tam anlamıyla SKANDALDIR.’ Bu skandalın baş mimarları da dünkü mücadelenin ikinci yarısında utanılacak bir futbol ortaya koyan FUTBOLCULARDIR.’ 
     Sen, bir yıl süreyle Edirne’den dışarı hiç çıkma, çıktığın anda da ayağına kadar gelen kısmeti tep Bunu ancak Beşiktaş becerebilirdi Sanıyoruz İnönü’deki seyirci azlığı da bundan kaynaklandı. Onlar da alışmışlardı, Beşiktaş’ın bu tür maçlarına, bu tür sürpriz sonuçlarına. Valerenga faciası tozlu arşivlerde sıcaklığını h l koruyor. 
     
     Maça gelirken Valerenga faciasını aklımızdan geçirmedik değil, ama inanmadık, olmaz dedik. Nitekim maçın başlama düdüğüyle oyunu orta alanda kabul eden, rakibini presle boğan Beşiktaş, 15 dakikalık bölümde inanılmaz fırsatları cömertçe harcarken, bizleri yine geçmişe götürdü. Kaan Dobra, Ahmet Dursun ve Pancu son vuruşlarda biraz dikkatli olsalardı farkın büyümesi ve Beşiktaş’ın rövanşa elini kolunu sallaya sallaya gitmesi işten bile değildi. Ne var ki, önce Pancu, sonra Ahmet Dursun ilk yarıda attıkları gollerle hem kendilerini affettirdiler, hem de tur için taraftarlarını ümitlendirdiler. 
     İkinci yarı fark bekleyen taraftarlar, Beşiktaş’ın inanılmaz kötü futboluyla şoke oldular. Topu rakip alana taşımak yerine geriye atılan paslar, Sarajevo’yu canlandıran en büyük faktör oldu bize göre. İki farka karşın özellikle savunmada "etten-duvar" ören Sarajevo, sürpriz kontr toplarla vurmayı başardı. Kartal fark ararken, savunmasını unuttu, iki gol yedi, tribünlere ve yönetime saç-baş yoldurdu. 
     Sergen Yalçın, İbrahim, Yasin Sülün, Amaral ile ikinci yarıda oyuna giren Zafer, topu rakip alana yıkamadılar, ofansa isabetli toplar atamadılar. İbrahim’e saha dar geliyor Hani bıraksanız, adam topla denize gidecek Amaral her yerde var, koşuyor, ama nereye koştuğu, kime hizmet ettiği belli değil. Lucescu’dan fırça yemekten top oynamaya fırsat bulamadı. 
     Sonuç yine hüsran Beşiktaş adına. Bir avuç seyircisi ile İstanbul’a gelen konuk takım maç bitiminde sevinçten havalara zıplarken, Siyah-Beyazlı futbolcular başları önde soyunma odasının yolunu tuttular. 
     Şimdi oturun başınızı elinizin arasına koyup, bu işi nasıl başardığınızı bir tartışın. Aferin sizlere 
     



 SPOR 






























</TEXT>
</DOC>
