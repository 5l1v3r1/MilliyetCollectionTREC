<DOC>
<DOCNO> 110816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur11.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, kaçakların iadesini yeniden istedi 
</HEADLINE>
<TEXT>

     Türkiye, idam cezasında yapılan düzenlemenin ardından yurt dışında bulunan ve çeşitli suçlardan aranan kaçakların yeniden iadesini istedi. 
     Adalet Bakanı Aysel Çelikel, Uyum Paketi içinde yer alan ve idam cezasını yeniden düzenleyen yasal değişikliğin ardından, çeşitli suçlardan aranan ve halen yurt dışında bulunan 20 kişinin Türkiye'ye iadesi için yeniden başvuruda bulunulduğunu bildirdi. 
     Çelikel, Dışişleri Bakanlığı ile birlikte yapılan ortak çalışma sonucunda, aralarında Fehriye Erdal'ın da bulunduğu 20 kişi için iade dosyası hazırlandığını ve 1 ay önce çeşitli ülkelere gerekli başvurunun yapıldığını söyledi. 
     Fransa'nın Türkiye'ye iade ettiği Alaattin Çakıcı'nın yeni suçlarının da tespit edildiğini belirten Çelikel, bu konuda Fransa'ya bilgi verildiğini kaydetti. 
     





</TEXT>
</DOC>
