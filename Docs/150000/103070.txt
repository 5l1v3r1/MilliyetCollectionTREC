<DOC>
<DOCNO> 103070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/spor/spo01.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ortega da kim " 
</HEADLINE>
<TEXT>

     BEŞİKTAŞ’IN Rumen golcüsü Pancu yine çarpıcı açıklamalar yaptı. Fenerbahçe’nin, Ankaragücü ile oynadığı maçı izlediğini söyleyen Pancu, "Bana göre büyütüldüğü kadar bir takım değil. Ortega, iyi şeyler yaptı. Ancak onu Hagi ile kıyaslamak yanlış. Hagi’nin yanına yaklaşması imkansız. Asla Hagi gibi olamaz. Beşiktaş’ı tek Galatasaray zorlar" dedi. 
     SAKAT oyuncuların fazlalığına rağmen yavaş yavaş hazır hale geldiklerini söyleyen Rumen oyuncu, "Yakın bir zamanda Türkiye Ligi’nde bize rakip çıkabileceğini sanmıyorum. Özellikle ofansif anlamda çok üst düzeydeyiz. Hem en zengin, hem de en güçlü forvet oyuncuları bizim takımda. Ayrıca Lucescu’nun torpiliyle oynadığımı da düşünmüyorum" ifadelerini kullandı. 
     
Saha korkusu      TEKNİK Direktör Lucescu, İstanbulspor maçından korktuğunu söyledi. Sahanın çok kötü bir zemini olduğunu kaydeden tecrübeli teknik adam, "Bu durum beni düşündürüyor. Bu yüzden farklı bir kadro ile sahaya çıkabilirim" dedi. Beşiktaş hazırlıklarını dün de sürdürürken, ailesini İstanbul’a getirmeyi düşünen Nouma kızı için bir türlü okul bulamadı. 
     



 SPOR 



























</TEXT>
</DOC>
