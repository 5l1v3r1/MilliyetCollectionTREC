<DOC>
<DOCNO> 118552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/siyaset/siy05.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan ayrıntılı haritalar verdi 
</HEADLINE>
<TEXT>

Kıbrıs paketinde, konuların yanı sıra ayrıntılı haritaların da yer aldığı kaydedildi 
     SEMA EMİROĞLU New York 

     Kıbrıs sorununun çözümü için tarihinin en kapsamlı planlarından birini sunan BM’nin Birleşmiş Milletler , her iki tarafa da pazarlık için geniş manevra alanı bıraktığı ve "çözüm dikte etmediği" belirtildi. BM Genel Sekreteri Kofi Annan’ın taraflara ilettiği 153 sayfalık planda toprak, anayasa, yönetim sistemi, mal - mülk değişimi, garantiler ve güvenlik gibi Kıbrıs sorununun her yönünü içeren konuların yanı sıra, ayrıntılı haritaların da yer aldığı kaydedildi. 
     Kurucu devletlerin sınırlarının, anlaşmanın bir bölümünü oluşturan haritada gösterildiği şekilde olacağının belirtildiği plan, taraflar arasında toprak düzenleme ayrıntılarını şimdilik boş bırakıyor. Ancak toprak değişimine ilişkin önerilere yer verilen plan, Kıbrıs Türklerinin kuzeyde kontrol ettikleri toprakların yüzde 7 ile 9’undan feragat etmesini öngörüyor. 
     Annan, Türk ve Rum taraflarına "güçlü ve elverişli" bir çözüm önerisi sunduğunu ifade ederek, "Bu onlar için zor bir karar olacak cesaret, sağduyu ve vizyon gerektirecek. Ama bunu yapabilme kapasitelerinin olduğuna inanıyorum" dedi. Annan, dışarıdan müdahale olmamasını istedi. Bir Batılı gözlemci, metnin "katı bir barış planı" olmadığını ve "ya kabul et, ya reddet" anlamına gelmediğini vurguladı. Annan’la telefonda görüşen Denktaş da, planın askıya alınan görüşmeleri yeniden başlatma noktası olduğunu söyledi. Denktaş, adaya döndükten sonra konuyu değerlendireceğini belirtti. 
     



 SİYASET 














</TEXT>
</DOC>
