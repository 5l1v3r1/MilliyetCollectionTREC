<DOC>
<DOCNO> 110180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sontur01.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşlerini döven kocalara "3 ay evden uzaklaştırma cezası"... 
</HEADLINE>
<TEXT>

     İzmir 3.Sulh Hukuk Mahkemesi, biri polis memuru, diğeri kasap 2 kocaya, eşlerini dövdükleri ve tehdit ettikleri gerekçesiyle, ''Ailenin Korunması Kanunu'' çerçevesinde, ''3 ay evden uzaklaştırma cezası'' verdi. 
     Gülten Kaçar 42 , İzmir Şehit Şakir Özgan Karakolu'nda görev yapan polis memuru eşi İsmail Kaçar'ın 46 , kendisini sık sık dövdüğü ve beylik tabancasıyla öldürmekle tehdit ettiği gerekçesiyle karakola şikayette bulundu. 
     Kaçar, karakolda verdiği ifadesinde, kocasının alkol aldığını, kendisini ve çocuklarını öldürmekle tehdit ettiğini belirtti. Gülten Kaçar, ''Eşimden şikayetçi olmak istemiyorum. 20 yıllık evliyim. İki çocuğumuz var. Ancak alkolü bırakmasını istiyorum. Alkol tedavi görmesi için yardımcı olun'' dedi. 
     Meslektaşlarına ifade veren polis memuru İsmail Kaçar ise, ekonomik nedenlerden dolayı sıkıntı çektiğini ve bu nedenle alkol aldığını söyledi. Kaçar, çocuklarını istediği gibi geçindiremediğini, tehdit iddiasının ''asılsız'' olduğunu öne sürdü. 
     4320 sayılı ''Ailenin Korunması Kanunu'' kapsamında İzmir 3. Sulh Hukuk Mahkemesi Hakimi Güzin Akgündüz, İsmail Kaçar'ın, ''eşine karşı şiddet ve korkuya yönelik davranışlarda bulunmasının tedbiren önlenmesi için 3 ay evden uzaklaştırılmasına'' karar verdi. 
     
     KARI-KOCA KASAPLIK YAPIYOR 
     3. Sulh Hukuk Mahkemesi yargıcı Güzin Akgündüz, 4 yıl önce Bulgaristan'dan göç eden Samir Recep Durmuş'un da 28 , alkol aldığı zamanlarda eşi Nuriye Durmuş'u 28 ''dövdüğü ve hakaret ettiği'' gerekçesiyle, ''3 ay evden uzaklaştırılmasını'' kararlaştırdı. 
     Eşiyle beraber açtıkları dükkanda kasaplık yapan Nuriye Durmuş, 12 yıllık evli ve 2 çocuklu olduğunu belirterek, ''Mahkemenin böyle bir karar vermesine sevindim'' dedi. 
     





</TEXT>
</DOC>
