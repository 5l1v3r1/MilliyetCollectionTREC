<DOC>
<DOCNO> 144678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas01.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Restoranda polis dehşeti 
</HEADLINE>
<TEXT>

İçkili bir yerde 11 yaşındaki çocuğun işi ne ’ diyen polis memuru, çocuğunu dışarı çıkarmamakta direnen babayı kurşunladı 
     CEYHUN KÖSE Bursa DHA 

     İçkili restoranda gördüğü 11 yaşındaki çocuğun dışarı çıkarılmasını isteyen Terörle Mücadele Şube Müdürlüğü’nde görevli polis memuru Mehmet Ceylan, "Sen bu çocuğa karışamazsın" diyen baba Selçuk Canbazlı’yı tabancayla vurdu. 
     
     Üç el ateş etti 
     11 yaşındaki oğlu Yakup’tan cep telefonunun şarj aletini isteyen tombalacı Selçuk Canbazlı 37 , restoranda bulunan ve görevli olmayan polis memuru Ceylan’ın, "Bu çocuğun yaşı küçük, dışarıya çıkartın" demesi üzerine tartışmaya başladı. Beylik tabancasıyla 3 el ateş eden 8 yıllık polis memuru Ceylan, Canbazlı’yı bacak ve karnından yaraladı. 
     
     Kanı polisler verdi 
     Restoranın dışına taşan tartışmayı evlerinin balkonundan gören ve olay yerine gelen Melek Canbazlı 18 ise Ceylan’a "Amcamı vurdun" diye tepki gösterdi. 
     Hastaneye kaldırılan Canbazlı ameliyata alınırken, gerekli olan 4 ünite kan polis memurları tarafından verildi. Canbazlı’nın durumunun ciddi olduğu belirtilirken, Ceylan gözaltına alındı. 
     



 YAŞAM 


























</TEXT>
</DOC>
