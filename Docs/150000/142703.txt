<DOC>
<DOCNO> 142703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo07.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspork, deplasman fobisinden kurtulmak istiyor... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, hafta sonunda deplasmanda karşılaşacağı Adana Demirspor'u yenerek deplasman fobisinden kurtulmak istiyor. 
     Teknik direktör Hüsnü Özkara, takımın havasının yerinde olduğunu belirterek, hafta içi yapılan hazırlıklarla motivasyon ve kondisyon açısından maça hazır duruma geldiklerini söyledi. 
     Düşme hattında olan Adana Demirspor'un son haftalarda iyi bir çıkış yakaladığını ve kendi sahasında çok iyi futbol ortaya koyduklarını ifade eden Özkara, hafta sonunda yapılacak maçın zor bir karşılaşma olacağını kaydetti. 
     İkinci yarı başladıktan sonra deplasmandan 3 puanla dönemediklerini hatırlatan Özkara, ''Adana Demirspor'u yenerek deplasman fobisinden kurtulmak istiyoruz. Şampiyonluk hedefimize ulaşabilmemiz için deplasmandan da puan ve puanlar almak zorundayız. Hafta sonu etkili ve baskılı futbolla gülen taraf biz olacağız'' dedi. 
     





</TEXT>
</DOC>
