<DOC>
<DOCNO> 105669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun06.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Talihsiz paraşütçü 200 bin kişinin önünde yere çakıldı... 
</HEADLINE>
<TEXT>

     ABD'nin Tennessee eyaleti Knoxville kentinde düzenlenen havacılık gösterileri sırasında atlayacağı yeri iyi hesaplayamayan bir paraşütçü 200 bin kişinin gözleri önünde göle çakıldı. 
     Uçaktan atladıktan sonra göle yumuşak iniş yapması öngörülen paraşütçü, mesafeyi iyi hesaplayamadığı ve paraşütünü zamanından önce çıkardığı için yumuşak iniş yapamayarak hayatını kaybetti. 
     Havacılık ekibinin öğretmeni Ronnie Smith'in verdiği bilgiye göre, John Seymour adlı 46 yaşındaki paraşütçü, diğer 10 arkadaşıyla birlikte Fort Ladoun gölüne iniş yapmak üzere gösteri uçağından atladı. 
     Diğer paraşütçüler göle 1.5-2 metre kala paraşütlerini çıkardıkları halde Seymour'un yere 10 metre kala paraşütünü attığı, bu nedenle göle yumuşak iniş yapacağı yerde çakıldığı bildirildi. Kurtarma ekipleri Seymour'u sudan çıkardıklarında paraşütçünün solunumunun durmuş olduğu ifade edildi. 
     





</TEXT>
</DOC>
