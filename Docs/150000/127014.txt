<DOC>
<DOCNO> 127014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko13.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
S P Ekonomik programa sadık kalınırsa kredi notu yükselebilir 
</HEADLINE>
<TEXT>

     Uluslararası kredi derecelendirme kuruşu Standard and Poor's S P , bölgesel şartların uygun olmamasına rağmen, Türkiye'nin, ekonomik programa sadık kalması halinde, gelecek yıl kredi notunun yükselebileceğinin işaretini verdi. 
     S P'nin haftalık analizinden derlediği bilgiye göre, muhtemel bir Irak savaşı, dünyanın ekonomik ve siyasi istikrarı açısından 2003 yılının ana risklerinden birini oluşturuyor. 
     S P'ye göre, ABD önderliğindeki muhtemel bir Irak savaşı, bölgedeki siyasi istikrarı olumsuz etkileyebilecek, yalnızca siyasi istikrarın bozulmasına değil, yatırımcıların da kaygılanmasına neden olabilecek. 
     ABD'nin dış dengelerinin de bozulması ise küresel sermaye hareketlerini olumsuz etkileyecek. 
     S P'ye göre, muhtemel bir Irak Savaşı, Orta Doğu ve Kuzey Afrika ülkelerine öncelikle etkiler. Bölgedeki bazı ülkelerde iç karışıklıklara da neden olabilir. 
     Irak savaşı sonucu, bölgedeki iş dünyasında güvenin azalacağının vurgulandığı analizde, bölgedeki sermaye maliyetleri yükseleceği, İsrail ve birçok Arap ülkesinden sermaye çıkışının yaşanacağı ifade ediliyor. 
     S P, bölge ülkelerinin kredi notu pozisyonunun da kötüleşebileceğinin altını çiziyor. 
     
     TÜRKİYE'NİN NOTU YÜKSELEBİLİR... 
     S P, bölgedeki bazı ülkelerde, iç faktörlerin, dış faktörlerden daha etkili olabileceğini vurguladıktan sonra, bölge ülkelerinin aksine, IMF'nin mali desteğinin sürdüğü ve NATO üyesi olan Türkiye'nin ise ekonomik programa sadık kalması halinde kredi notunun yükselebileceğini belirtiyor. 
     





</TEXT>
</DOC>
