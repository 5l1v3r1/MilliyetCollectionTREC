<DOC>
<DOCNO> 145141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun19.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tomahawk’lara geçiş yok... 
</HEADLINE>
<TEXT>

Türk topraklarına füze düşmesinin ardından Türk hava sahası Tomahawk’lara kapatıldı 
     Şanlıurfa’nın Özveren ve Ayaklı bölgelerine füze düşmesinin ardından Türk hava sahası, Akdeniz’den ateşlenen Tomahawk’lara şimdilik kaydıyla kapatıldı. Konu iki ülke heyetleri arasında incelemeye alındı. NATO ve ABD Avrupa Müttefik Kuvvetler Komutanı Orgeneral James Jones’un Genelkurmay Başkanı Orgeneral Hilmi Özkök’ü arayarak geçmiş olsun dileğinde bulunduğu belirtildi. B - 52 ağır bombardıman uçaklarından da atılabilen Tomahawk füzelerinin bu uçaklarda mühimmat olarak bulunmasına ilişkin bir sınırlandırmaya ise gidilmedi. 
     Türkiye üzerinden yapılan uçuşlarda doğacak zararların ABD hükümetince tazmin edileceği kaydedildi. 
     
     Patriot’ların durumu 
     NATO tarafından Türkiye’nin savunmasına tahsis edilen Patriot hava savunma sistemlerinin kontrolden çıkan Tomahawk füzesine karşı neden harekete geçmediğine ilişkin sorulara askeri uzmanlar şu yanıtı verdi "Tomahawk füzesinin arızalandıktan sonra yere düşme süresi, Patriot sistemlerinin ateşlenerek hedefle buluşma süresinden kısa olursa, füze havada imha edilemez. Tomahawk’ın düşerken bulunduğu irtifa ve koordinatlar bu açıdan önemlidir. Tomahawk’ların arızalanması olasılığına karşı füzeler ayrıca, hedeflerine 40 mil kala patlamaya hazır hale getirilir." 
     


GÜNCEL 

























</TEXT>
</DOC>
