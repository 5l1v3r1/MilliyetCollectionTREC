<DOC>
<DOCNO> 135638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/spo04.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer topu attı 
</HEADLINE>
<TEXT>

Trabzon Başkanı, Aurelio’nun forma giyip giymemesi konusunda Teknik Direktör Samet Aybaba’nın karar vereceğini söyledi, "İşine karışmayız" diye konuştu 
     Son noktayı koydu 
     BORDO - Mavili kulübün Başkanı Özkan Sümer, sözleşmesinin uzatılması konusunda sıkıntı yaşadıkları Aurelio’nun takımda forma giyip giymemesinin sadece Teknik Direktör Samet Aybaba’nın inisiyatifinde olduğunu söyledi. Sümer, son günlerde Trabzonspor’un gündemini oluşturan Aurelio krizinde teknik kadronun işine karışmayacaklarını belirtti. 
     
     Sıkıntı olabilir’ 
     AURELİO ile yönetim arasındaki sorunun farklı bir olay olduğuna değinen Özkan Sümer konuyu şöyle değerlendirdi "Ben teknik direktörlükten gelmiş bir insan olarak hiçbir zaman teknik sorumlunun işine karışılmaması gerektiğini düşünüyorum. Kulüp içinde elbette bazı sıkıntılar olabilir. Ama bu insanların birbirine tavır almasını gerektirmez." 
     
M.Yılmaz şov yaptı      ELAZIĞSPOR maçının hazırlıklarını sürdüren Trabzonspor dün PAF takımı ile iki ayrı takım halinde çift kale maçı yaptı. Dört gol kaydeden Mehmet Yılmaz, etkili oyunuyla gözdoldurdu. Lee Yong ve Muzaffer de başarılı futbollarıyla teknik heyetin yüzünü güldürdü. Samet Aybaba, Gökdeniz ve Serkan Özsoy’a çift kalede yer vermedi. 
     
Taraftara çağrı var      TEKNİK Direktör Samet Aybaba, "Elazığ maçında sevgiye ve desteğe ihtiyacımız var. Bunu bizden esirgemesinler" dedi. Aybaba, takımın ikinci yarıya her yönüyle hazır olduğunu vurgulayarak, "Mükemmel bir hazırlık dönemi geçirdik. Tek amacımız kazanarak lige iyi bir başlangıç yapmak" diye konuştu. Erman Güracar’ın oynayabileceği açıklandı. 
     



 SPOR 


























</TEXT>
</DOC>
