<DOC>
<DOCNO> 109421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/siyaset/siy10.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Teşkilatı Bahçeli’yi affetmiyor 
</HEADLINE>
<TEXT>

     ÖNDER YILMAZ 

     Temayül yoklamasında İpekçi cinayetine adı karışan Yavuz Çayan gibi isimlerin birinci sırada çıkması üzerine İstanbul sonuçlarını iptal eden MHP lideri Devlet Bahçeli’ye kırgın olan İstanbul İl Teşkilatı yöneticileri, seçim çalışmalarında yer almayacaklarını belirtti. Kendilerinin birinci sıradan alınıp son sıralara atılmasına tepki gösteren yöneticilerin seçim çalışmalarında yer almaması, milletvekili adaylarını sıkıntıya soktu. Bir aday, "Kimse çalışmak istemiyor.’Ankara’dan gelip İstanbul’u alsınlar’ diyorlar. Ne yapacağımızı bilemiyoruz" dedi. İstanbul’da il ve ilçe teşkilatlarına ait araçların da borçlar nedeniyle haciz korkusuyla saklandığı iddia edildi. 
     



 SİYASET 




















</TEXT>
</DOC>
