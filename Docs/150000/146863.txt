<DOC>
<DOCNO> 146863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur15.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Memur maaşının yarısını vermeye hazırım diyor'' 
</HEADLINE>
<TEXT>

     Başbakan Tayyip Erdoğan, ülkenin karşı karşıya bulunduğu ekonomik ve siyasal tabloyu anlatırken, "Oksijen çadırındayız, seruma ihtiyacımız var" dedi. 
     Tayyip Erdoğan, 2003 bütçe görüşmeleri nedeniyle geçen hafta toplanmayan AKP Grubunda bir konuşma yaparak gündemdeki konuları değerlendirdi. Hükümetlerinin dış borçları ve uluslararası sorunları kucağında bulduğunu belirten Erdoğan, "Bir müddet daha yaşamaya devam edeceğiz. 
     Büyük milletimiz içinde bulunduğumuz şartları çok iyi biliyor. Bunun için bütün mesajlarıyla güven ve istikrarı temsil eden iktidarımıza omuz veriyor" dedi. 
     Erdoğan, "Dış borçların iki yıl içinde ödenmesi gerektiğini düşünürsek, sadece faizinin bu yıl 65 katrilyon olduğunu düşünürsek. Bunu bu Hükümet mi hazırladı " biçiminde konuşurken şöyle devam etti 
     "Oksijen çadırındayız. Bizim şu anda seruma ihtiyacımız var. Bir Irak, Kıbrıs olayıyla karşı karşıyayız. Bütün bunlara rağmen Türkiyemizde yaşanan sıkıntı var mı Ama hayat hamdolsun normal olarak akışına devam ediyor. Bu ülkede daha kısa bir süre önce yüzde 7500-5000 faizlerin ödendiği geceleri lütfen unutmayın. Bu hesapsız yönetimlerin neticesidir. Bunların bedelini bu Hükümet ödemek durumundadır. Biz bunları ödeyeceğimize, altından kalkacağımıza güvenerek geldik ve aşacağız." Başbakan Erdoğan gayrimenkul piyasasında kıpırdanma olduğunu, bunu ümit verici bulduğunu anlattı. 
     IMF yetkililerinin vergi barışıyla 750 trilyon lira kaynak öngördüklerini ancak, şu anda 3,5 katrilyon liralık kaynağa gelindiğini belirten Erdoğan, "Bizim dünyamızı teneffüs etmeyenler biztim hakkımızda karar vermesinler, yanılırlar, mahcup olurlar" dedi. 
     Kimsenin Türkiye'nin maneviyatını kırmaya çalışmamasını isteyen Erdoğan, "AKP'nin demokratik uygulamalarını bir zaaf gibi yansıtarak tereddütler oluşturmak isteyenler beyhude çabalara girmesinler kısa sürede mahçup olabilirler" diye konuştu. 
     
     TÜCCAR SİYASET 

     Bütçe konuşmasındaki "Tüccar siyaset yapacağız" tanımlamasını CHP'nin yadırgadığını ad vermeden söyleyen Erdoğan, "Çıktı bir tanesi kitapların arasından konuşuyordu, böyle bir kavramı ilk defa işitiyorum dedi, daha öğreneceğin çok şey var" diye seslendi. Erdoğan, "rakamların dili" yerine "sofranın diline" kulak vereceklerini ancak popülizme düşmeyeceklerini kaydetti. 
     
     ALİ BABACAN TASLAK HAZIRLIYOR 

     Tayyip Erdoğan, vatandaşlardan ekonomik sıkıntıdan kurtulmak için başvurular geldiğini anlatırken, "Bayan arkadaşlarımız küpelerimizi bileziklerimizi vermeye hazırız yeter ki bizi bir yerlere mahkum etmeyin' diyorlar" örneğini verdi. Erdoğan şöyle devam etti 
     "Doğrusu halkın bu taleplerini görmezden gelemez, halkın devlete uzattığı eli boşlukta bırakamayız. Bu talep üzerinde çalışmalar yapmak üzere bizler de Hazineden Sorumlu Devlet Bakanımızı Ali Babacan görevlendirmiş bulunuyoruz." Babacan'ın sivil toplum örgütleriyle görüşmeler yapıp bir rapor hazırlayacağını belirten Erdoğan, vatandaşlara ve sivil toplum kuruluşlarına teşekkür etti. 
     Başbakan Erdoğan, iktidardaki üçüncü yılın sonunda başarının geleceğini belirtirken, özelleştirmede TEKEL, TÜPRAŞ ve TELEKOM'a öncelik vereceklerini, yarın sabah PETKİM için tekliflerin alınmaya başlancağını duyurdu. 
     
     ESKİ ORMAN ARAZİLERİ 

     Tayyip Erdoğan eski orman arazileri satışından ciddi kaynak elde edeceklerinibelirtirken "Bu Anayasa değişikliğinin geciktirilmesi peşkeş çekilmesi demektir. 
     Bunu yapmak suretiyle bu peşkeş önlenmektedir. Bundan sonraki süreci kontrol altına alınıyor. Bu peşkeşin yanında bu şagiller de hergün rüşvet ödemekle karşı karşıyadır. Şu anda ücrete dönüşmemiş arazi Hazine'ye faydası yoktur" dedi. 
     
     ERBAKAN'A YANIT 

     Tayyip Erdoğan seçilme yaşının 25'e düşürülmesi Anayasa değişikliği konusunda ise ad vermeden Necmettin Erbakan'ın "Biz üniversitede ders verirken onlar arka bahçede top oynuyorlardı" yönündeki sözlerine göndermede bulundu. 
     Erdoğan, "Seçilme yaşının düşürülmesine bazı itirazlar gelebilir. Parlamento çoluk çocukla dolacak diye. Bu ülkede 50 yaşındaki politikacılara çocuk' diye yaklaşanlar 
     olmuştur. Fakat biz bu devri de kapatıyoruz" şeklinde konuştu. 
     Başbakan Erdoğan, "Türk Kızılayı müttefiklerimizle işbirliği içinde ayrım gözetmeksizin bütün Irak halkına insani yardım ulaştırmak için faaliyete geçmiştir, bunu bir insanlık borcu olarak görmekteyiz" dedi. 
     Erdoğan 8 Nisan'da Dışişleri Bakanı ve Başbakan Yardımcısı Abdullah Gül ile Belgrad'da Yunanistan Başbakanı, Dışişleri Bakanı'nın katıldığı dörtlü zirvede Kıbrıs sorununu ele alacaklarını kaydetti. Erdoğan, "Annan planında tıkanma oldu diye Kıbrıs konusunda çözüm arayışından vazgeçecek değiliz" dedi. 
     





</TEXT>
</DOC>
