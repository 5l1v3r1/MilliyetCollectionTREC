<DOC>
<DOCNO> 115889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/spo04.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl kaleci 
</HEADLINE>
<TEXT>

Samet Aybaba, müthiş bir form gösteren kaleci Petkoviç için çarpıcı açıklamalar yaptı, "İlk geldiğinde top tutamıyordu. Yandık diye düşünürken müthiş çalıştı" dedi 
     Biz ne yaparız’ 
     TRABZONSPOR Teknik Direktörü Samet Aybaba, kaleci Petkoviç’in ilk günlerde kendisinde büyük hayal kırıklığı yarattığını açıkladı. Aybaba, yerel bir televizyonda, "Gerede kampındaydık. Petkoviç top tutamıyordu. Kaleye bile bakamıyorduk. Yanımızdakilere, Bu nasıl kaleci Onunla bu sezon ne yapacağız. Yandık’ diyorduk. Ama müthiş çalıştı, kendini geliştirdi ve kaleyi parselledi" ifadelerini kullandı. 
     
     Yükü kaldıracak’ 
     GÖKDENİZ konusuna da değinen tecrübeli hoca, "Kendisine sorumluluk yüklemek istedik. Eksikleri var ama bu yükü kaldıracak. Kaldıramazsa, kaptanlık nasıl verildiyse alınır. Bundan kimsenin gocunmaması gerekir. Trabzonspor’un kaptanı, ayrıcalıklı kişidir. Bunun sorumluluğunu bilecek. Ben kaptanlık yaparken, takım arkadaşlarım önümden geçemezdi. Ama ben de onları kardeşimden ileri tutardım" diye konuştu. 
     
     Başarmalıyım’ 
     ÖMÜR boyu Trabzon’da kalmayacağını da kaydeden Samet Aybaba, "Sürekli olarak Beşiktaş’a gitmek istediğim yorumları yapılır. Aslında Beşiktaş’a gitme gibi bir düşüncem yok. Böyle bir yatırımın içinde de hiç olmadım. Ama Beşiktaş tarihinin 4-5 önemli oyuncusundan biriyim. Trabzonspor’u yeniden zirveye taşımak arzusundayım. Bir devi uyandırmaya geldiğimi söyledim. Bunu da başarmak zorundayım" dedi. 
     
     Genç hayranı 
     GENÇLERİ oynatmaktan büyük keyif aldığını vurgulayan Aybaba, "Bir takım 6. olacak ama 2 genç oynatamayacak. Aynı takım gençleri oynatacak fakat 10. olacak. Ben 2. şıkkı tercih ederim" yorumunu yaptı. Önemli mesafeler aldıklarını da kaydeden Samet Aybaba sözlerini şöyle tamamladı "Oyuncularımız, camiamız ve biz, başarıya ulaşmak için açız. Gözlerdeki ışıltı beni çok umutlandırıyor." 
     
Aybaba Bushi gerginliği      Bordo - Mavili takımın dünkü çalışmasında Samet Aybaba ile Bushi arasında tartışma yaşandı. Antrenman bitmesine rağmen çalışmaya devam eden Arnavut oyuncuyu, Aybaba içeri gönderdi. Ancak Bushi bu çağrıya aldırış etmeyince, Trabzonspor hocası, "İkazdan anlamıyor. Nasıl biliyorsa öyle yapsın" diyerek sinirli bir şekilde soyunda odasına gitti. Bu arada Trabzonsporlu oyuncular antrenman öncesi Cumhuriyet Bayramı’nı kutladılar. 
     
     
     
     



 SPOR 


























</TEXT>
</DOC>
