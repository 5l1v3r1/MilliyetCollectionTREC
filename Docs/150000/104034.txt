<DOC>
<DOCNO> 104034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/soneko25.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisarcıklıoğlu "Partiler somut hedef koyup bizi ikna etsin" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ''Partiler Türkiye için somut hedefler koymalı ve bu hedeflere ulaşabileceği yönünde bizi ikna etmelidirler''dedi. 
     Hisarcıklıoğlu İzmir Ticaret Odası'nda İZTO yapılan TOBB Ticaret Odaları Konsey toplantısında bir konuşma yaptı. 
     1.5 yıldır benzeri görülmeyen ekonomik krizle karşı karşıya bulunulduğunu belirten Hisarcıklıoğlu, bu krizin son 10 yıldır uygulanan yanlış uygulamaların ve politikaların sonucu olduğunu kaydetti. 
     Krizin yıllardır ihmal edilen yapısal değişimleri gerçekleştirmek için fırsat şeklinde değerlendirilebileceğini anlatan Hisarcıklıoğlu, özellikle son 10 yıldır borçlanarak sağlanan kaynakların üretime yönlendirilemediğini ileri sürdü. 
     Bu süreçte kamu yatırımlarında sorumsuzluk ve israf yaşandığını bildiren Hisarcıklıoğu, piyasaları düzenlemek için oluşturulan üst kurullarda işaleminin daha fazla temsil edilmesi gerekliliğini vurguladı. 
     Bankacılıkta yaşanan gelişmeler hakkında da bilgi veren Rifat Hisarcıklıoğlu, bankaların ekonomik büyüme sürecine katkısının sağlanması gerektiğini, ''İstanbul Yaklaşımı''nın işlemediğinin ortada olduğunu ileri sürdü. 
     Borç stoğunu azaltmanın tek yolunun ''istikrarlı ve sürekli büyüme'' olduğunu bildiren Hisarcıklıoğlu, ''Enflasyon Muhasebesi'', ''Mali Milat ve ''Nereden Buldun'' gibi konuların seçim öncesinde TBMM'den geçirilmesini istedi. 
     ''Hedefsiz bir toplum'' haline gelindiğini, Türkiye'yi 100 milyar dolar ihracat yapan, 60 milyar dolar turizm geliri elde eden, 10 bin dolar kişi başına düşen milli gelire sahip olan bir ülke haline getirmek gibi siyasi partilere bazı hedefler belirlediklerini bildiren Hisarcıklıoğlu, ''Partiler Türkiye için somut hedefler koymalı ve bu hedeflere ulaşabilecekleri yönünde bizi ikna etmelidirler'' dedi. 
     
     STRATEJİ BELİRLENDİ 
     İnisiyatif alarak çözüm üreten bir strateji belirlediklerini kaydeden ve bu doğrultuda aktif olarak tavır koyduklarını anlatan Hisarcıklıoğlu, ''Bizim siyasetimiz sizin sıkıntılarınızı çözmektir. Siyasete bakışımız şu veya bu partiyi desteklemek değil, bütün partilerden kendi politikalarımıza destek almaktır'' dedi. 
     
     İZMİR VALİSİ 
     İzmir Valisi Alaaddin Yüksel, büyük zaferleri ekonomik başarılarla taçlandırmanın önemli olduğunu belirterek, bu konsey toplantısının İzmir Enternasyonal Fuarı'nın İEF açılışı ve büyük zaferin başlangıcı ile aynı güne gelmesinin ayrı önem taşıdığını söyledi. 
     2005 yılından sonra dünyada su ve enerji sorunu yaşanacağını öne süren Vali Yüksel, İzmir'in yapılan yatırımlarla bu açıdan sorun yaşamayacağını kaydetti. 
     
     TOBB TCARET ODALARI KONSEY BAŞKANI 
     TOBB Ticaret Odaarı Konsey Başkanı Ekrem Demirtaş, yılın ikinci yarısında ekonomide canlanma ve reel ekonomi için gayretlerin yoğunlaşmasını beklerken, seçim ortamına girildiğini belirtere, bu ortamda popülizmin yeniden ''hortladığını'' ve herkese mavi boncuk dağıtılmaya başlandığını kaydetti. 
     Üçüncü bin yılın başında Türkiye'de ''ortaoyunu'' oynandığını, iyi fotoğraflar verildiğini dile getiren Demirtaş, ''Ancak piyasa gerçekleri ve sorunlarımız çözümsüz olarak olduğu yerde duruyor'' dedi. 
     İşsizliğin yılın ilk 3 aylık döneminde önceki yıla göre yüzde 36.1 arttığını belirten Demirtaş, 116 milyar dolar ile dünyanın en borçlu yedinci ülkesi durumda olunduğunu kaydetti. 
     Seçimler sonrasında istikrarın ''zor'' göründüğünü belirten Demirtaş, ''istikrarsızlık'', ''yüksek enflasyon'', ''kaynakların çarçur edilmesi'' ve ''siyasette didişme'' istemediklerini söyledi. 
     
     ATO BAŞKANI AYGÜN DE KONUŞTU 
     Öte yandan Ankara Ticaret Odası Başkanı Sinan Aygün de kriz ve siyasette 1999 yılından bugüne kadar olan dönemi, gazete küpürleriyle anlattı. 
     Ekonomideki kamu payının azaltılması yönünde çalışmalar yapıldığını belirten Aygün, ''Bizden bunu isteyenlerden İngiltere'de ekonomideki kamu payı yüzde 41, İsveç'te yüzde 58, Almanya'da ise yüzde civarında. Türkiye küçültülmek isteniyor'' dedi. 
     Kemal Derviş'in ''siyaset ekonomiden elini çekmeli'' sözünü hatırlatan ve ''Ama kendisi siyasete el attı. Önce DSP'ye,sonra YTP'ye gideceğini söyledi. Sonunda CHP'ye gitti. İnanıyorum ki halkın intikamını Deniz Baykal ondan alır'' diyen Aygün, Türkiye'nin kurtarılmaya ihtiyacı olmadığını, Türkiye'yi kurarıcılardan kurtarmak gerektiğini de sözlerine ekledi. 
     





</TEXT>
</DOC>
