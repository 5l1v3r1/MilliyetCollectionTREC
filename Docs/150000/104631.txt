<DOC>
<DOCNO> 104631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko11.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük ham petrol üretimini arttıracak... 
</HEADLINE>
<TEXT>

     Petrol İhraç Eden Ülkeler Teşkilatının OPEC , günlük ham petrol üretimini artırmayı planladığı açıklandı. 
     Örgüte üye 11 ülkenin halen 23,2 milyon varil olan günlük üretim miktarının, 19 Eylül'de Japonya'nın Osaka kentinde yapılacak Petrol Bakanları Toplantısında yeniden belirleneceğini belirten bir yetkili, yapılacak artış miktarının gelecek kış aylarındaki aşırı tüketimi karşılayabilecek düzeyde olacağını söyledi. 
     Viyana'daki OPEC Genel merkezinde faaliyetlerini sürdüren Piyasa Analiz Birimi Direktörü Javad Yarjani, ham petrol tüketiminin sürekli artış gösterdiğini belirtti ve 2010 yılına kadar günlük ham petrol gereksiniminin 89 milyon varil 159 litre , 2020 yılında ise bu miktarın 106 milyon varile çıkacağını tahmin ettiklerini söyledi. 
     Petrol İhraç Eden Ülkeler Teşkilatına OPEC üye 11 ülke ise son yıllarda sık sık yaptıkları düzenlemelerle günde 23,2 milyon varil ham petrol üretiyorlar. 
     Öte yandan Ortadoğu'daki siyasi gelişmelere paralel olarak sık sık değişen ham petrol satış fiyatı ise dün varil başına 24 cent ucuzlayarak 26.98 dolara düştü. 
     





</TEXT>
</DOC>
