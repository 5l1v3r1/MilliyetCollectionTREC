<DOC>
<DOCNO> 112515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/magazin/amag.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım meleği 
</HEADLINE>
<TEXT>

Annesi, kız kardeşi ve akrabalarına aylık gönderen Hülya Avşar, ayrıca altı öğrenci okutuyor, üç hastayı da tedavi ettiriyor... 
     YAŞAR ÇAKMAK 

     HÜLYA Avşar, 19 yıldır her şeyiyle gözler önünde. Şimdiye dek neredeyse onunla ilgili bilinmeyen hiçbir şey kalmadı. Ancak Milliyet, Avşar’ın gün ışığına çıkmamış bir yönünü ortaya çıkardı. Son yıllarda sanatçılar arasında vergi listelerinde üst sıralarda yer alan, bazen de birinciliği kimseye kaptırmayan Avşar, akrabalarına ve yardıma muhtaçlara da bir o kadar cömert. 
     
     Teyzelerini de unutmuyor 
     AVŞAR, annesi Emral ve kız kardeşi Helin Avşar’ın hesabına her ay 5’er milyar yatırıyor. Üç teyzesinden, ekonomik durumu zayıf olan Hatice Kayserili’ye ayda 1 milyar lira gönderirken, diğer teyzeleri Meral Dalkılıç ve Mürivet Erbil’i de unutmuyor. Ayrıca, Dalkılıç’ın oğlu Melih ile Ankara’da yaşayan ablası Leyla Avşar’ın oğlunun okul masraflarını da karşılıyor. 
     
     6 öğrenci okutuyor 
     UZATTIĞI yardım eli bununla da kalmıyor. Altı öğrenciye düzenli olarak burs verirken, üç lösemi hastasının da tedavi masraflarını karşılıyor. Kızıyla gurur duyduğunu sık sık dile getiren annesi Emral Avşar, "Hülya’nın o kadar büyük yüreği var ki, aldığı hayır dualarıyla yoluna hep zirvede devam ediyor. Allah onu başımızdan eksik etmesin" dedi. 
     
     



 MAGAZİN 














</TEXT>
</DOC>
