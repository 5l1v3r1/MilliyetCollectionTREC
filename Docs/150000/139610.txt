<DOC>
<DOCNO> 139610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yasam/yas04.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da yağlı’ medya güreşi 
</HEADLINE>
<TEXT>

Balıkesir’de AKP’li Edip Uğur yerel basına yağ’ hediye edince, yağlanmayan medya’ ile yağlanan medya’ birbirine girdi... 
     COŞKUN YAMAN Balıkesir DHA 

     AKP Balıkesir milletvekili Edip Uğur irtibat bürosundaki basın toplantısına katılan gazetecilere beşer kiloluk ayçiçeği yağı dağıtınca, yerel basın karıştı, yağı almayan gazeteciler, alanları topa tuttu. 
     Türkiye’nin en büyük 500 sanayi kuruluşu arasına giren ve birçok ülkeye ihracat yapan Arı Yağ Fabrikası’nın da sahibi olan AKP’li Uğur’un geçen salı yaptığı toplantıdan sonra dağıttığı 20 teneke yağdan 14’ü elde kaldı. 
     Ve ertesi gün Yerel Birlik Gazetesi olayı Medyayı yağladı’, Yeni Balıkesir Gazetesi de Yağlar Arı’dan’ başlığıyla duyurdu. Yeni Haber Gazetesi de Yağ alanlar değil, almayanlar açıklansın’ başlıklı haberle tartışmaya katıldı. 
     
     Benim yağ montaj’ 
     Balıkesir yerel basını böylece Medyaya yağ’ kavgasına girerken, Birlik Gazetesi’nde yağ aldığı iddia edilen Radyo Sev’in sahibi Osman Yurdusev ise, iddiayı yalanlayarak bambaşka bir suçlamada bulundu 
     "Toplantıdan sonra çıkarken Uğur, Buyurun yağ alın’ dedi. Ben de Buraya haber yapmaya geldim, yağ almaya değil’ dedim. İHA muhabiri Yılmaz Uzun, yağ alan CHA muhabiri Davut Çakır’ın fotoğrafını çekti. Birlik Gazetesi’nde fotomontajla önüme yağ konulmuş. Uğur, yağ verdiği gazetecilerin adını açıklasın." 
     AKP’li milletvekili Uğur ise gazetecilere küçük bir jest yapmak istediğini belirterek, "Fabrikamın yeni rafinerisinde üretilen yağlardan hediye ettim. Meselenin bu kadar büyütülmesine anlam veremiyorum" diye konuştu. 
     
     



 YAŞAM 



















</TEXT>
</DOC>
