<DOC>
<DOCNO> 102251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko26.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yükselişle tamamladı 
</HEADLINE>
<TEXT>

     İMKB Bileşik Endeksi, ikinci seansta 155.62 puan artarak, 9,921.76 puandan kapandı. Hisse senetleri ikinci seansta, ortalama yüzde 1.59 oranında değer kazandı. 
     İlk seanstaki 91.36 puanlık artış dikkate alındığında, borsa endeksi günün tamamında 246.98 puan yükseldi. Hisse senetlerindeki günlük değer kazancı yüzde 2.55 oldu. 
     İkinci seansa 31.88 puan artışla 9,798.02 puan seviyesinde başlayan endeks, ilk yarıyı da 62.30 puan artışla 9,828.44 puandan geçti. 
     Bileşik endeks, seans içinde en düşük 9,741.45 puanı, en yüksek de 9,921.76 puanı gördü. 
     Kapanışta mali endeks 197.99 puan artışla 11,985.47 puana, sanayi endeksi 155.19 puan artışla 9,662.28 puana, hizmetler endeksi de 49.71 puan artışla 6,848.64 puana yükseldi. 
     Böylece ilk seansa göre mali grup hisseler ortalama yüzde 1.68, sanayi grubu hisseler ortalama yüzde 1.63, hizmetler grubu hisseler ortalama yüzde 0.73 oranında değer kazandı. 
     İşlem gören toplam 292 hisse senedinden 149'u değer kazanırken, 49 hisse senedi değer kaybetti. 94 hissenin fiyatında ise değişiklik olmadı. 
     137 trilyon 221 milyar 533 milyon liralık işlem hacmi kaydedildi. İki seanstaki işlem hacmi toplamı da 282 trilyon 85 milyar 274 milyon lira oldu. 2. seansta Garanti Bankası, Sabancı Holding, Trakya Cam, Yapı Kredi Bankası ve Turkcell en yoğun işlem gören hisse senetleri oldular. 
     





</TEXT>
</DOC>
