<DOC>
<DOCNO> 108238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yazar/zbirand.html </URL>
<DATE> 2002/09/18/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Asıl, AKP bizden korksun 
</HEADLINE>
<TEXT>

     Ankara’da telaş var. 
     Laiklik konusunda duyarlı olan medya ve toplumun çeşitli kesimleri sinirli... 
     Siyasiler gergin... 
     Adalet mekanizması özellikle savcı ve hakimler telaşlı... 
     Genelkurmay da kaygılı... 
     Nedeni, AK parti’nin bir türlü önlenemeyen yükselişi. 
     Önlemler alınıyor, bir türlü durdurulamıyor. Şimdi en son Tayyip Erdoğan saf dışı edilerek bir deneme daha yapılacak. Bakalım, sonuç verecek mi 
     Doğrusu, AK Partisine neden kızdığımızı bir türlü anlayamıyorum. Zira AKP, hiçbir şey yapmadan yükseliyor. Özel bir kampanyaları yok. Özel bir çaba harcamıyorlar. Özel bir mesajları yok. Sahaya sürdüğü isimleri öylesine ahım şahım değil. Din unsurunu özellikle kullanmıyorlar. Öbür tarafta da, Erbakan destekli Saadet Partisi var. yani dinciler için asıl çekim sahası AKP değil, Saadet partisi... 
     Yani, milyonlarca insan, Tayyip Erdoğan’ı görüp "dini bütünlerde" buluşmak için AKP’ye koşmuyor. Ortada böyka birşey var. yoksa, daha iki gün önce kurulmuş .ir parti böylesine bir çekim merkezi olamazdı. 
     AKP büyüyorsa, bunun başlıca nedeni onların becerisinden değil, diğer partilerin beceriksizliklerinden kaynaklanıyor. Toplumdan uzaklaşmaları, beklentileri karşılayamamaları en başta gelen etkenler. Toplum iktidar partilerine öylesine kızgın ve tepkili ki, meclis’te olmayanı tercih ediyorlar. Bundan dolayı da, AKP durduğu yerde oy kazanıyor. 
     Üstelik, bu çıkışı durdurmakta artık imkansızdır. Tayyip’i silsek dahi AKP yükselecek, belki de oy artıracaktır. 
     
     AKP’NİN İNANDIRICILIK SORUNU VAR 
     AKP’den rahatsızlık duyanlar, aday listeleri açıklanıncı haklı olarak daha da kaygılanır oldular. Zira AKP, eski tanıdık Milli Görüş’çüleri ön plana çıkarttı. Anlaşılan, Saadet’ten oy koparmak için bu yolu seçtiler ve söyledikleri gibi "yeni bir yaklaşım ve söylemle" değil, eski bildiğimiz kadrolar ve daha "dikkatli konuşanlarla" iktidara yürümek istiyorlar. 
     Oysa bilmeleri gerekir ki, Erkan Mumcu, Yaşar Yakış, Köksal Toptan gibi isimler veya başı açık birkaç egzantrik kadın transfer ederek, değiştiklerini ispatlayamazlar. Hala önemli bir inandırıcılık sorunları vardır ve uygulamayla göstermedikleri sürece, bu sorun çözülemeyecektir. 
     
     AKP’DEN NEDEN KORKUYORUZ 
     Benim üstünde durduğum diğer bir nokta da, AKP’den neden bu kadar korktuğumuz, kaygı duyduğumuzdur. Neden siyasi yargılamalara başvurup sistemimizi zorluyoruz 
     Önce 28 Şubat, ardından da 11 Eylül, Türkiye’yi çok etkilemiştir. Türk kamuoyunun İslamcı akımlara bakışı büyük oranda değişmiştir. 
     İnsanlar dini motifler değil, ekonomik gerekçelerle hareket etmektedirler. 
     Önümüzde yepyeni bir manzara vardır. 
     İşte bundan dolayı, AKP istediği kadar büyük bir oy oranı ile çıksın.isterse tek başına hükümet kurabilecek bir duruma girsin, Hiç farketmez. 
     Bizler yani laik-demokratik sistemi savunanlar öylesine güçlü, öylesine örgütlü ve öylesine destekliyiz ki, , AKP ne kadar siyasi bir güç elde etse dahi, bu sistemi değiştiremeyecektir. 
     Türk toplumu, laik-demokratik sistemini bozacak hiçbir harekete destek vermediği gibi, bir tehlike durumunda tepkisini koymaktadır. 
     Artık rejimi korumak konusunda sadece Asekr değil, Sivil Toplum örgütleri de ön plana çıkmaktadır. Kadınlar seslerini duyurmaktadırlar. 
     Türkiye artık eskisi gibi değildir, Türk toplumu da çok farklıdır. 
     
İRTEMÇELİK’İ YİNE BEKLERİZ      İnsan hakları ve AB ile ilişkilerden sorumlu Devlet Eski Bakanı Mehmet Ali İrtemçelik, birçok partiden aldığı çağrıları nazikçe geri çevirdi. "Mevcut koşullarda ülkeme hizmet açısından daha isabetli olacağını, orada daha verimli olabileceğimi değerlendirdim" diyerek evine, Dışişleri’ne dönüyor. 
     İrtemçelik’in üstün vasıflarıyla genç yaşta öne çıktığı, gösterişten uzak tarzı içinde çok kritik başarılara imza attığı mesleğine dönüşünden, "büyük" Büyükelçiler kuşağı sona ermekte olan Türk diplomasisinin son derece kazançlı çıkacağı kesin. Bunun yanısıra, O’nun, önce Bakan, sonra da sade milletvekili olarak, üstelik tek başına ortaya koyduğu performansın iyice irdelenmesi ve örnek alınması itibar arayışındaki Türk siyaset kurumuna da çok şeyler kazandıracaktır. 
     Devlet Bakanı Yılmaz Karakoyunlu’nun, ANAP’tan istifa etmiş olmasına rağmen, "O’nun kalitesinde adam ABD Senatosu’nda bile yok" demek dürüstlüğünü gösterdiği İrtemçelik’e özellikle AB sürecinde yaptığı belirleyici unutulamaz. Kendisini ileride yine siyaset sahnemizde, hak ettiği konumlarda görebilmeyi umuyoruz. 
     
     







Baraj sorunu 


Açılan parantez, kapanan parantez... 


Tayyip yasağı 


Cem ve YTP 


Derviş’li CHP, ABD başkentinde ön plana çıkıyor 


Kolektif akıl 


ÖSYM’nin hatalar zinciri 5 


Tayyip’e çengelli engel 


Sadakat, aşk ve sonrası 


Tarih saplantı olmamalı... 


Demokrasinin kendini koruma hakkı 


Korkmayın konuşun ’ 


Cem, Demirel’in küçük kopyası mı 


Aç Çocuklar Cumhuriyeti 


Mevduat kredi yerine iç borca gidiyor 


</TEXT>
</DOC>
