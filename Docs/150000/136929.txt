<DOC>
<DOCNO> 136929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun29.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, terörist saldırılara karşı uyardı... 
</HEADLINE>
<TEXT>

     ABD Başkanı George Bush, terörist saldırıları tehditlerine karşı Amerikalıları ihtiyatlı olmaya çağırdı. 
     Bush, ABD'de alarm seviyesinin yüksek düzeyde seyrettiği günlere rastlayan haftalık kısa konuşmasında, ''Ülkemiz, somutlaşmamasını umut ettiğimiz bir dizi tehdide karşı hazırlanıyor. Bu tehlikelerin çoğu alışılmadık ve endişe verici. Ancak bunlara karşı koymanın en iyi yolu, bunları önceden sezmek, titizlik ve kararlılıkla üzerlerine gitmektir'' dedi. 
     Bush, ''Geçen hafta, terör alarm seviyesi çok yükseğe getirildi. Bu aynı zamanda federal yetkililere, yerel makamlara olası saldırılara karşı önlem almaları için verilmiş bir işarettir'' diye konuştu. 
     Alarm seviyesinin yükseltilmesinin halka dikkatli olması ve saldırı halinde acil durumlara hazırlanması için de verilmiş bir işaret olduğunu belirten Bush, ''Ancak Amerikalılar normal yaşantılarını sürmeye devam etmelidir'' dedi. 
     Daha fazla bilgi edinmek isteyenlerin Ulusal Güvenlik departmanının internetteki sitesinden bilgi alabileceğini kaydeden Bush, ''Düşmanlarımız ABD'ye saldırmakta kararlı ve cinayetler işleyen yasadışı şebekeye karşı kusursuz bir güvenlik yok'' uyarısında bulundu. 
     





</TEXT>
</DOC>
