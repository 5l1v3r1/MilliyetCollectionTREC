<DOC>
<DOCNO> 141118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/guncel/gun02.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-Kürt krizi olabilir 
</HEADLINE>
<TEXT>

Operasyonda bir görevlerinin de Türk-Kürt çatışmasını önlemek olduğunu söyleyen Franks, "Ne olacağını kestiremiyorum" diye konuştu... 
     DIŞ HABERLER SERVİSİ 

     Irak savaşında ABD güçlerine komuta edecek olan General Tommy Franks, önceki gün ABD Savunma Bakanlığı’nda Pentagon yaptığı açıklamada ABD’nin Türk askerleriyle, Kürt peşmergeler arasında çatışma çıkabileceğini söyledi. Savaş sırasında ve sonrasında bir görevlerinin de bu çatışmaları önlemek olacağını söyleyen General Franks, bölgede taraflar arasında bir çatışma olmayacağının garantisini vermekten özellikle kaçındığı konuşmasında, "Tarihi olarak, Kuzey Irak’ta Türkler ve Kürtler arasında sürtüşmeler olmuştur. Kesinlikle bunun bir faktör olduğuna inanıyoruz. Bu yüzden hem Kürt hem de Türk temsilcilerle çalışıyoruz" diye konuştu. 
     Ancak Franks, "Orada neler olabileceğini önceden kestiremiyorum" diye de ekleyerek, bölgenin geleceğine ilişkin ABD perspektifini yansıttı. 
     
     ÖLÜM HAFİF KALIR’ 
     Washington cephesinden bu açıklama gelirken, Iraklı Kürtler, Türkiye’ye yönelik tehditlerini sürdürüyor. 
     Önceki gece Kuzey Irak’ın Erbil kentinde Reuters muhabirine konuşan yerel Kürdistan hükümetinin Başbakan Yardımcısı Sami Abdul - Rahman, Türk askerinin Kuzey Irak’a, özellikle yanlarında ABD askeri olmadan girmesi durumunda savaşacaklarını söyledi. "Türkler hangi yoldan gelirlerse gelsin, halkımız onlara direnecek. İnanın bana, ölüm veya askeri işgalle yüzleşmek zorunda kalırsak, birincisi daha hafif olur" diyen Abdül - Rahman, Türkiye’nin daha önce Irak ordusuyla savaşmayacağını açıklamasını hatırlatarak "Peki ne için geliyorlar Kürtlere baskı uygulamak için" dedi. 
     



 GÜNCEL 























</TEXT>
</DOC>
