<DOC>
<DOCNO> 106217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/spo07.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küfür serbest kaldı 
</HEADLINE>
<TEXT>

Tahkim Kurulu’nun "küfür ve kötü tezahürat" başlıklı 29. maddeyi iptal etmesi üzerine bu hafta söz konusu eylemi yapanlar ceza almayacak 
     CEMAL ERSEN 

     FEDERASYONUN futbol sahalarındaki küfürü önlemek amacıyla sezon başında uygulamaya koyduğu hükmün Tahkim Kurulu tarafından iptal edilmesine yönetici ve hukukçulardan büyük tepki geldi. Federasyon hukukçuları Tahkim Kurulu’nu, "Kendisini federasyonun üzerinde görmekle" suçlarken, üst düzey yöneticiler yeni talimatın üç gün içinde hazırlanıp, yönetim kurulunun onayına sunulacağını açıkladı. 
     FUTBOL müsabaka talimatının "küfür ve kötü tezahürat" başlıklı 29. maddesinin iptal edilmesinden sonra, bu hafta oynanacak 2 ve 3. lig maçlarında söz konusu eylemi gerçekleştirenler cezasız kalacak. Tahkim Kurulu Başkanı Türker Aslan iptal kararını savunurken, "Biz bu maddeyi olumlu buluyoruz. Ancak hukuki yönden eksikleri var. Verilecek cezada sadece hakemin yetkili olması yanlış" diye konuştu. 
     



 SPOR 




























</TEXT>
</DOC>
