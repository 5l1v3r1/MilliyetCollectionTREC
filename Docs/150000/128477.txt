<DOC>
<DOCNO> 128477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/bila.html </URL>
<DATE> 2003/01/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kira yardımı komedisi 
</HEADLINE>
<TEXT>

     Memurlar 2003 yılı için de hayal kırıklığına uğradılar. 
     Bu hükümet de IMF yasaklarını delemedi. Memur maaşlarında geçmiş yıl erimelerine karşı bir iyileştirme yapılamadı. IMF programının sosyal yönü yok eleştirisiyle, bu yöne ağırlık vereceğini açıklayan hükümet, uygulamada IMF programına takıldı. Aile ve çocuk yardımı gibi yan ödeme unsurlarındaki artışlar da bugünkü ölçülere göre komik sayılabilecek miktarlarda kaldı. 
     Memurlar açısından bir komedi de lojmanlar konusunda sürüyor. Lojmanların satılması tartışmaları hararetle sürerken, lojmandan yararlanmayan memurlara yapılan kira yardımı acınacak halimize güldürüyor. 
     Lojmanda oturmayan memura, derecesine göre 200 bin, 400 bin, 600 bin lira aylık kira yardımı ödeniyor. Memur, bordrosunda bu "yardımı" görünce gülme krizine giriyor. Lojmanı olmadığı için kira yardımı olarak 200 bin lira vermenin anlamı nedir Eğer memurla alay etmek değilse nasıl bir mali yardım amacı taşıyabilir Bu parayla bir ev kiralamak veya kira yükünü hafifletmek olabilir mi Bir simit parası bile olmayan 200 bin lirayla memur ne yapabilir Sinirlenmek ve sinirinden ağlamak veya gülmek dışında... 
     Bu komik tutardaki kira yardımı uygulamasının kaldırılması veya anlamlı bir düzeye çıkarılması için düzenleme yapılması gereğine daha önce de birkaç kez işaret etmiştik ama durum değişmedi. 
     Hükümet hazır lojmanları düzenleme çalışması yürütürken, bu konuyu da ele almalı. Memuruyla alay eder gibi 200, 400 ve 600 bin lira kira yardımı ödemek yerine, kiralar hakkında bilgi sahibi olmalı. 
     Bu gariplik sürdürülürken, lojman kiralarını yüzde 200’e varan oranlarda artıran hükümet, bu kararının yol açtığı şikayetlere de kulak asmalı. Büyük kentlerle Anadolu kentlerinde lojmanda oturan memurlarının kiralarını aynı oranda artırmanın yol açtığı haksızlığın üzerine eğilmeli. Anadolu’da lojmanda oturan küçük memurun maaşı belliyken lojman kirasını 150 - 200 milyona çıkaran ve ayrıca yakıt parası alan hükümet, yol açtığı haksızlığın farkında mı Büyük kentlerle milyarın üzerinde maaş alan memurla, Anadolu’da 500 milyon lira ve altında maaş alan memurdan aynı oran veya tutarda kira almak sosyal adalet ölçülerine uygun mu 
     Milletvekilleri lojmanlarını boşaltmak, askerlere imalı mesajlar yollamak sorunu çözmüyor. Popülist yaklaşımlar yerine memurun lojman ve kira yardımı sorununu adil biçimde çözecek bir formül geliştirmek gerekiyor. 
     İşe kira yardımı komedisinden başlamak en iyisi... 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
