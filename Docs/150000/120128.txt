<DOC>
<DOCNO> 120128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/akyol.html </URL>
<DATE> 2002/11/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Modernlik’ ve AKP 
</HEADLINE>
<TEXT>

     CUMHURİYET gazetesinde 19 Kasım günü iki yazı çıktı. Toktamış Ateş Hoca diyordu ki 
     "Eğer AKP’nin aldığı oyları, şeriatçıların oyları’ olarak açıklamaya çabalarsak, çok yanlış yerlere gideriz..." 
     Ateş’e göre, "şeriatçı oylar"ın yüzde 40’a çıktığı düşünülemez, "Cumhuriyet’in 80. yılının içinde böyle bir şey olamaz." 
     Aynı gazetede H. Basri Akgiray’a göre 
     "Yüzde 34 oranındaki oyun büyük bölümü, yani yaklaşık yüzde 95’e varan kısmı, doğrudan Türkiye’de bir şeriat devleti kurulması özleminde olanların oylarıdır... AKP iktidarı bir karşı devrimdir." 
     İkisi de toplumsal verilere, mesela TESEV’in, TÜSES’in seçmen araştırmalarına dayanmıyordu. İkisinin de metodu "akıl yürütme" idi. 
     Ama sosyal gelişme teorilerini bilen ve Cumhuriyet’in seksen yılının boşa geçmediğini dikkate alan Ateş gerçekçi bir yorum yapıyordu. 
     
     YANLIŞ olan, toplumsal verilerle düşünmek yerine, zihnimizdeki ideolojik bir şablona göre "akıl yürüterek" hükümler vermektir. 
     Medrese asırlarca soyut bir "mümin" şablonuna göre hüküm verdi, toplumları kalıba dökmeye çalıştı. Sonra da Tek Parti ideolojisi çağdaşlık ve türdeşlik için bunu yaptı. 
     Saygın sosyal bilimcilerimizden Prof. Metin Heper, Türkiye Bilimler Akademisi Bülteni’ndeki makalesinde, bizde bu yüzden sosyal bilimlerin gelişmediğini, zihindeki soyut bir şemayı doğru sayınca, toplumsal araştırmalara yol açılmadığını belirtir. TÜBA Bülteni, Sayı 20 - 21 
     İşte YÖK’ün sosyal bilimler üzerindeki baskısı 
     Toplumda ortaya çıkan eğilimleri, farklılaşmaları, değişik değer ve davranışları "anlamak" için sosyal bilimlere başvurmak yerine, zihnimizdeki "irtica, karşı devrim" gibi şablonları tekrarlamak bizi Toktamış Hoca’nın dediği gibi, "çok yanlış yerlere" götürür. 
     
     ERTUĞRUL Özkök dünkü yazısında, siyasi önyargıları eleştirirken, beşeri duyguların değerini ve Weber sosyolojisinin bizdeki büyük ismi Sabri Ülgener’in önemini vurguluyordu. 
     Merhum Ülgener Hoca iş ile zihniyet arasındaki bağlaşmayı işlemişti Ortaçağ esnaflığı ve ortaçağ zihniyeti bir bütündü mesela... 
     Zamanımızda ise, 1950’den, hele de 1980’den beri toplumumuzda ticarileşme, sanayileşme, kentleşme, kitle eğitimi, dışa açılma hızla gelişiyor. Asırlarca "kenaröda kalmış büyük kitleler artık diplomalı çocuklarıyla, şirketleriyle, talepleriyle "merkez"e geliyorlar ve "katılmak" istiyorlar "katılımcı demokrasi" sözü yaygınlaşıyor 
     Türban bu modernleşmenin simgelerinden biridir. Cemevleri de bu sürecin eseridir. Zira, modernleşme toplumsal çoğulculuk getirir. 
     Max Weber de modernleşmeyi "kenardakilerin kendi simge ve değerleriyle merkeze gelmesi ve merkezle karşılıklı etkileşimi, bu şekilde rasyonelleşme, demokrasi ve çoğulculuğun gelişmesi" olarak tarif etmişti 
     Modernleşmeyi gardıroba hapsetmeyip zihniyet ve işlevleriyle düşünürsek, görürüz ki, DP gibi AKP de "karşı devrim"in falan değil, toplumsal modernleşmenin bir ifadesidir. 
     Türkiye’nin başarısıdır bu toplumsal modernleşme düzeyi. 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
