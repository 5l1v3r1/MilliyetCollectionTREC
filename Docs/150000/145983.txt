<DOC>
<DOCNO> 145983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/soneko19.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 1.16 değer kaybetti... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 110.57 puan düşerek 9.461.68 puandan kapandı. Hisse senetleri ortalama yüzde 1.16 oranında değer kaybetti. 
     1. seansta 15.21 puan düşüşle 9,557.04 puandan açılan endeks, daha sonra dar bir bantta yatay seyire girdi. 9,400 puanın üstünde tutunma çabası içinde olan endeks, seansın ilk yarısını 116.77 puan kayıpla 9,455.48 puandan geçti. Endeks, bir önceki seans kapanış seviyesi olan 9,572.25 puanın üstüne çıkamazken, en düşük değer olarak 9,407.66 puana kadar geriledi. 
     Seans kapanışında mali endeks 112.46 puan düşüşle 11,226.66 puana, sanayi endeksi 121.39 puan düşüşle 9,676.73 puana ve hizmetler endeksi 35.33 puan düşüşle 6,246.77 puana geriledi. 
     Böylece, önceki kapanışa göre mali grup hisseler ortalama yüzde 0.99, sanayi grubu hisseler ortalama yüzde 1.24 oranında, hizmetler grubu hisseler ortalama yüzde 0.56 oranında değer yitirdi. 
     İşlem gören toplam 287 hissenin 77'si değer kazandı, 110'u değer kaybetti, 100'ünün fiyatı değişmedi. 
     1. seansta, Kardemir D , İş Bankası C , İhlas Holding, Akbank ve Migros en yoğun işlem gören hisseler oldu. 
     




</TEXT>
</DOC>
