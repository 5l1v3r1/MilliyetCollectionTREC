<DOC>
<DOCNO> 115417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yazar/civaoglu.html </URL>
<DATE> 2002/10/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ilık bal damlaları 
</HEADLINE>
<TEXT>

     Bundan birkaç yıl önce Atatürk filmini izlediğim koltukta, Atatürk’ün manevi kızı Sabiha Gökçen ile yan yanaydım. 
     Atatürk’ü konu alan filmi... 
     Zaman zaman fısıldaşarak yorumluyordu. Bir Atatürk belgeseli sayılabilecek çalışmayı, onun en yakınının tanıklığıyla izlemek şanstı. 
     Bu kez de N zım Hikmet gecesini gene birinci sıranın köşesindeki aynı koltukta N zım Hikmet’in yeğeni Ayşe Yaltırım ile yan yana izledim. 
     Zaman zaman onunla da fısıldaştık. 
     Ayşe Yaltırım’ın tanıklığıyla perdede akan N zım’ın fotoğraflarını ve buna paralel olayları değerlendirmek de şansım oldu. 
     Fotoğraflar, Yaltırım’ın oğlu Murat Germen tarafından gösterime kondu. 
     Sahnede üç Yunanlı... Biri N zım’ın şiirlerini Yunanca okuyor. 
     Fransızlar "müziği yapan tonlardır" derler. N zım’ın dehası hangi dilde olursa olsun o tonları ve vurguları öyle yerlere koymuş ki, müzik gibi akıyor. 
     Daha sonra genç ve hoş bir Yunanlı kadının sesi ve gitar ustasının eşliğiyle bu şiirlerin şarkı halinde büyüsünü yaşıyoruz. 
     N zım’ın şiirleri genellikle müziğe bir tür destan gibi uyarlanmıştır. Oysa Yunanlı sanatçıların çalışmaları ılık bal damlaları gibiydi. 
     N zım yorumlanırken elbette onun başkaldırısı, cesareti notalara yansımalı. 
     Ama N zım’ın aşk şiirleri de var. 
     En güzel şiirlerini yeni aşklar yaşamaya başladığında yazmış. 
     Yunanlı sanatçının sesinde ve ona eşlik eden gitarda, romantik N zım’ı bulduk. 
     
Çantadaki tabanca      Daha sonra Esin Afşar’ı izledik. 
     N zım’ın dizeleri ve onun sesi yüreklerimize bir çift kanattı. 
     Afşar’ın dizeleri sürerken tiyatro sanatçısı Mümtaz Sevinç şiirleri okurken özellikle buram buram özlem yansıtan sözcüklerde Ayşe Yaltırım fısıldıyordu 
     "Dayım Deniz Harp Okulu’nda kılıç kuşandığı halde ona askerlik yapacaksın’ dediler. Yıllarca hapiste yatmış, yaşlanmış, çocuğu üç aylık ve ona bu yaşta hadi askere’ diyorlar. İhbarlar geliyordu Gitmesin öldürecekler. Kaçarken vurduk diyecekler...’ gibi ihbarlar. 
     Dayım silah da almıştı. Bir yere giderken tabancayı benim çantama koyuyorduk. İşte o yüzden kaçmak zorunda kaldı." 
     
Bir dönem bir çocuk      Ayşe Yaltırım’ın bu yorumunu dinlerken, dostum Altan Öymen’in son kitabı Bir Dönem Bir Çocuk’tan satırlar gözümün önünde. Mareşal Çakmak, "N zım’ın mahk m edilmesini, kendisinin sağladığını" açıklamış. 
     Hukuk devletinde Mareşal Çakmak bile olsa bağımsız yargıya nasıl direktif verir 
     Bir çınar nasıl çürütülür. 
     Bakın Çakmak ne demiş 
     "Komünistler ordu ve donanmaya sokulmak istedikleri zaman da şiddetle müdahale ettim." Sf. 565 
     N zım’ın kuşandığı kılıç herhalde böyle geri alınmış. Sonra da böyle mahk m edilmiş olmalı. 
     Öymen’in yaşamının 1950 yılına kadar olan bölümünü, bütün olayları ve isimleriyle dantela gibi ören kitap, bir nehir roman gibi akıyor. 
     
İpek gibi mermer      N zım heykel ustalarından "mermeri ipek kumaş kesercesine işleyenler" diye söz eder. 
     İstanbul Arkeoloji Müzesi’nde bulunan böyle yapıtlar örneğin Apollo, Artemis, Zeus, Athena gibi 32 tanrı ve tanrıçanın mermer repikaları Paris’in Tuileries Bahçeleri’nde yer almakta. Tasos Adası’ndan gelen mermer kristalleriyle yapılmış ve elle cilalanmış faksimilleri inanılmaz sonuç vermiş. 
     Mimar Ahmet Ertuğ Kariye Camii, Ayasofya ve diğer benzeri etkinliklerinden sonra gene bir görkemli "ilk"e imza atıyor. 
     Fatih Sultan Mehmet döneminden bu yana İstanbul Arkeoloji Müzesi’nde korunan 2500 yıllık bu heykellerin repikaları ve Ertuğ’un objektifinden hayranlık verici fotoğrafları günde 2000 Parisli tarafından izleniyor. 
     Şu üç örnek bile Türkiye kültürünün, siyaset ortalamasının çok önünde olduğunun işaretleri... 
     Türkiye siyasetinde de çıtanın yükselmesi kaçınılmazdır. 
     
     







Elemtere fiş, kem gözlere şiş... 


Şike oturum 


Baykal ve Erdoğan 


Tayyip’le Baykal’dan iyi bir başlangıç 


Ilık bal damlaları 


Avcı 


Derviş, Bahçeli’yi nasıl gülümsetmiş 


Baykal ve Erdoğan Arena’ya 19’uncu yüzyılda çıksalardı... 


Göz, katarakt, ofsayt, beleş... 


AKP - CHP, koalisyon provası 


Sol seçmenin kumar oynama lüksü var mı 


Yeni başlayan sersemler için faşizm 


Haklar sınırlı 


Piyasalar AKP’yi benimsedi, sorun kalmadı’ denebilir mi 


Bağrıma taş basarım demokrasi adına susarım 


Yerel yönetimi de seçmiş olacağız 


</TEXT>
</DOC>
