<DOC>
<DOCNO> 116941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/soneko05.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dar gelirli 2. el soba alıyor... 
</HEADLINE>
<TEXT>

     Havaların soğumasıyla birlikte en ucuz ısınma yolu olarak sobayı gören dargelirli, kullanılmış soba arayışına girdi. 
     Kış mevsimin soğuk ve yağmurlu havayla kendini iyice hissettirmeye başladığı şu günlerde, vatandaşlar sobayı hala en ucuz ısınma aracı olarak tercih ediyor. 
     Tuğlalısından demir dökümüne, kuzinesinden elektriklisine birçok soba çeşidinin satıldığı Eminönü ve çevresi, bütçesine uygun soba arayanların ilgi odağı oluyor. 
     Eminönü'nde soba satıcılığı yapan Satılmış Aydemir, ebadı ve imalatında kullanılan malzemeye göre fiyatları 35 ile 400 milyon lira arasında değişen sobalar içinde en fazla talebin düşük fiyatlılara olduğunu söyledi. 
     Aydemir, özellikle doğalgaz fiyatlarındaki artışın vatandaşı, en uygun ve ucuz ısınma yolu olan soba almaya ittiğini kaydeden Aydemir, en gözde sobanın ''kovalı'' tabir edilen soba olduğunu dile getirdi. 
     Satışların soba mevsimi olan Eylül-Ekim aylarında yükseldiğine dikkat çeken Aydemir, ''Bu, ne yazık ki mevsimlik bir artış, sonrasında bütün bir yıl oturuyoruz'' dedi. 
     Aydemir, her sektör gibi kendilerinin de ekonomik krizden etkilendiklerini ifade ederek, şu an günde en az 20 soba olan satışların memnuniyet verici olduğunu kaydetti. 
     ''Adımız hurdacıya mı çıksın '' diyen Aydemir, Eminönü'nde kullanılmış soba arayan dargelirlinin bu taleplerine cevap veremediklerini söyledi. 
     





</TEXT>
</DOC>
