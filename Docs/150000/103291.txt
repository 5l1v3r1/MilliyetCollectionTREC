<DOC>
<DOCNO> 103291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo09.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüklere destek geldi 
</HEADLINE>
<TEXT>

     FUTBOL Federasyonu’nun kötü tezahürat ve küfürü önlemek için sezon başında uygulamaya koyduğu 29. maddenin kaldırılması için Tahkim Kurulu’na giden Fenerbahçe, Galatasaray ve Beşiktaş’a, Gençlerbirliği ve İstanbulspor’dan destek geldi. Gençlerbirliği Başkanı İlhan Cavcav, "Küfüre karşıyız. Ancak kulüpleri cezalandırma görevi hakemler tarafından değil, federasyonun belirleyeceği ajanlar tarafından yapılmalı" dedi. İstanbulspor Başkanı Adnan Sezgin ise, "Dünya’nın hiçbir yerinde böyle uygulama yok. Hakemin saha içinde işi o kadar zorken, bir de ona böyle sorumluluk yükleniyor. Bu işin doğrusu temsilci ve gözlemcilerin yazacağı tarafsız raporlardır" ifadelerini kullandı. n CEMAL ERSEN 
     



 SPOR 

























</TEXT>
</DOC>
