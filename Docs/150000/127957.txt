<DOC>
<DOCNO> 127957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur09.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağış sürüyor ama barajlarda su yok.. 
</HEADLINE>
<TEXT>

     GAP Bölgesi'nde yer alan Atatürk, Keban ve Karakaya barajlarında su seviyesinde yağışlara rağmen artış olmadı. 
     TEAŞ ve DSİ yetkilileri, Atatürk, Keban ve Karakaya barajlarının yer aldığı Fırat Havzası'nda son 3 yılda yaşanan kuraklık nedeniyle barajların su seviyesindeki büyük azalma olduğunu belirttiler. 
     Karakaya ve Atatürk barajlarının yüzde 90'ının, Keban Barajı'nın ise yüzde 85'inin boş olduğunu ifade eden yetkililer, şöyle dediler 
     ''Barajlardaki su miktarı çok düşük durumda. Enerji üretimindeki artış nedeniyle yağışlar baraj göletlerindeki su miktarını yükseltemedi. Umudumuz özellikle önümüzdeki 4 ayda baraj havzalarına yoğun yağış düşmesi. Bu barajlarımızda enerji üretiminde kullanılabilecek çok az miktarda su kaldı. Yağışın olmaması durumunda enerji üretimi azalabilir. Hatta enerji kesintileri gündeme gelir.'' 
     






</TEXT>
</DOC>
