<DOC>
<DOCNO> 116167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko13.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası Genel Müdürü Özen Bankacılıkta riskler azaldı 
</HEADLINE>
<TEXT>

     Garanti Bankası Genel Müdürü Ergun Özen, yapılan reformlarla bankacılık sektöründeki risklerin azaldığını söyledi. 
     Garanti Bankası Erzurum Şubesi'nin açılış törenine katılan Özen, Doğu Anadolu Bölgesi'nin potansiyelini değerlendirmek için Mayıs ayında faaliyetine başlayan şubenin işlem hacminden memnun kaldıklarını belirterek, bölge insanına farklı hizmet ve ürünlerle en iyi hizmeti sunmayı planladıklarını belirtti. 
     Gazetecilerin, Türkiye'de yaşanan ekonomik krizlerle ilgili sorularını yanıtlayan Özen, şunları söyledi 
     ''Krizlerden sonra reform niteliğindeki kararlar alınarak, uygulamaya konuldu. Yapılan bu reformlarla bankacılık sektöründeki riskler azaldı. Bankalar daha dayanıklı hale geldi. Risklere dayanamayan bazı bankalar kapandı. Uygulanan programlarla bankacılık sektörü iyi noktaya gelmiştir.'' Açılışa, Erzurum Valisi Osman Derya Kadıoğlu, Büyükşehir Belediye Başkanı Mahmut Uykusuz ve çok sayıda davetli katıldı. 
     





</TEXT>
</DOC>
