<DOC>
<DOCNO> 123496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yazar/temelkuran.html </URL>
<DATE> 2002/12/09/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Türk basınında bir ilk Kadınlara laf atan erkekler konuşuyor 
</HEADLINE>
<TEXT>
Yaptım Ama niye yaptım 
Laf atanlar diyor ki Cinselliğimizi yaşatmadılar abla Erkekler birbirine hava atmak için laf atar Kadını sinirlendirmek zevkli Kadınlar güzelliklerini taşıyamadıkları için tacize kızıyor 
     Geçtiğimiz cuma günü "Erkekler nasıl kurtulacak " yazısında, kadınlara laf atan erkeklerin nasıl bir psikolojisi olabileceğini sormuştuk. Laf atma meselesi, nicedir parmak basılmayı hasretle bekleyen bir mevzu imiş meğer Sağ olsun, laf atıcılar, toplam üç yüz e-mail göndererek olayı açıklamışlar. Frankfurt’tan New York’a, Ukrayna’dan Massachusetts’e, Edirne’den Ardahan’a kadar her yerden konuya ilişkin görüşler "yağdı". Gelen mail’lerden çıkan şaşırtıcı sonuçlardan bazıları şöyle 
     1. Ey kadınlar Sokakta size laf atan adamların "cahil" adamlar olduğunu sanmayın. Maşallah hepsinin cebinde "Yaptım Ama niye yaptım " tadında bir sosyolojik açıklama var. Boş değiller yani 
     2. "Cinselliğimizi yaşatmadılar abla " mızıklaması onlara göre her şeyi meşrulaştırıyor 
     3. Zavallılıklarının son derece farkındalar 
     4. Cuma günkü yazıda yazdığımız, üniversitelerde "Kadın çalışmaları"na benzer "Erkek çalışmaları" merkezleri kurulması ve erkeklere bilinç yükseltme seansları düzenlenmesi önerisini neredeyse hepsi destekliyorlar. Türk erkeği "eğitime ve eğitimciye aç" yani 
     5. Kadınlar laf atma olayının önlenemezliğine teslim olmuş vaziyetteler. Bu yüzden mümkünse bari "zarif" biçimde laf atılmasını istiyorlar. 
"Laf attım. Çünkü..."      Söz verdiğimiz gibi, Türk basınında bir ilki gerçekleştiriyor ve çoğu yüksek öğrenimli olan laf atanların itiraflarının bazılarını yayımlıyoruz 
     "Ben de zamanında bir iki defa kadınlara laf attım. Duygularımı şöyle izah etmek mümkün bir zevk almaktan ziyade erkekliği gösterme, kendini bulunduğu arkadaş çevresine kabul ettirme ya da bir macera. Düşünün toplumda belirli bir yere gelememiş, sağlıklı bir cinsel bakış açısına sahip olmamış bu arada güdüleri de kışkırtılmış ve erkek egemenlikli bakış açısının h kim olduğu bir yerde, kendi zayıflığını örtmenin yolu ya da erkekliğini kabul ettirmenin yolu kadına laf atmadır. Alınan zevk budur. Böyle zevk mi olur demeyin, oluyor işte " 
     
Türbanlılar muaf      Bu ve birçok başka mail’de erkeklerin grup halindeyken laf atabildiği, yalnızken buna pek cesaret edemediklerine "dikkat çekiliyor". Bir başka mesele de laf atmada kadının önemsizliği 
     "Aslında kadınlar önemli değil, önemli olan laf atma eylemi. Güzelliği veya giyinişi de başörtülü olmadığı sürece aslında önemli değil. O kadın olmaz ise başka kadın Önemli olan kadını sinirlendirip sonra da gidip bunu arkadaşlara anlatmak." 
     Bu ve birkaç laf atıcı itirafında türbanlıların "laf atılmaktan muaf" oldukları anlatılıyor. Anlaşılan, laf atanların meselesi "Cumhuriyet kızları" ile En büyük zavallılık ise bu laf atma meselesinde bir üstünlük duygusu olması 
     "Kadının güzelliği karşısında eğer onu kazanma konusunda şansım olmadığını düşünüyorsam en azından laf atarak ulaşma yolu arıyorum. Laf attığım taktirde kadını kazanma şansımın olmadığını biliyorum ama onun çekiciliğine karşılık güç gösterisinde bulunuyorum ve Benim erkekliğim senin kadınlığından daha güçlü mesajı’ vermiş oluyorum." 
     Benzer mail’lerde kadınların dönüp sinirlenmesinin "apayrı bir haz kaynağı olduğu" anlatılıyor. 
     Yale Üniversitesi’nden gelen bir başka "laf atıcının" mail’i de şöyle. Durumu, eğitimsizlikle açıklayanların dikkatine 
     "Bütün prensipler, davranış analizleri ve empati bir yana bırakıldığında, laf atmak zevkli bir şeydir. Karşınızdaki çekiciliği sesli şekilde tanımanın yanında, "laf atan" olmanın verdiği bir üstünlük duygusuyla tatmin olursunuz..." 
     
Kadınlar suçlu      Tabii ki kadınları suçlayanlar da eksik değil. Bir tanesi şöyle 
     "Bir kadın ya da bazı kadınlar güzeller ve aynı zamanda dikkat çekici bir şekilde giyinmişler ama kendilerine öküzün trene baktığı gibi bir erkek bakınca rahatsız oluyorlar. Bu nedir Bu şudur Kompleks O güzelliği, çekiciliği taşıyamama, onun altında ezilmedir." 
     Konuyu bastırılmış homoseksüellikle açıklayan psikiyatristler, asla düzelmeyecek bir "hayvanlıkla" açıklayan felsefeciler, tiksintiyle yazılmış mektuplar da var. Ama şimdilik bu kadar... Allah memleketimizi ıslah etsin 
     
     







Muhafazak r demokrat inkılap’ 


Bir eski yazar 


ABD, aradığı lideri buldu mu 


Irak’ın gölgesinde AB pazarlığı 


Boş laflar... 


Erdoğan’ın ABD seferi 


Yaptım Ama niye yaptım 


Avrupa Türkiye’den, Türkiye AKP’den kaygılı 


İşçi, memurdan çok vergi veriyor 


</TEXT>
</DOC>
