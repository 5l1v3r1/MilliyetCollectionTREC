<DOC>
<DOCNO> 105804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/guncel/gun03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlete bulaşma 
</HEADLINE>
<TEXT>

YÖK’ün istediği düzenleme yasalaşırsa, katiller, tecavüzcüler üniversiteye girebilecek ama "kahrolsun hükümet" diye slogan atanlar alınmayacak 
     ANKARA Milliyet 

     Üniversite dönemi öncesinde tecavüz, cinayet, hırsızlık gibi suçları işleyenlere okuma hakkı veren Yükseköğretim Kurulu YÖK , Milli Eğitim Bakanlığı’ndan, MEB "devletin şahsiyetine karşı suç işleyen gençlerin Öğrenci Seçme Sınavı’na ÖSS alınmaması için düzenleme yapılmasını" talep etti. YÖK, MEB’e gönderdiği yazıda, TBMM’nin 29 Mayıs 1991’de kaldırdığı YÖK Kanunu’nun "TCK’da yer alan devletin şahsiyetine karşı işlenen cürümler nedeniyle hüküm giyenler yükseköğretim kurumlarına giremezler" hükmünü öngören 45. maddesinin c fıkrasının yeniden yürürlüğe konulmasını talep etti. 
     Bu düzenleme yasalaşırsa, Öğrenci Disiplin Yönetmeliği’nde belirtilen ve öğrencinin öğrenciliği sırasında işlediği takdirde okulundan uzaklaştırılmasını gerektiren suçları ortaöğrenim yıllarında işleyenler yine yükseköğrenim görebilecek. Ancak, lise yıllarında devlet aleyhine suç işleyenler sınavlara bile alınmayacak. 
     
Prof. Ersoy İkinci kez ceza olur      Prof. Dr. Yüksel Ersoy, YÖK’ün Milli Eğitim Bakanlığı’ndan istediği yasal düzenleme talebinin, Anayasa’nın öğrenim hakkı ve eşitlikle ilgili ilkelerine aykırı olduğunu söyledi. Ersoy, bir kişiyi cezaevine koyduktan sonra öğrenim hakkını elinden almanın ikinci kez cezalandırma olacağını belirtti. 
     

</TEXT>
</DOC>
