<DOC>
<DOCNO> 144549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun72.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya çapında savaş karşıtı gösteriler... 
</HEADLINE>
<TEXT>

     Irak'a savaşa karşı dünya çapındaki protestolar giderek yayılıyor. Bunların en çarpıcısı kuşkusuz ABD'deki savaş karşıtı gösteriler oluyor. 
     New York'ta onbinlerce kişinin oluşturduğu kortej, savaşı sessiz protesto ederken, polis kordonuna alınan ve yavaş yavaş yürüyen kalabalık zaman zaman ABD'nin Irak'a askeri müdahalesini protesto eden sloganlar atıyor. 
     Başkent Washington'da Beyaz Saray yakınlarında toplanan binlerce gösterici de, ABD Başkanı George Bush aleyhtarı slogan attı. 
     Sıkı polis kordonu altında ilerleyen kalabalık daha sonra başkent merkezine doğru hakeret etti. 
     Kimsenin gözaltına alınmadığı gösteride, ''Bomba yerine Bush'u atın'', ''Devlet terörüne son'', ''Petrol savaşına hayır'' yazılı pankartlar açıldı. 
     Polis, yolları keserek göstericileri dağıtmaya çalıştı. 
     Kanada'nın Montreal kentinde toplanan yaklaşık 200 bin kişi de Irak'a savaşı protesto etti. 
     Siyasetçilerin de katıldığı protesto gösterisinde de ''Bomba yerine Bush'u atın'' yazılı pankartlar açıldı. 
     Umman'daki gösteride de yüzlerce kişi savaşı protesto ederken, İspanya'daki gösterilere katılanların sayısının 750 bine ulaştığı, Avusturya'daki gösterilere katılanların sayısının da 25 bine ulaştığı belirtiliyor. 
     





</TEXT>
</DOC>
