<DOC>
<DOCNO> 112391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yazar/guclu.html </URL>
<DATE> 2002/10/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Partiler, eğitim ve gençlik 
</HEADLINE>
<TEXT>

     Seçim için geri sayım devam ediyor. Ama h l tüm partilerin eğitim ve gençliğe yönelik tavırları netleşmiş değil... 
     Önceki gün, "Gönderin projelerinizi yayımlayalım" diye siyasi partilere çağrıda bulunmuştum. Dokümanlar gelmeye başladı. Hepsi toparlandığında artılarıyla eksileriyle gözler önüne sereceğiz. 
     İktidara talip olup da gençlerden korkan, eğitimi ağzına almayan ve bugüne kadar seçmenlerin verdiği tüm uyarıları kulak ardı eden partileri bir bir yazacağız. Çünkü gençlik kandırılmaktan bıktı. Çünkü gençliğin artık sabrı kalmadı. 
     Bu arada liderleri televizyon ekranlarında, canlı yayında gençlerin karşısına çıkarmaya da devam ediyoruz. Önceki akşam Kanal D’de Genç Bakış’ta konuğumuz AKP Genel Başkanı Recep Tayyip Erdoğan’dı. Sabancı Üniversitesi öğrencilerinin sorularını cevaplandırdı. Önümüzdeki günlerde Başbakan Ecevit de dahil diğer liderler de eğitime ve gençliğe yönelik görüşlerini yine programımızda açıklayacaklar. 
     Hepsini bir araya getirip kendi değerlendirmelerimizle birlikte bu köşede yayımlayacağız. Eminim seçim öncesinde son kararı verirken işinize yarayacaktır. 
     
     Gençleri kandırıyorlar 
     Öğretim Üyeleri Derneği de seçim atmosferinden oldukça rahatsız olanların başında geliyor. Üniversitelere ve gençliğe karşı gösterilen duyarsızlıktan ve içi boş vaatlerden şik yetçiler. İşte yayımladıkları bildiriden çarpıcı bölümler 
     "Üzüntüyle izliyoruz ki bazı siyasi parti liderleri seçim malzemesi yapılacak en son şey olan eğitimi ve özellikle yükseköğretimi içi boş vaatler ve söylemlerle seçim malzemesi yapmaktan kaygı duymamaktadırlar. Örneğin 

</TEXT>
</DOC>
