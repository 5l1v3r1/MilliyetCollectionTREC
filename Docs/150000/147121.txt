<DOC>
<DOCNO> 147121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/ekonomi/eko05.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’yi de istiyor 
</HEADLINE>
<TEXT>

Özelleştirmenin bağlandığı Bakan Unakıtan, bütçe ve Hazine birliğinin sağlanması gerektiğini söyledi 
     ANKARA Milliyet 

     Maliye Bakanı Kemal Unakıtan, gelir ve giderin bütçede, borçlanmanın ise Hazine’de olduğunu belirterek, "Demek ki kamu mali yönetiminde birliktelik yok. Önceleri gelir gider gibi borçlanma da Maliye’nin içinde idi. Biz giderleri yaparken, geliri düşünüyoruz" dedi. 
     Kamu Mali Yönetim Reformu Arenası’ndaki konuşmasında, mali reformu için cafcaflı laflara gerek olmadığını ve ayağını yorganına göre uzatmanın yeterli olduğunu belirten Unakıtan "Borçlanma Hazine’de olunca, 1983’ten beri borçlar hızlı gitmiş. Faizi verdin mi borç bulursun. Bütçe - Hazine birliği şart" diye konuştu. 
     Bağımsız kurulların harcamalarını da eleştiren Unakıtan, "Efendim biz bağımsızız.’ Sen devletin içinde değil misin Herkes disiplin altına girmek mecburiyetinde. Kamu mali denetim kanununu haziran sonuna kadar çıkaracağız. Bankacılık operasyonları kamu maliyesine 39 milyar dolar yük getirdi. Kur bankayı, sonra bankalar kurucularına kredi verir duruma geldi. Faturayı millet ödüyor, bunun hesabının sorulması lazım ve sorulacak. 40 milyar dolar birkaç kişiye mi gitti Baka baka gidiyor. Toplumda bir kişi de bir şey demiyor" dedi. 
     
     Şener’den itiraz 
     Başbakan Yardımcısı Abdüllatif Şener ise Hazine’nin Maliye’ye bağlanmasıyla ilgili "Ben Maliye Bakanlığı’nı çok severim, ancak ekonomi sadece Maliye’den ibaret değil" dedi. Kuruluşların tek elde toplanmasıyla ilgili çalışmalar yapıldığını belirten Şener, "Ekonomi bakanlığı oluşturulması hedefleniyor" diye konuştu. 
     
Ek vergiler Meclis’te, vergi reformu ise Komisyon’dakabul edildi      Meclis’te ek motorlu taşıtlar ve ek emlak vergisi alınmasına ilişkin yasa tasarısının iki ana maddesi kabul edilirken, Plan Bütçe Komisyonu’nda da vergi yasalarında değişiklik yapan tasarı kabul edildi. AKP’lilerin "Özelleştirme Fonu’na Hazine garantisiyle borçlanma yetkisi" tanınmasını öngören önergesi, CHP’nin de itirazı üzerine geri çekildi. 
     Bu düzenleme Kamu Borçlanma Yasası’na bırakıldı. Bakanı Unakıtan, "Bu yetki IMF’nin kapısına gitmektense iç kaynakları devreye sokmak için gerekli. Hisse senedine dönüşür tahvil satışı olacak sağlıyor. THY’yi ucuza kaptırmak istemiyoruz" dedi. 
     Komisyondan geçen tasarıda isteğe bağlı sigortalılık için en az 1080 gün prim ödemiş olmak şartı getirildi. Üç ay prim ödemeyen, sistemden çıkacak. Emeklilerde sağlık primleri yüzde 20 yerine yüzde 30 uygulanacak. 
     


SİYASET 



















</TEXT>
</DOC>
