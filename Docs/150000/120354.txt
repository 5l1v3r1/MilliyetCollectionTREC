<DOC>
<DOCNO> 120354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas07.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras zenginliği sadece 3 yıl sürdü 
</HEADLINE>
<TEXT>

     DIŞ HABERLER SERVİSİ 

     1999’da, dokuz yıldır kayıp multimilyarder eşi Teddy Wang’ın resmen öldüğünün ilan edilmesinin ardından kendisine kalan 2.4 milyar dolarlık mirasla Hong Kong’un en zengin kadınlarından olan Nina Wang’ın vasiyetname yolsuzluğu yaptığı ortaya çıktı. Teddy’nin babası Wang Din-shin’in açtığı davaya bakan Hong Kong mahkemesi, giysi tutkusu ve örgülü saçlarıyla tanınan Nina’nın, el yazısıyla sahte bir vasiyetname hazırlayarak eşinin mirasına konduğuna karar verdi. 
     
     Aldatılınca vasiyeti değişti 
     MAHKEME, Teddy’nin kaybolmasından sadece bir ay önce yazılan ve işadamının tüm mirasını eşine bıraktığını belgeleyen 1990 tarihli vasiyetnamenin sahte olduğu sonucuna vardı. Teddy 1960’ta yazdığı vasiyetinde, mirasının babası ve Nina arasında eşit paylaşılmasını istedi. 1968’de eşinin kendisini aldattığından şüphelenen Teddy, vasiyetini değiştirip tüm mirasının babasına kalmasını istedi. Mahkemenin kararıyla Nina beş kuruşsuz kaldı. 
     



 YAŞAM 


























</TEXT>
</DOC>
