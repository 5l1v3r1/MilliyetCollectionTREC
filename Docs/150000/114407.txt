<DOC>
<DOCNO> 114407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun16.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Devlet Başkanı Jiang ABD'ye gitti 
</HEADLINE>
<TEXT>

     Çin Devlet Başkanı Jiang Zemin, 4 günlük ziyaret için ABD'ye gitti. 
     Jiang'ın ABD Başkanı George Bush ile Teksas'taki çiftliğinde yapacağı görüşmelerde, iki ülkenin orduları arasında ilişkilerin artırılması ve ABD'nin Çin'in ticaret fazlasından duyduğu rahatsızlık dahil, iki ülkeyi ilgilendiren konuların ele alınması bekleniyor. 
     Devlet Başkanı Jiang Zemin, daha sonra Meksika'da düzenlenen Asya-Pasifik ülkeleri ekonomik zirvesine katılacak. 
     Çin Komünist Partisi Genel Sekreterliği görevini Kasım'da bırakması beklenen ve gelecek yıl Devlet Başkanlığı görevi sona eren Jiang Zemin'in, böylece son kez ABD'yi ziyaret edeceği belirtiliyor. 
     Bush, ziyaret sırasında Çin liderinden, 1994 tarihinde ABD ile imzaladığı anlaşmayı ihlal ederek nükleer silah programını devam ettirdiğini bildiren Kuzey Kore'ye karşı yardım isteyeceğini açıklamıştı. 
     Kuzey Kore'nin en yakın müttefiki olarak görülen Çin, son yıllarda geçirdiği ekonomik ve siyasi değişimlerle, Kuzey Kore ile arasında önemli bir farklılık ve mesafe oluşturdu. 
     Çin hükümeti, geçen hafta yaptığı bir açıklamayla, kitle imha silahlarının yayılmasını hiçbir şekilde desteklemediğini ve bu silahları üreten hiçbir ülkeyi desteklemediğini bildirerek, Kuzey Kore ile arasına biraz daha mesaf koydu. 
     Bush ile görüşmeden önce Chicago, Illinois ve Houston'ı ziyaret edecek olan Jiang Zemin, Cuma günü Meksika'ya geçecek. 
     





</TEXT>
</DOC>
