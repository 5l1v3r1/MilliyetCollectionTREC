<DOC>
<DOCNO> 144399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun02.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak 7 kuyuyu ateşe verdi’ 
</HEADLINE>
<TEXT>

     DIŞ HABERLER SERVİSİ 

     İngiltere Silahlı Kuvvetler Komutanı Amiral Sir Michael Boyce, Irak’ın güneyinde yedi petrol kuyusunun Irak güçlerince kasten ateşe verildiğini söyledi. İngiltere Savunma Bakanı Geoff Hoon, BBC’ye daha önce yaptığı açıklamada, son tahminlerine göre 30 kadar kuyunun yandığını söylemiş ancak bu durumun endişe edilen kadar kötü olmadığını, Irak’ın güneyinde yüzlerce petrol kuyusu bulunduğunu vurgulamıştı. 
     
     İki bölge ellerinde 
     Bu açıklamadan birkaç saat sonra Londra’daki Savunma Bakanlığı’nda bir basın toplantısı düzenleyen Boyce, ateşe verilen kuyuların sayısının sadece yedi olduğunu, birkaç gün içinde bu kuyuları söndürmek için uzman bir ekibin bölgeye geleceğini söyledi. 
     Kuveyt resmi haber ajansı Kuna da, Irak birliklerinin Irak’ın güneyindeki Rumayla petrol alanındaki bazı kuyuları ateşe verdiğini bildirdi. 
     Fao yarımadasına giren İngiliz askerlerinin petrol pompalama tesislerini denetim altına aldıkları belirtilirken CNN televizyonu, koalisyon güçlerinin güney Irak’ta iki stratejik petrol sahasını ele geçirdiğini duyurdu. 
     



 GÜNCEL 






























</TEXT>
</DOC>
