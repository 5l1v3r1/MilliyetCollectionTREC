<DOC>
<DOCNO> 140868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/dunya/adun.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın eli kulağında 
</HEADLINE>
<TEXT>

General Franks’ten dün savaş brifingi’ alan Başkan Bush’un Irak’a saldırı kararını önümüzdeki hafta alabileceği ve ateşin, nihai bir ültimatom’ sonrasında, mart bitmeden başlayabileceği belirtiliyor 
     YASEMİN ÇONGAR Washington 

     Bush yönetimi, Irak’a saldırının eşiğinde, "nihai ültimatom" ilan etmeyi planlıyor. Irak lideri Saddam Hüseyin’e Birleşmiş Milletler’in BM 1991’den beri aldığı kararları harfiyen uygulaması ve savaşı önlemesi için "son şans" olacak böyle bir ültimatomun, Irak’taki BM silah denetçileri, yardım görevlileri, gazeteciler ve diplomatlara da "72 saat gibi sınırlı bir zaman biriminde ülkeyi terk etme uyarısı" içereceği belirtiliyor. 
     ABD’li kaynaklara göre, Başkan George W. Bush’un "savaş kararını" önümüzdeki hafta sonuna dek vermesi ve nihai ültimatomun da, bu kararın hemen ardından ilan edilmesi sürpriz olmayacak. Bu öngörünün geçerli olması halinde, ikinci Körfez Savaşı’nın mart ayı bitmeden başlaması da büyük ölçüde kesinleşecek. 
     
     Kriz odasında toplantı 
     Başkan Bush, dün Ulusal Güvenlik Konseyi’ni toplayarak, Irak’a karşı savaş planlarını görüştü. Olası harek tın komutanlığını üstlenecek olan General Tommy Franks de, Beyaz Saray’ın "kriz ve savaş dönemlerindeki kararg hı" niteliği taşıyan "Situation Room" adlı odada, Başkan ve kurmaylarına, Irak’a yönelik askeri planlar konusunda brifing verdi. 
     
     Gündem Kuzey cephesi 
     General Franks’in "savaş kararı öncesindeki son brifingi" diye nitelenen bu toplantıda, Irak’a karşı bir savaşta Türkiye topraklarının kullanılmaması halinde Kuzey Cephesi’nin nasıl açılacağı konusunun da geniş biçimde ele alındığı belirtiliyor. 
     
Üç aşamalı Irak takvimi      Beyaz Saray’a yakın kaynaklar, savaş takviminde şu olası duraklara dikkat çekiyorlar 
     1. BM’de son perde ABD, İngiltere ve İspanya’nın BM Güvenlik Konseyi’ne sundukları karar tasarısını 10 - 11 Mart günlerinde oya sunmayı istedikleri belirtiliyor. Ancak Washington, kabul edilmeyebileceğini önceden görürse, tasarıyı oylatmadan geri çekmeye hazır. 
     2. Savaş kararı BM’den yeni bir karar çıkıp çıkmayacağı netlik kazandığı anda, Başkan Bush’un "savaş" kararı alacağı ve bunun da en geç mart ortasına dek kesinleşeceği tahmin ediliyor. 
     3. Ültimatom ilanı Bush savaş kararını, dünyaya bir ültimatom ilanı ile duyurabilecek. Ültimatomun en geç martın üçüncü haftasında ilan edileceği beklentisi var. Saddam Hüseyin’in savaşı önlemek için yapması gerekenleri sıralaması olası bir ültimatomun, net bir "son tarih" de içereceği ve bunun bir açılım olmadan aşılması halinde savaşın hemen başlayacağı kaydediliyor. 
     



 DÜNYA 











</TEXT>
</DOC>
