<DOC>
<DOCNO> 129528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko32.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ernst Young Vergi affı olmayacağına dair yasal güvence getirilmeli 
</HEADLINE>
<TEXT>

     Vergi Barışı Yasa Tasarısı'nın amacına ulaşabilmesi için ''bir daha vergi affı olmayacağına'' dair anayasal güvence getirilmesi gerektiği ileri sürüldü. 
     İzmir'de düzenlenen ''Vergi Barışı Yasa Tasarısı'' seminerinde konuşan Ernst Young Türkiye Sorumlu Ortağı Sadık Ferik, vergi barışı yasa tasarısının başarılı olabilmesi için mükellefe, bunun bir daha olmayacağı yönünde sağlam güvenceler verilmesi gerektiğine dikkat çekti. 
     Ferik, şöyle konuştu 
     ''Daha önce çıkarılan vergi afları, topluma iyi anlatılamadığı için istenen sonuçlar alınamamıştı. Son olarak mali milattan da yine aynı sebepten geri dönüldü. Mükelleflere bunun son barış olduğunu anlatmak zorundasınız. Bunun için de vergi affının bir daha yapılmayacağına dair anayasal güvence getirilmelidir. Anayasal güvence bu alandaki tereddütleri ortadan kaldıracak ciddi bir düzenlemedir.'' Vergi barışı yasa tasarısının ''kaynak yaratma'' ve ''IMF uyarılarına uyma'' amacı da taşıdığına dikkat çeken Ferik, Danıştay'da vergi ile ilgili dava sayısının 180 bine vardığını ve davaların yüzde 80'inden fazlasının Devletin aleyhine sonuçlanacağının tahmin edildiğini belirtti. 
     
     DEFTERDAR VEKİLİ 
     İzmir Defterdar Vekili Levent Gençyürek, vergi barışı yasa tasarısının, vergilerini ödeyen mükelleflerde ''ödemeyenlere niye böyle bir olanak yaratılıyor'' gibi bir düşünce oluşabileceğine dikkat çekerek, şöyle konuştu 
     ''Ancak ekonomik krizlerin mükellef üzerine yeni yükler getirdiği ve 10 katrilyonluk vergi borcunun tahsil edilmesinin zorluğu, borcun 5-6 katrilyonluk kısmının afla tahsil edilerek yatırımlara aktarılması mantıklı bir yaklaşım olabilir. Gerçekten son olacaksa ve iyi bir vergi sistemi ile nokta konulacaksa vicdani açıdan talep edilebilir.'' 
     





</TEXT>
</DOC>
