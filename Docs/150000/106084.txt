<DOC>
<DOCNO> 106084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/soneko06.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC uyardı 'Irak vurulursa, petrol üretimini garanti edemeyiz' 
</HEADLINE>
<TEXT>

     Petrol İhraç Eden Ülkeler Örgütü OPEC Genel sekreteri Alvaro Calderon, ''ABD'nin Irak'ı vurması halinde piyasanın ihtiyacı olan ham petrolü üretmeyi garanti edemeyeceklerini'' söyledi. 
     Brezilya'nın Rio de Janeiro kentinde yapılan Dünya Petrol Kongresinde konuşan OPEC Genel sekreteri ve Venezuella Petrol Bakanı Alvaro Calderon, ''Tüm dünyanın Irak'taki gelişmelerle yakından ilgilenmesi gerektiğini'' belirterek, ''Irak'a yapılacak bir saldırının sadece petrol fiyatını değil günlük üretimi de olumsuz yönde etkileyeceğini, OPEC'in, dünya piyasasının ihtiyacı olan ham petrolü üretmeyi garanti edemeyeceğini'' bildirdi. 
     OPEC Genel sekreteri Alvaro Calderon, Irak'a yönelik askeri bir harekatın sadece Irak'ın değil, bölgedeki tüm ülkelerin petrol üretimini ve sevkıyatını olumsuz yönde etkileyeceğini kaydetti. 
     Dünya petrol Kongresine katılan Nijerya ve Suudi Arabistan temsilcileri ise ''olası bir savaş halinde Irak'tan kaynaklanacak üretim eksikliğini kapatmak üzere günlük ham petrol üretimini artırabileceklerini'' bildirdiler. 
     





</TEXT>
</DOC>
