<DOC>
<DOCNO> 115120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur14.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem'e kötü sürpriz Aaa Cem Uzan gelmiş 
</HEADLINE>
<TEXT>

     YTP Genel Başkanı İsmail Cem, Isparta'da Yedişehitler Mahallesi'nde Cuma Pazarı'nı gezip esnafla sohbet ederken kötü bir sürprizle karşılaştı. Kendisine ikram edilen yiyeceklerden tadan ve pazarcılarla sohbet eden Cem'i gören bir kadın, "Aaa.. Cem Uzan gelmiş" dedi. Bunun üzerine partiler kadınlar duruma müdahale ederek "Hayır, O Cem Uzan değil, İsmail Cem" dedi. 
     
     "GENEL BAŞKAN ÇOCUKLARA ÖRNEK OLMALI" 

     Isparta sokaklarında seçim otobüsüyle tur atan ve vatandaşları selamlayan Cem, turdan sonra partisinin Isparta İl Başkanlığı'nı ziyaret etti. Cem, burada yaptığı konuşmada şunları söyledi 
     "Türkiye, 3 Kasım'da tercihini yapacak. Eski, eskinin anlayışı ya da yeni bir Türkiye... Barışcı, uzlaşmacı, güven veren bir ortam... YTP, Türkiye'de yenileşmenin partisidir. Siyaset, bugün olduğu gibi kavgalar değildir. Parti genel başkanı dediğin vakit, çocuklara örnek olmalı. Çocuklarımıza diyebilmeliyiz ki, 'Sen de büyüdüğün zaman bu lider gibi ol.' Ama siyaset öyle bir hal almış ki, halkımız televizyonunu açtığında miting meydanlarında o bağıranları gördüğü vakit, etkilenmesin diye, ya çocuğunu odadan çıkartıyor ya televizyonunu kapatıyor. Türkiye eski ile yeni arasında tercih yapmak zorunda." 
     





</TEXT>
</DOC>
