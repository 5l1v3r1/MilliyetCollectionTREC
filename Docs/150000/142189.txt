<DOC>
<DOCNO> 142189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush telefon başında destek arıyor... 
</HEADLINE>
<TEXT>

     ABD Başkanı George Bush, BM Güvenlik Konseyi'ne İngiltere ve İspanya ile sunduğu ve Irak'a güç kullanımının meşrulaşmasını öngören karar tasarısına destek arayışları çerçevesinde, dün İspanya ve İtalya başbakanlarının yanı sıra Meksika, Angola ve Şili devlet başkanlarıyla telefon görüşmeleri yaptı. 
     Bush, bu çerçevede dün gündüz saatlerinde İspanya Başbakanı Jose Maria Aznar ve İtalya Başbakanı Silvio Berlusconi ile akşam da Meksika Devlet Başkanı Vicente Fox, Şili Devlet Başkanı Ricardo Lagos ve Angola Devlet Başkanı Jose Eduardo Santos ile görüştü. 
     ABD Başkanı'nın son 2 günde 12 kez yabancı ülke lideriyle görüştüğü ve BM Güvenlik Konseyi'nde ABD, İspanya ve İngiltere'nin girişimine destek aradığı belirtiliyor. 
     Bush, Pazartesi günü de Türkiye, Çin, Japonya, Umman, Güney Afrika, Senegal ve Nijeryalı liderlerle görüşmüştü. 
     BM Güvenlik Konseyi'nin 5 daimi üyesi Rusya, Çin, İngiltere, ABD ve Fransa. Daimi olmayan diğer üyeler ise Almanya, Angola, Bulgaristan, Kamerun, Şili, İspanya, Gine, Meksika, Pakistan ve Suriye'den oluşuyor. 
     





</TEXT>
</DOC>
