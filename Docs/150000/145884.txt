<DOC>
<DOCNO> 145884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/yas03.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümden döndü hayata sarıldı... 
</HEADLINE>
<TEXT>

Birlikte yaşadığı adam tarafından sokak ortasında 64 yerinden bıçaklanırken çekilen fotoğrafları Türkiye’yi ayağa kaldırmıştı. O artık, sokaklarda oyuncak satarak ayakta kalmaya uğraşıyor... 
     BURCUM DEVREZ İstanbul 

     Adana’da imam nik hıyla yaşadığı Aydın Kara tarafından sokak ortasında 64 yerinden bıçaklanan Ayşegül Porsuk, kaçarak sığındığı İstanbul’da geçimini sağlamak için işportacılık yapıyor. Adana’da önceki gün Aydın Kara yargılanırken o sokaklarda ekmeğini kazanmanın peşindeydi. 
     Çocuklarıyla birlikte dört ay önce Adana’dan İstanbul’a gelen Porsuk, vaat edilen hiçbir yardımın yapılmadığını belirterek, insanlar tarafından sürekli kandırıldığını söylüyor. 
     
     Verilen sözler boş çıktı 
     İki çocuğu ve erkek kardeşiyle kadın sığınma evine yerleştiğini belirten Porsuk İstanbul’a geldikten sonra yaşadıklarını şöyle anlattı "Çok kalabalık olduğumuz için sığınma evinden çıkartıldım. Daha sonra kaymakamlığın yardımlarıyla bir eve taşındık. Kiramı onlar karşılıyor. Ama hiç eşyam yok. Artık insanlara güvenim kalmadı. Çaldığım kapılar yüzüme kapanıyor, kimseye güvenemez oldum. İnsanlar beni anlamıyor. Meğer bana verdikleri sözlerin hepsi yalanmış." 
     Yeni bir hayat kurmak için mecburen kolları sıvayan Ayşegül Porsuk, işportacılığa nasıl başladığını da şu sözlerle anlattı 
     "Ne iş yapacağımı bilmiyordum. Sokak satıcılarıyla konuştum. Oyuncak satmaya karar verdim. Oyuncakçıların adreslerini aldım. Daha önceden ilan dağıtıp para kazanmıştım. O paralarla oyuncak alarak sokaklarda satmaya çalışıyorum." 
     
     Bana erkek demeyin’ 
     İçinde bulunduğu durumun tek suçlusunun ailesi olduğunu savunuyor Porsuk ve şöyle konuşuyor "Bana evlat gözüyle baksalardı bu hallere düşmezdim. Beni hiç aramadılar. Benim de onları aramam için bir sebep yok." 
     Tekrar kötü günleri yaşamamak için davaları takip etmediğini anlatan Porsuk sözlerini şöyle bitirdi 
     "Bu olayı tamamıyla hafızamdan atmak istiyorum. Bu nedenle de davaların sonuçlarını bile sormuyorum. Geçen günkü davada eşim beni çok sevdiğini söylemiş. Doğru, beni asla bırakmaz ama ben de onu sağ bırakmayacağım. Benden gitmeyecek izler bıraktı. Onun yüzünden bir daha evlenmeyi kesinlikle düşünmüyorum. Erkeklerden nefret ediyorum." 
     


YAŞAM 




















</TEXT>
</DOC>
