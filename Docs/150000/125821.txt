<DOC>
<DOCNO> 125821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun07.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar, raylara çıkan geyiklere aslan dışkısı ile çözüm buldu... 
</HEADLINE>
<TEXT>

     Japon Demiryolları, geyikleri raylardan uzak tutmak ve trenlerin çarpışmasını ya da acil fren yapmasını önlemek amacıyla, ray boyunca aslan dışkısı döşemeye başladı. 
     Ülkenin batısındaki West Japan Railway şirketinin yerel yetkilisi Keiichiro Murotani, şirketin bölgedeki hayvanat bahçesinden 100 kilogram bedava aslan dışkısı temin ederek, seçilen bölgelerde kullanılmak üzere soğutuculu kamyonlarla naklettiğini belirtti. 
     Keiichiro Murotani, uygulamanın 13 Kasım'da başkent Tokyo'nun güneybatısındaki Susami ve Kushimoto kentleri arasındaki 400 kilometrelik hatta başlatıldığını belirterek, ''Maskeli ve eldivenli işçiler, donmuş aslan dışkılarını suyla çözüp ray kenarlarına döşedi. Bundan sonra bölgede hiçbir geyiğe rastlanmadı'' dedi. 
     Şirketin Japon kıyılarını dolaşan Kisei hattında, Nisan'dan bu yana ''geyiklerin karıştığı'' kazaların sayısının 178 olarak kayıtlara geçtiği belirtiliyor. 
     





</TEXT>
</DOC>
