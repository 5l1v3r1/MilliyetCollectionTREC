<DOC>
<DOCNO> 135338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/astro/index.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel fırsatlar 
</HEADLINE>
<TEXT>

     Bugün gökyüzünde her şeyi kolaylaştıran açılar var. İhmalkarlık ya da aşırı saldırgan davranışlar da kontrol dışına çıkabilir. Koç'lar kişisel girişimlerinde şanslılar. Heves ve enerjiyle hareket etmek onlara büyük fırsatlar getirmekte. Boğa'lar daha önce yaptıkları olumlu davranışların semeresini görecekler. Sezgilerine güvenmeliler. Sürpriz yardımlar da söz konusu. İkizler için konuşma, yazma ve iletişim yapıcı sonuçlar getirmekte. Ortaklaşa işlerde ve grup çalışmalarında şans var. Başkalarının düşüncelerinden yararlanabilirler. Yengeç'ler iş hayatında büyük fırsatlar yakalayabilirler. Şans da onlara yardımcı olacak. Üstlerle bir araya gelme ve dikkat çekmek çok kolay. Aslan'lar değişiklikler yapmaktan yana çok şanslılar. Hareket ve yolculuk onlara keyif ve enerji katmakta. Bu olumlu günü iyi değerlendirmeliler. Başak'lar bazı gerginlikler su üstüne çıksa bile, ortaklaşa alanda başkalarının kaynaklarından yararlanabilirler. Beklemede olan paraların dönmesi ya da yatırımları iyi değerlendirme söz konusu. 
     Terazi'ler karşıt burçlarındaki Ay yüzünden kararsız kalmakla birlikte, güzel önerilerle karşılaşabilirler. Duygusal alanda abartıya kaçmadıkları sürece başkalarından destek bulabilecekler. Akrep'ler onları meşgul eden sorunlardan kurtulabilirler. İş hayatında verimli hareket edebilecekleri fırsatlar söz konusu. Yay'lar düne benzer biçimde fırsatlarla dolu bir gündeler. Parasal alanda risk alabilirler. Büyük kazançlar söz konusu olsa bile abartıya kaçmamalılar. Oğlak'lar rahat değiller ama ev ve yakın çevreleri ile ilgili konularda başarılı olabilirler. Onları harekete geçirecek çok neden söz konusu. Duygusal alanda paylaşımcı olmalılar. Kova bugün de değişik düşüncelerini uygulama fırsatı bulacak. Kardeşler, yakınlar hareket ve iletişim söz konusu. Eğitimde de başarı var. Balık'lar nedensiz para harcamaya hazır oldukları için bugün daha tutarlı olmalılar. Maddi alandaki kazançlarını korumalı ve daha iyi değerlendirmenin yollarını aramalılar. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
