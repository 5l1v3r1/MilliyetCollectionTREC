<DOC>
<DOCNO> 108495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko20.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fındık üreticisi fiyattan memnun değil... 
</HEADLINE>
<TEXT>

     Fındık fiyatının brüt 1 milyon 750 bin lira olarak açıklanması üreticileri memnun etmedi. 
     Giresun Ziraat Odası Başkanı Özer Akbaşlı, açıklanan fındık fiyatına tepki gösterirken, ''böyle bir fiyatı hiç açıklamasalardı daha iyi olurdu'' dedi. 
     Akbaşlı, 1 milyon 750 bin lira brüt olarak açıklanan taban fiyata göre, üreticinin eline net 1 milyon 615 bin lira geçeceğini ifade ederken, kilogram maliyeti 2 milyon 40 bin lira olan fındığa, maliyetin ortalama 400 bin lira altında bir fiyat vermenin üreticiyi aradan çıkaracağını öne sürdü. 
     Fındık üreticisinin son üç yılda olduğu gibi, bu yılda düşük taban fiyatıyla mağdur edildiğini, una, şekere, tüpe, akaryakıt gibi bir çok ürünlere yüzde 100 oranında zam yapıldığını anımsatan Akbaşlı, şunları söyledi 
     ''Geçen yıl fındık taban fiyatı 1 milyon 500 bin lira olarak açıklanmıştı. Bu yıl da iki ayı aşkın bir gecikmeye rağmen, 1 milyon 750 bin lira brüt bir fiyat açıklandı. Üreticinin eline 1 milyon 615 bin lira net bir para geçeceği göz önüne alındığında, fındığa yapılan zam yüzde 4 gibi komik bir zamdır. Bu fiyatla üretici aradan çıkar. Bu fiyat Ben 8 milyon fındık üreticisini tanımıyorum demektir. Özellikle bu taban fiyattan ekonomisi tarımda tek ürün fındığa dayalı Giresun, Ordu ve Trabzon'da derin ekenomik yaralar açacaktır. Böyle bir taban fiyatı hiç açıklamasalardı, daha iyi olurdu. Bu fiyatı yüzde 90'lara varan bir eğimde canını tehlikeye atarak fındığını toplayan üreticiye layık görenleri vicdanları ile başbaşa bırakıyoruz.'' Akbaşlı, üreticiyi şoka sokan taban fiyatın bu saatten sonra açıklanmasının kimsenin yüzünü güldürmediğini anlatırken, şunları kaydetti 
     ''130 bin ton tüketim fazlası ürün olduğundan bahsediliyordu. 140 trilyon lira kaynakla, bunun ancak 86 bin tonu alınabilir. Geriye kalan 44 bin ton ürün ne olacak Üretici zorunlu olarak fındığının önemli bir bölümünü pazara indirerek zaruri ihtiyaçları karşılamak için yok pahasına sattı. Son bir haftada piyasaya 100 bin tonun üzerinde fındık indi. Bu taban fiyat fındık üreticine vurulan ölümcül bir darbedir. Bu taban fiyatla fındık üreticisi adeta ölüme terk edilmiştir.'' 

     
</TEXT>
</DOC>
