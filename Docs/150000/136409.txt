<DOC>
<DOCNO> 136409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo05.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardan k r’ çıkarmak 
</HEADLINE>
<TEXT>

     Cuma akşamı Türkiye Ligi’nin ikinci bölümünün açılış maçını heyecanla bekliyorduk... Bir yanda adı "Avrupa Fatihi" olarak yerleşmiş Galatasaray, bir yanda da bu sezon UEFA Kupası’nın parlayan yıldızı Denizlispor... Maç gerçekten renkli olacaktı. Hele Galatasaray’ın ara transferle yenilenmiş kadrosu tabloyu kuşkusuz daha da renklendirecekti. 
     Olmadı... Heyecanlarımız endişeli bir bekleyişe dönüştü. Sonra giderek artan bir tedirginlik... Elektrikler sık sık kesiliyor, dışarıda yoğun kar yağışı kenti soğuk beyaz bir yorganla örtüyordu... 
     Metin Tokat ve yardımcıları Ali Sami Yen Stadı’nda o koşullarda maçın oynanamayacağına karar verdiler. Müsabaka cumartesi gününe ertelendi... 
     Evet, o koşullarda yaşadığımız ve tanık olduğumuz her şey normaldi... 
     
     Anormal cumartesi 
     Anormallikler cumartesi günü sergilendi. 
     Hakem ve yardımcıları, maçın gözlemcileri ve TFF temsilcisi yeniden Ali Sami Yen Stadı’na geldiklerinde gördüler ki, kar yağışının kesilmesine rağmen geceden biriken beyaz örtünün temizlenmesi için hiçbir şey yapılmamış. Ali Sami Yen Stadı’nın üst kullanım haklarını elinde bulunduran ve stadın bakımından müsabakalara hazır hale getirilmesine kadar bir dizi sorumluluğu bulunan Galatasaray Kulübü, parmağını bile oynatmamış... 
     Maç o koşullarda zorunlu olarak ileri bir tarihe ertelendi. Galatasaray Teknik Direktörü Fatih Terim, takımının her koşulda mücadeleye hazır ve alışık olduğunu, ancak maçın ertelendiğini söyledi. Galatasaray yöneticileri de ayak üstü açıklamalar yapıp, sahayı kardan temizleme olanağı bulunmadığını bildirdiler. 
     Şimdi eğri oturup doğru konuşalım... 
     1 Abel Xavier, Ali Lukunku, Suat Usta, Haim Revivo gibi yeni yıldızlarını taraftarlara daha coşkulu bir ortamda, daha kalabalık seyirci topluluğuna takdim etmek varken, Galatasaray o soğuk ortamda oynamak istemedi. 
     2 İl Müdürü Vedat Bayram’ın ekipleri aynı koşullarda en az beş sahayı müsabakalara yetiştirdiği halde Galatasaray’ın kasten sahayı temizlememesi, üç büyüklerin sık sık tekrarladığı samimiyetsizlik örneklerinden biri olarak kayıtlara geçti. 
     3 O maç, Türkiye Ligi yerine Şampiyonlar Ligi organizasyonu olsaydı, kimsenin kuşkusu olmasın, oynanırdı. Galatasaray, il müdürlüğünü, belediyeyi, hatta taraftarlarını yardıma çağırır sahayı pırıl pırıl hazırlardı. 
     4 Fatih Terim, ev sahibi olduğu için koşullar nedeniyle oynayamadıklarını söyleyip sustu. Acaba aynı olayı herhangi bir deplasman kentinde yaşasa ne derdi Denizlispor gibi fizik gücü yüksek bir takıma karşı ağır sahada tekniği ağır basan oyuncularla mücadele etmek işine gelmiyor muydu 
     Bu olaydan çıkan sonuç, ilkesizliğin, kuralsızlığın, sorumsuzluğun sporumuzda gelenek haline dönüşmesidir. Fırsatçılık iliklerimize işlemiş, durumdan k r çıkarmak yöneticilik becerisi olarak yerleşmiştir. TFF Başkan Vekili Ata Aksu’nun sitemleri boşuna değildir. Akla gelmeyen bu uyanıklık örneği için yönetmeliklerde yaptırım da yoktur. Öncelikle bu boşluğun giderilmesi gerekir. 
     Öte yandan... Stadları olmadık kolaylıklarla kulüplere devreden "Devlet Baba" bir kez daha şapkayı önüne koyup düşünmelidir ölçüyü mü kaçırdık, ipin ucunu mu 
     



 SPOR 


























</TEXT>
</DOC>
