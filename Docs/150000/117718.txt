<DOC>
<DOCNO> 117718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yasam/ayas.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’de seri tecavüzcü paniği 
</HEADLINE>
<TEXT>

Şimdiye kadar 10 kadına tecavüz eden Londra sapığı, bir küçük kurbanının annesini cep telefonundan arayarak Kızına tecavüz ettim’ dedi... 
     DIŞ HABERLER SERVİSİ 

     İngiltere’nin başkenti Londra ve civarında bir yıldır, aralarında küçük kızların da bulunduğu 10 kadına tecavüz eden bir sapık, son kurbanı olan 14 yaşındaki kızın verdiği bilgiler doğrultusunda hazırlanan robot resimle aranmaya başlandı. Sapığın eşk line çok uyduğu belirtilen resmin dağıtılmasının ardından yaklaşık 1000 kişi polise ihbar yağdırdı. Çoğu kez kurbanlarının giysilerinden bir parça aldığı için medyada adı "Hatıracı Tecavüzcü"ye çıkan sapık, bıçakla tehdit ettiği kurbanlarına, gündüz saatlerinde parklarda saldırıyor. 
     
     İnsan avı başladı 
     "Ülke tarihinin en büyük tecavüz soruşturması" olarak nitelenen insan avı kapsamında Londra’da 100 polis görevlendirildi. Yaklaşık 1000 kişi de, kentin kuzeyindeki Hertfordshire’da saldırıya uğrayan kızın verdiği bilgilerle hazırlanan robot resimde tıraşsız, yuvarlak yüzlü, seyrek saçlı 30 - 40 yaşlarında gösteren adamla ilgili polise ihbarda bulundu. 
     Sapık, saldırılarının birinde tecavüz ettiği bir kızın cep telefonundan, kızın annesini arayıp, "Kızınıza tecavüz etmiş bulunuyorum" demişti. 
     



 YAŞAM 


















</TEXT>
</DOC>
