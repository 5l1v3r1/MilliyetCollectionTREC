<DOC>
<DOCNO> 119230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/pulur.html </URL>
<DATE> 2002/11/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tüketicinin korunma palavrası... 
</HEADLINE>
<TEXT>

     HER şey otomobiline, o istasyondan kredi kartıyla 50 milyon liralık benzin koymasıyla başladı iyi ki kredi kartıyla almıştı, çünkü elinde tek delil buydu 
     "Neyin, delili " diyeceksiniz. 
     Anlatalım... 
     
     DEPOYA benzin koyduktan sonra, 70 kilometre yol yaptı ve araba birden durdu, çalışmadı, yetkili servise götürdü, baktılar "Benzinden " dediler, 1 milyar 708 milyon hesap çıkardılar, bir sürü parça değişecekti. 
     Peki, yetkili servis, bu arızanın, karışık benzinden ileri geldiğini yazılı olarak bildirebilir miydi 
     Hayır, onu yapamazlardı ama, Ford Otosan’a başvurulursa, onlar da kendilerine sorarlarsa gerekli karşılığı verebilirlerdi. 
     Öyle yaptı... 
     
     FORD Otosan da gerekli incelemeyi yapıp durumu kendisine bildirdi 
     "Başvurunuz sonucu Eresinler yetkili servisimiz ve teknik uzmanlarımızdan edindiğimiz bilgiye göre, otomobilinizin katalitik konvertörü ile egzozunun tıkalı olduğu tespit edilmiştir. 
     Kullanılması öngörülen yakıttan farklı içeriğe ve kaliteye sahip yakıtların söz konusu parçaların erken kilometrelerde tıkanmasına sebep olabildiğini bilginize sunar, bundan sonra da satış ve satış sonrası ekimizle yardımınıza hazır olduğumuzu bilmenizi isteriz." 
     
     TÜKETİCİ basamakları teker teker tırmanıyordu, sıradaki basamak benzini aldığı istasyonun bağlı olduğu "BP Akaryatık Ortaklığı"ydı... 
     Onlardan çok ayrıntılı bir cevap geldi Özetlersek "asla " diyorlardı... 
     Asla, bizim istasyonlarımızda böyle şeyler olmaz, biz her türlü denetimi yaparız, sizin şikayetinizden sonra da yaptık, sizden başka şikayet eden de yok, bizim istasyonlarımız, şöyledir, bizim istasyonlarımız böyledir, üstelik onların sattıkları benzine eklediğimiz katkılar, motorun çekiş gücünü artırmakta, motoru temizlemekte, ömrünü uzatmakta, yakıt tüketimini ve miktarını azaltmaktadır kısacası, "bizim benzinimiz iyidir, bizim istasyonumuz dürüsttür". 
     Unvanı pek fiyakalı olan "Müşteri Duyarlılığı Müdürü" son olarak, unvanına uygun bir cümleyle mektubu noktalıyordu 
     "Müşterimiz olmanızın bizi onurlandırdığını vurgular, kıymetli ilgi, istem ve uyarılarınızın çalışmalarımıza yön verdiği gerçeğini samimiyetle tekrarlar, sizi müşterilerimizden oluşan camianın bir ferdi olarak muhafaza edebilmemiz halinde bundan memnuniyet duyacağımızın bilinmesini rica ederiz." 
     
     PEKİ, bundan sonra ne yapmalıydı 
     Teknik Üniversite’ye başvur, dediler, onlar da TÜBİTAK’a havale ettiler, TÜBİTAK tahlil yaparız ama, 400 küsur milyona mal olur, üstelik kesin de değil , diyordu. 
     Bu araba arıza yapar yapmaz polisi çağırdın mı, depodan örnek aldın mı, noter huzurunda mühürlettin mi, diye onu azarlayanlar da çıktı, 1 milyar 708 milyon lira ödedi. 
     
     BU konuda daha ayrıntılı bilgi almak isteyenlerin karikatürcü Haslet Soyöz’e başvurmaları önerilir. 
     Kendisi bugünlerde "Tüketicinin Korunması Palavrası" konulu bir çizgi roman hazırlıyor. 
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
