<DOC>
<DOCNO> 111517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/ekonomi/eko04.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepeden inme denetim olmaz 
</HEADLINE>
<TEXT>

BDDK denetimine karşı olmadığını belirten Türkiye Faktoring Derneği Başkanı Rengin Ekmekçioğlu, Ancak işbirliğine dayanmayan bir denetim, tepeden inme olur" dedi 
     FİNANS SOHBETLERİ KADİFE ŞAHİN 

     IMF’ye verilen niyet mektubu gereği sigorta şirketleri hariç diğer tüm finansal kuruluşların mart ayı sonunda Bankacılık Düzenleme ve Denetleme Kurumu’na BDDK bağlanacağını belirten Türkiye Faktoring Derneği Başkanı Rengin Ekmekçioğlu, karşılıklı görüş alışverişi içinde olmayan bir denetimin yararlı olmayacağını ve tepeden inme olacağını ifade etti. 
     Tüm finansal örgütün tek bir vücut tarafından yönetilmesinin doğru olacağını kaydeden Ekmekçioğlu, "Ancak yönetmelik ile yönetilen, yasası olmayan bir kesimi neye göre, nasıl denetleyecekler" dedi. 
     
     Yapıcı olunmalı 
     Faktoring şirketlerinin bir yönetmelik ile yönetilmekten memnun olmadığını ve iki yılı aşkın bir süredir Hazine ile yasal mevzuat konusunda görüş alışverişinde bulunduğunu belirten Ekmekçioğlu, önce yasanın çıkması gerektiğini söyledi. 
     BDDK’nın faktoring ve leasing şirketlerini temsil eden kuruluşların yetkilileriyle işbirliği yapması gerektiğini belirten Ekmekçioğlu, "Bizi denetleyecekler. Tamam ama hangi baz üzerine denetleyecekler. Tepeden inme bir yaklaşımla denetim olmaz. Önce işin nasıl olduğuna bakılsın sonra denetim yapılsın. Denetleme yapıcı bir denetleme değil ise sektöre çok fazla bir yararı olmaz" dedi. 
     
İhracat faktoringinde büyüme yaşanıyor      Faktoring şirketlerinin kriz nedeniyle küçülme gösterdiğini bildiren Rengin Ekmekçioğlu, "Şirket sayısı olarak değil ama ciro ve k r bazında küçülmeler yaşandı" dedi. 
     Yapı Kredi Faktoring’in de Genel Müdürü olan Ekmekçioğlu, 2000 yılında 6.3 milyar dolar olan sektörün toplam cirosunun 2001’de 3.5 milyar dolara düştüğünü bildirdi. Ekmekçioğlu, haziran sonunda 1.6 milyar dolara ulaşan cironun yılsonunda 4 milyar dolar olacağını ifade etti. 
     Ekmekçioğlu, ihracat faktoringinde önemli bir artış yaşandığını da kaydetti. 
     "Sektörün önde gelen beş, altı şirketi daha fazla ihracat faktoringi yapmaya başladılar" diyen Ekmekçioğlu, ihracat faktoringinde toplam cironun 1.2 milyar dolara ulaşacağını belirtti. Ekmekçioğlu, geçen yıl 900 milyon dolar olan cironun 2000’de 600 milyon dolar olduğunu bildirdi. 
     Türkiye’de ihracat faktoringinin çok ucuz olduğunu ifade eden Ekmekçioğlu, bunda bir düzeltme olacağını söyledi. 
     



 EKONOMİ 















</TEXT>
</DOC>
