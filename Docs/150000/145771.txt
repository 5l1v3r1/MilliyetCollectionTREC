<DOC>
<DOCNO> 145771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sonspo07.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, eşya piyangosu düzenliyor... 
</HEADLINE>
<TEXT>

     Elazığspor'a gelir sağlamak amacıyla düzenlenen eşya piyangosunun biletleri satışa sunuldu. 
     Kulüp basın sözcüsü Faruk Çikoğlu, hedeflerinin kulübü maddi olarak rahatlatmak olduğunu belirterek, bu nedenle eşya piyangosu düzenlediklerini söyledi. 
     Çikoğlu, yaptığı açıklamada, eşya piyangosu için 100 bin bilet bastırıldığını ifade ederek, 20 bin biletin geçen hafta Gaziantep ve İstanbul'a gönderildiğini ve bu illerdeki Elazığlı işadamları ile dernek yöneticileriyle görüştüklerini bildirdi. 
     Çikoğlu, şöyle konuştu 
     ''Eşya piyangosunda hedefimiz kulübü maddi olarak rahatlatmak. Bunun için 100 bin adet bilet bastırdık. Elazığ'da satışlarımız değişik noktalarda yapılıyor. Çekiliş tarihini henüz belirlemedik. Eşya piyangosunda 1 otomobil, 10 adet cep telefonu, 10 adet televizyon, 10 adet buzdolabı, 10 adet çamaşır makinası, 10 adet bulaşık makinası, 50 adet müzik seti, 50 adet yemek takımı, 100 adet halı, 100 adet masa, 50 adet meyve sıkacağı, 2 bin 500 adet futbol topu ve 1000 adet Elazığspor forması vereceğiz. Eşya piyongosunun sonucunda kulübe en az 400 milyar lira gelir sağlamayı düşünüyoruz.'' Çikoğlu, kulüp yönetim kurulu üyelerinin, Elazığ Belediye Başkanı Hamza Yanılmaz, Elazığ Ticaret ve Sanayi Odası Başkanı Suat Öztürk ile sivil toplum kuruluşlarını ziyaret edeceklerini ifade ederek, biletlerin en kısa zamanda satılması için kendilerine tüm kesimlerin yardım etmesini beklediklerini sözlerine ekledi. 
     




</TEXT>
</DOC>
