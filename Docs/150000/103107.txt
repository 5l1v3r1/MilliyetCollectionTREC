<DOC>
<DOCNO> 103107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yazar/pulur.html </URL>
<DATE> 2002/08/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir parkın düşündürdükleri... 
</HEADLINE>
<TEXT>

     CUMARTESİ günü İstanbul’u altüst eden yağmur, bizi kırk yıl öncesine, bir "Fenerbahçe - İstanbulspor" maçına götürdü. 
     Diyeceksiniz ki ne alakası var 
     Bizim için var... 
     
     ÇOK denemişizdir, ne zaman kendimize hafta sonu için bir program yapsak, çoğunlukla olmasa bile, bir engel çıkar, bizim program yatar 
     Kırk yıl önce, hafta sonu maça gidecektik, çoluk çocuğu toplayıp Kadıköy’e geçtik, rahmetli anamız arada sırada gördüğü oğlunun maça gitmesinden memnun değil ama, tatsızlık olmasın diye sesini çıkarmıyor, birden sanki gece oldu, arkadan bir fırtına bir yağmur, Kadıköy’ü seller götürüyor... 
     
     EVET, geçtiğimiz cumartesi günü hafta sonuna, bir açılış törenini programlamıştık, bizim Beşiktaş Belediye Başkanı Yusuf Namoğlu, günlerdir caddelere astığı bez afişlerle "Afet Öncesi Dinlenme Afet Sonrası Barınma" parkının açılışına davet ediyordu. 
     Gidecektik, lakin öyle bir yağmur ki, gidemedik, yağmur akşama doğru dindi ama, bir daha başlarsa perişan olurduk. 
     
     NEDİR bu park 
     Nedir bu parkın özelliği 
     Ertesi gün gittik gördük. 
     Gerçekten güzel yapılmış, güzel tasarlanmış bir park, 18 bin metrekare alan üzerine kurulu, çevre halkının dinlenmesi, temiz hava alması, spor yapması amacıyla kurulmuş... 
     Ama Allah korusun bir deprem olursa, halk buraya sığınacak, kafeterya, aşevi olacak, basketbol sahası ile tenis kortuna sahra hastanesi yerleşecek, yeşil alanlara çadırlar kurulacak, fıskiyelerden bu çadırlara su verilecek, helikopter pisti, jeneratör, su deposu, afet malzeme depoları o gün için hazırlanmış... 
     Parka, geçenlerde vefat eden ünlü deprem uzmanı "Prof Dr. Aykut Barka" adı verilmiş... 
     
     BEŞİKTAŞ Belediye Başkanı Yusuf Namoğlu, bazıları gibi, bir yapıp -hatta yapmayıp - yüz bağıran belediye başkanlarından değil, her fırsatta, laf olsun torba dolsun misali, ortaya çıkıp ona buna yaranmak için, tarihi semtin adını değiştirmeye kalkışıp sonra ters - yüz edenlere benzemiyor. 
     Namoğlu, Ortaköy - Ulus arasına yeni yol açtı, Abbas Ağa Parkı’nı düzenledi, Akmerkez’in karşısından Zincirlikuyu’ya giden o koca yolun yapılıp bitmesi için çalmadığı, zorlamadığı kapı kalmadı... 
     
     ŞİMDİ çok kişiden itiraz yükselecek 
     "Beşiktaş çarşısının hali nedir, altı ay geçti, bitmedi." 
     Haklısınız, çarşının adı Beşiktaş ama, o hale getiren Büyükşehir Belediyesi... 
     Diyeceksiniz ki, herkes her Beşiktaşlı Namoğlu’ndan memnun mu 
     Hiç, öyle şey olur mu 
     Bütün insanları memnun etmek mümkün mü 
     Biz, memnun olanlardanız. 
     
     TAM noktayı koyuyorduk, "müfettişler müfettişi" bizim "Muharrem Usta"dan haber geldi 
     "Arka kapıda, parkın adını yazan, duvara çakılı madeni harfleri teker teker söküp çalmışlar. Önce Beşiktaş Belediyesi ibaresinden başlamışlar, yakında sıra, Aykut Barka’ya gelir..." 
     "Tahribat kuvvetleri" her zaman, her yerde hazırdır. 
     
     







Siyasi kayganlık 


Siyaset miyaset, politika molitika 


İç düşmanlar 


Ecevit "Baykal gel burada öl, diyor" 


Bu gençleri biri görmeli 


Pahalı sigara içenler daha mutlu oluyor 


Alt kimlik, üst kimlik, zenginlik 


Derviş, politikadan neden anlamıyor 


Bir parkın düşündürdükleri... 


Sol seçmen olarak kime oy vereyim 


Tarıma destek yerine köstek 


</TEXT>
</DOC>
