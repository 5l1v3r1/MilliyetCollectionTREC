<DOC>
<DOCNO> 143740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur34.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkerenin içeriği... 
</HEADLINE>
<TEXT>

     Hükümete yetki verilmesine ilişkin TBMM'ye gönderilen ikinci Başbakanlık Tezkeresi'nin, Türk askerlerinin Kuzey Irak'a gönderilmesi ve ABD uçaklarının Türk hava sahasından geçişlerine izin verilmesine yönelik olduğu bildirildi. 
     Başbakan Recep Tayyip Erdoğan başkanlığında yapılan Dışişleri Bakanı ve Başbakan Yardımcısı Abdullah Gül, devlet bakanı ve Başbakan yardımcıları Abdüllatif Şener ve Mehmet Ali Şahin ile Dışişleri Bakanlığı Müsteşarı Uğur Ziyal'in katıldığı toplantıda, Başbakanlık Tezkeresi'ne son şekli verildi. 
     Tezkere, saat 22.00 sıralarında TBMM'ye gönderildi. Başbakanlık Tezkeresi, dün gece Bakanlar Kurulu toplantısında alınan kararda olduğu gibi, Türk Silahlı Kuvvetleri'nin Kuzey Irak'a gönderilmesi ve ABD uçaklarının Türk hava sahasını kullanmasını öngörüyor. 
     





</TEXT>
</DOC>
