<DOC>
<DOCNO> 143557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo03.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN DİP YAPTI 
</HEADLINE>
<TEXT>

Galatasaray’ın 2 milyon dolarlık teklifini kabul etmeyen yıldız futbolcu için Inter de indirime gitti. Resmi anlaşmaya yanaşmayan futbolcuya yıllık 1 milyon verebileceği öğrenildi 
     Sürekli kaybediyor 
     GÜNLER geçiyor, Hasan Şaş kaybediyor. Inter ile prensip anlaşması yaptığı öne sürülen yıldız futbolcunun, işi resmiyete dökmemesi nedeniyle büyük bir kayıp yaşadığı ifade ediliyor. İtalyan ekibinin, ekonomik kriz nedeniyle Hasan Şaş’a yaptığı yıllık teklifi, 1 milyon dolara indirdiği iddia edildi. Galatasaray’ın önerdiği 2 milyon doları kabul etmeyen Hasan Şaş’ın bu durumda ne yapacağı merakla bekleniyor. 
     
     Fener temasa geçti 
     INTER ile henüz imza atmayan Hasan’a, Fenerbahçe de olumlu bakıyor. Sarı - Lacivertliler’in, Fatih Akyel aracılığı ile Galatasaraylı futbolcuyla temas kurduğu öğrenildi. Ancak Fenerbahçe’de yaşanan huzursuzluklar nedeniyle Sarı - Kırmızılı oyuncunun gözünün korktuğu ve bu yüzden Fenerbahçe’ye gitmeyeceği söyleniyor. Şaş’ın, böyle bir durumda ya başka bir kulübe yöneleceği ya da Galatasaray’da kalacağı ifade edildi. 
     
Aslan’dan geri adım      HALİL ÖZER 

     HASAN Şaş’a şu ana kadar Inter’in dışında hiç bir kulüpten resmi teklifin yapılmadığı belirtilirken, Galatasaray’daki durumunun da kritik noktaya geldiği öğrenildi. Yönetimin bu oyuncuya kızgın olduğu ve bir daha yapılacak olan görüşmede Şaş’a 2 milyonluk dolarlık eski teklifini vermeyerek fiyat düşüreceği de sızan bilgiler arasında. Bu durumda Hasan ya Cim - Bom’un son teklifini kabul edecek ya da başka bir kulübe yönelecek. 
     
İki yıldız yok      CİM-BOM, Denizlispor maçının son hazırlığını dün Florya Metin Oktay Tesisleri’nde yaptı. Çalışmaya sakatlığı süren Hasan Şaş katılmazken, Lukunku düz koşu yaptı. Her iki futbolcunun da Denizli-spor maçında oynamayacağı ve kamp kadrosuna alınmadığı açıklandı. Sakatlığı geçen Berkant ise kadroda yer aldı. 
     
Abdullah ve Ogün iddiası      ERHAN TELLİ 

     FENERBAHÇE Yönetimi tarafından kadro dışı bırakılan Ogün ve Abdullah için Galatasaray Kulübü’nün devreye gireceği iddia edildi. Galatasaray Teknik Direktörü Fatih Terim’in genç milli takımdan beri öğrencisi olan iki oyuncuyu da çok beğendiği ve gelecek sezon kadrosunda görmek istediği belirtiliyor. Sarı - Kırmızılı kulübün, sözleşmesi biten bu oyuncuları tıpkı Revivo gibi bonservis bedeli ödemeden alabileceği ifade edildi. 
     
Eski biletler geçerli olacak      7 Şubat’ta olumsuz hava koşulları nedeniyle bugüne ertelenen Galatasaray - Denizlispor maçında, eski biletlerin geçerli olduğu açıklandı. Sarı - Kırmızlı yönetim, kullanılmamış biletlerin aynen geçerli olduğunu, kullanılmış bileti bulunan taraftarların ise stadyum gişesinden yeni geçiş biletlerini ücretsiz olarak temin edebileceklerini açıkladı. 
     
Uykusuz geceler      SAKAT sakat oynadığı iddia edilen Ali Lukunku’nun formsuzluğundaki, diğer bir nedenin de uykusuz geceler olduğu ortaya çıktı. Sarı - Kırmızılı forma altında beş resmi maçta da golü bulunmayan forvet, tek golünü Mısır Milli Takımı ile oynanan özel karşılaşmada atmıştı. Bundan sonra duran Lukunku’nun, geçen hafta evine giren hırsız nedeniyle tedirgin olduğu, neredeyse hiç uyumadığı ifade edildi. 
     
Revivo’ya makas      BURSASPOR karşısında üç gol atıp duran Haim Revivo’nun, Denizlispor karşısında yedek soyunması bekleniyor. İsrailli futbolcunun, performansındaki düşüşün yanında, hafif sakatlığının da yedek kalmasına etken olacağı dile getirildi. Solak yıldızın, maçın durumuna göre ilerleyen dakikalarda oyuna dahil edilebileceği ifade edildi. 
     



 SPOR 


























</TEXT>
</DOC>
