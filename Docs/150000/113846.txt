<DOC>
<DOCNO> 113846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yasam/yas04.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleci mi lazım Tık’layın yeter 
</HEADLINE>
<TEXT>

Her erkek, futbol oynarken kaleye geçmekten nefret eder. Ama artık strese’ gerek yok "www. halisahakalecisi.com" sitesine girin, kalecinizi seçin 
     PINAR AKTAŞ İstanbul 

     Halı sahada futbol oynayan erkeklerin en büyük isteksizliklerinden biridir kaleci olmak. Bu nedenle her maçta dönüşümlü olarak herkes, forvet’ olup rakibi gole boğmak yerine istemeye istemeye mecburen kalede durur. 
     İşte bu sıkıntıyı keşfeden Ayberk Yağız, kurduğu web sitesinde halı saha maçları için gönüllü kalecilerle amatör futbolcular arasında bağlantı kuruyor. 
     Ayberk Yağız, aslında bir basketbolcu. Uzun boyu nedeniyle arkadaşlarıyla futbol maçı yaptığında sürekli kaleye itilmiş. Kalede top beklerken çok sıkılıyorum’ diye düşünürken, aklına bir cin bir fikir’ gelmiş. İnternette www.halisahakalecisi.com’ adında bir site kurmuş. Önce 12 amatör kaleciyle dört kentte hizmet vermeye başlamış, şu anda ise Türkiye çapında tam 15 kentte kaleye geçmeye hazır’ 60 kaleciyle yoluna devam ediyor. 
     
     Dövmek yok ama..’ 
     Diyelim ki halı saha maçı yapacaksınız ve gruptaki hiç kimse kaleci olmak istemiyor. Önce siteye giriyorsunuz, seçeneklerden kalecinizi seçiyorsunuz. 
     Daha sonra Yağız’a e - mail atıyorsunuz ya da icq’dan haberleşiyorsunuz. Eğer anlaşma sağlanırsa belirtilen banka şubesindeki hesaba 2 milyon lira yatırıyorsunuz. Maç bittikten sonra da 3 milyon lirayı kaleciye takdim ediyorsunuz. Yağız’ın bir de şartı buluyor "Birinci ligden kaleci getirmiyoruz. Kalecilerimiz halı saha kalecisi. Yani hatalı gol yedin diye dövmek, sövmek, parasını vermemek yok." 
     
Herkes Pele ya da Rıdvan olmak ister’      Halısahakalecisi adına çalışan kalecilerden biri Alp Doğan 24 , turizmci. Bir yıl önce, çocukluğundan beri çok sevdiği kaleciliğe başlamış. Bu hafta yaptığı 6’ncı maçta konuştuğumuz Doğan, "İyi bir kaleci olduğuma inanıyorum. Hiç kötü bir olayla karşılaşmadım. Ama penaltı attığımda ilk kez tanıdığım insanların sevinerek kucağıma atlaması ilginçti" diyor. Doğan’ın birlikte maç yaptığı Fenerbahçe Spor Kulübü eski Başkanı Ali Şen’in oğlu Metin Şen de, bu hizmetin oldukça yararlı olduğu görüşünde "Bunu en iyi mahalle arasında futbol oynayıp da kaleci bulamayanlar anlar. Herkes Pele, Rıdvan, Metin Oktay olmak ister. Futbolda on tane kaçırıp bir gol atınca kahraman olunur. Kaleci 10 tane kurtarıp, 1 tane yiyince hain ilan edilir." 
     



 YAŞAM 


















</TEXT>
</DOC>
