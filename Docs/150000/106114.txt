<DOC>
<DOCNO> 106114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo07.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Ülkerspor hazırlıklarını sürdürüyor... 
</HEADLINE>
<TEXT>

     Erkekler Basketbol Birinci Ligi takımlarından Ülkerspor, yeni sezon hazırlıkları çerçevesinde yarın Slovenya'da Krka Novo Mesto takımıyla hazırlık maçı yapacak. 
     Yeni sezon hazırlıklarını sürdürmek üzere bu sabah erken saatte Slovenya'ya giden Ülkerspor, bu ülkedeki ilk hazırlık maçında da Krka Novo Mesto ile karşı karşıya gelecek. 
     Turuncu-yeşilliler, 8 Eylül Pazar günü yine Slovenya'nın Union Olimpija Ljubljana takımıyla bir hazırlık maçı yapacak. 
     Ülkerspor, Slovenya'daki hazırlıklarını tamamladıktan sonra 15-16 Eylül tarihlerinde düzenlenecek ve Montepaschi Siena İtalya , AEK Atina Yunanistan ile KK Cibona Zagreb Hırvatistan takımlarının da katılacağı Siena Turnuvası için İtalya'ya gidecek. 
     





</TEXT>
</DOC>
