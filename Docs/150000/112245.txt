<DOC>
<DOCNO> 112245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/soneko29.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, ekonomik büyüme tahminini bir kez daha aşağı çekti... 
</HEADLINE>
<TEXT>

     Avrupa Birliği, Avrupa ekonomisi için yaptığı yıllık büyüme tahminini, bir yıl içinde üçüncü kez aşağı çekti. 
     Avrupa Birliği tarafından yapılan yeni tahminde, yılın üçüncü ve son 3 aylık dönemleri için beklenen büyüme oranlarının, yüzde 0.2 ile yüzde 0.5 arasında olmasının beklendiği bildirildi. 
     Yılın başlarında daha iyimser bir tahmin yapan AB, Avrupa ekonomisi için bu yılın ikinci yarısında yüzde 0.7 ile yüzde 1 arasında bir büyüme öngörmüştü. 
     Yıl içindeki olumsuz gelişmelerin etkisiyle bu tahmin, önce yüzde 0.3-0.6 aralığına, son olarak da yüzde 0.2-0.5 aralığına çekildi. 
     Avrupa Komisyonu'ndan yapılan açıklamada, Avrupa ekonomisinin ABD ekonomisindeki toparlanmanın beklenenin altında kalmasından ve başta otomotiv sektrü olmak üzere, Avrupa'nın ihracatındaki düşüşten olumsuz etkilendiği belirtildi. 
     Açıklamada, Euro'nun ABD Doları karşısında güçlenmesinin de, Euro kuşağının ihracatını olumsuz etkilediği ifade edildi. 
     





</TEXT>
</DOC>
