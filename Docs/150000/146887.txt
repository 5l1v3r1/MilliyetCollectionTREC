<DOC>
<DOCNO> 146887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/ekonomi/eko05.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardıma biraz’ törpü talebi 
</HEADLINE>
<TEXT>

Bush yönetiminin hibe önerisini fazla bulan bazı Kongre üyeleri Türkiye’ye yardımın sadık müttefiklik’ koşuluna bağlanmasını ve azaltılmasını istedi 
     YASEMİN ÇONGAR Washington 

     Bush yönetiminin, savaş bütçesinde Türkiye’ye vermeyi öngördüğü 8.5 milyar dolar krediye dönüşebilen 1 milyar dolarlık hibenin, ABD Kongresi’nden onay alması zora girebilir. Temsilciler Meclisi Uluslararası İlişkiler Komitesi’nin iki lideri, Cumhuriyetçi Henry Hyde ile Demokrat Tom Lantos, Türkiye’ye yardımın azaltılmasını ve koşullandırılmasını’ istediler. 
     Hyde ve Lantos, Tahsisler Komitesi Başkanı Young’a gönderdikleri mektupta önerilen parayı biraz’ azaltan ve koşullara bağlayan yeni bir paketi yeğleyeceklerini ifade etti. Mektupta, Türkiye’nin Irak Savaşı’nda ABD’ye istediği desteği zamanında vermemesinin Kongre’de haklı bir şaşkınlığa’ neden olduğunu vurgulayan milletvekilleri, ancak Türkiye’nin iktisadi ve siyasi açıdan istikrarlı" olmasında, ABD’nin çıkarı bulunduğunu belirtti. Girişimin, Türkiye dostu sayılan iki temsilciden gelmesi dikkat çekici. Kongre’nin Musevi Soykırımı’ndan kurtulmuş tek üyesi Lantos, Ermeni soykırımı iddialarında Türkiye’yi savunmuştu. 
     
IMF’de oyumuz ekonomik      ABD Hazine Bakanı Dış İlişkilerden sorumlu Yardımcısı John Taylor, IMF’de ABD’nin Türkiye hakkındaki oyunun sadece ekonomik reformlara bağlılığa göre belirleneceğini, siyasi konuların belirleyici olmayacağını söyledi. 
     Türkiye’nin IMF kredi programının uzatılması veya IMF’ye ödemelerin döndürülmesinde hiçbir tartışma bulunmadığını belirten Taylor, "IMF Yönetim Kurulu’nda kararlarımız ekonomik değerlendirmelere bağlı olmaya devam edecektir" dedi. IMF yönetimine, Türkiye’nin dördüncü gözden geçirmesinin çok yakında geleceğini ve onaylanma ihtimalinin "umut verici" olduğunu düşündüğünü anlatan Taylor, "Gözden geçirmeyi tamamlamak için gerekenleri yapacakları önünde beklentim var" dedi. 
     


SİYASET 



















</TEXT>
</DOC>
