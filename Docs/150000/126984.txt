<DOC>
<DOCNO> 126984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun05.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nixon, 1969'da "gizli nükleer alarm" vermiş... 
</HEADLINE>
<TEXT>

     ABD'nin eski Başkanı Richard Nixon'un 1913-1994 , Vietnam Savaşı'nda 1969 yılında ''dünya çapında gizli nükleer bomba alarmı verdiği'' açıklandı. 
     ABD Ulusal Belgeliği'nin 30 yıllık zaman aşımına uğrayan gizli devlet belgelerinin gösterdiğine göre, Nixon'un bu ''blöfü'' SSCB yetkililerince ''ciddi işleme alınmadı'' ve ''Sovyet askeri gücünü Kuzey Vietnam'dan uzak tutma'' amacına ulaşamadı. 
     Gizli nükleer alarm, görev başına çağrılan en üst rütbedeki generallerden dahi gizli tutuldu. 
     Nixon'un, nükleer alarmla, ''düşman gözünü korkutma'' yöntemiyle ABD'nin müttefiki Güney Vietnam'ı kuvvetlendirme ve Kuzey Vietnam'ı Paris barış müzakerelerine zorlama amacını güttüğü belirtiliyor. Nixon, ''nükleer silah blöfünü'' ''deli stratejisi'' diye nitelendiriyor. 
     
     KISSINER VE HAIG 
     Belgelere göre, Başkan Nixon'un Ulusal Güvenlik Başdanışmanı olan Henry Kissinger'ın yardımcısı, sonranın NATO Başkomutanı ve Dışişleri Bakanı Alexander Haig, nükleer alarm planından önce birlikte Başkan'a şöyle bir strateji sundular 
     2 Mart 1969 Kamboçya'daki düşman mevzileri bombalanacaktır. 
     17 Mart 1969 Nixon, Kamboçya'da komünist ordu birliklerine karşı büyük çaplı borbardıman emrini verdi. 
     Kuzey Vietnam birliklerine karşı büyük baskıya rağmen Paris müzakereleri boşlukta kilitli kaldı ve 1969 yazında Nixon, alarm taktiğini tahlile karar verdi. 
     19 Ekim'de ABD Genelkurmay Başkanı Earle Wheeler, SSCB ordularını doğrudan hedef almamakla birlikte ABD ordusunun çatışma durumunda verebileceği yanıtların ''sınanmasını'' istedi. 
     ABD ordusunun ''dünya çapındaki alarmı'', savaş bölgesi Güneydoğu Asya'nın ötesinde Ortadoğu ve Avrupa'daki Amerikan kuvvetlerini kapsar duruma getirildi. 
     17 Ekim 1969 tarihli Beyaz Saray Genel Sekreteri H. R. Haldeman'ın notu ''Ulusal Güvenlik Başdanışmanı Kissinger, SSCB ve Kuzey Vietnam'ın savaş yeteneklerini kırmak için dünya çapında yöntemler kullanmaya çalışıyor.'' 
     Nixon hükümetinin gizli savaş planı, Başkan'ın çok yakın çevresi, birkaç yetkili çemberinde tutulabildi ve olası etkiler, çalkantılar, protestolar önlendi. 
     ABD'nin Atom Bilimadamları Bülteni'nin Ocak 2003 sayısında, dönemin Sovyet Büyükelçisi Anatoli Dobrin'in, ''Nükleer alarm verildikten birkaç gün sonra ABD hükümeti yetkilisiyle görüştüğünü, bundan haberdar olmadıklarını, bir sezgiyle kaygıya düşmediklerini'' belirtti. 
     Savaşı ABD'ye karşı 1975'te kesin zaferle kazanan Kuzey Vietnam'ın Hanoy hükümeti, SSCB'den silah yardımı almayı sürdürebildi. 
     Zaman aşımına giren ABD gizli arşivlerinin bir bölümü, internette şu adreslerden izlenebiliyor 
     National Security Archive http www.gwu.edu nsarchiv Bulletin of the Atomic Scientists http www.thebulletin.org 
     





</TEXT>
</DOC>
