<DOC>
<DOCNO> 131424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/zbirand.html </URL>
<DATE> 2003/01/17/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs'ı bu hale siz soktunuz 
</HEADLINE>
<TEXT>

     Sokaklarda onbinlerce insan yürüyor, adamlar ortaya çıkıp "bu gençler aldatıldılar, tahrik edildiler" diyebiliyorlar. 
     Kıbrıs fokur fokur kaynıyor ve "Devlet" i temsil eden kişiler, etraflarında ne olup bittiğine bakmıyor ve sadece "kışkırtıcı güçleri" suçluyorlar. 
     "Kıbrıs neden bu duruma geldi " İnsanlar neden sokağa döküldüler " diye soran yok. Bu insanlar Rum aşkıyla yanmıyor. Güney Kıbrıs'ta yaşamak için çırpınmıyorlar. Sadece rahat etmek, çocuklarına güvenceli bir gelecek sağlamak için sokaktalar. 
     Türkiye, Kıbrıs'ı çoktan kaybetmiştir. 
     Annan planından önce kaybetmiş, belki Annan planı ile bazı kayıplarını geri alabilecektir. 
     Neden kaybetmiştir biliyor musunuz 
     Yıllardan beri kötü politikalar nedeniyle kaybetmiştir. 
     180 bin kişiyi zengin edemediği, aksine fakirliğe hapsettiği için kaybetmiştir. 
     Yolsuzlukların önüne geçemediği gibi, aksine yolsuzluk düzenini körüklediği, insanları maaşa bağlayıp satın almaya çalıştığı için kaybetmiştir. 
     Türk bürokrasisi, Kuzey Kıbrıs'ı arka bahçesi saydığı, Kıbrıs'a tayin edilmeyi daha fazla para kazanmak ve daha rahat bir yaşam sürmek olarak gördüğü için halkın güvenini kaybetmiştir. 
     Türkiye'den gelenler genelde, "nankörler, sizin için şehit kanı döktük, oysa bize gereken esnekliği göstermiyorsunuz" söylemini kullandığı için, kaybetmiştir. 
     Türk devleti Kıbrıs'ı beceriksizliği, cehaleti ve kabalığı nedeniyle kaybetmiştir. 
     Ada'yı bu noktaya getirenler, gerçek sorumluluğu taşıyanlar bizleriz. 1974'ten bu yana görev alan, politikaların oluşturulmasında rol alanlardır. 
     Bugün gelinilen noktada ağırlıklı sorumluluk bizde. Durumdan yararlanan taraf ise Rumlar oluyor. 
     Beni kızdıran da bu. 
     Hem suçlu, hem de güçlüyüz. 
     Hele baş sorumluların şimdi ortaya çıkıp içi boş sloganlar, hamasi konuşmalar ve gerçeklere uymayan stratejik ve milli çıkar edebiyatı yapmalarına çıldırıyorum. 
     Beyler uyanın ve doğruları söyleyin... Ayıptır. 
     
     
     
PARRİS OLAYINI BİR DE KORU'DAN DİNLEYELİM      Okurlarımdan gelen istek üzerine, açıkça yalanlamama rağmen, konuyu tamamen kapatmak için, Fehmi Koru'nun Yeni Şafak'taki köşe'sindeki açıklamayı köşeme almak istedim. 
     Star gazetesi, Amerikanın Türk medyasını etkilemek üzere kampanya açtığını ve para dağıttığını yazdı. Örnek olarakta, ABD'nin eski Büyükelçisi Mark Parris'in Ankara'da bulunurken benim aracılığımla Başbakan Gül'den randevu almaya çalıştığımı yazdı. Adını vermeden, benimle Fehmi Koru arasındaki bir diyalogdan yola çıkıp, hayali bir senaryoyu gerçekmiş gibi yansıttı. 
     Böyle bir girişimin söz konusu olmadığını açıkladım 
     Fehmi Koru'da dün şu açıklamayı yaptı 
     " ...Biri milletvekili diğeri gazeteci iki arkadaşımla otururken yanımıza geliyor Birand. Bir gece önce, "Manşet" programında beraber olmuş ve sonrasında savaş konusundaki düşüncelerimizi paylaşmışız... Sheraton'da, bana, o görüşlerini bir kez daha tekrarlıyor Birand... Ben de ona, ertesi gün, Başbakan Gül'le Suudi Arabistan'a gideceğimi söylüyorum. Aramızda, Parris'i Başbakanla görüştürmeyi çağrıştıracak bir konuşma geçmiyor... Daha da ilginci, uçağıyla seyahat eden gazetecilerden biri olarak konuşma fırsatı bulduğum Başbakan Gül'le görüşmelerimizde bir kez olsun, Marc Parris'in adı anılmıyor... Adı anılmadığı için, Başbakan Gül'ün de, "Şu şirket lobicisi herifi bırak Allahını seversen" türünden bir laf sarf etmesi gerekmiyor... Sözün kısası şu M.Ali Birand'ın zaten benden talep etmediği bir görüşme için aracılık yapmadığım gibi, aramızda Birand'ın veya Parris'in adları da geçmiyor... Gazetede bizlerin isimlerimizin karıştırıldığı haber, hem Birand'a hem de bana bühtan..." 
     Başbakan Gül'de, kendine atfedilen, "ABD, Türk medyasına para dağıtıyor" sözlerini sert şekilde yalanladı. 
     Çeşitli taraflar arasındaki psikolojik savaşa gazetecileri alet etmemek gerekiyor. 
     Bütün yanlışlar dizisinde herhalde artık kimsenin kuşkusu kalmamıştır. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
