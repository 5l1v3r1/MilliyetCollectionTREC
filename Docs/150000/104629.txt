<DOC>
<DOCNO> 104629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko09.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT, borç projeksiyonlarını açıkladı... 
</HEADLINE>
<TEXT>

     Devlet Planlama Teşkilatı DPT , 2002-2005 döneminde uygulanacak sıkı maliye politikası ve etkin bir kamu borç yönetimi ile gerçekleştirilecek istikrarlı büyüme ortamı sonucunda, toplam kamu borç stokunun gayri safi yurtiçi hasılaya GSYİH oranında önemli bir düzelme öngörüyor. 
     Buna göre, iç ve dış kamu borçlarının 2001 yılında yüzde 122.8'i olan GSYİH'ya oranı, 2005 yılına gelindiğinde yüzde 73 seviyesine çekilecek. 
     Devlet Planlama Teşkilatı'nın borç projeksiyonlarına göre, yaşanan ekonomik krizler ve dış konjonktürel gelişmelerin geçen yıl dış piyasalardan borçlanma imkanlarını kısıtlamasıyla birlikte, bu durum artan borçlanma ihtiyacının iç piyasadan karşılanma eğilimini artırdı. 
     Ayrıca artan belirsizlik ortamının da etkisiyle vade yapısının kısalması ve faiz oranlarının yükselmesi, borçlanma maliyetlerinin artmasına ve ilave borçlanma ihtiyacının doğmasına neden oldu. 
     2000 yılında 36.4 katrilyon lira olan iç borç stoku, geçen yıl sonu itibariyle 122.2 katrilyon liraya, bu yılın Haziran ayı sonu itibariyle de 126.8 katrilyon liraya yükseldi. 
     Böylece iç borç stokunun GSYİH'ya oranı 2000 yılında yüzde 29.2 iken, 2001 yılı sonunda yüzde 67.3 düzeyine yükseldi. 
     
     İÇ BORCUN YAPISI 
     Haziran ayı itibariyle iç borcun yüzde 45.3'ü nakit dışı ve yüzde 54.7'si de nakit borçlardan oluşurken, nakit dışı borç stokunun tutarı 57.5 katrilyonu, nakit borçların tutarı da 69.3 katrilyon lirayı buluyor. 
     Aynı dönemde borçların nakit yüzde 22.4'ü sabit getirili, yüzde 47.9'u değişken faizli, yüzde 29.7'si de döviz cinsinden ve dövize endeksli kağıtlardan oluştu. 
     
     DIŞ BORÇ 
     DPT'ye göre, bu yılın Mart ayı sonu itibariyle dış borçların toplamı 117 milyar 549 milyon doları bulurken, bunun 103 milyar 68 milyon dolarlık bölümü yüzde 87.7 orta ve uzun vadeli borçlardan oluştu. 
     Alacaklıların yüzde 21.2'si uluslararası kuruluşlar, yüzde 6.5'ini hükümet kuruluşları, yüzde 28.6'sı ticari bankalar, yüzde 43.7'si de diğer özel kuruluşlar oluşturuyor. 
     Dış borçların yüzde 51.3'ü dolar, yüzde 3.2'si mark, yüzde 4.1'i Japon yeni, yüzde 25.2'si de euro cinsinden oluşuyor. 
     
     BORÇ STOKUNUN GSYİH'YA ORANINDA İYİLEŞME OLACAK 
     DPT'nin projeksiyonlarına göre, 2002-2005 döneminde uygulanacak sıkı maliye politikası ve etkin bir kamu borç yönetimi ile gerçekleştirilecek istikrarlı büyüme ortamı sonucunda, toplam kamu borç stokunun GSYİH'ya oranında önemli bir düzelme öngörülüyor. 
     2001 yılında yüzde 128.8 düzeyine ulaşan bu oranın 2005 yılında yüzde 73 seviyesine gerileyeceği tahmin ediliyor. 
     Projeksiyona göre, toplam kamu borç stokunun GSYİH'ya oranında sağlanacak düşüşte iç borç stokunun GSYİH'ya oranında sağlanacak düşüşün büyük etkisi olacak. 
     2001 yılında yüzde 67.3 olarak gerçekleşen bu oranın 2005 sonunda yüzde 39.5'e gerilemesi hedefleniyor. 2001 ve 2002 yıllarında uluslararası kuruluşlardan sağlanan yüksek miktarlardaki dış finansman nedeniyle hızla artan kamu dış borç stokunun GSYİH'ya oranının ise program döneminde bu borçların geri ödenmelerinin de etkisiyle tedricen düşmesi ve 2005 yılında yüzde 33.5 seviyesine gerilemesi öngörülüyor. 
     2002-2005 döneminde kamu borç stokunun GSYİH'ya oranına yüzde ilişkin tahminler şöyle 
     
     
2001 gerçek 2002 tahmin 20038tahmin 20048tahmin 2005 tahmin İç borç stoku 67.3 49.3 44.2 40.6 39.5 Dış borç stoku 55.5 50.2 41.4 38.9 33.5 Toplam borç stoku 122.8 99.6 85.6 79.6 73.0 
     





</TEXT>
</DOC>
