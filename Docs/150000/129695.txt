<DOC>
<DOCNO> 129695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas04.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Terör olasılığı yok 
</HEADLINE>
<TEXT>

     ANKARA Milliyet 

     Başbakan Abdullah Gül, Diyarbakır’da düşen uçakla ilgili olarak eldeki bilgilere göre bir "terör olasılığının" olmadığını belirterek, "Büyük ihtimalle kötü hava şartları etkili oldu. Ama yarın bugün netleşecektir. Kazada hayatını kaybeden vatandaşların ailelerine başsağlığı diliyorum" dedi. 
     Bugün Diyarbakır’a gideceğini kaydeden Gül, bir terör olasılığının olup olmadığına ilişkin soruya, "Olayların nasıl olduğu incelemelerle ortaya çıkacaktır. İlgililerden alınan bilgilere göre, böyle bir şey yok. Askeri havaalanındaki komutanlar da aynı kanaatte. Büyük ihtimalle kötü hava şartları. Yarın bugün netleşecektir" yanıtını verdi. 
     TBMM Başkanı Bülent Arınç da yayımladığı başsağlığı mesajında, "Kazayı üzüntüyle öğrendim. Elim kazada hayatını kaybedenlere Allah’tan rahmet, ailelerine ve yakınlarına başsağlığı, yaralılara acil şifalar dilerim" dedi. 
     



 YAŞAM 

























</TEXT>
</DOC>
