<DOC>
<DOCNO> 130306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yasam/ayas.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Soydaşın yüzü AB’yle güldü 
</HEADLINE>
<TEXT>

Misafir olduğumuz Gümülcineli Avrupa Birliği vatandaşı’ Türkler, değişen hayatı özetledi Eskiden taşlarlardı, şimdi her şey serbest... 
     TAHSİN AKSU 
İSKEÇE GÜMÜLCİNE 

     Türkiye’nin girmek için büyük bir mücadele verdiği Avrupa Birliği AB , Batı Trakya’da yaşayan azınlık Türklerinin hayatını büyük ölçüde değiştirdi. AB kriterleri gereği Yunan hükümetinin tanıdığı haklar, Batı Trakyalı Türklerin artık geleceğe, geçmişe oranla çok daha büyük umutlarla bakmasını sağladı. 
     Gümülcine’de her sokakta yeni bir binanın inşaatı dikkat çekiyor. Türklerin mülk edinme hakkının iadesinin bu yeni yapılanmada rolü büyük. Ayrıca Batı Trakya’daki köylerde insanlar harıl harıl evlerinin tadilat işlerini yapıyor. 
     
     Bir de uygun kredi verseler’ 
     Batı Trakya’da 120 bin nüfusa sahip olan Türkler, 1996’dan itibaren işyeri açma imk nına sahip. Gümülcine’deki Fehim Eczanesi’nin sahibi eczacı Fehim Veli, kentteki 54 eczanenin üçünün Türklere ait olduğunu belirtiyor. Veli, "Eczacılık Fakültesi’ni bitirip tam 15 yıl bekleyen arkadaşlarımız vardı. Şimdi her şey serbest. Buradaki Türkler aslında daha büyük işletmeler kurmak istiyor. Ama para yok" deyip ekliyor "Yunanlı, vatandaşına uyguladığı faizin çok üstünde paralarla kredi verdiği için elimiz kolumuz bağlı." 
     
     Kesintisiz eğitim istiyoruz’ 
     Gümülcine’de PASOK’tan seçilen milletvekili Ahmet Mehmet ise vatandaşlık haklarının verilmesiyle daha rahat bir hayat sürdürdüklerini vurguluyor. 
     "Eskiden telefon kartı bile alamazdık" diyen Mehmet, şöyle sürdürüyor 
     "Şimdi Batı Trakya’da demokrasi var. Ancak eğitim konusu h l çok büyük bir sorun. Türklerin öğretmen seçmesine izin verilmiyor. Yunanca eğitimi de yetersiz olduğu için Türkler kamu kurumlarında iş bulamıyor. Ayrıca Yunanlılarda olduğu gibi 9 yıllık kesintisiz eğitimin 6 yıllık azınlık ilkokullarında da verilmesini istiyoruz." 
     
     Hakkımızı versinler yeter’ 
     İskeçe’ye 14 kilometre uzaklıktaki Mustafçova kasabası Belediye Başkanı Mücahit Dükkancı da, 20 bin nüfuslu bölgede tütün üretmekten başka iş yapamamaktan yakınıyor. AB sınırları içindeki en az gelişmiş bölgenin burası olduğunu iddia eden Dükkancı, Yunan tarafı istihdam sağlamadığı için, bölgede yaşayan Türklerin AB’nin sağladığı avantajları kullanarak gittiği Almanya’da son derece sağlıksız koşullarda çalışmak zorunda kaldığını söylüyor. 
     Bilkent Üniversitesi Uluslararası İlişkiler Bölümü’nden mezun Belediye Başkanı Yardımcısı Mustafa Çukal ise, "Yorgo ve Maria’nın hakkını değil, payımıza düşeni istiyoruz" diyor. 
     
     Gelirim ayda 6 bin euro’ 
     İskeçe’ye 28 kilometre uzaklıkta, Lala Şahin Paşa’nın karargahının bulunduğu Osoyka Dağları’yla çevrili Şahin köyü’nde yaşayanlar da daha önceki yıllara göre hayatlarından oldukça memnun. 
     Kötü günlerin geride kaldığını söyleyen köylülerden İlter Meço, AB sayesinde gelir düzeyinin arttığını söylüyor. Ürettiği tütüne artık daha fazla para aldığını belirten iki çocuk babası Meço, sözünü şöyle bitiriyor "Yılın üç ayında Almanya’da çalışıp 6 bin euro kazanıyorum. AB’de olduğumuz için ailemi de götürebiliyorum. İşsiz kalsam devlet 500 euro maaş bağlıyor. Araba bile aldım." 
     
Yunanlılar Türk DJ’den şarkı istiyor      Batı Trakya’da Türkçe Radyo yayınının 1995’ten itibaren serbest bırakılmasıyla kurulan Best FM’in DJsi Şenay Mustafa üstte, sağda , Türk ve Yunan gençlerinin artık eskisi gibi çatışmadığını söyleyip sözlerini şöyle bitiriyor "Burada artık eskisi gibi dışlanmıyoruz. Oysa 5 - 6 yıl öncesine kadar evlerimiz taşlanıyordu. Artık Yunanlılar radyoyu arayıp Bülent Ersoy ve İbrahim Tatlıses’ten parça istiyor." 
     İskeçe’de internet kafeler oldukça yaygın. Gündüzleri internette sörf’ yapıp sohbet eden Türk gençleri, hafta sonları da kulüplerde eğleniyor. Okullarda Türkçe eğitim de serbest. Ancak azınlık Türkleri Yunanca eğitiminin daha iyi olmasını istiyor. Çünkü Yunan Hükümeti, Batı Trakya’da itfaiye eri olmak için bile çok iyi derecede Yunanca bilmeyi şart koşuyor. 
     



 YAŞAM 
















</TEXT>
</DOC>
