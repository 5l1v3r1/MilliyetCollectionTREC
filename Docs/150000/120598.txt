<DOC>
<DOCNO> 120598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/okur.html </URL>
<DATE> 2002/11/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İsveç Büyükelçisi AKP’li kadınlara iftar yemeği verdi 
</HEADLINE>
<TEXT>

     İsveç Büyükelçisi Anne Dismorr, hafta ortasında bir davet verdi. Davet, iftar yemeğiydi. Konuklar, önemliydi. AKP’nin kadın milletvekilleri... 
     14 kadın milletvekiliyle birlikte AKP Genel Başkanı Recep Tayyip Erdoğan’ın eşi Emine Erdoğan... 
     
     Emine Erdoğan davette 
     Cinnah Caddesi’ndeki İsveç Büyükelçiliği’ne çarşamba günü altı kadın milletvekili ile sekiz AKP’li kadın gitti. Milletvekilleri türbansız, Emine Erdoğan ile birlikte gelen sekiz AKP’li kadın türbanlıydı. İlk kez böyle bir iftar daveti veriliyordu. 
     Sohbet başladı. Konu döndü dolaştı, türban ve demokratik haklar meselesine gelip dayandı. AKP’li kadınlar, AB sürecinin Türkiye için temel hak ve özgürlükler açısından çok önemli olduğunu söylediler. AKP için türban toplumsal uzlaşmayla çözülmesi gereken bir sorundu. İlk davetin arkasından başka bir platformda buluşmak üzere vedalaştılar. Ancak bundan altı ay önce Türkiye’ye gelmek isteyen özellikle İstanbul ve Diyarbakır’a gitmek isteyen İsveç Dışişleri Bakanı Ann Lindh, ziyaretini iptal etmişti. 
     Söyleyenlere bakılırsa, İsveç Dışişleri Bakanı Lindh, şu sıra Dışişleri’nden gelecek bir daveti bekliyor ve Türkiye’nin tutumunu yakından izliyormuş. 
     
Erdoğan bu kez yabancı yatırımcılarla buluşuyor      Yabancı Sermaye Derneği YASED Başkanı Faruk Yöneyman, salı günü İsviçre’deydi. Telefonu çaldı. 
     Arayan, Türkiye Odalar ve Borsalar Birliği TOBB Başkanı Rıfat Hisarcıklıoğlu’ndan başkası değildi. AK Parti Genel Başkanı Recep Tayyip Erdoğan ile birlikte Avrupa turuna çıkan Hisarcıklıoğlu, çarşamba günü YASED’in Sanayi ve Ticaret Bakanı Ali Coşkun’dan randevu alması gerektiğini söylüyordu. Erdoğan, özellikle Türkiye’de doğrudan yatırım yapan Almanya kökenli şirketlerin en üst düzey yöneticileri ile bir araya gelmek istiyordu. 
     YASED Genel Sekreteri Abdurrahman Arıman ve yönetim kurulu üyesi Nutki Aksoy, daha önce hazırlanan komite raporlarıyla birlikte apar topar Ankara’ya uçtular. Perşembe günü Sanayi ve Ticaret Bakanı Coşkun ile görüştüler. Ve kendisine bir taslak plan sundular. 
     AB turunu sürdüren Tayyip Erdoğan, için ilk sınav 12 Aralık’ta Kopenhag’da tarih almak. Ancak ikinci sınav doğrudan yatırım yapan yabancı sermayeyi Türkiye’ye çekmek. 
     Bu çerçevede bu hafta içinde ilk toplantı yapılıyor. Erdoğan, Türkiye’de yatırım yapan ve sayısı bini geçen Alman şirketlerinin en tepe yöneticileriyle İstanbul’da bir araya gelecek. Toplantıya kimlerin katılacağı, tarih ve hafta başı belli olacak. 
     
     Kızılcahamam zirvesi 
     Bu toplantının ardından bu kez, aralık ayında ciddi bir beyin fırtınası yapılacak. TOBB, TÜSİAD, YASED, TİM ve diğer sivil kuruluşları bir araya gelecekler, iki gün boyunca yatırım iklimi ortamını tartışacaklar. Ankara Kızılcahamam’da bir araya gelecek olan sivil inisiyatif, pek çok bakanı da ağırlayacak. AKP Genel Başkanı Tayyip Erdoğan da burada olacak. Başkan Abdullah Gül de yoğunluğunun arasında fırsat bulursa katılacak. 
     
Atak sırası özel finansta      Özel Finans Kuruluşları Birliği bugünlerde harıl harıl çalışıyor. Konu, yeni finansal enstrümanlar. İşte, varlığa dayalı menkul kıymet, gelir ortaklığı senedi, faizsiz bono, hisse senedi içeren fonlar... Diyeceksiniz ki, bu nasıl olacak 
     Çok basit... Çünkü, özel finans kuruluşları kısa vadeli fonları içeren bir enstrümana sahip değil. O yüzden ellerindeki likit parayı değerlendirmede büyük sıkıntı yaşıyolar. 
     Yapıları gereği, faizsiz sistemle çalışıyorlar. Ortaklarına, kar ya da zarar "katılım payı" veriyorlar. Mevduat toplayamıyorlar. Kısacası Bankalar Kanunu’na tabiler. BDDK’ya bağlılar. 
     Vatandaştan fon topluyorlar. Finansal kiralama yapıyorlar. Vade, bir yıl... Üretim yapan şirketlere ortak oluyorlar. Vade uzun. Ve ister istemez kısa vadeli fonları değerlendirme konusunda sıkışıp kalıyorlar. Şimdi farklı enstrümanlar konusunda çalışmalar sürerken hazırlanan taslak da Hazine’ye sunulacak. 
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
