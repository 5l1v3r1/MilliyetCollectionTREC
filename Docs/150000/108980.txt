<DOC>
<DOCNO> 108980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sondun07.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Pam'a sahnede düğün... 
</HEADLINE>
<TEXT>

     ''Sahil Güvenlik'' dizisiyle üne kavuşan Pamela Anderson ile rap şarkıcısı Kid Rock, 9 Kasım'da sahnede evlenecek. 
     Internetteki ''peoplenews'' sitesinin haberine göre, Anderson ve Kid Rock, bekarlığa 9 Kasım'da Las Vegas'ta veda edecek. 
     Pamela Anderson, Kid Rock'ın vereceği konserin ardından düzenlenen törenle evleneceklerini açıkladı. Geçmişte Kid Rock ile sorunlar yaşadığını ve onun içki problemleri yüzünden iki kez ayrıldıklarını ifade eden 34 yaşındaki Anderson, şimdi bu sorunların çok gerilerde kaldığını söyledi. 
     Anderson'ı dövdüğü için mahkeme kararıyla çocukları ve eski eşinden uzak kalma cezası alan güzel yıldızın eski eşi baterist Tommy Lee ise açıklamasıyla basın mensuplarını şaşırttı. Çifte mutluluklar dileyen Lee, ''Kid Rock'ı gördüğüm yerde kucaklamak ve teşekkür etmek istiyorum. Beni kurtardı'' dedi. 
     Ünlü yıldız Anderson, geçtiğimiz aylarda Hepatit C olduğunu ve 1 yıl hastanede tedavi göreceğini açıklamıştı. 

     
</TEXT>
</DOC>
