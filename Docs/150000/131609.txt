<DOC>
<DOCNO> 131609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/siyaset/siy02.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, tanıdığı komünizmi bulamadı ama çok etkilendi 
</HEADLINE>
<TEXT>
Komünistler Şanghay’a 
AKP lideri, "Bana göre Türkiye’de komünizmi anlayanlara, Gelin Şanghay’a bu havayı bir teneffüs edin’ demek lazım" diye konuştu 
     ABDULLAH KARAKUŞ Şanghay 

     AKP Genel Başkanı Recep Tayyip Erdoğan, dünyanın en kalabalık ülkesine yaptığı ziyareti "Çin’e hayran kaldım" sözleriyle değerlendirirken, "Bugüne kadar tanıdığım komünizmi ben burada görmedim" dedi. 
     Çin gezisinin beşinci ve son gününde işadamlarıyla yaptığı toplantı sırasında gazetecilerin sorularını yanıtlayan Erdoğan, tanıdıkları komünizmin geride kaldığını Çin’de gördüklerini ifade etti. Erdoğan, "Burada rekabete dayalı bir ortam var. Siyasi irade, etkin netice alıcı bir tavır içinde. Bu da kalkınmayı artırıyor. Bana göre Türkiye’de komünizmi anlayanlara, Gelin bu havayı bir teneffüs edin’ demek lazım" diye konuştu. 
     
     Ortak adımlar atarız 
     Çin Komünist Parti Genel Sekreteri Hu Jintao’nun kendisine söylediği "Kültür devriminde hata yaptık" sözlerine de değinen Erdoğan, şunları söyledi 
     "Bu sözler çok anlamlı. Siyasi iradeyi çok iyi işleten mekanizma oluşturmuşlar. Zaman en önemli değerdir. Çin istikrarı yakalamış. Yılda 50 milyar dolar yabancı sermaye giriyor. Bizim de bu istikrarı sağlayıp güven vermemiz gerek. Eğer bunları yaparsak bu sermaye bize de gelir." 
     Çin’le ortak adımlar atılabileceğini de savunan Erdoğan, "Aramızdaki mesafe çok. Ancak dünyada yakın ya da uzak kavramı kalmadı. Türkiye bu işi Çin’le başarabilir. Çinliler de sizinle beraber üçüncü ülkelere ticarete girebiliriz’ diyor" dedi. Erdoğan, MKYK üyesi Cüneyd Zapsu’nun, Başbakan Abdullah Gül’ün planını yabancı bir gazetede dünyaya duyurmasıyla ilgili soruya da kızarak, "Bu soruyu burada sormanızın anlamı yok. Böyle soruları Türkiye’de sorun. Şimdi bu seyahati değerlendiriyoruz" yanıtını verdi. 
     



 SİYASET 



















</TEXT>
</DOC>
