<DOC>
<DOCNO> 130320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/guclu.html </URL>
<DATE> 2003/01/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yeni bir dernek daha 
</HEADLINE>
<TEXT>

     Dün sabah kuruluş toplantısı vardı. Bakan Mumcu da katıldı. Açılış konuşmaları ilginçti. Meğerse eğitime ne kadar çok gönül veren varmış da haberimiz yokmuş. Sonuç olarak nur topu gibi bir derneğimiz daha oldu vatana, millete, eğitime hayırlı olsun... 
     Son yıllarda derneklerin başına "Tüm" sözcüğünü koymak adeta gelenek haline geldi. Dışarıdan bakıldığında o alandaki tüm camiayı temsil ediyor havası yaratıyor. Ama gerçek anlamda temsil yeteneği açısından bakıldığında bu tür derneklerin de diğerlerinden pek farkı olmadığını anlıyorsunuz. TÖDER de sanki böyle bir yapıda. Başında "Tüm" olmasına karşın bütün camiayı temsil ettiğini söylemek çok zor. Bu durum Bakan’ın da dikkatini çekmiş olmalı ki umarım yeni bir klik de siz yaratmazsınız demek gereğini hissetti. 
     
Şeytan taşlıyormuş      Milli Eğitim Bakanı Mumcu, dünkü toplantıda sürekli olarak Atatürk’ü referans gösterdi. Belli ki partisi ve kendisi hakkında söylenenlerden bıkkınlık gelmiş. Sürekli aksini ispat etmeye çalışıyor. Lafı dönüp dolaştırıp kendisini eleştirenlere getiriyor. "Artık şeytan taşlamaktan bıktım. Yapacaklarımdan çok yapmayacaklarımı anlatmak zorunda kalıyorum" dedi. Anlaşılan o ki tansiyonu giderek yükseliyor. Aylar haftalar geçiyor ve h l ortada yapabildiği tek somut şey yok. Bu da ona rahatsızlık veriyor. 
     Çok çarpıcı laflar etti. Her zaman olduğu gibi. Önce dershanelerin haksız yere yıpratıldığını söyleyip onlardan alkış aldı. Ardından da bu işin sonu geliyor, okulculuğa yönelin diyerek buz kesilmelerine neden oldu. 
     İşte söylediklerinden satırbaşları 

</TEXT>
</DOC>
