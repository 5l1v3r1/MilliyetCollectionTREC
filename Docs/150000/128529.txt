<DOC>
<DOCNO> 128529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko21.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 6.73 puan azalarak 1. seansı 10,591.85 puandan tamamladı. Hisse senetleri ortalama yüzde 0.06 değer kaybetti Açılıştan itibaren gelen alımlarla endeks 10,766.07 puana kadar çıktı. Ancak ardından gelen kar satışlarıyla gevşeyen endeks 10,600 puan dolayında dengelendi. 
     Borsa uzmanları, Irak konusundaki tedirginliklerin devam ettiğini belirterek, bununla birlikte belirsizliklerin netlik kazanmamasının satış agırlıklı, sıkışık seyrin devamında etkili olduğunu ifade ediyorlar. 
     Uzmanlar, endeksin 10,200-10,800 bandında hareket ettiğini, bugün 10,800 puana doğru yükselişin ardından direnç seviyesinden geri dönüldüğünü kaydederek, piyasadaki hareketin bir süre daha böyle gideceği görüşünü savunuyorlar. 
     Endeks, 1. seansa 47.37 puan artışla 10,645.95 puan seviyesinde başladı. Seansın ilk yarısını da 61.71 puan artışla 10,660.29 puandan geçen endeks 6.73 puanlık, yüzde 0.06 düşüşle 10,591.85 puandan seansı tamamladı. 
     Endeks, seans içinde en düşük 10,549.59 puana gerilerken, en yüksek değer olarak 10,766.07 puanı gördü. 
     Seans kapanışında mali endeks 36.97 puan düşüşle 13,156.14 puana, hizmetler endeksi 41.07 puan düşüşle 7,006.67 puana geriledi, sanayi endeksi ise 39.86 puan artışla 10,140.20 puana yükseldi. 
     Böylece, önceki kapanışa göre mali grup hisseler ortalama yüzde 0.28, hizmetler grubu hisseler ortalama yüzde 0.58 oranında değer yitirirken sanayi grubu hisseler ortalama yüzde 0.39 oranında değer kazandı. 
     İşlem gören toplam 277 hisse senedinden 93'ü değer kazanırken, 92 hisse senedi değer yitirdi, 92 hissenin fiyatında ise değişiklik olmadı. 
     Seansta, 200 trilyon 11 milyar 52 milyon liralık işlem hacmi oluştu. 
     Yapı ve Kredi Bankası, İş Bankası C , Garanti Bankası, Tüpraş ve Doğan Holding en yoğun işlem gören hisseler oldu. Seansta gerçekleşen işlem hacminin yaklaşık 33.2 trilyon lirasını tek başına Yapı Kredi Bankası hisseleri sağladı. 
     





</TEXT>
</DOC>
