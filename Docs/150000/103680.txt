<DOC>
<DOCNO> 103680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/spor/aspo.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Başkan bilir" 
</HEADLINE>
<TEXT>

Lorant, Feyenoord’a elenmeleri halinde görevde kalıp kalmayacağına Aziz Yıldırım’ın karar vereceğini belirtti, "Benim hayatımda kader maçı diye bir şey asla yoktur, sadece önemli maçlar vardır" dedi 
     YUSUF KOBAL 

     Sinirlenmeyeceğiz’ 
     FENERBAHÇE Teknik Direktörü Werner Lorant, sakin ve huzurlu bir ortamda Feyenoord maçına hazırlandıklarını söyledi, "Sinirlenmeden, taraftarların da desteğiyle turu geçeceğiz" dedi. Kendi sahalarında oynadıkları tüm maçlarda ilk yarı gol attıklarını hatırlatan Alman hoca, "Bunun Feyenoord önünde de olmayacağını kim iddia edebilir. Önümüzde uzun bir doksan dakika olacak ve bunu çok iyi değerlendireceğiz" ifadelerini kullandı. 
     
     Takıma güveniyorum’ 
     FEYENOORD maçının bir kader sınavı olmayacağını belirten Lorant, "Benim için kader maçı asla yoktur sadece önemli maçlar vardır. Bunu da öyle görüyorum. Tabii ki yönetim, taraftar, oyuncular ve ben kazanmak istiyoruz. Tur konusunda da futbolcularıma güveniyorum" diye konuştu. Lorant, elenmeleri halinde görevde kalıp kalmayacağı şeklindeki bir soruya ise "Bunu başkana sormanız lazım. O daha iyi bilir" yorumunu yaptı. 
     
     Kadroyu saklamam’ 
     KENDİSİNE yapılan eleştirilere alıştığını da sözlerine ekleyen Alman çalıştırıcı, "İnsan böyle de yaşayabilir" dedi. Rüştü’nün mutlaka forma giyeceğini söyleyen Lorant, "Tam hazır olması için tedavi ettiriyoruz. Ayrıca ben tüm kalecilere güveniyorum. Ortega’nın da oynayıp oynamayacağını merak etmeyin. Bunu sizden saklamayacağım. Kadroyu daha önceden açıklayacağım" diye konuştu. 
     
Biletler bitiyor      FENERBAHÇELİ taraftarlar Feyenoord maçının biletlerini büyük ölçüde tüketti. Biletix yetkilileri 15 milyon liradan satılan kale arkası tribün biletlerinin tamamen bittiğini açıkladılar. Maraton tribünü ile numaralı biletlerinin de azaldığı belirtildi. Sarı - Lacivertli yöneticiler aşırı ilgiye sevinirken, "Salı günü bir tek boş koltuk kalmasın" çağrısında bulundular. 
     
Bir avuç Hollandalı      FEYENOORD, Fenerbahçe ile oynayacağı rövanş maçı için 100 bilet istedi. Hollandalı taraftarların takımla birlikte pazartesi günü geleceği açıklandı. Özel bir uçakla karşılaşmadan bir gün önce İstanbul’a gitmeye karar veren Feyenoord takımı Conrad Otel’de kalacak. Fenerbahçe Kulübü, Hollandalı yöneticilere yemek verecek. Feyenoord, Fenerbahçe maçındran sonra Süper Kupa finali için Monaco’ya geçecek. 
     



 SPOR 

























</TEXT>
</DOC>
