<DOC>
<DOCNO> 135097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur20.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Perşembe günü aday... 
</HEADLINE>
<TEXT>

     AKP Genel Başkanı Tayyip Erdoğan, adaylıktan çekilen Mervan Gül'ün yerine perşembme günü Siirt'ten resmen aday olarak Başbakanlık için start verecek. 
     Erdoğan'ın adaylığı için AKP'deki süreç Mervan Gül'ün istifası üzerine resmen başlatıldı. AKP MYK, YSK'nın takvimini dikkate alarak, Mervan Gül'den boşalan Siirt birinci sıra adaylığına Tayyip Erdoğan'ın getirilmesini kararlaştırdı. 
     Buna göre Erdoğan boşalan listelere adaylık için son gün olan 6 Şubat Perşembe günü YSK'ya başvurarak kesin aday olacak. 
     Bu arada Siirtli oda başkanlarından oluşan bir heyet, Erdoğanh'ı TBMM'de ziyaret etti. Heyet adına yapılan açıklamada, 9 Mart'ta yapılacak Siirt seçiminin Erdoğan'a Başbakanlık yolunu açmasının Siirt'in sivil toplum örgütlerine şeref ve gurur verdiği belirtildi. Siirt halkının siyasi görüş ve farklı düşünceleri bir kenara iterek Erdoğan'ı Meclis'e gönderme heyecanı içine girdiği ifade edilen açıklamada, "Bu nedenle Erdoğan'ın Siirt'ten aday olacağını açıklaması, hemşehrilerimiz nezdinde beklenen bir karar olarak algılanmış ve Yiğit Düştüğü Yerden Kalkar 
     sözünü Siirt gündemine oturtmuştur" denildi. 
     





</TEXT>
</DOC>
