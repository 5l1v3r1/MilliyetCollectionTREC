<DOC>
<DOCNO> 126710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/spor/spo02.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SON KARARIM 
</HEADLINE>
<TEXT>

Galatasaray’a ve Hamburg’a transferi olmaması üzerine ortada kalan İsrailli futbolcu, şimdi de Fenerbahçe’ye yeniden dönmek için aracılarla haber yolluyor 
     YUSUF KOBAL 

     Hesapları şaştı 
     CİM - BOM ile anlaşmasının ardından Fenerbahçe Yönetimi’ne başvurarak, ayrılmak istediğini açıklayan, ancak emeline ulaşamayan Revivo ortada kaldı. "Türkiye’de başka bir takıma gidemez" maddesine imza atmadığı için yönetimden bonservisini alamayan futbolcu, Hamburg ile de anlaşamadı. Revivo bunun üzerine aracılarla haber gönderip, Fenerbahçe’ye dönmek istediğini söyledi. 
     
     Şimdi İngiltere’de 
     FENER Yönetimi ise Revivo’nun FIFA restini de gördü ve bu oyuncunun durumunu beklemeye aldı. Sarı - Lacivertliler’in, bu futbolcuya yılbaşından önce randevu vermeyeceği öğrenildi. Bunun üzerine tatil için İngiltere’ye giden Revivo ise bir yandan gelişmeleri uzaktan takip ederken, diğer yandan da Leeds United kulübüyle de masaya oturacağı belirtildi. 
     
Ortega’da yeni kriz      Menajeri açıkladı 
     FENERBAHÇE’DEKİ Ortega krizi bitmek bilmiyor. Arjantinli futbolcunun 3 Ocak’ta başlayacak olan ikinci yarı hazırlıklarına katılamayacağı, Antalya’ya gitmeyeceği ortaya çıktı. Menajeri Calleoni, bu oyuncu için yıl başında Arjantin’e giderek, Fenerbahçe’ye dönmesini isteyecek. Calleoni, Fenerbahçe ile 11 Ocak’ta randevu aldığını, bu görüşme sonrasında yıldız oyuncunun tavrının netleşeceğini söyledi. 
     
     "Bir arkadaşı gelmeli" 
     CALLEONİ, bir Arjantinli alınması durumunda Ortega’nın daha da rahatlayacağını ve yalnızlıktan kurtulacağını savundu. Bu nedenle yıldız futbolcunun, eski takım arkadaşlarından birkaçını yönetime tavsiye ettiği öğrenildi. Ancak bunun duyulması camiadan tepkiyle karşılandı. Türkiye’de bulunan menajer Celalettin Bilgiç ise, Ortega’nın böyle bir talebi olmadığını açıkladı. 
     
ÇETİN Cumhuriyeti koruyalım "Fenerbahçe bir cumhuriyettir" diyen Oğuz Çetin, burasını yönetecek kapasitedeyim" dedi 
     YUSUF DURSUN 

     MİLLİYET’e konuştu 
     FENERBAHÇE teknik sorumlusu Oğuz Çetin ilk kez MİLLİYET’e konuştu. Her zaman olduğu gibi yine ilk olarak Sarı - Lacivertli camiaya seslenen, "Ben burada bir neferim. Gelin, takımımızın etrafında birleşelim. Fenerbahçe bir cumhuriyettir ve bu cumhuriyeti koruyalım" çağrısını yaptı. Bu cumhuriyeti yönetecek kapasitede olduğunu ifade eden Çetin, "Hazır olmasaydım, burada bulunmazdım. Hep birlikte zirveye doğru ilerleyeceğiz" diye konuştu. 
     
     "Deplasman hastalığı" 
     "ORTEGA’NIN nasıl oynayacağını herkes görecek" diye iddialı konuşan Oğuz Çetin, şöyle devam etti "Beşiktaş’ı ne olursa olsun yenerek, şampiyonluk şanslarımızı eşitleyeceğiz. Geçen yıl da 35 puanla ilk yarıyı kapadık. Bu yıl da 35 puan topladık. İkinci yarıda ise aldığımız 41 puan bize şampiyonluk için yetmedi. Bu sezon daha fazlasını başaracağız. En büyük hastalığımız deplasman maçlarında puan alamamak. Buna çare bulacağız." 
     
Hasselbaink iddiası      Kulübüyle huzursuz 
     CHELSEA’NİN Hollandalı yıldızı, Fenerbahçe’nin yeni transfer adayı oldu. Teknik direktörüyle yaşadığı sorun nedeniyle huzursuz olduğu belirtilen Hasselbaink’e kanca atan Sarı - Lacivertliler, bu oyuncu için zemin yokluyor. Daha önce de gündeme gelen bu futbolcunun bonservisinin elinde bulunması, Fenerbahçe Yönetimi’nin iştahını kabartıyor. 
     
     "Burada kalacağım" 
     ANCAK Hasselbaink, kulübüyle tüm yaşananlara karşın İngiltere’den ayrılmaya niyetinin olmadığını ifade etti. Burada çok mutlu olduğunu açıklayan ve bu nedenle sezon sonuna kadar burada kalacağını belirten Hollandalı futbolcu, "Futbolu para için oynadığım bir gerçek. Ancak burada da iyi bir kazancım var" diye konuştu. 
     



 SPOR 






















</TEXT>
</DOC>
