<DOC>
<DOCNO> 130318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/civaoglu.html </URL>
<DATE> 2003/01/12/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Suçlu... Ayağa 
</HEADLINE>
<TEXT>

     Yurtdışında da kaza yapmaları gerekmez miydi En son THY’nin DC - 10 uçağı 1974’te Paris yakınlarında düşmüştü. Yurtdışı uçuş sicilinde son 30 yılın tek kazası budur. 
     Nedeni... 
     DC - 10’ların kargo kapılarının fabrika çıkışı arızalı olduğu teknik raporlarla saptanmıştır. Kaza nedeni bu. 
     
Olimpiyata hazırlanır gibi      THY İletişim Grubu’nun Başkanı meslektaşım Faik Akın’dan dinledim. 
     Pilot ve ikinci pilot uçuş öncesi yaşamlarıyla olimpiyata hazırlanan sporcu düzeninde yaşarlar. 
     Görevlendirilmeleri ayrı bir birim olan "Ekip Tahsis Merkezi" tarafından özenle yapılır. 
     Bir "bacak" uçuş sonrası, kesinlikle 8 saat dinlenme verilir. Çok sıkı sağlık testlerinden geçirilirler. Arkadaşları da birbirlerinde gözledikleri sağlık sorununu, etik ilkeler ve sorumluluk gereği bildirim zorundadırlar. 
     "Uçak doktoru" diyebileceğim meslektaşım Uğur Cebeci anlatıyor 
     Birinci pilot ve ikinci pilot yemek servisinde kesinlikle aynı şeyleri yemezler. 
     Örneğin... Biri tavuk yiyorsa, öbürü et... 
     Böylece olası zehirlenmeye karşı, hiç değilse ikisinden biri uçağı yönetecek durumda olur. 
     Uçak parçalarının her birinin ömür kayıtları vardır. THY bakım servisi, bu parçaları kullanım ömürleri dolmadan ortalama 100 saat önce değiştirir. Bir parçanın değişiminde gecikme olursa sigorta şirketlerinden 400 - 500 bin dolar ceza kesilir. Kısacası THY uçakları, bütün boyutlarıyla evrensel normlarda görev yapıyor. 
     Peki kazalar neden 
     
ILS günah keçisi mi      Diyarbakır’daki kaza için THY’den yapılan açıklamalara göre ILS sisteminin olmayışı başlıca neden. 
     Bu sistem uçağa yükseklik, eğim ve yatay sapmalar yapmaksızın iniş parametrelerini veriyor. Diyarbakır Havaalanı’nda yok. 
     26 havaalanının 12’sinde yok. 
     Diyarbakır Havaalanı için şöyle bir gerekçe öne sürülüyor 
     "Efendim ILS düzeninin antenleri çok yüksek. Aynı zamanda askeri uçuşlar için kullanılan havaalanlarında, askeriye, bu ILS düzenlerine onay vermiyor." 
     Ama... Sivil - askeri karma amaçlarla kullanılan alanların 7’sinde ILS antenlerin bulunmasına ne demeli 
     Sorun askerde değil. Çünkü daha ileri teknolojide ILS antenleri çok daha kısa... 
     Bunların çıplak maliyetleri 250 - 400 bin dolar arası. Hafriyat giderleri de eklenirse 4 - 5 milyon dolar. Türkiye’deki bütün alanlara bu sistemin konulması 60 milyon dolar dolaylarında bir harcamayı gerektiriyor. 
     DHMİ için para bile değil... 
     Kullanılmayan Isparta Havaalanı’nın ILS dahil en ileri teknolojide altyapısı var. Gene kullanılmayan Kurtköy Havaalanı’nda ve Erbakan hatırına yapılan ama kullanılmayan Çanakkale Havaalanı’nda da öyle... 
     Bunlara saçılan 100 milyon dolarlar yerine, kullanılan havaalanlarına çağdaş teknoloji yatırımları götürülmeli. Ama Türkiye’de havacılık, siyasetin ipoteği altındadır. Gereksiz ve de yanlış yatırımla paralar çarçur edilmiştir. 
     Siirt Havaalanı’nda uçaklar iki tepenin arasında, deve hörgücünün ortasına inmek gibi bir zorlamayla karşı karşıyadır. Van’da gölden alana alçalma yapılır. Ama pist karşıda değildir. Göle yatay konumdadır. Uçak alçalır, bir tepenin etrafında 90 derece dolaşır ve ondan sonra inişe geçer. 
     
Baş olmayınca      Dünyanın bütün çağdaş ülkelerinde havacılığı düzenleyen özerk kurumlar vardır. Örneğin ABD’de Federal Havacılık Kurumu FAA ... 
     ABD uçak şirketleri ve havaalanları için tek otoritedir. Uçuş güvenliğinin olmadığını gördüğü havayolu şirketini ve güvenli iniş - kalkışlara elverişli olmadığını saptadığı alanı, derhal kapatır. 
     Avrupa’da da "eş" kurumlar var. 
     Türkiye’de ise kara delik, böyle bir otorite yoksunluğudur. İktidar kodamanları, seçim bölgelerine, siyasi yatırım amacıyla, gerek olmasa da havaalanları yaptırıyorlar. 
     Sonra da bu koşullarla uçanlarda "Depresyon var mı, yok mu " araştırıyoruz. 
     
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
