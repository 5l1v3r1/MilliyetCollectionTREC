<DOC>
<DOCNO> 107874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sondun14.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hint mahkemesinden kolacılara ceza "Himalayarı bırakın" 
</HEADLINE>
<TEXT>

     Hindistan'da Yüksek Mahkeme, başta Pepsi ve Coca Cola şirketleri olmak üzere 12 firmaya Himalaya dağlarını reklam panosu olarak kullanmaktan para cezası kesti. 
     Mahkeme, Himalayalar'da eşsiz güzellikte bir geçitteki kayalıklara logolarını resmeden Pepsi ve Coca Cola şirketlerini 4'er bin dolar para cezasına çarptırdı. Öteki şirketler de aynı gerekçeyle 2'şer bin dolar cezaya mahkum edildi. Para cezalarının, dağlardaki eko-sisteme verilen zararın telafi edilmesi amacına yönelik olduğu belirtildi. 
     Mahkeme, şirketlerin hiçbirinin Himalaya kayalarını reklam yeri olarak kullanma izni almadığına dikkat çekti. 
     Pepsi ve Coca Cola şirketleri, para cezasını ödeyeceklerini bildirdiler. 
     





</TEXT>
</DOC>
