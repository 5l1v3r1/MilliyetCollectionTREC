<DOC>
<DOCNO> 121459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/ekonomi/eko07.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat eylülde de rekor kırdı 
</HEADLINE>
<TEXT>

     EKONOMİ SERVİSİ 

     İhracat, eylülde yüzde 20.3 artarak 3.1 milyar dolarla Türkiye tarihinin en yüksek aylık düzeyine ulaştı. Devlet İstatistik Enstitüsü DİE , eylül ayı dış ticaret gelişmelerini açıkladı. Buna göre ihracat geçen yılın aynı ayına göre yüzde 20.3 artarak 3 milyar 121.5 milyon dolara yükseldi. Bu, yılbaşından bu yana gerçekleştirilen en yüksek aylık ihracat. 
     
     25 milyar dolar 
     Eylül ayında ithalat ise geçen yılın aynı ayına göre yüzde 22.8 artarak 4 milyar 207.3 milyon dolara ulaştı. Dış ticaret açığı eylül ayında 1 milyar 85.9 milyon dolarla geçen yılkinin yüzde 30.9 üzerinde oluştu. Geçen yıl eylül ayında yüzde 75.8 olan ihracatın ithalatı karşılama oranı, bu yıl yüzde 74.2 düzeyinde gerçekleşti. 
     Ocak - eylül dönemini kapsayan dokuz aylık dönemde de ihracat 24 milyar 956.1 milyon dolara ulaşarak, geçen yılın aynı dönemindeki tutarın yüzde 8.4 üzerine çıktı. İthalat ise yüzde 12.8’lik artışla 35 milyar 4.7 milyon dolara ulaştı. 
     



 EKONOMİ 






















</TEXT>
</DOC>
