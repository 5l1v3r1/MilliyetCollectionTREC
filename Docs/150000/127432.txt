<DOC>
<DOCNO> 127432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sondun04.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Dışişleri Bakanı "Sayemizde ABD yalnız hareket etmedi" 
</HEADLINE>
<TEXT>

     Almanya Dışişleri Bakanı Joschka Fischer, Almanya'nın şüpheci tutumundan dolayı ABD'nin Irak konusunda tek başına hareket etmediğini ve BM Güvenlik Konseyi'ne başvurduğunu söyledi. 
     Fischer, Alman Spiegel dergisine yaptığı açıklamada, BM Güvenlik Konseyi'nde Irak konusunun hangi şartlarda ele alınacağını bilmediği için Almanya'nın tutumunu önceden bilemeyeceğini belirtti. 
     Savaşın son bir çare olabileceğini ifade eden Fischer, ''Bana göre teröre karşı mücadelede bu kadar işimiz varken, Bağdat'taki yönetimin değişmesine öncelik vermek yanlış olur'' dedi. 
     Almanya'nın Irak konusunda bir askeri müdahaleye karışmayacağını tekrarlayan Fischer, Irak'a karşı bir savaşın bölgedeki istikrar için tehlikeli olacağını söyledi. 
     Almanya'nın teröre karşı ABD ile bir birlik içinde olduğunu vurgulayan Fischer, bu birliğin devam etmesi gerektiğini de belirtti. 
     





</TEXT>
</DOC>
