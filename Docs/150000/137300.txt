<DOC>
<DOCNO> 137300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko18.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 85 puanlık düşüşle tamamladı... 
</HEADLINE>
<TEXT>

     İMKB Ulusal-100 Endeksi, 85.29 puan düşerek 1. seansı 10,928.54 puandan tamamlarken, hisse senetlerinin ortalama değer kaybı yüzde 0.77 olarak gerçekleşti. 
     Seansta 10,800 seviyesine yaşanan gerilemenin ardından 11,000 direncine yönelen endeks 10,900 puana gevşedi ve seansı ekside tamamladı. 
     Endeksin yaklaşık 250 puanlık dar bir bantta dalgalandığını ve kağıt bazındaki hareketlerin dikkat çektiğini vurgulayan uzmanlar, gündemi yine Irak konusunun oluşturduğunu, borsanın bekleme ile sıkışma arasında bulunduğunu, alternatif piyasalarda da benzer seyir izlendiğini belirtiyorlar. 
     Seansa 14.44 puan düşüşle 10,999.39 puan seviyesinde başlayan endeks, seansın ilk yarısını da 9.98 puanlık düşüşle 11,003.85 puandan geçti. 
     Endeks en düşük 10,810.90 puana kadar gerilerken, en yüksek olarak 11,062.08 puanı gördü. 
     Seans kapanışında mali endeks 111.94 puan düşüşle 13,484.38 puana, hizmetler endeksi 125.74 puan düşüşle 6,974.76 puana gerilerken, sanayi endeksi 1.53 puan artışla 10,725.80 puana yükseldi. 
     Böylece, önceki kapanışa göre mali grup hisseler ortalama yüzde 0.82, hizmetler grubu hisseler ortalama yüzde 1.77 oranında değer yitirirken, sanayi grubu hisseler ortalama yüzde 0.01 oranında değer kazandı. 
     İşlem gören toplam 283 hisse senedinden 106'sı değer kazanırken, 84 hisse senedi değer yitirdi. 93 hissenin fiyatında ise değişiklik olmadı. 
     Seansta, 161 trilyon 138 milyar 72 milyon liralık işlem hacmi oluştu. 
     Deva Holding, Kardemir D , Tüpraş, Yapı ve Kredi Bankası ve İş Bankası C en yoğun işlem gören hisseler oldu. 
     





</TEXT>
</DOC>
