<DOC>
<DOCNO> 116584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yunus Emre Oratoryosu"nu Hollandalı sanatçılar seslendirecek 
</HEADLINE>
<TEXT>

     Ünlü Türk bestecisi Ahmet Adnan Saygun'un yapıtı ''Yunus Emre Oratoryosu'', yarın Hollanda'nın başkenti Amsterdam'da Türk ve Hollandalı sanatçılar tarafından seslendirilecek. 
     A.A muhabirinin aldığı bilgiye göre, eser dünyanın en önemli konser salonları arasında yer alan Hollanda Amsterdam Concertgebouw Salonu'nda yorumlanacak. 
     Amsterdam Hoofdsadkoor'un 50. kuruluş yıldönümü kutlamaları nedeniyle seslendirilecek yapıtta Hollanda Promenade Orkestrası, ''Yunus Emre Oratoryosu''nu sahneye getirecek. 
     Orkestrayı Şef Martin Van Der Brugge'ün yöneteceği konserde, Türkiye'den solist olarak Soprano Feryal Türkoğlu, Mezzosoprano Şebnem Algın, Tenor Pekin Kırgız ve Bas Bülent Ateşoğlu sahne alacak. 
     





</TEXT>
</DOC>
