<DOC>
<DOCNO> 121557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun14.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni Patriğinin lobi faaliyeti Fransız basınında... 
</HEADLINE>
<TEXT>

     Fransa'da yayımlanan Le Figaro gazetesi, Ermeni Patriği Mesrob II'nin Türkiye'nin AB üyeliği için yaptığı lobi faaliyetiyle ilgili haberini, ''İstanbul'un Hıristiyanları AB üyeliğini istiyor'' başlığıyla verdi. 
     Gazete, Türkiye'deki Ermenilerin dışında Rum ve Musevi azınlıklarının da AB üyeliğine tam destek verdiklerini, bu azınlıkların temsilcilerinin Ankara'nın tam üyeliği için lobi yaptıklarını belirtti. 
     Le Figaro, Paris'te temaslarda bulunan Mesrob II'nin, ''Avrupalılaşmış bir Türkiye, Ermenistan için en iyisi. Bu, aynı şekilde, Yunanistan, Bulgaristan ve Kıbrıs Rum kesimi gibi komşular için de geçerli'' şeklindeki açıklamasına yer verdi. 
     Ermeni Partiği Mesrob II, gazeteye yaptığı açıklamada, Avrupa Konvansiyonu Başkanı Valery Giscard d'Estaing'in Türkiye karşıtı görüşünü eleştirerek, Ankara'nın üyeliğine karşı çıkılmasının, Türk kamuoyunun Hıristiyan azınlığa yönelik görüşünü olumsuz etkileyeceğini savundu. 
     





</TEXT>
</DOC>
