<DOC>
<DOCNO> 120696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/siyaset/asiy.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Anayasa geliyor 
</HEADLINE>
<TEXT>

Başbakan Abdullah Gül’ün okuduğu 58. hükümet programının ilk sayfalarında Atatürk’ün izinden gidileceği vurgulanırken, imam-hatip ile türbanın önündeki engellerin kaldırılacağı ve dini öğretimin etkin hale getirileceği mesajı verildi... 
     ANKARA Milliyet 

     58. hükümet, programında AKP lideri Tayyip Erdoğan’ın başbakan olmasının önündeki engelin, temel hak ve özgürlüklerin yeniden düzenlenerek kaldırılacağı ifadesine yer verdi. Programda, türban ve imam - hatip liseleri sorunlarının çözüleceği, dini öğretimin etkin hale getirileceği mesajları verildi. 
     Başbakan Abdullah Gül, 58. hükümetin programını dün Genel Kurul’da okudu. Programın ilk sayfalarında Atatürk’ün izinden gidileceği vurgulanırken, "Tüm çabalarımızda, cumhuriyetimizin kurucusu Büyük Önder Atatürk’ün bizlere gösterdiği muasır medeniyet seviyesini aşma hedefi atacağımız adımların dayanacağı temel olacaktır" denildi. Programda hedefler şöyle sıralandı 
     
     Erdoğan’ı kurtarmak 
     Demokratik yönetim anlayışımızın hedefi, başta düşünce, inanç, eğitim, örgütlenme ve teşebbüs özgürlüğü olmak üzere, bütün sivil ve siyasi özgürlükleri güvenceye almaktır. Hükümetimiz, temel hak ve özgürlükler alanında evrensel standartlara ulaşma kararlılığında olup Kopenhag kriterlerinde belirtilen seviyeye yükseltmek için Anayasa ve yasalarda gerekli tüm değişikliği yapacaktır. Bununla da yetinmeyip fiilen uygulanması ve siyasal kültürümüzün yerleşik bir boyutu olarak güçlenmesi yönünde çaba sarf edecektir. Çifte standartlara, kısır çekişmelere ve siyasi istismarlara izin vermeyecektir. 
     
     YAŞ mesajı mı 
     Sabıka kayıtlarının silinmesindeki ihmallerin hak mahrumiyeti doğurması engellenecektir. 
     Kişilerin idari kararlarla kamu haklarından mahrum bırakılmalarının önüne geçilecek, kamu haklarından mahrumiyete yargı kararı zorunlu hale getirilecek. Bu ifadelerin, irticai faaliyetler nedeniyle yargı kararı olmaksızın Yüksek Askeri Ş ra tasarrufuyla ordudan atılanların durumunu da kapsadığı yorumları yapıldı . 
     
     Dil - mezhep ayrımı yok 
     İşkence başta olmak üzere, hukuk devleti ilkeleriyle bağdaşmayan tüm insan hakları ihlallerinin üzerine kararlılıkla gidilecektir. Hukuk ve adalet anlayışımız gereği, hukukun üstünlüğü içinde devletin topluma ve bireylere dil ve mezhep aidiyeti gibi sebeplerle ayrım gözetilmeyecektir. 
     
     Yeni Anayasa 
     Artık ülkemize dar gelen yürürlükteki Anayasa yerine katılımcı ve özgürlükçü yeni bir Anayasa hazırlayacağız. Demokratik hukuk devleti anlayışını taşıyacak Anayasa, şekil açısından kısa, açık ve anlaşılır olacak. 
     
     DGM’ler kaldırılacak 
     Avrupa İnsan Hakları Mahkemesi kararlarında da vurgulandığı gibi, adil yargılanma ilkesine aykırı olan yargı kademeleri kaldırılacaktır. Anayasa ve yasalardaki yargı bağımsızlığı ve h kimlik teminatı ile bağdaşmayan hükümler değiştirilecek, h kimlerin tarafsızlığını ve hukukun siyasallaşmasını engelleyen önlemler alınacaktır. Adalet sistemi çok yavaş işlemekte, davaların kısa sürede sonuçlandırılması sağlanacak. Yolsuzluklara imk n vermeyen şeffaf devlet anlayışı yerleştirilecek. 
     
     Kuran kurslarının durumu 
     Dinin, dini duyguların veya dince kutsal sayılan şeylerin siyasi veya kişisel çıkar yahut nüfuz sağlamak amacıyla istismar edilmesini önleyebilecek bir din eğitimi ve öğretimi, anayasamızda tanımlanan çerçevede etkinlik ve verimliliğe kavuşturulacaktır. Böylece, hem halkımızın din eğitimi alanındaki beklentileri karşılanacak, hem de bu alanda yaşanan suiistimallere son vermek mümkün olacaktır. 
     Programdaki bu ifadeler halen Diyanet’çe çıkarılan yönetmelik doğrultusunda açılabilen kurslar konusunda yeni bir düzenlemeye gidileceği yorumuna neden oldu. 
     
     Türban ve imam - hatipler 
     Eğitimin önündeki engeller kaldırılacak. Mesleki ve teknik eğitime talebi düşüren, haksız ve adaletsiz uygulamalara sebep olan mevcut üniversiteye yerleştirme sistemi, yarışmayı teşvik edecek ve adaleti sağlayacak şeklinde değiştirilecektir. 
     
     Kadına eşit davranılacak 
     Kadınlarımızın, erkeklerle birlikte her alanda toplumsal sorumluluğu yüklenecek statüye kavuşturulması temel hedefimiz olacak. Kadına yönelik şiddetin, cinsel ve ekonomik istismarın önlenmesi, muhtaç durumdaki kadınların korunması, öncelikli politika olacak. 
     
     Dış politika atılımı 
     Değişen gerçekler karşısında Türkiye’nin dış politika öncelikleri yeniden tanımlanacak. Türkiye’nin AB’ye tam üyeliği hükümetimizin hedeflerinin başında gelmektedir. Bu amaçla, müzakerelerin başlatılmasına çalışılacaktır. 
     
     Arap ülkelerine özel önem 
     Türkiye, Filistin ve İsrail’le iyi ilişkilerini sürdürecek. Türkiye, Arap dünyasıyla ilişkilere özel bir önem vermektedir. Türkiye, Irak’la ilgili belirsizlikten tedirginlik duymaktadır. Irak’ın toprak bütünlüğünün bozulması, Ortadoğu’daki dengeleri değiştirecektir. Irak yönetiminin BM kararlarını uygulaması, kitle imha silahlarından arınmasından yanadır. 
     
     
</TEXT>
</DOC>
