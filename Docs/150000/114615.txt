<DOC>
<DOCNO> 114615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/okur.html </URL>
<DATE> 2002/10/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İMKB’de başkanlık yarışı 
</HEADLINE>
<TEXT>

     İstanbul Menkul Kıymetler Borsası İMKB başkanını arıyor. Beş yıldan bu yana görev yapan Osman Birsen, bu hafta sonu borsa başkanlığına veda ediyor. Seçimlere 11 gün kaldı. Seçimlere bu kadar az bir süre kala üçlü atamayla İMKB’ye yeni başkan atanır mı Diyelim ki atama yapıldı. Cumhurbaşkanı bu atamayı imzalar mı Seçim sonrası iktidara talip olacak partiler böyle bir kuruma kendi iradelerini yansıtmak istemezler mi 
     Görünen şu herkes başkanın seçim sonrası atanacağı hesabını yapıyor. Biz, kulislerden yansıyanlara değil, 1 katrilyon kaynağı olan böyle bir piyasanın neler beklediğini anlatmayı tercih ediyoruz. Biliyoruz ki Hazine’ye irat aktarma merkezi olarak görünen bu piyasanın kendine özgü çok sorunu var. Aracı kurumların birleşmesi, işlem sırası kapalı şirketlerin sağlıklı bir biçimde çalışması, yatırımcı haklarının korunması, kurumsal yatırımcının teşviki, uzaktan erişim vs. 
     Bizim gönlümüzden "özerk borsa" geçiyor. Tavandan tavana yapılan atamalarla giden borsa başkanlık görevinin "tabandan tavana" doğru gitmesinin daha sağlıklı olacağına inanıyoruz. Ama işin içine böylesine kaynak yaratan bir piyasa girince siyasetçinin de bu piyasayı bırakmaya hiç niyetli olmayacağını biliyoruz.Daha başkan Birsen’in görev süresi dolmadan bu göreve talip olanlar kulise başlamıştı. Araya seçim girince kulisler de yavaşladı. Herkes iktidara talip olacak partilere yakın isimler üzerinde hesap yapıyor. 
     
İsim çok, yorum yok      İşte Takasbank’ın genel müdürü Emin Çatana’yı şimdiden borsa başkanlığı için aday gösteriyorlar. Çatana, İMKB’nin ilk başkanı ve AKP kurucusu Muharem Karslı’nın yeğeni. Üstelik piyasayı da çok iyi bilen birisi. Diğer bir isim İstanbul Altın Borsası’nın Genel Sekreteri Mehmet Uğurlu. İMKB’den İstanbul Altın Borsası’na geçti. SPK’nın İAB ile ilgili yazdığı raporda da kendisinden çok söz edildi. DYP ve MHP’ye yakınlığından dolayı ismi sıkça telaffuz edilmeye başlandı. Doğru mu 
     Ya da halen ABD’de TÜSİAD’ın "Washington Temsilciliği" görevini sürdüren İMKB’nin eski başkan yardımcılarından Abdullah Akyüz’ün ismine ne demeli Eğer CHP iktidar partisi veya koalisyon ortağı olarak öne çıkarsa TÜSİAD destekli bir borsa başkan adayı gündeme gelecek. Şimdi soruyoruz olasılık hesaplarına göre isim telaffuz etmek doğru mu 
     İsimleri bir yana bırakalım, olması gerekeni tartışalım. Doğrusu "Özerk Borsa." Aracı Kuruluşlar Birliği, Aracı Kurum Yöneticileri Derneği, Borsa Uzmanlar Derneği, Borsa Yatırımcılar Derneği birer süs bitkisi gibi durmasın. Katılımcı, söz sahibi olsun, şeffaflaşmayı tercih etsinler. 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
