<DOC>
<DOCNO> 113348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko01.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Patrona iyisini öne koy kötüyü arkaya gizle’ taktiği 
</HEADLINE>
<TEXT>

Sokak satıcısı Güler ile pazarlamacı Harun, perakende zinciri patronlarına taktik verdi Malın en iyisini öne koyun. Tezg hta renk uyumu kötü malı bile sattırır... 
     EKONOMİ SERVİSİ 

     Uluslararası Perakende Konferansı’nda konuşan sokak satıcıları, perakende zinciri patronlarına malın iyisini öne, kötüsünü arkaya gizleyin’ taktiğini verdi. 
     Oturum başkanlığını Suat Soysal’ın yaptığı panele, konuşmacı olarak Nişantaşı’nda çiçek satan Güler Özdal, eşi Erdoğan Özdal ve Dikilitaş Pazarı’nda sebze satan Harun Danışman katıldı. Mesleğe yaklaşık 40 yıl önce adım attığını, sepete saklanarak pazara gittiği için hem annesinden hem de babasından dayak yediğini anlatan Harun, pazarlık yapan müşterilere karşı fiyatı yüksek tutarak önlem aldıklarını söyledi. Aynı malı biri İzmir’den biri Çatalca’dan geliyor’ diyerek farklı fiyatlandırdığını belirten Harun, "Mal iyi dizilirse, sattırır. İyi malı öne koymalı. Renk uyumuna da dikkat ediyoruz. Ürünler hakkında da bilgili olmalıyız. Bazen yeni evli olan kadınlara yemek tarifi bile veriyoruz" dedi. 
     Müşterileri kılık kıyafetlerinden tanıyabildiğini belirten Harun, "Müşteriyi para makinesi olarak görmüyoruz. Bunu hissettiren kaybeder. Siyaset yapmak da şart. Sinirli müşterilere karşı sessiz kalma taktiği uygularım, polemiğe girmem" diye konuştu. 
     
     Zengine iyi fiyat söylerim’ 
     Uzun yıllardır Nişantaşı’nda eşi Erdoğan Özdal ile birlikte çiçekçilik yapan Güler de devamlı müşterileriyle pazarlığa girişmediğini söyledi. Güler, "Tanımadığım biriyse 3 demet istiyorsa 5 demet al, indirim yaparım diyorum. Bazen veremeyecek müşterileri memnun etmek için sermayesine de satarım. Hali vakti yerinde olana düşük fiyat söylemem. Diğerini gönderdikten sonra pazarlığa başlarım. Sinirli ile pazarlığa girişmem, yatıştırırım. Çiçeklerin belli bir düzen ve renk uyumu içinde dizildiği durumlarda daha iyi satış olur" dedi. 
     
Çiçek sattılar      Güler’in getirdiği çiçeklerin bir bölümü platforma dizildi. Güler dört milyar liralık çiçek getirdi. Bu çiçekler oturumun sonunda da Lütfü Kırdar’da bulunan katılımcılara satıldı. Harun ise Hal’den sabah mal alamadığı için sebzelerini getiremedi. Üç kızıyla birlikte gelen Güler ve Erdoğan çocuklarının sokaklarda çiçek satmak yerine okumalarını istediklerini söylediler. Özdal çifti katılımları için sadece sattıkları çiçeklerin parasını, Harun ise Güler’in kazandığı kadar bir ücret alacak. 
     
Tiyatro gibi franchising paneli      Konferansta franchising ve takım oyunu konulu bir de panel düzenlendi. Panele, Franchising Derneği Başkanı Mayir Saranga ve tiyatro sanatçısı Demet Akbağ konuşmacı olarak katıldılar. Paneli izleyenler, Akbağ’ın esprileriyle oldukça keyifli anlar geçirdiler. Akbağ, önceki gün Boyner Holding Murahhas Azası Cem Boyner’in aynı konferanstaki "Şükürler olsun, müşterilerle kucaklaşabileceğim bir güne uyandığım için" açıklamasına atıfta bulunarak, "Rüyamda, elemanlarımız işi bırakmış. Kardeşim Sedef’de işi bırakıp Amerika’ya gitmiş bütün işlerle ben ilgileniyorum. Uyandım ve iyi ki tiyatrocuyum dedim" dedi. 
     
Perakende ödülleri dağıtıldı      2. Uluslararası İstanbul Perakende Konferansı kapsamında bu yıl ilk kez dağıtılan Yılın Müşteri Hizmeti Uygulaması’ ödülleri sahiplerini buldu. Mağazalar kateorisinde Mithat Selection, marketler kategorisinde Gima, alışveriş merkezleri kategorisinde de Ankara Migros Alışveriş Merkezi ödül aldı. Yılın motivasyon uygulaması ödülü dalında Linens firmasına ödül verilirken, yılın en başarılı profesyonel yönetici ödülünü ise Mavi Jeans Genel Müdürü Nurettin Kantarelli aldı. 
     



 EKONOMİ 





















</TEXT>
</DOC>
