<DOC>
<DOCNO> 136351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/dunya/dun02.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK kendine yeter’ 
</HEADLINE>
<TEXT>

     ELÇİN ERGÜN Ankara 

     Başbakan Abdullah Gül, ABD’nin Türkiye’nin korunması yönündeki başvurusunu reddeden NATO’nun üzerine düşen görevleri yapması gerektiğini hatırlatarak, "Türk Silahlı Kuvvetleri zaten çok kuvvetlidir. Bunlara hiç ihtiyaç da yoktur. Kendi gücümüz dünyanın en önemli güçlerinden biridir" dedi. 
     Gül dün Dışişleri Konutu’nda kurban Bayramını kutladığı gazetecilerin sorularını yanıtladı. NATO’daki gelişmeleri değerlendiren Gül, şunları söyledi 
     "Türkiye soğuk savaş döneminde bütün Avrupa’yı korudu, Avrupa’ya kalkan oldu, dolayısıyla NATO’nun da şüphesiz ki üstüne düşen şeyleri yapması gerekir. Türk Silahlı Kuvvetleri zaten çok kuvvetlidir. Bunlara hiç ihtiyaç da yoktur, kendi gücümüz dünyanın en önemli güçlerinden biridir. Ama şüphesiz ki, anlaşmalardan gelen haklarımız dolayısıyla sorumluluklar vardır. NATO’nun kararında asıl hedef Türkiye değil, ama diplomasi mücadelesi devam ediyor. NATO’nun çöktüğü yorumlarına ise katılmıyorum." 
     Gül, "NATO süreci işler, bunun yeni süreçleri vardır. Önemli olan BM’den ne çıkacak. Bakalım, diplomasi işliyor" diye konuştu. 
     ABD’den yeni bir davet almadığını ifade eden Gül, Saddam Hüsseyin’in Türkiye davet edilip edilmediği yönündeki soruya yanıt vermek istemedi. 



 DÜNYA 















</TEXT>
</DOC>
