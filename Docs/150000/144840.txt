<DOC>
<DOCNO> 144840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur05.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de kar yolları kapadı... 
</HEADLINE>
<TEXT>

     Yurdun kuzeyinde etkili olan kar yağışı nedeniyle Amasya ve Sinop'ta, 54 köy yolunun ulaşıma kapalı olduğu öğrenildi. 
     Edinilen bilgiye göre, özellikle Ordu ve Samsun'un bazı ilçelerinde etkili olan kar yağışı nedeniyle dün kapanan köy yollarında karla mücadele çalışmaları sürdürülürken, Amasya'nın Merzifon ve Taşova ilçeleri ile merkeze bağlı yüksek köylerinde 50 köy yolu, Sinop'ta ise 4 köy yolu hala ulaşıma kapalı bulunuyor. 
     Yetkililer, kapalı köy yollarını açma çalışmalarının sürdürüldüğünü, elektrik ve telefon arazılarının ise giderilmeye çalışıldığını söyledi. 
     
     DOĞU KARADENİZ'DE DE YOLLAR KAPANDI 

     Doğu Karadeniz'de, kar yağışı nedeniyle toplam 435 köy yolunun ulaşıma kapalı olduğu bildirildi. 
     Köy Hizmetleri İl Müdürlükleri'nden alınan bilgiye göre, kar yağışı nedeniyle Rize'de 195, Giresun'da 140, Gümüşhane'de 86, Artvin ve Bayburt'ta 6, Trabzon'da 2 olmak üzere toplam 435 köy yolu ulaşıma kapalı bulunuyor. Yörede, köy hizmetleri ekiplerince yol açma çalışmaları sürdürülüyor. 

     
</TEXT>
</DOC>
