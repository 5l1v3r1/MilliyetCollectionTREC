<DOC>
<DOCNO> 125358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/gureli.html </URL>
<DATE> 2002/12/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Dokunulmazlık ve ihale işleri 
</HEADLINE>
<TEXT>

     AKP’ye ve Tayyip Erdoğan’a yakınlığı ile bilinen Yeni Şafak gazetesinin manşetten verdiği haberi şöyle başlıyordu 
     "Yolsuzluk ve yoksullukla mücadele vaadiyle iktidara gelen AK Parti hükümeti, sümenaltı edilen’ yolsuzluk dosyalarını açıyor. Hükümet ilk olarak Karadeniz otoyolu ihalesini masaya yatıracak. AK Parti Genel Başkan Yardımcısı Bülent Gedikli, geçmiş hükümetlerin sümenaltı ettiği dosyaların mahkemelere intikal etmesini sağlayacaklarını belirterek, Sümenaltı dosyası kalmayacak’ dedi." 
     Evet, geçen dönemde örtbas edilen, savsaklanan yolsuzluk dosyalarını AKP bir an önce "bağımsız yargıya"ya ulaştırmalı. Böyle bir girişim alkışlanır. Haberde belirtildiği gibi, AKP yoksullukla ve yolsuzlukla mücadele vaadiyle seçmenden oy aldı. 
     AKP asıl bir vaadiyle daha oy topladı. Milletvekili dokunulmazlıklarının sınırlandırılacağını vaat etti. Çünkü yolsuzlukların üzerine gidilmesi dokunulmazlıklarla yakından ilgiliydi. 
     AKP iktidara geldikten sonra ise, dokunulmazlık konusunun bir yıl sonraya bırakıldığı açıklandı. Bundan da önemlisi, Erdoğan’ın siyasi yasağının kaldırılması için yapılacak Anayasa değişikliğine, ancak dokunulmazlıklar da aynı pakette getirilirse oy vereceğini ilan eden CHP’nin tavrındaki değişiklik oldu. CHP bu Anayasa değişikliğine, dokunulmazlıklara dokunmayarak oy verdi. 
     Bunun ardından, AKP’nin, ihale yasasının uygulanmasını bir yıl ertelemek ya da değiştirmek için hazırlık yaptığı ortaya çıktı. O ihale yasası ki, Dünya Bankası’nın ısrarıyla ve AB’ye uyum gerekçesiyle çıkarılmış yürürlüğe girmesi, müteahhitlerin lobisi sonucunda 1 Ocak 2003’e ertelenmişti. Yasa müteahhitler ile siyasetçi arasındaki çıkar ya da ahbap çavuş ilişkilerine son vermeyi amaçlıyordu. 
     Fazla söze gerek yok. Halep oradaysa arşın burada 
     Yolda "duble yol" ihaleleri var. 
     Eski ihale yolsuzluklarını yargıya verin, helal olsun 
     Ya peki, ihale sanığı iken AKP’den Meclise girip dokunulmazlık zırhına bürünenlerin durumu ne olacak 
     Şu dokunulmazlığı da kaldırın, size duble helal olsun 
     
Bir açıklama      Geçen hafta dokunulmazlıkla ilgili yazımızda "sanıklar" arasında adı geçen Enerji Bakanı Hilmi Güler, hakkında herhangi bir soruşturma ve dava olmadığını bildirdi. Hem bu durumu açıklıyoruz, hem de Güler’in uzun açıklamasına rağmen, bu konudaki haberlere adının karıştırılmasının nedenini tam anlayamadığımızı açıklıyoruz. 
     
Bir şiir      Dizelerimiz bir tıp doktorundan Patoloji Profesörü Uğur Hacıhanefioğlu’nun ikinci kitabı Son Akşam Şiirleri’den. Simurg Yayıncılık, 2002 . 
     "dallarıma konan kuş mu kelebek mi başımı döndüren ne bulutsu bir rüzgara bıraktım kendimi yüzüm söğüt yaprağı incesi yüzer gibi gün ortası ellerim" 
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
