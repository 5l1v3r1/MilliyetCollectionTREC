<DOC>
<DOCNO> 133857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun29.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AKPM'de Türk-Yunan gerginliği... 
</HEADLINE>
<TEXT>

     Avrupa Konseyi Parlamenterler Meclisi AKPM Yunan Parlamenterler Heyeti Başkanı Theodoros Pangalos, AKPM'deki Türk parlamenterleri hoşgörüsüzlükle suçladı. 
     Pangalos, yaptığı yazılı açıklamada, Türk politikacıların kendi görüşlerinden farklı görüşlere tahammül edemediklerini iddia etti. 
     Yunanistan eski Dışişleri Bakanı Pangalos, Türk parlamenterlerin kendisine sert tepki göstermelerine neden olan demeciyle ilgili olarak da söylediklerinin içeriğinin yanlış yansıtıldığını iddia etti. 
     AKPM'deki Türk heyeti, Pangalos'un Yunanistan'da bir televizyon kanalına yaptığı açıklamada, ''Avrupa'da her ülke medeniyete katkıda bulundu, Türklerin modern Avrupa için ne tür katkıları var Türklerin sadece köftesi var'' şeklindeki açıklamasına, yazılı bir açıklama yaparak tepki göstermişti. 
     Türk heyeti, Pangalos'un bu tavrını protesto için Strasbourg'da Yunan parlamenter heyetinin vereceği resepsiyona katılmayı de reddetmişti. 
     Türk heyeti tarafından yapılan açıklamada, Türk ve Yunan halklarının ve siyasetçilerinin iki ülke arasındaki yakınlaşmaya büyük destek verdiklerini belirtmiş ve Pangalos gibi kişilerin tavırlarının bunu engelleyemeyeceği bildirilmişti. 
     





</TEXT>
</DOC>
