<DOC>
<DOCNO> 107709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yasam/yas06.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuleden 737’lere.. Hemen newline yere inin ..’ 
</HEADLINE>
<TEXT>

Boeing’in en çok kullanılan yolcu uçağı 737’lerin uçuş modüllerinde hata bulundu 
     DIŞ HABERLER SERVİSİ 

     Amerikan Federal Havacılık İdaresi FAA , uçuş modüllerinin hatalı olabileceği gerekçesiyle dünyadaki bütün Boeing 737’lerin kontrol edilmesini istedi. 
     FAA Sözcüsü Paul Takemoto, Boeing 737’lerin tüm modelleri 737 - 400, 500, 600 ve 800 için uçuş modülü üreten Avrupa’daki Smiths Aerospce’in teslim ettiği son partide çok sayıda hatalı modüle rastlandığını bildirdi. Takemoto, dört hatalı modülün uçuşta, arızalı 11 modülün de yerdeki kontrollerde saptandığını belirtti. Hatalı modül kullanan uçaklardan dokuzunun ABD’de, 84’ünün ise diğer ülkelerde seferde olduğu açıklandı. 
     
     Güvenli uçuş riskte 
     FAA’nın acil’ koduyla bu uçakları kullanan tüm havayollarına gönderdiği talimatta, 737’lerin kontrollerinin 10 gün içinde tamamlanması istendi. Her uçakta, uçuş kontrol sistemindeki hidroliği kontrol eden iki modül bulunuyor ve bu modüllerdeki hata uçuş kontrol sistemini etkileyerek uçağın güvenli uçuşunu riske sokuyor. 
     
Türkiye’nin Boeing’lerine inceleme yok      SİNAN TOROS İstanbul 

     THY Genel Müdürü Yusuf Bolayırlı, THY filosundaki Boeing uçaklarında, FAA tarafından incelenmesi istenilen parçaların seri numaralarının yer almadığını kaydetti. THY’de halen 26 adet Boeing 737-800 yeni nesil , 16 adet 737-400 ve 2 adet de 737-500 olmak üzere toplam 44 adet Boeing uçağı var. 
     



 YAŞAM 
















</TEXT>
</DOC>
