<DOC>
<DOCNO> 114516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur31.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek'in oyu "emaneten" AKP'ye 
</HEADLINE>
<TEXT>

     FP'nin kapatılmasından sonra adı yeni kurulacak partide lider olarak geçen Ankara Büyükşehir Belediye Başkanı Melih Gökçek, arkadaşlarıyla birlikte oyunu "emanet olarak" AKP'ye vereceklerini söyledi. 
     Gökçek, şu an Türkiye'de sadece AKP ile CHP'nin barajı aştığının gözlemlediğini savundu. Kendisinin de anketler yaptırdığını ifade eden Gökçek, "Diğer anketlere değil, kendi yaptırdığım anketlerin sonuçlarına inanıyorum. Barajı geçeceğiz, diye iddialı olan bazı partiler var. Bunların bazıları yüzde 7-8'i ancak bulurken, bazıları da yüzde 2.8 oranında oy alıyor. Parti ismi verip boy hedefi olmak istemiyorum" diye konuştu. Yaptırdığı anketlerin sonuçlarından söz eden Gökçek, şöyle devam etti 
     "Biz de arkadaşlarımızla oturarak şuna karar verdik bunun Demokrat Parti DP ile bir ilgisi yok. Türkiye'de istikrarın sağlanması lazım. İstikrar olabilmesi için de tek başına bir iktidar gerekiyor. Biz de mevcut iki siyasi partiden birine destek vermeyi düşündük. Sağduyulu insanlar olduğumuz için AKP'yi tercih ettik." Gökçek, AKP'nin, tek başına iktidara geleceğinin görüldüğünü öne sürerek "AKP'de oyların yüzde 90-95'i Recep Tayyip Erdoğan'ın şahsına veriliyor. Madem ki böyle oluyor, Tayyip Erdoğan da başbakan olmalı" dedi. 
     





</TEXT>
</DOC>
