<DOC>
<DOCNO> 117403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sonspo15.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun, Almanya yolcusu... 
</HEADLINE>
<TEXT>

     Beşiktaş'ta, sakatlığı nedeniyle uzun süredir forma giyemeyen Ahmet Dursun'un, FC Bayern Münih Kulübü Doktoru Müller Wolfahrt'a muayene olmak üzere hafta sonunda Almanya'ya gideceği bildirildi. 
     Beşiktaş Kulübü İletişim Komitesi Başkanı Mete Düren, bugün İstanbul Memorial Hastanesi'nde ikinci kez sağlık kontrolünden geçen Ahmet Dursun'un sakatlığını tam teşhis edebilmek amacıyla Almanya'ya göndereceklerini söyledi. 
     Düren, Ahmet Dursun'a uygulanacak tedavi yöntemini, yapılacak bu kontrolden sonra belirleyeceklerini ifade ederek, ''Ya uyguladığımız tedavi yöntemine devam edeceğiz, ya da yeni bir tedavi uygulayacağız. Almanya'da yapılacak kontrolden sonra Ahmet Dursun için yoğun bir tedavi programı uygulanıp, sahalara bir an önce dönmesini sağlayacağız'' diye konuştu. 
     
     HASAN ARAT'IN ACI GÜNÜ 
     Beşiktaş Kulübü'nün son kongresinde başkan adayı olan Hasan Arat'ın babası vefat etti. 
     Adana'da yaşayan 73 yaşındaki Mehmet Necmettin Arat'ın beyin kanaması sonucu öldüğü öğrenildi. Arat'ın cenazesinin, yarın öğle namazının ardından Adana Kabasakal Mezarlığı'nda toprağa verileceği bildirildi. 
     





</TEXT>
</DOC>
