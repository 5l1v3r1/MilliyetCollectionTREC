<DOC>
<DOCNO> 137445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/spor/spo15.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Bursa’ya ceza geliyor      GALATASARAY maçının ikinci yarısında sahaya atılan yabancı ve tehlikeli maddeler Bursaspor’a pahalıya malolacak. Disiplin Kurulu’na sevk edilecek olan Yeşil - Beyazlı kulübe 1.5 milyar lira para cezası verileceği öğrenildi. Hakem İsmet Arzuman’ın yaptırdığı 3 numaralı anons nedeniyle gözlemciler tarafından da rapor edilen Bursaspor’un cezasının perşembe gün belli olacağı ifade edildi. 
     
Ve şölen başlıyor      ŞAMPİYONLAR Ligi’ne verilen ara bugün bitiyor. Liglerin devre tatili nedeniyle uzun süredir özlenen heyecan, 4 karşılaşmayla yeniden başlayacak. 
     
Bilardonun yüzü güldü      BİLARDO Milli Takımı’nın, Almanya’daki Dünya 3 Bant Bilardo Şampiyonası’nda birinciliğe ulaşmasının, gelecek yıl düzenlenecek Dünya Şampiyonası’na Türkiye’nin iki takımla katılmasını sağlayacağı bildirildi. Antrenör Avni Köksal, Semih Saygıner ve Tayfun Taşdemir’den oluşan ekibin, bu başarısının Dünya’da Türk bilardoculara büyük rağbet duyulmasını sağlayacağını söyledi. 
     



 SPOR 























</TEXT>
</DOC>
