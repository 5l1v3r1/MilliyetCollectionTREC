<DOC>
<DOCNO> 108563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/ekonomi/eko03.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ye, iç, beğenmezsen iade et 
</HEADLINE>
<TEXT>

Gıda ürünlerine iade garantisi getiren Tansaş, müşterilerini mağazalarda başlarına gelebilecek kazalara karşı sigortalıyor 
     EKONOMİ SERVİSİ 

     Müşteri ilişkilerini altı maddeyle yenileyen Tansaş, bugünden itibaren tüm gıda ürünlerinde fiş tarihine bakmaksızın koşulsuz iade garantisi getiriyor. Tansaş Genel Müdürü Servet Topaloğulu, altı maddenin, koşulsuz ürün iade garantisinin yanı sıra duyurulan bir ürünün mağazada bulunmaması durumunda muadil ya da bir üst kalitedeki ürünü müşteriye aynı fiyattan verileceğini taahhüt ettiklerini de bildirdi. Topaloğlu, "Tansaş’ın ilan ettiği fiyatlardaki tipografi hatalarından dolayı sorumluluğu üzerimize alıyoruz. Örneğin 10 milyon lira bedelli bir ürün yanlışlıkla 1 milyon lira basılmışsa o ürünü 1 milyon liraya alırsınız. Bundan böyle müşterilerimiz mağazalardan aldığı ürünün son kullanım tarihi geçmiş ise aynı ürünün son kullanım tarihi geçmemiş olanı kendilerine ücretsiz verilecektir" dedi. Topaloğlu, müşterilerini, mağaza dahilinde başlarına gelebilecek her tür kaza durumlarının sigorta güvencesine aldıklarını da açıkladı. 
     



 EKONOMİ 
















</TEXT>
</DOC>
