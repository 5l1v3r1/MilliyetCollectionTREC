<DOC>
<DOCNO> 123679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/yas00.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemeklerden sonra sakın tatlı yemeyin 
</HEADLINE>
<TEXT>

Kan şekeri dengesinin bozulması insana yedikçe yeme hissi veriyor ve kilo alınıyor. Uzmanlar "Bu dengeyi bozacak’ şekerli yiyeceklerden uzak durun bol bol lifli besin tüketin" diyor 
     Ramazan kilolarına elveda - 2 

     Ayşegül AYDOĞAN 

     
     Kilo verirken öncelikle hangi besinlerden uzak duracağınızı ve ne tip besinleri yememiz gerektiğini’ bilmelisiniz... Bilinenin aksine bazı besinler zayıflatacağına kilo almamıza, bazıları yedikçe yememize yol açar. Ancak acıkmamızı geciktirerek daha az yememizi sağlayan besinler de var. İstanbul Cerrahi Hastanesi Beslenme ve Diyet Uzmanı Dr. Yasemin Bradley, kilo verme programlarında hangi besinlere, neden dikkat edilmesi gerektiğini anlattı. 
     Ayda ne kadar kilo vermek doğru 
     İdeali haftada yarım ya da bir kilo vermektir. 
     
     Zayıflamak için hangi besinler tercih edilmeli 
     Mümkün olduğunca kan şekerini dengede tutacak yiyeceklerle beslenmek esas amaç olmalı. Çünkü bu besinler acıktırmazlar. 
     
     Tok tutan yiyecekler 
     Nedir bunlar 
     Kompleks karbonhidratlar’ dediğimiz sebze, meyve, baklagiller, tahıllar, esmer ekmek, esmer pirinç, kepekli makarna gibi besinlerdir ve bunlara ağırlık verilmelidir. Bu yiyecekler kan şekerimizi dengede tutarak bizi acıktırmaz. Böylece gün boyunca yediğimiz miktar azalır. 
     
     Çabuk kilo verdiren besinler nelerdir 
     Liften zengin yiyecekler mercimek, fasulye, meyve, yulaf, tüm meyve ve sebzeler. Bunların içerdikleri lif, şeker molekülleriyle birleşip onların emilimini yavaşlatır. Böylece kan şekerini dengelemeye yardımcı olur. Zaten kilo vermede ve kilo korumada hedef, kan şekerini dengede tutmaktır. 
     
     Her gün bir elma 
     Kan şekerinin dengesi neden bu kadar önemli 
     Kan şekeri dengesizliği, vücutta bir kısır döngüye yol açar. Kan şekerini çok çabuk yükselten besinler yediğinizde örneğin şeker, bal, muz, karpuz, kavun gibi meyveler, kuru üzüm, işlenmiş buğday unu gibi içlerindeki şeker, mide ve bağırsaklardan çok çabuk emilir ve kan şekerini bir anda yükseltir. Kan şekeri çabuk yükseldiği zaman beyin pankreasa, "Hemen insülin salgıla, kan şekerini düşür" emrini gönderir. Pankreas aşırı insülin üretir o da kan şekerini düşürür. Beyin bu kez de sizi tekrar yeme ihtiyacı içine sokar ve gereksiz yemeye başlarsınız. Örneğin yemek üzerine tatlı yendiğinde bu yaşanıyor çabuk acıkıyorsunuz. 
     
     Hangi meyveler, ne kadar yenmeli 
     Günde 5 porsiyon sebze ve meyve yemek, sadece kilo vermek için değil, sağlıklı bir yaşam ve pek çok rahatsızlığa karşı korunmak için de şart. Kilo verme programlarında öncelik verdiğimiz meyve elma. Her gün bir elma herkesin sloganı olmalı. 
     
Zeytinyağı kullanın bira içmeyin ...      Dr. Bradley’den kilo vermek ya da kilosunu korumak isteyenlere bazı küçük ipuçları 

</TEXT>
</DOC>
