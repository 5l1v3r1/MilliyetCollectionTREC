<DOC>
<DOCNO> 126394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo01.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'in ilk yarısı böyle geçti... 
</HEADLINE>
<TEXT>

     Futbolda 34 haftalık 2002-2003 sezonu Birinci Süper Lig maratonunda, 18. hafta maçlarını da içeren ilk bölüm, 5 erteleme maçı dışında, dün yapılan karşılaşmalarla tamamlanırken, son maçında evinde Bursaspor'u 1-0 yenen Beşiktaş, 1 maçı eksik olmasına karşın 41 puanla bu ilk bölümü lider olarak tamamladı. 
     Beşiktaş'ın gerisinde, 39 puanla geçen yılın şampiyonu Galatasaray, 37 puanla bu sezon büyük bir çıkış gerçekleştiren Gençlerbirliği ve 35 puanla da 1 maçı eksik Fenerbahçe sıralandı. Ligde bu sezon ilk bölümü, 1'er maçı eksik 15'er puanlı Elazığspor ve Göztepe ile 14 puanlı Kocaelispor, son 3 sırada ve düşme hattında bitirdi. 
     18 hafta boyunca yapılan 157 maçta, toplam 440 gol atılırken, maç başına düşen gol sayısı 2.8 olarak gerçekleşti. 34 golle 4., 13. ve 16. haftalarında bu yarının en yüksek gol rakamına ulaşılan ligde, devrenin en farklı skorlu galibiyetlerini, kendi sahalarında, 6. haftada Fenerbahçe, Galatasaray'ı ve 7. haftada Malatyaspor, Altay'ı 6-0, 13. haftada da Fenerbahçe, Bursaspor'u 7-1 yenerek yenerek elde etti. Ligin 15. haftasında ise futbolseverler yalnızca 14 gol izleyebildi. Ligin 9. haftasında 5-4'lük skorla biten Malatyaspor-Gençlerbirliği maçı ile 13. haftada 2-7 biten Adanaspor-Gençlerbirliği, 16. haftada yine aynı skorla tamamlanan Samsunspor-Gençlerbirliği maçları, 9'ar golle ilk yarıda en çok gol atılan karşılaşmalar oldu. 
     Bu yarıda en fazla liderlik koltuğunda oturan takım, lig ikincisi Galatasaray'dı. 9 hafta zirveyi bırakmayan sarı-kırmızılı ekibin yanısıra, Gençlerbirliği ve ilk bölümün lideri Beşiktaş, 4'er hafta zirve keyfini yaşarken, 1 hafta da puan ve gol averajları aynı olan Galatasaray ile Gençlerbirliği, liderlik koltuğunu paylaştı. 
     Gol krallığı yarışmasında, Bursasporlu Okan, 13 golle ilk bölüm sonunda ilk sırada bulunuyor. Bu futbolcuyu, 11 golle Gaziantepspor'un Brezilyalı golcüsü Viola, 9'ar golle Galatasaraylı Arif ve Fenerbahçeli Washington'un yanısıra Gençlerbirliği'nden Youla, 8'er golle de Trabzonsporlu Fatih, Gençlerbirliği'nden Ahmed Hassan, Adanasporlu Necati ve Ankaragücü'nden Augustine izliyor. 
     
     KIRMIZI VE SARI KARTLAR 

     Toplam 32 kırmızı ve 688 de sarı kartın gösterildiği ilk yarının ''en centilmen takımları'', Bursaspor, Malatyaspor ve Gaziantepspor oldu. Bursaspor ve Malatyasporlu futbolcular kırmızı kart görmezken, Gaziantepspor'un futbolcuları da 1 kırmızı ve 36 sarı kartla cezalandırıldı. 
     18 haftalık ilk bölümde, futbolcularına toplam 4 kırmızı, 30 sarı kart çıkan Ankaragücü ile 2 kırmızı ve 49 sarı kartı bulunan Samsunspor, ''en hırçın takımlar'' olarak dikkati çekti. 
     Bu arada ilk yarının tek 2 kırmızı kart gören futbolcusu olan ve 1 de sarı kartı bulunan Galatasaraylı Emre Aşık, ''en hırçın futbolcu'' unvanını aldı. 
     
     PENALTI GOLLERİ 

     157 maçta hakemler, 9. ve 15. haftalar dışında her hafta penaltı noktasını gösterirken, bu yarıda verilen 40 penaltının 30'u golle sonuçlandı. Bu devrede Elazığspor ve Malatyaspor dışındaki takımlar, en az 1 kez penaltı atış hakkı kazanırken, diğer 16 takım içinde penaltıdan golü olmayan tek takım Adanaspor oldu. 1. hafta da 6 penaltıyla, hakemlerin en çok beyaz yuvarlağı gösterdiği haftaydı. 
     5 vuruşla en fazla penaltı atış hakkı kazanan takım olan Gaziantepspor'un yanısıra 4 atış hakkı elde eden Fenerbahçe, 4'er gole ulaşarak penaltıdan en fazla golü olan takımlar unvanını elde ettiler. Takımlarına 3'er penaltı golü kazandıran Gençlerbirliği'nden Thomas ve İstanbulsporlu Cenk, en fazla penaltı golü olan futbolcular olarak kayıtlara geçti. 
     
     İLK BÖLÜMÜN KARNESİ 

     En Fazla Galip Gelen Takımlar Galatasaray, Beşiktaş 12 
En Az Galip Gelen Takımlar Bursaspor, Göztepe 3 
En Fazla Berabere Kalan Takımlar Adanaspor, Malatyaspor, Bursaspor 7 
En Az Berabere Kalan Takım Kocaelispor 1 
En Fazla Yenilen Takım Kocaelispor 13 
En Az Yenilen Takım Beşiktaş 0 
En Fazla Gol Atan Takım Gençlerbirliği 47 
En Az Gol Atan Takımlar Diyarbakırspor, Denizlispor, Göztepe 17 
En Fazla Gol Yiyen Takım Altay 39 
En Az Gol Yiyen Takım Beşiktaş 9 
En Sakin Hafta 11. hafta 1 kırmızı, 27 sarı kart 
En Hareketli Haftalar 6. hafta 7 kırmızı, 35 sarı kart , 12. hafta 1 kırmızı, 48 sarı kart 
Kırmızı Kart Gösterilmeyen Hafta 7. ve 14. haftalar 
En Fazla Sarı Kart Gösterilen Hafta 12. hafta 48 
En Az Sarı Kart Gösterilen Hafta 11. hafta 27 
Futbolcuları En Fazla Kırmızı Kart Gören Takım Ankaragücü 4 
Futbolcuları Bir Haftada En Fazla Sarı Kart Gören Takım Galatasaray 13. haftada Trabzonspor maçında 7 
Futbolcuları En Fazla Sarı Kart Gören Takım Samsunspor 49 
Futbolcuları En Az Sarı Kart Gören Takım Elazığspor 28 
Skorların Tasnifi 157 maçın 42'si beraberlikle, 75'i evsahibi, 40'ı deplasman olmak üzere 115 maç, bir takımın galibiyetiyle bitti. 
En Çok Görülen Skorlar 1-0, 2-1 25 
Diğer Skorlar 1-1 19 , 0-0, 2-0 15 , 3-1 14 , 3-0 12 , 2-2 7 , 4-2, 4-1 5 , 3-2 3 , 4-0, 6-0, 7-2 2 , 3-3, 7-1, 5-4, 4-3, 5-3, 5-1 1 
En Fazla Beraberlik Görülen Hafta 1. hafta 6 
Beraberlik Görülmeyen Haftalar 13. ve 16. haftalar 
Deplasmanda En Farklı Skorla Galip Gelen Takım Gençlerbirliği 13. haftada Adanaspor ve 16. haftada Samsunspor'u 7-2 yenerek 
Deplasman Takımlarının En Başarılı Olduğu Hafta 3. hafta 4 galibiyet, 2 beraberlik, 3 yenilgi 14 puan 
Evsahibi Takımların En Başarılı Olduğu Hafta 2. hafta 7 galibiyet, 1 beraberlik ve 1 yenilgi 22 puan 
Deplasman Takımlarının Galip Gelemediği Hafta 5. hafta 
Kendi Sahasında En Başarılı Takım Beşiktaş 10 maçta 7 galibiyet, 3 beraberlik 24 puan 
Kendi Sahasında En Başarısız Takım Samsunspor 9 maçta, 2 galibiyet, 2 beraberlik, 4 yenilgi 8 puan 
Deplasmanda En Başarılı Takım Galatasaray 10 maçta 5 galibiyet, 3 beraberlik, 2 yenilgi 18 puan 
Deplasmanda En Başarısız Takım Elazığspor 8 maçta 2 beraberlik, 6 yenilgi 2 puan 
Deplasmanda En Fazla Galip Gelen Takımlar Beşiktaş, Galatasaray, Gençlerbirliği 5 
Deplasmanda En Az Galip Gelen Takımlar Denizlispor, Bursaspor, Elazığspor 0 
Deplasmanda En Fazla Berabere Kalan Takımlar Malatyaspor, Denizlispor 4 
Deplasmanda En Az Berabere Kalan Takım Ankaragücü 0 
Deplasmanda En Fazla Yenilen Takım Kocaelispor 8 
Deplasmanda En Az Yenilen Takım Beşiktaş 0 
Deplasmanda En Fazla Gol Atan Takım Gençlerbirliği 30 
Deplasmanda En Az Gol Atan Takımlar Ankaragücü 4 
Deplasmanda En Fazla Gol Yiyen Takım Bursaspor 23 
Deplasmanda En Az Gol Yiyen Takım Beşiktaş 6 
Kendi Sahasında En Fazla Galip Gelen Takımlar Beşiktaş, Galatasaray, Fenerbahçe 7 
Kendi Sahasında En Az Galip Gelen Takımlar Adanaspor, İstanbulspor, Göztepe, Samsunspor 2 
Kendi Sahasında En Fazla Berabere Kalan Takımlar Bursaspor, Diyarbakırspor, Adanaspor 4 
Kendi Sahasında En Az Berabere Kalan Takımlar Galatasaray, Kocaelispor 0 
Kendi Sahasında En Fazla Yenilen Takımlar Altay, Kocaelispor 5 
Kendi Sahasında En Az Yenilen Takımlar Beşiktaş, Fenerbahçe 0 
Kendi Sahasında En Fazla Gol Atan Takım Fenerbahçe 27 
Kendi Sahasında En Az Gol Atan Takım Adanaspor 7 
Kendi Sahasında En Fazla Gol Yiyen Takım Altay 22 
Kendi Sahasında En Az Gol Yiyen Takım Trabzonspor 2 

NOT Haftalarla ilgili istatistik verilerde 18. hafta, 3 maç ertelendiği için değerlendirme dışı bırakılmıştır. 

     
</TEXT>
</DOC>
