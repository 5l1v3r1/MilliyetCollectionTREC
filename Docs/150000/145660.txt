<DOC>
<DOCNO> 145660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yazar/sazak.html </URL>
<DATE> 2003/03/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Özkök ve sivil paşalar 
</HEADLINE>
<TEXT>

     Genelkurmay Başkanı Orgeneral Hilmi Özkök, Irak savaşında Bush’tan daha Amerikancı kesilen ve Bağdat’ta çocuklar bombalanırken Türkiye’nin kaçırdığı fırsata üzülen çevrelerden, sivil paşalar’dan haftalardır duymayı beklediğimiz insanca, hakça çıkışı dün Diyarbakır’da yaptı 
     Irak’ın kendini savunma imkanlarını ortadan kaldırmayacak tarzda silahsızlandırılması, öncelikle kitle imha silahlarından arındırılması, bölgemizin ve ülkemizin istikrar ve güvenliği için hayati önemi haizdir. Ancak bu savaş bizim savaşımız, bu görev bizim görevimiz değildir.’ 
     Özkök Paşa’nın sözleri savaşı en son askerler ister’ düşüncesini doğruluyor. 
     ABD’deki savaş lobisi’nin, dünyayı hiçe sayarak başlattığı Irak’ı işgal harekatının aşamalarını ekranlardan izliyoruz. 
     Güney cephesinde işler Rumsfeld - Powell ikilisinin planladığı şekilde gitmedi. Savaşın birinci haftasında koalisyon güçleri’ Bağdat önlerine bile gelebilmiş değil. Şok ve dehşet’ adı altında Bağdat’a ve öteki Irak kentlerine yağdırılan bombalar sivil hedefleri vurmaktan başka işe yaramıyor. 
     Saddam ve komutanları ayakta. Korunmasız aileler, çocuklar, kadınlar ölüyor. Çölde kaybolan, Dicle Nehri’nin sazlıklarında Kalaşnikof ateşinden korunmaya çalışan genç Amerikalılar ödüyor savaşın bedelini. 
     Bizim sivil paşalar’a kalsa, Mehmetçik de ABD askeriyle birlikte Kuzey Irak’a girecek ve ateş altında kalacaktı. 
     Evet Türkiye, zor bir dönemeçte, ekonomisini riske atma pahasına 26 milyar dolarlık ABD yardımından oldu ama ne zaman ve nasıl sonuçlanacağı kestirilemeyen savaş’ta kurşun atmanın, Bağdat’ta çoluk çocuğun üzerine bomba yağdırmanın utancından da kurtuldu. 
     Zafer senaryoları çizerek, kuzeyden cephe açılmasını isteyenlerin gerçek niyetleri şimdi anlaşılıyor. Türkiye’ye biçilen rol, Kürt devleti ilan edilene dek geçerli olacaktı. 
     Saddam’a karşı birleşemeyen ABD ve Avrupa Birliği ülkeleri, Türkiye’nin Kuzey Irak’a müdahalesi söz konusu olunca Ankara’nın işgalci duruma düşeceğini ve AB’ye hiçbir zaman üye olamayacağını seslendirmeye’ çalıştılar. 
     Çifte standart, iki yüzlülük’ başka nasıl olur 
     Türkiye’nin ABD ile birlikte kuzey cephesi’ni açma planına başlangıçta ses çıkarma, seyirci ol, hesaplar bozulunca’ Türkiye’yi işgalci ilan et 
     Özkök Paşa Orgeneral - Genelkurmay Başkanı sitem ediyor 
     Şayet bir gün işler kontrolden çıkarsa, dilerim bu dostlarımız şimdi karşı çıktıkları hareketleri yapmamızı bizden istemek zorunda kalmasınlar.’ 
     Ne Bağdat, ne Kuzey Irak. 
     Savaşta yer almak istemiyoruz. 
     Bağdat’ta sokak çatışmaları başlamadan, yeni Vietnam’lar yaşanmadan ateşkes’ sağlanmalı, Saddam rejimi silahsız son bulmalıdır. 
     Özkök, askerin barış’ istediğini açıklamıştır. 
     Durumdan vazife çıkarma sırası sivil paşalar’da. 
     
     







</TEXT>
</DOC>
