<DOC>
<DOCNO> 142238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/soneko21.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İKV Başkanlığı'na Davut Ökütçü seçildi... 
</HEADLINE>
<TEXT>

     İktisadi Kalkınma Vakfı İKV Yönetim Kurulu Başkanlığı'na Davut Ökütçü seçildi. 
     İKV 39. Genel Kurulu'nda yapılan ve tek listeyle gidilen seçimlerde belirlenen yeni yönetim kurulu üyeleri toplanarak, görev dağılımını gerçekleştirdi. 
     Önceki yönetimde Başkan Yardımcısı olarak görev yapan Davut Ökütçü, yeni yönetimde Başkanlığa getirildi. 
     Yılmaz Kanbak ve Zeynep Bodur Okyay da, Başkan Yardımcılıklarına seçildiler. 
     Yeni yönetim, önümüzdeki dönem programını şekillendirmek ve çalışma takvimi oluşturmak üzere 24 Mart'ta ilk toplantısını yapacak. 
     İKV'nin yeni Başkanı Davut Ökütçü basın mensuplarına yaptığı açıklamada, çok yoğun bir çalışma döneminden geçtiklerini belirterek, ''Yapmamız gereken önemli ödevler var. Bu önemli ödevlerin hazırlık çalışmalarında da İKV önemli katkılarda bulunacak'' diye konuştu. 
     2.5 yıldır İKV yönetiminde yer aldığını anımsatan Ökütçü, 31 yıl Koç Grubu'nun değişik kademelerinde görev yaptığını ve son olarak Koç Holding Tüketim Grubu'nda Başkana Yardımcı olarak çalıştığını bildirdi. 
     Şu anda Koç Grubu'nun 4 şirketinde yönetim kurulu üyeliğinin devam ettiğini belirten Ökütçü, ayrıca Tüketim Grubu Başkanlığı nezdinde danışmanlık hizmeti verdiğini kaydetti. 
     





</TEXT>
</DOC>
