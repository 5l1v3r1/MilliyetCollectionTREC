<DOC>
<DOCNO> 109006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sontur04.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Morgül'ün baş kemancısı sahnede öldü... 
</HEADLINE>
<TEXT>

     Şarkıcı Yılmaz Morgül'ün baş kemancısı Kenan Çanakkaleli , konser sırasında geçirdiği kalp krizi sonucu öldü. 
     Alınan bilgiye göre, Biga'da faaliyet gösteren Doğtaş Mobilya firmasının 30. yıl kuruluş yıldönümü için düzenlenen konserde sahneye çıkan Yılmaz Morgül şarkılarını söylerken, baş kemancısı Kenan Çanakkaleli, aniden fenalaşarak yere yığıldı. 
     Biga Devlet Hastanesi'ne kaldırılan kemancının, geçirdiği kalp krizi sonucu öldüğü anlaşıldı. 
     Yılmaz Morgül, konserine son vererek hastaneye gitti. Çanakkaleli'nin cenazesi, hastane morguna kaldırıldı. 
     





</TEXT>
</DOC>
