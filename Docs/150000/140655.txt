<DOC>
<DOCNO> 140655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/ekonomi/eko05.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Ekonomik paket olumlu 
</HEADLINE>
<TEXT>

Ekonomik paketi olumlu bulan IMF Dış İlişkiler Direktörü Dawson niyet mektubunun yazılmakta olduğu hatırlattı 
     IMF Dış İlişkiler Direktörü Tom Dawson, Başbakan Abdullah Gül’ün açıkladığı ekonomik önlemleri olumlu bulduklarını’ söyledi. Şu anda niyet mektubunun yazılmakta olduğunu hatırlatan Dawson, IMF İcra Direktörleri Kurulu’nun Türkiye’ye ilişkin toplantısının tarihinin henüz belli olmadığını söyledi. 
     Dawson, Washington’daki IMF Merkezi’nde düzenlediği basın toplantısında, gazetecilerin, Irak bağlantılı ABD’nin yardım paketi konusundaki son gelişmeleri sorması üzerine, yorumda bulunmaktan kaçınarak, şöyle devam etti "Şu anda paket olsaydı programa etkisi tartışılırdı. Ancak mevcut program bu paketin ulaşacağı varsayımı üzerine kurulu değil. Dolayısıyla böyle bir varsayım üzerine çalışmıyoruz." 
     Tom Dawson, son iki ayın enflasyon rakamlarının yüksek olduğu yorumu üzerine de, "Bu tür göstergeleri haliyle takip ediyoruz. Ancak şu anda programın üzerine kurulu olduğu parametrelerin değiştirilmesi için bir neden yok" diye konuştu. 
     



 EKONOMİ 
















</TEXT>
</DOC>
