<DOC>
<DOCNO> 133321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/astro/index.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareket ve iyimserlik 
</HEADLINE>
<TEXT>

     Haftanın ilk günü akıcı bir atmosfer sunuyor. Yay burcundaki Ay'ın rahat açıları eğitim, hareket, değişiklik ve iyimserlik açısından olumlu bir havaya işaret etmekte. Koç'lar bu enerjilerden yararlanmalı ve kendilerini kısıtlayan koşullardan çıkmalılar. Gün içinde onları doğru yöne çekecek şans söz konusu. Boğa'lar ortaklaşa konularda söz sahibi olacak ve kaynaklarını daha iyi kullanabilecekler. Duygusal ilişkilerinde de esnek olmaya çalışmalılar. İkizler için hem heyecanlı hem de sorunlara çözüm getirebilecekleri bir gün var. Eleştirilere açık ve esnek oldukları sürece başkalarından da çok şey öğrenecekler. Yengeç'ler kötümserlikten uzaklaşmalılar. İş ortamındaki değişiklikler ya da yeni kurallar yüzünden biraz uğraşabilirler. Aslan'lar her zamanki karizmalarını öne çıkacaklar. Şanslı günlerindeler ama abartıya da kaçmamalılar. Başak'lar kolay karar veremeyecekler. önceliklerini iyi planlamalılar. Ev ve yakın çevreye ilişkin konular gündeme gelebilir. 
Terazi'ler esnek davranarak şanslarını artırıyorlar. Kısa yolculuklar, kardeşler ve yakınlarla ilgili konular, çok sayıda konuşma dikkat çekici olabilir. Akrep'ler parasal alanda rahat edebilecekleri gündeler. Süregelen projelerini somut hale getirebilirler ya da maddi yönden bir rahatlama söz konusu olabilir. Yay'lar Ay'ın etkisiyle değişikliğe açıklar, duygusal tepki verseler de, herkesin desteğini alacaklar. Üstlerle ilişkilerde de yeni fırsatlar söz konusu olacak. Oğlak'lar geçmiş konuları ele almalı ve sabırlı davranmalı. Bugünlerde geçmişin bir muhasebesini yapmak faydalı olabilir. Duyguları abartmamak gerekiyor. Kova'nın keyfi yerinde çünkü yeni girişimler ve planlar onları canlı kılmakta. Başkalarından destek alma, grup çalışması yapma şansına sahipler. Balık'lar biraz daha dikkatli olmalılar. İhmalkarlık ya da unutkanlıklar iş hayatında dikkat çekici olabilir. Daha iyi organize olmaları gereken bir gündeler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
