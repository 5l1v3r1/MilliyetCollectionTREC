<DOC>
<DOCNO> 125600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun13.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hablemitoğlu'nun öldürülmesi Alman medyasında... 
</HEADLINE>
<TEXT>

     Ankara Üniversitesi öğretim üyesi Dr. Necip Hablemitoğlu'nun öldürülmesi Alman medyasında da yer aldı. 
     Berliner Morgenpost gazetesi, ''Türkiye'de bir tarihçi öldürüldü'' başlığıyla verdiği haberde, Dr. Hablemitoğlu'nun evinin önünde kimliği belirsiz kişi veya kişiler tarafından silahlı saldırıya uğradığını yazdı. 
     Tagesspiegel ve Hamburger Abendblatt gazeteleri de, internet sayfalarında, haberi ''Türk yazar vurularak öldürüldü'' başlığı altında verdiler. 
     Haberlerde, Dr. Hablemitoğlu'nun, Türkiye'deki Alman vakıflarının casusluk yaptığı belirtilen kitabın yazarı olduğu, bu kitaptan dolayı söz konusu vakıflara karşı dava açıldığı hatırlatıldı. 
     Alman birinci televizyon kanalı ARD de, haberi teletekst sayfasında yayınladı. 
     





</TEXT>
</DOC>
