<DOC>
<DOCNO> 106118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo11.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor "Fenerbahçe'yi yenmememiz için sebep yok " 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, 11 Eylül'de Fenerbahçe ile yapacakları erteleme karşılaşmasında tüm hesapların galibiyete yönelik olduğunu belirterek, ''Olmaması için bir neden de yok. Fenerbahçe galibiyetimiz sürpriz olmaz'' dedi. 
     Kamil Gereçci, yaptığı açıklamada, Gaziantepspor'un son yıllarda, en kötü döneminde dahi sahasında özellikle üç büyüklere karşı çok başarılı sonuçlar aldığını söyledi. 
     Bu sezon yaptıkları 3 karşılaşmanın 2'sinde berabere kaldıklarını, Elazığspor'u ise deplasmanda farklı skorla yendiklerini hatırlatan Gereçci, ''Sahamızda Fenerbahçe ile yapacağımız karşılaşmayla galibiyet sayımızı 2'ye, puanımızı 8'e çıkarmayı amaçlıyoruz'' diye konuştu. 
     Yıldızlar takımı olarak tanımlanan Fenerbahçe karşısında kolektif futbolla sonuca gideceklerine inandığını savunan Gereçci, haftanın boş geçirilmemesi ve bu karşılaşmaya hazırlık olması açısından yarın Kamil Ocak Stadı'nda Hatayspor ile özel bir maç yapacaklarını da sözlerine ekledi. 
     





</TEXT>
</DOC>
