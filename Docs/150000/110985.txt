<DOC>
<DOCNO> 110985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko29.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Bakü-Ceyhan boğazlar için en iyi çözüm" 
</HEADLINE>
<TEXT>

     ABD, İstanbul ve Çanakkale boğazları için Bakü-Ceyhan'ın iyi çözüm olduğunu açıkladı. 
     ABD'nin Hazar Üst Danışmanı Stiven Mann, Bakü-Ceyhan'ın İstanbul ve Çanakkale boğazları için çevre korumada çok iyi çözüm olduğunu söyledi. 
     Mann, bugün Almatı'da sona eren KIOGE-2002 Petrol ve Doğal Gaz Konferansı'nda yaptığı açıklamada, ''artık Boğazlar'da ekolojik afetlerin meydana gelmemesi için Bakü-Ceyhan var'' dedi. 
     Bakü-Ceyhan boru hattının tam kapasitesi ile çalışamayacağı yönünde basında yer alan açıklamalara karşılık veren Mann, Azerbaycan petrolünün söz konusu boru hattı için yeterli olduğunu vurguladı. 
     ABD'li yetkili ayrıca boru hattının Kazakların Hazar kıyısında bulunan Aktau Limanı'na kadar gelmesi için ülkesinin tam destek vereceğini açıkladı. 
     





</TEXT>
</DOC>
