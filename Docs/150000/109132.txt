<DOC>
<DOCNO> 109132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/soneko14.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan en pahalı ülkeler arasına girdi... 
</HEADLINE>
<TEXT>

     Bu yıl başında Euro'ya geçişin ardından gelen fiyat artışlarıyla Yunanistan, en pahalı Avrupa ülkeleri arasına girdi. 
     Atina'da yayımlanan Katimerini gazetesi, bu belirlemeyi, Yunanistan, Almanya, İtalya, Belçika ve İngiltere'de yaptırdığı 80 adet mal ve hizmetin fiyatlarının karşılaştırıldığı araştırmanın verilerine dayanarak yaptığını duyurdu. 
     Katimerini, yaptırdığı araştırma sonucu, Atina'daki fiyatların Roma, Londra, Münih ve Brüksel'dekilerle hemen hemen aynı olduğunun görüldüğünü kaydetti. 
     Yunanistan'da kişi başına düşen gelirin AB ortalamasının yüzde 70'i oranında olduğunu hatırlatan Katimerini, ücretlerin, fiyatları karşılayacak şekilde, derhal arttırılmasının ise Yunan ekonomisinin yok olması anlamına geleceğine dikkati çekti. 
     Katimerini, Yunanistan'daki fiyatların Avrupa'dakilerle eş ancak kişi başına düşen gelirin düşüklüğünün, düşük verimlilik ve rekabet gücünün azlığından kaynaklandığı değerlendirmesini de yaptı. 
     





</TEXT>
</DOC>
