<DOC>
<DOCNO> 101765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy06.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta, Yılmaz istifaya çağrıldı 
</HEADLINE>
<TEXT>

Okuyan, görevinden istifa etti 
     ANKARA Milliyet 

     ANAP seçim öncesi istifalar nedeniyle karıştı. ANAP Yalova Milletvekili Yaşar Okuyan, bakanlık görevinin ardından ANAP Genel Başkan Yardımcılığı görevinden de istifa etti. ANAP Kurucu Üyesi Vehbi Dinçerler de "ANAP Genel Başkanı’nı görevden ayrılmaya, Onursal Başkanlık’ makamına geçmeye, hiç olmazsa bu seçimleri yeni bir başkanın yürütmesine fırsat vermeye" davet etti. 
     ANAP MKYK’dan önceki gün istifa eden sanatçı Necla Akben’in de başka partide siyaseti sürdüreceği öğrenildi. 
     ANAP Genel Başkanı Mesut Yılmaz da, parti yönetimiyle ters düşen ve kopacağı söylenen Isparta Milletvekili Erkan Mumcu ile görüştü. Yılmaz’ın konutunda gerçekleşen ve yarım saat süren görüşme sonrası Mumcu, "Genel Başkan’ın daveti üzerine geldim. Kendisiyle seçim, ittifaklar, seçime giderken partinin uyguladığı politikalar konusunda görüş alışverişinde bulunduk" dedi. Mumcu, "ANAP ile mi devam edeceksiniz " sorusu üzerine, "Şimdilik bu kadarını söyleyebilirim" diye konuştu. 
     Yılmaz da, "Mumcu istifa ediyor mu " sorusuna, "Bir sorunumuz yok" karşılığını verdi. 
     



 SİYASET 



















</TEXT>
</DOC>
