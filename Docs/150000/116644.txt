<DOC>
<DOCNO> 116644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/magazin/mag01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ALTIN GECE 
</HEADLINE>
<TEXT>

Boyner Holding’in amiral gemisi’ Altınyıldız, 50’nci yaşgününü tarihi atmosferde, gözalıcı kreasyonlar ve muhteşem konserle kutladı... 
     DENİZ ALTUNTAŞ 

     Boyner Holding şirketlerinden Altınyıldız, tekstil ve hazır giyim sektöründeki 50’nci yılını geçtiğimiz gece Darphane-i Amire binalarında kutladı. 
     Boyner Holding Yönetim Kurulu Başkanı Osman Boyner eşi Ayten Boyner ile Ümit-Cem Boyner çiftinin daveti İstanbul sosyetesini bir araya getirdi. Osman Boyner, Altınyıldız’ın Boyner Holding’in amiral gemisi’ olduğunu söyledi. Boyner Holding’in murahhas azası Cem Boyner ise "Altınyıldız, 100 milyon doları aşan cirosu ile sektöründe liderdir" açıklamasını yaptı. 
     Kokteylle başlayan kutlama, Network ve Fabrika Altınyıldız’ın 2002 Sonbahar -Kış koleksiyonları defilesiyle devam etti. 
     
     Muhteşem konser 
     Defilede Network ve Altınyıldız Marka Müdürü eski manken Eyşam Özhim de podyuma çıktı. 
     Tören, dünyaca ünlü neyzen Kudsi Ergüner, besteci ve piyanist Fahir Atakoğlu ve Sertab Erener’i Aya İrini’de ilk kez bir araya getiren konserle sona erdi. 
     



 MAGAZİN 












</TEXT>
</DOC>
