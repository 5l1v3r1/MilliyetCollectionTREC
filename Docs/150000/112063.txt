<DOC>
<DOCNO> 112063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur02.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de 7 köy muhtarı görevden alındı... 
</HEADLINE>
<TEXT>

     Tunceli'nin Ovacık İlçesi'ne bağlı 7 köyün muhtarı, terör örgütüne yardım ve yataklık ettikleri gerekçesiyle görevlerinden alındılar. 
     Ovacık Kaymakamlığı'ndan edinilen bilgiye göre, yakalanan TKP- ML TİKKO örgütü üyesinin verdiği ifade doğrultusunda düzenlenen operasyonda, 7 köy muhtarı yakalanarak Malatya DGM'ye sevk edildi. 
     Malatya DGM'de, Yenikonak Köyü Muhtarı Yadigar Hayırlıoğlu ile Havuzlu Köyü Muhtarı Ali Çakmaz, tutuklanarak cezaevine gönderilirken, 5 köy muhtarı da serbest bırakıldı. 
     Ovacık Cumhuriyet Savcılığı'nca, ''terör örgütüne yardım ve yataklık'' suçundan dava açılması üzerine de Ovacık Kaymakamlığı, 7 köy muhtarını görevden aldı. 
     





</TEXT>
</DOC>
