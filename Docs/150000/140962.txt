<DOC>
<DOCNO> 140962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/uras.html </URL>
<DATE> 2003/03/06/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Borsamız, "savaş" istiyor 
</HEADLINE>
<TEXT>

     Genelkurmay Başkanımız, halkın yüzde yüzü savaşa karşıdır diyor ama, geliniz görünüz ki, "piyasalar", "Amerikan muhibleri" ve de "mütareke basını" tezkere reddedildiği için, "üzüm üzüm" üzülüyor. Bu çevrelerin ümidi tezkerenin tekrar Meclis’e gönderilmesi ve savaş kararının çıkması. Belki halktan utandıkları için, açık açık savaş istiyoruz demiyorlar da, tezkere Meclis’ten geçmeli diyerek dolaylı olarak bekleyişlerini ortaya koyuyorlar. 
     
Tezkere ümidi şahlandırdı      Özellikle borsanın kaderini savaşa bağlaması, şaşkınlık yaratıyor. Tezkerenin Meclis’ten geçme olasılığı, borsacıları şahlandırıyor. Tezkerenin geçmemesi, Türkiye’nin savaşa bulaşmaması olasılığı ortaya çıkınca, borsacılar "battık" diye telaşa düşüyor. Nedir bu tezkere ve savaş bekleyişinin ardında yatan ABD’den gelecek 6 milyar dolarlık hibe veya, hibe yerine gelecek 30 milyar dolarlık kredi, dar bir çevrenin iştahını kabartıyor. Bu dar çevrenin düşüncesi, bu parasal imkanın Türkiye’nin ekonomik çöküşünü erteleyeceği, spekülatif hareketlerin bir süre daha devam etmesine imkan hazırlayacağıdır. Ama, bunun karşılığında Türkiye’nin uğrayacağı kayıp hiçbir şekilde dikkate alınmıyor. Gelecek paranın uğranılacak kayıplar yanında, ne kadar ufak kalacağı hiçbir şekilde düşünülmüyor. 
     Tezkere ikinci defa TBMM’den geçmese, Meclis savaş kararı vermese ve bütün bunların sonunda borsa çökse, acaba ne olur Acaba, ülkenin savaşa girmesinin getireceği zarar ile borsanın çökmesi halinde karşılaşılacak zarar ne ölçüdedir 
     Borsanın önemini kimse inkar edemez. Borsanın tasarrufları yatırıma ve üretime kanalize etme fonksiyonunu kimse küçümseyemez. Ama bizde, son üç yıldır borsa, tasarrufları yatırıma ve üretime yönlendirme fonksiyonunu kaybetti. Daha önce borsaya intikal etmiş kağıtlar üzerinde, bir spekülasyon pazarı haline geldi. Borsada, bırakınız her günü, saat başı fiyatları indirip bindirenler halk değil, spekülatörler. Şimdi ellerinde yaklaşık 4 milyar dolarlık kağıdı tutan spekülatörlerin gönüllerini hoş etmek, ellerindeki kağıtların fiyatını yükseltmek, fiyatlar yükseldikten sonra "keriz silkeleyerek" para kazanmalarını sağlamak için Meclis’ten tezkere geçirip, Türkiye’yi savaşa mı sokacağız Ne yazık ki, medyada "piyasa" deyimi, çok kullanılıyor ve yanlış kullanılıyor. Medya devamlı olarak "piyasa"nın tezkere ve savaş beklentisinden söz ediyor. Gerçekte medyanın "piyasa" dediği 1 borsa spekülatörleri ile 2 döviz spekülatörlerinden başkaları değil. "Piyasa"nın esas oyuncuları, yatırımcılar, üreticiler, ihracatçılar, tüccar, esnaf ne tezkere peşinde, ne de savaş istiyor. 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
