<DOC>
<DOCNO> 119081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sonspo06.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ünsal, en az 3 hafta yok... 
</HEADLINE>
<TEXT>

     Galatasaray'ın, FC Barcelona ile yaptığı Avrupa Şampiyonlar Ligi H Grubu son maçında sağ dizinden sakatlanan Hakan Ünsal'ın, en az 3 hafta sahalardan uzak kalacağı açıklandı. 
     Bakırköy Acıbadem Hastanesi'nde bu sabah Prof.Dr.Ömer Taşer tarafından 20 dakika süren artroskopi uygulanan milli futbolcunun, 3 hafta sonra takımla birlikte çalışmalara başlayabileceği bildirildi. 
     Prof.Dr.Taşer, operasyon sonrası basın mensuplarına yaptığı açıklamada, Hakan Ünsal'ın sağ diz iç ve dış menüsküslerinde yırtıklar belirlediklerini ve yaptıkları artroskopiyle de bu yırtıkları aldıklarını söyledi. 
     Hakan Ünsal'ın, 2 hafta sonra koşulara başlayabileceğini kaydeden Prof.Dr.Taşer, milli futbolcunun biraz kilo vermesi gerektiğini de vurgulayarak, takımla birlikte çalışmalara ise ancak 3 hafta sonra başlayabileceğini bildirdi. 
     Hakan Ünsal'ın öğleden sonra taburcu edileceği bildirildi. 

     
</TEXT>
</DOC>
