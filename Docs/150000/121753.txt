<DOC>
<DOCNO> 121753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yasam/yas09.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Klon bebek’ yıl sonunda doğuyor 
</HEADLINE>
<TEXT>

     İnsan kopyalamak amacıyla kurulan Clonaid şirketinin konuyla ilgili müdürü Fransız Brigitte Boisselier, tarihi bir açıklama yaptı. Şu anda beş kadının kopya bebeklere’ hamile olduğunu açıklayan Boisselier, bir Amerikalı çiftin kızlarının da yıl sonuna kadar dünyaya geleceğini bildirdi. Doğum için kesin tarih veremeyeceğini belirten Boisselier, "2002 sonuna kadar bekliyoruz" diye konuştu. Müdür, beş hamilenin ikisinin Amerikalı, ikisinin Asyalı, diğerinin Avrupalı olduğunu belirtti. İtalyan doktor Severino Antinori de, önceki gün Roma’da ilk kopya bebeğin 2003 ocağında dünyaya geleceğini söylemişti. Clonaid firmasını, 55 bin müridi bulunduğu söylenen Rael tarikatı kurmuştu. Tarikatın müritleri, yeryüzündeki yaşamı 25 bin yıl kadar önce uzaylıların geliştirdiğine ve insanların kopyalama yoluyla yaratıldığına inanıyorlar. 
     



 YAŞAM 






















</TEXT>
</DOC>
