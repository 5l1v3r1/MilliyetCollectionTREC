<DOC>
<DOCNO> 114136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/siyaset/siy05.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Markaj başladı 
</HEADLINE>
<TEXT>

     BARKIN ŞIK Ankara 

     Washington, Irak lideri Saddam Hüseyin’i devirmeyi planladığı operasyon öncesinde Ankara’ya, ABD Merkez Kararg hı Komutanı General Tommy Franks ve ABD Avrupa Müttefik Kuvvetler Komutanı Joseph Raltson’ı gönderdi. Bush yönetimi, iki komutan aracılığıyla Irak operasyonu konusunda Türkiye’den destek isteyecek. 
     Saddam’ın devrilmesinin ardından işgal kuvvetlerinin Irak valisi olarak görev alacağı belirtilen Franks ve Raltson dün Ankara’ya ayrı ayrı geldi. Franks ve beraberindeki Pentagon yetkilileri, safari adı verilen eğitim kıyafetleriyle, öğleden sonra Esenboğa’ya indi. Heyet buradan Sheraton Oteli’ne geçti. 
     
     Komutanlara brifing 
     Edinilen bilgilere göre heyet, Genelkurmay Başkanı Orgeneral Hilmi Özkök ve kuvvet kademesiyle bir araya gelecek ve bir brifing verecek. Irak operasyonu konusundaki hazırlıklar ve Türkiye’den beklenenler başlığı altında verilecek brifingde, Türkiye’deki üslerin ve hava sahasının ABD uçaklarına açılması istenecek. ABD, İncirlik üssündeki kotaların artırılmasının yanı sıra Diyarbakır ve Malatya’daki üslerin de açılması isteğini Türk tarafına aktaracak. 
     
     MGK’da konuşulacak 
     Pentagon heyetinin talepleri, yarın gerçekleştirilecek Milli Güvenlik Kurulu MGK ekim ayı olağan toplantısında da masaya yatırılacak. Geçen ay gerçekleşen MGK toplantısında Türkiye’nin olası bir Irak harek tına BM’den veya NATO’dan karar çıkması halinde destek vermesini kararlaştıran Ankara, Kuzey Irak’taki gelişmeler doğrultusunda talepleri yeniden değerlendirecek. 
     



 SİYASET 















</TEXT>
</DOC>
