<DOC>
<DOCNO> 125643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo02.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor ligin ilk yarısında hedefine ulaşamadı... 
</HEADLINE>
<TEXT>

     İkinci Futbol Ligi A Kategorisi takımlarından Kayserispor'un kulüp başkanı Mete Eke, ligin ilk yarısında hedeflerine ulaşamadıklarını söyledi. 
     Eke, sezon başında yaptıkları transferler ile şampiyonluğa oynayacak bir kadro kurmalarına ve hedeflerini de bu yönde belirlemelerine rağmen, ligin ilk yarısında beklenen başarıyı gösteremediklerini belirtti. 
     Bir süre önce Teknik Direktör Celal Kıbrızlı'nın yerine göreve getirilen Reha Kapsal'ın takımı toparlamaya çalıştığı ifade eden Eke, ''Ligin ilk yarısında hedefimize ulaşamadık. Ancak, oyun düzenimiz yeni yeni oturmaya başladı. İyi bir kamp döneminin ardından lige Sivasspor galibiyetiyle başlayacağımıza inanıyorum. İnşallah Kayserispor mayıs ayında şampiyonluğunu ilan edecektir'' dedi. 
     Eke, Reha Kapsal'ın raporu doğrultusunda takıma takviye yapacaklarını, birkaç futbolcuyla görüşmelerinin sürdüğünü belirtti. 
     





</TEXT>
</DOC>
