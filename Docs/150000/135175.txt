<DOC>
<DOCNO> 135175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yasam/yas01.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi bizden çok seven Fransız 
</HEADLINE>
<TEXT>

Çoğu Türkün yapmadığını bir Fransız yaptı. Antalya’da ölen Fransız Dumoulin’in annesi, Türkiye sevdalısı’ oğlunun organlarıyla tam yedi Türke hayat’ verdi... 
     SELMA KUNAR, AHMET AY Antalya DHA 

     Tatil için Antalya’ya gelen ve 13 yıllık dostlukları bulunan iş ortağı iki Fransız turistin otel odasındaki kavgası kanlı bitti. 
     Belek’teki Clup Marmara Bellis’e bir haftalığına gelen ve aynı odada kalan Patrick Dumoulin 52 ile Jacavesz Immer 40 , henüz bilinmeyen bir nedenle tartıştı. Kendini otel odasına kapatan Dumoulin, kapıya gelen Immer’e intihar edeceğini söyledi. Arkadaşını ikna ederek kapıyı açtıran Immer konuşmak isterken, Dumoulin aniden odanın camına yöneldi. Engellemek isteyen Immer ile Dumoulin arasında boğuşma oldu. Bu sırada başını komodine çarparak beyin travması geçiren Dumoulin, kaldırıldığı Akdeniz Üniversitesi Tıp Fakültesi Hastanesi’nde can verirken, Immer çıkarıldığı mahkemece tutuklandı. 
     
     Böbrekler can buldu bile 
     Immer’in avukatı İsmail Duygulu, iki Fransız’ın 13 yıllık arkadaşlıklarının yanı sıra iş ortaklığı da bulunduğunu belirterek, "Philippe arkadaşının ölüm haberini duyunca yıkıldı. Ağlamaya başladı. Bu olayın tamamen kaza sonucu meydana geldiğini düşünüyoruz. Dava devam ediyor" dedi. 
     Ölüm haberi üzerine Fransa’dan Antalya’ya gelen anne Palette Dumoulin de, beyin ölümü gerçekleşen oğlunun organlarını bağışladı. Dumoulin’in bir böbreği Hayriye Erkul’a 39 , diğeri de Muharrem Altınok’a 30 dün nakledildi. 
     Dumoulin’in diğer organları ise, karaciğeri Ege, kalp kapakçıkları da 9 Eylül üniversitelerindeki iki ayrı kişiye hayat vermek üzere bu illereİzmir’e gönderildi. 
     
     Oğlum da bunu isterdi’ 
     Dumoulin’in muhafaza altına alınan iki korneasının görmeyenlere ışık olacağı, tendonlarınınsa birden fazla hastada kullanılabileceği belirtilirken, anne Palette, oğlunun Türkiye’yi çok sevdiğini ve defalarca tatile geldiğini dile getirerek, "Oğlum öldükten sonra yararlı bir iş yapmak isterdi. Bunun için organlarını bağışladım. Oğlum da böyle olmasını isterdi" diye konuştu. 
     



 YAŞAM 




















</TEXT>
</DOC>
