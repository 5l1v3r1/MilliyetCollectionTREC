<DOC>
<DOCNO> 140187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/guncel/gun12.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrika içi okul 
</HEADLINE>
<TEXT>

İstanbul’daki bir firma eğitimini yarıda bırakmış gençler için fabrika binasında okul açtı. Derslikte 26 genç eğitim görüyor 
     ASLI ÖKTENER İstanbul 

     Bir şirket, kaliteli eleman yetiştirmek için fabrika binasında açtığı çıraklık okuluyla kendi alanında bir ilke imza attı. Deri çanta ve cüzdan üretimi alanında eğitimli eleman sıkıntısı yaşanmasını dikkate alan Petek Frması, bir okul açabilmek için önce İstanbul Valiliği, ardından İl Milli Eğitim Müdürlüğü’yle görüştü. Olumlu yanıt alınca da fabrikanın üst katında oluşturduğu derslikte 2 Ekim 2002’de derslere başladı. 
     Çoğunluğu ilköğretim okulunu yarıda bırakan 26 genç, formalarıyla derse girerek, haftada 10 saat, Türkçe, matematik, teknik resim ve iş güvenliği eğitimi görüyor. Gelecek yıl diploma almaya hazırlanan gençler, bir meslek sahibi olmaktan mutluluk duyduklarını söylüyor. 
     
     Açığı kapatacak 
     Diplomaların Milli Eğitim Bakanlığı tarafından verileceğini belirten Genel Koordinatör Zeki Mar "Okul saraciye sektöründeki eğitimli personel açığını kapacak. Biz günü kurtarmaya çalışmadık. gençlerin daha iyi yetişmeleri için fabrikamıza okul kurduk" dedi. 
     



 GÜNCEL 













</TEXT>
</DOC>
