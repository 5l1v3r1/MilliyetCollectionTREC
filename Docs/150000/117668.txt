<DOC>
<DOCNO> 117668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko03.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF İktidar değişince ufak değişiklikler olur 
</HEADLINE>
<TEXT>

IMF Dışişleri Direktörü Tom Dawson, iktidar değiştiğinde programlarda bazı değişikliklerin olabileceğini ve AKP ile birlikte çalışmayı beklediklerini söyledi 
     Uluslararası Para Fonu IMF Dışilişkiler Direktörü Tom Dawson, seçimlerde iktidarın değişmesinin ardından, IMF destekli programlarda bazı değişiklikler yapılmasının doğal olduğunu ve AKP ile çalışmayı beklediklerini söyledi. 
     
     Piyasa tepkisi olumlu 
     Dawson, Washington’daki IMF merkezinde düzenlediği basın toplantısında, Türkiye’de piyasaların seçim sonuçlarına olumlu tepki verdiğini hatırlattı. AKP yetkililerinin, bazı yeni ekonomik planlarının olduğunun belirtilmesi üzerine Dawson, AKP’nin programa genel destek verdiği açıklamalarından memnuniyet duyduklarını ifade etti. 
     Dawson, "Yeni bir iktidar geldiğinde, programın bazı unsurlarının gözden geçirilmesi hiç şaşırtıcı olmaz. Yeni kurulacak hükümetin programa devam etme kararlılığı olduğu anlaşılıyor. İktidarlar değiştiğinde birçok program gözden geçirilir, bazı değişiklikler yapılabilir. Yeni kurulacak hükümetin bizimle çalışmasını bekliyoruz’’ dedi. 
     



 EKONOMİ 


















</TEXT>
</DOC>
