<DOC>
<DOCNO> 123670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/spo04.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennem ısınıyor 
</HEADLINE>
<TEXT>

Yıllar önce rakiplerin korkulu rüyası olan Avni Aker Stadı, eski günlerine dönüyor. Trabzon, evindeki son 4 maçında da galip gelip hiç gol yemedi 
     Efsane geri dönüyor 
     BİR dönem rakiplerin maç yapmaya korktuğu, "Avni Aker cehennemi" olarak adlandırdıkları stat, eski günlerine geri dönüyor. Geçen sezon kendi sahasında oynadığı maçlarda adeta kabus yaşayan Bordo - Mavililer, bu yıl Kocaelispor’u 2-0 yendikleri maçın ardından oynadıkları Diyarbakırspor, Ankaragücü ve Denizlispor’u yenmeyi bildi. Bordo - Mavililer bu karşılaşmalarda filelere 9 gol bıraktı, kalesinde ise gol görmedi. 
     
     Gole geçit yok 
     BU yıl kalesine adeta duvar ören Trabzonspor, oynadığı 16 lig maçının 9’unda gol yemeyerek ayrı bir başarıya daha imza attı. Bordo - Mavililer, 5 maçta kalesinde 1’er gol görürken, sadece 2 maçta 2’şer golü filelerinde buldu. Karadeniz ekibi, geçen yıl aynı dönemde kalesinde tam 21 gol görmüş ve tarihi bir rekor kırmıştı. Bu dönemde sadece İstanbulspor, Bursaspor ve Yimpaş Yozgatspor’dan gol yememişti. 
     
Erdinç’e jest      DENİZLİSPOR maçında kolu kırıldığı için 2 ay sahalardan uzak kalacak olan Erdinç’e yönetimin oynuyormuş gibi prim ödeyeceği açıklandı. Bordo - Mavili futbolcunun, her maçta ilk 11’de oynayanlar gibi yararlanacağı, sözleşmesi gereği transferinin yüzde 40’ını maç başı alacak olan Erdinç’e bu paranın da aynen ödeneceği belirtildi. 
     
Doğan sert çıktı      GAZİANTEPSPOR Kulübü Başkanı Celal Doğan, asbaşkanlar Asım Atmaz ve Bülent Mamatoğlu’nun Trabzon havaalanında bir grubun saldırısına uğraması olayının peşini bırakmayacaklarını söyledi. Doğan, "Trabzon’daki kamu görevlileri, Futbol Federasyonu ve Trabzonspor yönetimi bu işi aydınlığa kavuşturmazsa Trabzonspor maçlarına gitmeme kararı aldık. Konuyu FIFA’ya taşıyacağız" dedi. 
     



 SPOR 


























</TEXT>
</DOC>
