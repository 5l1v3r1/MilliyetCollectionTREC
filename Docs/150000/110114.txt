<DOC>
<DOCNO> 110114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/spor/aspo.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Başkent’i Ahmet Dursun ile bombaladı, üç puanı kaptı 
</HEADLINE>
<TEXT>
TEK SORTİ YETTİ 0-1 
Haftalardır yüzü gülmeyen Siyah - Beyazlı takım, Ankaragücü deplasmanında ayağa kalktı. Savunmada kusursuz bir oyun çıkaran Kartal, Sarajevo maçı öncesi güven aşıladı 
     CEMAL ERSEN 

90 dakkika      Lucescu maçtan önce futbolcularını açıkça tehdit etmiş, kimilerinin uyarı olarak algıladığı "Artık kredimiz bitti" ifadeleri ile Beşiktaş’ın bugün nasıl bir kritik noktaya geldiğini anlatmaya çalışmıştı. Bir hafta içinde Siyah - Beyazlı ekibin oynayacağı üç önemli karşılaşmanın ilk ayağı olan Ankara deplasmanı, öyle yutulacak kolay bir lokma değildi. 
     Gerçi Başkent’teki meslekdaşı, vatandaşı Stoichita, Rumen çalıştırıcıyı "Cin gibi bir adam" sözcükleriyle yere - göğe sığdıramıyordu. Ama iş Luce’de bitmiyordu elbette. Sonuçta günlerdir motive etmeye çalıştığı futbolcularının performansı da önemliydi. Bu arada Beşiktaş’ın dört maçlık deplasman fobisini de yenmesi gerekiyordu. 
     
     Ahmet’le avantaj 
     Maçın ilk pozisyonu 6. dakikada Agustine ile geldi. Hemen bir dakika sonra ise Beşiktaş rakibin zincirleme hataları sonucu doğan golle Ahmet Dursun sayesinde büyük bir avantaj yakaladı. Ama kim tahmin ederdi, Kartal’ın bu golün üzerine yatmayı düşüneceğini...Golden sonra Ankaragücü’nün mücadelesi ve hırsı oyuna renk ve hareket getirdi. 26. dakikaya Başkent ekibi adına iki kez beraberlik şansı sığdı. Önce Simao, sonra Hüseyin gol vuruşlarında beceriksiz kaldı. 
     Dedik ya, "oyun hızlandı" diye, 29’da Pancu vurdu, Zafer çıkardı. 33’de yine Pancu ve pozisyonun devamında Ahmet Dursun direkleri dövdü. Aynı anda Lucescu ise saçını - başını yolmakla meşguldü. 
     Devre arasında ısınmak için sahaya çıkan Nouma, Başkent seyircisinin gece kulübüne davetine alkışla karşılık verirken, oyuna dahil olduğu 72. dakikadan bitime kadar son derece etkisiz kaldı. Ankaragücü’nün dün gol yollarındaki en etkili silahı Yılmaz, 52’de yine bir frikik vuruşu ile Beşiktaş kalesini yokladı. Ancak geçen haftayı dinlenerek geçiren Cordoba bu pozisyonda da gole izin vermedi. 
     
     Moral geldi 
     Dün Beşiktaş’ta taraftarları çıldırtan bir isim vardı ki, kaçırdığı gollerle inanılmazı başardı. 58 ve 76. dakikalarda kaleciyle karşı karşıya kaldığı pozisyonlarında Ahmet Dursun zoru tercih edip, golü yapamadı. 
     Sarı - Lacivertli ekibin gol için baskısı 90 dakika içinde sonuç getirmedi. Zaten Yılmaz’ın duran topları dışında, sonucu değiştirecek etkili pozisyonu da yoktu. Beşiktaş zorlu UEFA sınavı öncesi Başkent’te üç puanın yanında moral de buldu. Ancak futbolu taraftarlarını ve teknik direktörünü memnun etmeye yetmedi. 
     
Farklı olmalıydıBeşiktaş Teknik Direktörü Lucescu, Ankaragücü karşısında kolay fırsatları harcadıklarını söyledi, "Olağanüstü oynamadık ama 4-0 kazanabilirdik" dedi 
     İlk yarı iyiydik’ 
     BEŞİKTAŞ Teknik Direktörü Mircea Lucescu, Ankaragücü karşısında önemli bir üç puan kazandıklarını açıkladı. Rumen teknik adam, "İlk yarıdan ve alınan galibiyetten memnunum. İkinci yarıda, düşüş vardı. Bunun nedeni kaybetme korkusu. Net pozisyonlar bulduk. Ahmet ve Nouma iki fırsatı kaçırdı. Olağanüstü oynamadık ama 4 - 0 kazanabilirdik. Sonuçta istediğimizi aldık" dedi. 
     
     Cordoba’ya övgü 
     KOLOMBİYALI kaleciyi baskı altında olduğu için bir hafta dinlendirdiğini açıklayan Lucescu, "Cordoba’yı bir numara olması için aldık. Dinlendi ve performansından memnunum. Güney Amerikalı kaleciler biraz varyasyonlu oynuyorlar. Galatasaray’da da Mondragon hatalar yaptı. Bunlar geçici" dedi. Rumen hoca, Sarajevo maçı için de şunları söyledi "Beşiktaş’ı tanıtmak için, kazanıp döneceğiz." 
     



 SPOR 


























</TEXT>
</DOC>
