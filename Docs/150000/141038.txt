<DOC>
<DOCNO> 141038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo14.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Fenerbahçe derbisinin hakemi belli oldu... 
</HEADLINE>
<TEXT>

     Birinci Süper Futbol Ligi'nde 23. hafta maçlarını yönetecek hakemler açıklandı. 
     Futbol Federasyonu Merkez Hakem Kurulu'ndan yapılan açıklamaya göre, Galatasaray ile Fenerbahçe arasında yapılacak derbi maçta M.Selçuk Dereli, Trabzonspor ile Beşiktaş arasındaki karşılaşmada ise Kuddusi Müftüoğlu görev yapacak. 
     Böylece derbinin hakemi ile ilgili bugüne dek yapılan tahminler de doğru çıkmadı. Özellikle televizyonda yorum yapan eski hakemler, maçı yönetecek isimler arasında başta Ali Aydın'ı sonra Kuddusi Müftüoğlu ve Serdar Tatlı'yı aday gösteriyordu. Ancak Merkez Hakem Kurulu maça sürpriz bir isim atarken, Trabzonspor Beşiktaş maçına ise adı geçen hakemlerden birini atamış oldu. 
     Ligde haftanın maçlarında düdük çalacak hakemler şöyle 
     7 Mart Cuma 
Gaziantepspor-Adanaspor Bülent Demirlek 
8 Mart Cumartesi 
Denizlispor-Altay Mustafa Çulcu 
Malatyaspor-Elazığspor Metin Tokat 
Göztepe-Samsunspor Zafer Önder İpek 
Galatasaray-Fenerbahçe M.Selçuk Dereli 
9 Mart Pazar 
İstanbulspor-Kocaelispor Serdar Tatlı 
Diyarbakırspor-Bursaspor Ali Aydın 
Ankaragücü-Gençlerbirliği Mutlu Çelik 
Trabzonspor-Beşiktaş Kuddusi Müftüoğlu 

     
     SELÇUK DERELİ İLK KEZ 2 TAKIM ARASINDA GÖREV ALACAK 

     Dünyanın en zorlu ve en önemli derbi karşılaşmalarından biri olarak nitelendirilen Galatasaray-Fenerbahçe maçını yönetecek olan m.Selçuk Dereli, Merkez Hakem Kurulu'nun MHK genç gözdelerinden ve ilk kez 2 takım arasındaki bir maçta görev yapacak. 
     34 yaşındaki Ankara bölgesi hakemlerinden M.Selçuk Dereli, öğretmenlik yapıyor. 
     1999-2000 sezonunda Süper Lig Hakemliği'ne yükselen Dereli, bu yıl FIFA kokartı taktı. 
     Bu sezon MHK tarafından Birinci Süper Lig'deki 12 karşılaşmada görevlendirilen Dereli, yine bu sezon Fenerbahçe'nin 3 ve Galatasaray'ın da 1 maçında düdük çaldı. 
     Galatasaray, Dereli'nin görev yaptığı karşılaşmada Trabzonspor'u 2-1 yenerken, Fenerbahçe, Denizlispor'u 3-2 ve Samsunspor'u da deplasmanda 3-1 yendi. Sarı-lacivertliler, deplasmanda Diyarbakırspor'a 3-0 yenildi. 
     Dereli, Süper Lig hakemi olduğundan bu yana 6 Galatasaray ve 4 de Fenerbahçe maçında görev yaptı. 
     Dereli'nin, Süper Lig Hakemliği'ne yükseldiği tarihten bu yana yönettiği Galatasaray ve Fenerbahçe maçlarının sonuçları şöyle 
     1999-2000 Sezonu 
Galatasaray-Büyükşehir Belediyesi Ankaraspor Türkiye Kupası 3. tur 5-1 
Vanspor-Galatasaray 1-3 
2000-2001 Sezonu 
Galatasaray-Adanaspor Türkiye Kupası 4. tur 2-1 
2001-2002 Sezonu 
Malatyaspor-Galatasaray 0-2 
Fenerbahçe-Gençlerbirliği 2-0 
Yimpaş Yozgatspor-Galatasaray 3-3 
2002-2003 Sezonu 
Fenerbahçe-Denizlispor 3-2 
Samsunspor-Fenerbahçe 1-3 
Galatasaray-Trabzonspor 2-1 
Diyarbakırspor-Fenerbahçe 3-0 

     
</TEXT>
</DOC>
