<DOC>
<DOCNO> 119148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/aeko.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DOLAR 4 EKİM 2001 1.600.000 TL newline DOLAR 15 KASIM 2002 1.600.000 TL 
</HEADLINE>
<TEXT>

Seçim sonrası yatırımcının borsa ve faize yönelmesi ile kan kaybeden dolar, dün bir ara 1 milyon 600 bin liranın altını da gördü. Dolar bir yıl önce de bu değerdeydi 
     ORHAN TEKEOĞLU 

     Türk tasarrufçusunun kriz dönemlerindeki sığınağı’ olan dolar, seçimlerden sonra gelen satışlara direnemedi. Faizlerin yüzde 50’nin altına inmesi ve borsanın hızlı yükselişi, dolardaki satışları hızlandırdı. 
     Dolar hem bankalararası piyasada hem de serbest piyasada, psikolojik sınır’ olan 1 milyon 600 bin liranın altına inerek alışta 1 milyon 595 bin liraya geriledi ve böylece 4 Ekim 2001 tarihindeki değerine geri döndü. 
     Hükümetin hafta sonunda kurulabileceği, Kıbrıs’a ilişkin iyimser gelişmeler ve Avrupa Birliği üyelik görüşmeleri için Türkiye’ye tarih verileceği ihtimali, doları 1 milyon 600 binin altına çekti, faizleri de yılın en düşük düzeyine indirdi. 
     
     Düşüş hızlandı 
     Geçen yıl 4 Ekim’de ilk kez 1 milyon 600 bine çıkan dolar, dün bankalararası piyasada alışta 1 milyon 595 bin liraya indi. 4 Kasım’da bir ara 1 milyon 737 bin liraya kadar çıkarak tarihi rekor kıran dolar, yeni başbakan beklentisiyle gelen satışlarla geriledi. 
     Doların 4 Kasım’dan bu yana değer kaybı yaklaşık yüzde 8 olarak gerçekleşti. Doların 1 milyon 600 bine gerilemesinde faizlerin yüzde 50’nin altına inmesinin önemli etkisi oldu. 
     Türk yatırımcısının vazgeçmediği tasarruf araçlarından dolar mevduatı yılbaşında 40.6 milyar dolar düzeyinde iken, özellikle mayıs ayından bu yana yaşanan siyasi belirsizlik nedeniyle bu rakam ekim sonunda 42.5 milyar dolara yükseldi. 
     Ancak başta enflasyon olmak üzere ekonomik göstergelerin iyileşmesi ile TL’nin prim yapması, doların değer kaybına neden oldu. 
     
     Borsa çıkışta 
     Borsa, yeni hükümetin kurulacağı beklentisiyle dün de yüzde 4.83’lük yükseliş gösterdi. Endeks 626 puanlık artışla 13.597 puana çıkarak 14 Ocak’tan bu yana en yüksek değerine çıktı. Borsanın seçimlerden sonraki yükselişi yüzde 33.08 olarak gerçekleşti. 
     
     Faizler yüzde 49.9 
     Hükümet beklentisi bono faizlerini yüzde 50’nin de altına çekti. Bir yıl önce yüzde 92.9 düzeyinde seyreden bono faizleri dün gelen alımlarla yüzde 50’nin altına indi. En çok işlem gören 2 Temmuz 2003 vadeli bononun pazartesi valörlü faizi yüzde 49.91’e indi. Böylece faizler bu yılın en düşük düzeyine inmiş oldu. 
     
Borsa öne çıkmaya başladı      Son bir yılda dolar aynı seviyesinde kalırken, borsa yüzde 74.20 artış gösterdi. Endeksin dolar bazındaki getirisi de yüzde 61.10 olarak gerçekleşti. Bu süre içinde faiz oranlarında hızlı düşüş yaşandı. Bono faizlerindeki oran yüzde 92.49’dan yüzde 49.92’ye indi. Repo faizi de yüzde 59’dan yüzde 44’e düştü. 
     Yatırım fonlarının son bir yıllık getirisi de yüzde 61.09 oldu. Cumhuriyet altını yüzde 8.82, külçe altının getirisi de yüzde 10 düzeyinde kaldı. 
     
 3 Ekim 2001 15 Kasım 2000 Dolar 1.600.000 1.601.000 Borsa 7.805 13.597 C. Altını 102.000.000 111.000.000 24 ayar altın 15.000.000 16.500.000 Yat. fonu endeksi 203.442 327.727 Bono faizi 92.49 49.92 Repo 59.05 44.00      
     



 EKONOMİ 
























</TEXT>
</DOC>
