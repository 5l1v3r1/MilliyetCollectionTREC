<DOC>
<DOCNO> 120881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yazar/pulur.html </URL>
<DATE> 2002/11/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dalkavuklar ölmez yağdanlıklar tükenmez 
</HEADLINE>
<TEXT>

     CEMAL Nadir, Türk karikatürünün en önemli ustalarından biridir hayatı hep sıkıntı içinde geçmiş, lakin bir tek çizgisinde bile paraya, iktidara, zorbaya boyun eğmemiştir. 
     Karikatürcüler Derneği’nin, doğumunun yüzüncü yılı için yayımladığı "Cemal Nadir 100. Yaşında" kitabını hazırlayan Cihan Demirci "Onunla ilgili fıkraların hepsinde hep acımsı espriler çıkıyor" diyor. 
     Ya ne çıkacaktı ki 
     
     CEMAL Nadir, "Akbaba" dergisine kurban bayramı için bir karikatür yollamış, derginin sahibi ve başyazarı Yusuf Ziya Ortaç, karikatürü, o sırada, yanında olan Sakallı Celal ile Emin Ali beylere göstermiş... 
     Sakallı Celal "Yahu Yusuf Ziya" demiş 
     "Benim bildiğim kurbanlık koyunun üç ayağını bağlar, birisini serbest bırakırlar, Cemal Nadir dört ayağını da bağlamış " 
     Yusuf Ziya gülmüş 
     "Alt tarafı garip bir karikatürcü, hiç kurban kesmemiş ki, ne bilsin " 
     
     CEMAL Nadir’in unutulmaz tipleri vardır "Amcabey, Ak’la Kara, Dalkavuk, Dede ile Torun..." gibi. 
     Bu tiplerden en ünlüsü "Amcabey" olmasına rağmen "Dalkavuk" tipi hiç eskimez, 1940’larda neyse 2002’de de aynıdır.... Bugünlerde, şöyle bir etrafınıza bakın, ya da köşelere, ekranlara takılın, Cemal Nadir’in "Dalkavuk"u hemen arz - ı endam edecektir "Ben buradayım " diye... 
     
     KİTAPTA enfes "Dalkavuk" karikatürleri var, hele biri... 
     Sosyete kadını, davet veriyor, yanında köpeği, gelenleri karşılıyor, her gelen, kadının elini öpüyor, Dalkavuk, iki büklüm kuyruğa girmiş, sıra kendisine gelince, kadının eli yerine, köpeğin elini öpüyor 
     
     CEMAL Nadir "Dalkavuk"u şöyle anlatır 
     "Dalkavukluk, bedava sigaradan tutun da, külfetsiz bir mevkie, zahmetsiz bir servete kadar, türlü seviyede, beleşten menfaatlere bel bağlayan insanların mesleğidir. Eğer cebiniz dolu, ikbaliniz yerindeyse bu meslek erbabının alasını çeşidini tanırsınız 
     Benim size tanıttığım dalkavuk dış çizgilerinde böyle bir düşkün ruhun akislerini taşıyan insanlardan bir örnektir. Onun her yerde ve her zaman başı yerde, iki büklüm görünüşü, aşağılık ruhunun dışa vuruşudur. 
     Dalkavuk, elde ettiği servete, mevki ve ikbale rağmen, ne acınılacak, ne sayılacak, ne hoş görülecek insandır. Dalkavuk sadece gülünecek bir yaratıktır." 
     
     HELE bugünlerde, hele bugünlerde... 
     Seçimden önce Tayyip Erdoğan’a ve partisine adeta "hasm - ı can"ı olanlar, bugün öyle bir "ampulcü" kesildiler ki insana, Namık Kemal’in "Kimi görsek etekleriz " dizesini hatırlatıp devamını, ibretle söyletiyorlar. 
     Hani neredeyse, AKP ile CHP’yi birleştirip, Meclis’i dikensiz gül bahçesine çevirecekler. 
     Öyle ya, muhalefete ne gerek var 
     
     SON söz 
     "Dalkavuklar ölmez, 
     Yağdanlıklar tükenmez " 
     
     







Yargı ve hukuk 


Azıcık daha derine doğru 


Dokunulmazlık 


Annan’ın açtığı kapıdan... 


Dikkat, dikkat dikkat 


Dalkavuklar ölmez yağdanlıklar tükenmez 


DYP’de liderlik yarışı 


Hayatın muhalif tadı Mekke Cola 


AKP’yi yarattığı beklenti vurabilir 


Yeniden borçlanmadan iş yapmak imk nsız... 


</TEXT>
</DOC>
