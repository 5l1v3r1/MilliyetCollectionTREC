<DOC>
<DOCNO> 127707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/spor/bnba.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Mehmet sahnede 
</HEADLINE>
<TEXT>

Detroit’teki en uzun süresini aldı, 23 dakika oynadı ve 15 sayı attı 
     NBA’DE Merkez Grubu’nda mücadele veren Detroit Pistons, Minnesota Timberwolves’u 106 - 82 yenerken, coach Rick Carlisle Mehmet Okur’a bu sezonki en uzun süreyi tanıdı. 23 dakika oyunda kalan Mehmet Okur bu süreyi en iyi şekilde değerlendirirken, 15 sayı ile maçı bitirdi 
     MEHMET teknik kadronun ve seyircilerin beğenisini kazandı. Takımın en skorer üçüncü oyuncusu olan Mehmet Okur’u, Coach Carlisle da maç sonrası tebrik etti. Detroit’te Richard Hamilton 24, Chauncey Billups 21, Corliss Williamson 13, Ben Wallace da 10 sayı, 17 ribaundluk performans gösterdiler. 
     
Hidayet de yetmediSacramento’nun sahasında mağlup olduğu karşılaşmada 14 sayıya ulaştı 
     PASİFİK Grubu’nda Sacramento Kings, bu sezon sahasında en iyi performans gösteren takımlardan birisiyken, evinde son iki hafta içinde ikinci kez yenildi. Portland Trail Blazers’a uzatmada 119 - 113 yenilen Sacramento’da, oyuna sonradan giren ve 26 dakika forma giyen Hidayet başarılı oldu. 
     HİDAYET, 1 3 iki sayı, 2 3 üç sayı, 6 6 serbest atış, 1 ribaund, 3 asist, 1 top çalma ile oynayıp 14 sayı kaydetti, görevini fazlasıyla yaptı. Sacramento’da Mike Bibby 22 sayı, 7 ribaund, 6 asist ile oynarken, Portland’ı galibiyete, 32 sayı, 7 ribaund, 6 asist ile oynayan Bonzi Wells taşıdı. 
     
NBA sonuçları      Indiana - New Orleans 91 - 84 
     Orlando - Boston 101 - 95 
     Washington - Atlanta 84 - 76 
     Chicago - San Antonio 95 - 109 
     Dallas - New York 107 - 82 
     Milwaukee - New Jersey 96 - 104 
     Denver - LA Lakers 93 - 112 
     Utah - Philadelphia 98 - 69 
     LA Clippers - Golden State 92 - 99 
     
14 dakikada 14 sayı      YUNANİSTAN Basketbol Ligi’nin dokuzuncu haftasında beş karşılaşma oynandı. Panathinaikos, sahasında konuk ettiği Panionios’u 106 - 78 yenerken, Yeşil Yoncalar’da altı oyuncu çift rakama ulaştı. 14 dakika forma giyen İbrahim Kutluay bu sürede 4 5 iki sayı, 1 2 üç sayı, 3 4 serbest atış, 4 ribaund ile oynayıp 14 sayı kaydetti. Rodney Buford 15 sayı, 8 asist, Fotsis 16 sayı, 8 ribaund, Tsartsaris ve Alvertis 12’şer, Darryl Middleton da 11 sayı ile mücadele ettiler. 
     



 SPOR 






















</TEXT>
</DOC>
