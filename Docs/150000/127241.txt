<DOC>
<DOCNO> 127241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko18.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 75.01 puan artışla 1. seansı 10,471.75 puandan tamamladı. Hisse senetlerinin ortalama değer artışı yüzde 0.72 olarak gerçekleşti. 
     Satışla açılan piyasada Endeks, başlangıçta yatay ve durgun seyir izledi. Daha sonra gelen satışlarla endeks 10,200 bölgesine geri çekildi. İlk yarım saat tamamlanırken, endeks hisselerine gelen birer kademelik alımlarla piyasa 10,300 puanın üzerine çıktı. 
     Seansın ikinci yarısının ortalarında BDDK'dan, ''Grup kredilerinin Yapı ve Kredi Bankası bünyesinde İstanbul Yaklaşımı ile yapılandırılmasının bankanın mali bünyesine olumlu katkı sağlayabilmesinin, grubun diğer borçlarının çözümlenmesine bağlı'' olduğuna ilişkin açıklaması geldi. 
     Uzmanlar, bu açıklama ile bazı hisselerde toparlanma yaşandığını vurgulayarak, ancak endeksin 10,500 seviyesini geçemediğini, sınırlı alışlar sonucunda endeksin bir süre daha bu bantta hareket edecek gibi göründüğünü kaydediyorlar. 
     Endeks, 1. seansa 62.68 puan düşüşle 10,334.06 puan seviyesinde başladı. 
     Endeks, seansın ilk yarısını da 113.77 puan kayıpla 10,282.97 puandan geçti. Daha sonra bu seviyelerden biraz toparlanan endeks, gelen son dakika alımlarıyla 10,471.75 puandan seansı tamamladı. 
     Endeks, seans içinde en düşük 10,192.10 puana gerilerken, kapanıştaki 10,471.75 puan ulaşılan en yüksek seviye oldu. 
     Seans kapanışında mali endeks 149.55 puan artışla 13,038.60 puana, sanayi endeksi 1.03 puan artışla 9,869.87 puana ve hizmetler endeksi 74.04 puan artışla 7,091.78 puana yükseldi. 
     Böylece, önceki kapanışa göre mali grup hisseler ortalama yüzde 1.16, sanayi grubu hisseler ortalama yüzde 0.01 oranında, hizmetler grubu hisseler ortalama yüzde 1.06 oranında değer kazandı. 
     İşlem gören toplam 281 hisse senedinden 102'si değer kazanırken, 93 hisse senedi değer yitirdi. 86 hissenin fiyatında ise değişiklik olmadı. 
     Seansta, 229 trilyon 615 milyar 825 milyon liralık işlem hacmi oluştu. 
     Yapı ve Kredi Bankası, İş Bankası C , Garanti Bankası, Doğan Holding ve Sabancı Holding en yoğun işlem gören hisseler oldu. 
     





</TEXT>
</DOC>
