<DOC>
<DOCNO> 135490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko27.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 24-31 Ocak 2003 tarihleri arasında 734 milyon dolar arttı. 
     Merkez Bankası'nın haftalık bültenine göre, 24 Ocak'da 28 milyar 473 milyon dolar olan bankanın döviz rezervleri, 31 Ocak'da 29 milyar 207 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri, 591 milyon dolar azalarak, 17 Ocak itibariyle 10 milyar 525 milyon dolara geriledi. Bankalar ve ÖFK'ların toplam döviz rezervi, 10 Ocak'ta 11 milyar 116 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 10-17 Ocak tarihleri arasındaki bir haftalık süre içinde, 56 milyon dolar artarak, 39 milyar 637 milyon dolardan 39 milyar 693 milyon dolara çıktı. 
     





</TEXT>
</DOC>
