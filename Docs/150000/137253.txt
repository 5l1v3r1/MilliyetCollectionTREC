<DOC>
<DOCNO> 137253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yazar/temelkuran.html </URL>
<DATE> 2003/02/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Başka bir dünya kurulur 
</HEADLINE>
<TEXT>

     Sayın AKP milletvekillerine açık mektubumdur 2 
     Medeniyet, ABD’nin Irak’a saldırı kararı ile artık ikiye bölünmüştür. Birleşmiş Milletler’deki uzlaşmazlıklar, NATO’nun iki cepheye bölünmesi bu çatırdamanın sesleridir. Bundan böyle, önümüzdeki uzun ve bulanık tarihte, arsız imparatorluk topraklarını ve gücünü yaygınlaştırmak için saldırılarını sürdürecektir. Ünlü ABD "analistlerini" izleyenler bileceklerdir artık "emperyalizm" solcuların kullandığı "ayıp" bir sözcük değildir. Emperyalizm artık ABD’nin, dış politikasını açıklarken, övünerek kullandığı bir kavramdır. Bu savaş beyler, sandığınızdan uzun sürecektir... 
     
Para Kimin için      Savaşın uzun süreceğini şunun için bilmenizde yarar var diye düşündüm 
     Sanırım, ABD iktidarıyla yaptığınız "pazarlıklarda" savaşın kısa süreceği söyleniyormuş. Duyduklarıma göre, Türkiye’yi ABD’nin çavuşu yapmak için siz 20 milyar dolar istiyormuşsunuz da onlar "Savaş kısa sürecek. Zararınız çok olmaz. 4-5 size yeter" diyormuş. 
     Para, para işlerinde kullanılır beyler. Kan için, siz daha iyi bilirsiniz tabii ama banknotlar hep çok az gelir. 
     Şu da var tabii Bu ülkenin yüzde 94’ü savaş istemiyor. Yani bu insanlar, sizin gidip ABD’deki adamlarla para pazarlığı yapmanızı istemiyor. Bu insanlar ABD’nin parasını istemiyor. O zaman beyler, siz bu parayı kimin için istiyorsunuz 
     Beyler, siz yarınki Meclis toplantısını erteleseniz de yakında toplanıp bu savaş için bir karar vereceksiniz. Belki şunu bilmenizde yarar var. Savaşa destek veren ülkeler de dahil olmak üzere, şu anda Avrupa meclislerinin hiçbirinden savaş kararı çıkmadı. Eğer savaşa evet derseniz, suçu ilk siz işlemiş olacaksınız. 
     
Suç işlersiniz      Suç demişken... Dilerseniz şu ihtimali yok saymayın 
     Bu savaş kararını almak, Türkiye Cumhuriyeti Anayasası’nın 92’nci maddesinin ihlalidir. Çünkü silah kullanımında siz daha iyi bilirsiniz meşruiyet aranır. Vicdan, ahlak gibi meseleler şu an için kulağa fazla "romantik" geliyor olabilir. O zaman bilin ki beyler, savaş için vereceğiniz olumlu kararın uluslararası hukuk bakımından hiçbir meşruiyeti, bizim yasalarımız bakımından da hukukiliği yoktur. Bu savaş, suçtur. 
     Beyler, yeni bir dünya kuruluyor. Irak’a yapılacak saldırı, kurulmakta olan yeni imparatorluğun artık dünyanın hukukunu tanımadığını ilan etmesi olacak. Siz, vereceğiniz savaş kararıyla buna hizmet edeceksiniz. İnsanlık sizden, "zavallı" diye bahsedecek. 
     Bu savaş kararını aldığınız anda Türkiye’ye, BİZ’e, ABD de dahil olmak üzere hiçbir ülke ve hiçbir halk saygı duymayacak. Bir avuç dolar için savaşa giden bir ülkeye saygı duyulmaz çünkü, bilirsiniz. 
     
Neden korkuyorsunuz      Gelin beyler, insanlık tarihini değiştirecek bir kahramanlık yapın. Çocuklarınız sizi paralı asker olarak değil, kahraman olarak ansın. Neden korkuyorsunuz Dünyamız mı kararır sanıyorsunuz Beyler, bu ülke zaten pek gün yüzü görmemiş insanların ülkesidir. Bırakın bari bu kez bir işe yarasın 
     
     







Stratejik Derinlik’ 


Yakınmayı bir ıslıkla kurşuna dizerken... 


Kader tezkeresi 


TRT’ye 23 soru... 


Barışa bir şans daha 


Başka bir dünya kurulur 


Meclis’in tezkeresi kaç milyar dolar eder 


Avrupa yaşlanıyor sigortalar çöküyor 


</TEXT>
</DOC>
