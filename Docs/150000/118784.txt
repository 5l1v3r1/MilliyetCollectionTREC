<DOC>
<DOCNO> 118784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yasam/ayas.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepimiz geçtik bu yoldan 
</HEADLINE>
<TEXT>

TIME dergisi, son sayısında döllenmeden doğuma dek, anne rahminin içinde yaşanan süreci, son tekniklerle elde edilen görüntüler eşliğinde işledi... 
     DIŞ HABERLER SERVİSİ 

     Kristal sonda, göbeğinde dolaşmaya başladığında, gözlerini monitöre daha bir dikkatle dikti... Rahminde 17 haftadır taşıdığı fetüsün artık neye benzediğini görebiliyordu... Kafası, ağzı, iki gözü, kolları, bacakları hatta omurgasının kıvrımı belirgin bir şekilde seçilebiliyordu. Karnındaki bebeğin hareketlerini, ellerinin dalgalanmasını, yavrusunun tekme teşebbüslerini hissetmekten öte, görebiliyordu. 
     33 yaşındaki anne adayı Hildo Manzo, Chicago Üniversitesi ultrases birimi’ yöneticisi Dr. Jacques Abramowitz’in bir düğmeye basmasıyla, "içeride" olan bitenleri duymaya da başladı. Yavrusunun minik kalbinin hızla çarpışını, henüz bir fetüs olan bebeğe hayat veren kanın göbek bağı yoluyla akışını artık duyabiliyordu. 
     Seni izliyoruz bebek 
     MR, sonogram ve diğer görüntüleme teknolojilerindeki gelişmeler artık hamileliğin ve bebeğin içerideki gelişim sürecinin tüm çıplaklığıyla izlenebilmesine imk n tanıyor. Bu sayede yakın gelecekte, oluşum sürecindeki bebekte meydana gelebilecek olası bozuklukluklar ve anormalliklerin rahimde düzenlenebilecek bir operasyonla tedavisi mümkün olabilecek. 
     Time dergisi, son sayısında "Rahimde" başlığıyla işlediği kapak konusunda döllenmeden doğuma dek, anne rahminin içinde yaşanan süreci, son tekniklerle elde edilen görüntüler eşliğinde işledi. 
     



 YAŞAM 




















</TEXT>
</DOC>
