<DOC>
<DOCNO> 142222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/soneko05.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirket haberleri... Petrol Ofisi kar dağıtmayacak... 
</HEADLINE>
<TEXT>

     Petrol Ofisi A.Ş. Yönetim Kurulu, 2002 yılı karından gerekli mahsuplar yapıldıktan ve yasal yedekler ayrıldıktan sonra kalan kısmın dağıtılmayarak olağanüstü yedek akçelere eklenmesinin Genel Kurul'a teklifine karar verdi. 
     Şirket, 2002 yılı için 228 trilyon 45 milyar 598 milyon lira net kar açıklamıştı. 
     Petrol Ofisi'nin Olağan Genel Kurulu, 26 Mart tarihinde şirketin İstanbul Maslak'taki merkezinde yapılacak. 
     
     TEB NAKİT KARI PAYI VERECEK 

     Türk Ekonomi Bankası A.Ş. Yönetim Kurulu, 2002 yılı karından net 15.219.1.465.959 lira yüzde 27,61 oranında ve 1.000 TL nominal değerli beher hisseye 276,08 TL nakit kar payı dağıtılmasının Genel Kurul'a teklif kararı aldı. 
     
     ALTERNATİFBANK GENEL KURULU 

     Alternatifbank A.Ş.'nin 2002 yılı Olağan Genel Kurul Toplantısı, 31 Mart tarihinde İstanbul Elmadağ'daki banka merkezinde yapılacak. Gerekli çoğunluk sağlanamaması halinde toplantı 15 Nisan tarihine kalacak. 
     
     ŞEKERBANK GENEL KURULU 

     Şekerbank T.A.Ş.'nin 2002 yılı Olağan Genel Kurul Toplantısı, 7 Nisan tarihinde Ankara'daki Genel Müdürlük binasında gerçekleştirilecek. 
     
     KRİSTAL KOLA SERMAYE YÜKSELTİYOR 

     Kristal Kola ve Meşrubat Sanayi Ticaret A.Ş., çıkarılmış sermayenin yüzde 300 bedelli, yüzde 100 bedelsiz artırılarak 4.8 trilyon liradan 24 trilyon liraya yükseltilmesine ilişkin olarak dün Sermaye Piyasası Kurulu'na başvurdu. 
     
     VAKIF RİSK 

     Vakıf Risk Sermayesi Yatırım Ortaklığı A.Ş.'nin dün yapılan Olağan Genel Kurul toplantısında, 2002 yılı karından yasal yedekler ayrıldıktan sonra bakiyenin şirket bünyesinde bırakılmasına karar verildi. 
     Şirketin Yönetim Kurulu üyeliklerine Halit Özen, Zafer Öztürk, Coşkun Arık, Ahmet Tanyolaç, Musa Baykaldı, Mahir Aydın ve Hazım Akyol seçildi. 
     





</TEXT>
</DOC>
