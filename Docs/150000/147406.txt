<DOC>
<DOCNO> 147406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/siyaset/siy05.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Allah’a havale 
</HEADLINE>
<TEXT>

Bir vatandaş açtığı dava sonunda, Bakan Cemil Çiçek’e "Siz Allah mısınız, kaderimle oynuyorsunuz " diye mektup yazdı. Çiçek de "Allah yargıya işimizi düşürmesin" dedi 
     LATİF SANSÜR Kuşadası DHA SALİHA ÇOLAK Ankara Milliyet 

     Kuşadası’nda, bilgisayar malzemeleri satıcısı Ali Çelik, bir alacak davasıyla başlayan hukuk savaşının sonunda isyan etti. Adalet Bakanı Cemil Çiçek’e mektup gönderen Çelik, "Siz Allah mısınız, benim kaderimle oynuyorsunuz " dedi. Dün Meclis Komisyonu’nda konuşan Çiçek ise yargı kalitesinin düşüklüğünden yakınarak, "Allah yargıya işimizi düşürmesin" diye konuştu. Çelik 33 , 1999’da Adaş İnşaat’ın sahibi Abdüllatif Akçiçek’ten 3 milyar liralık alacağını tahsil edemeyince icraya başvurdu. Akçiçek üzerine kayıtlı hiç malı olmadığını söyleyince Çelik, Akçiçek’in adaleti yanıltıcı mal beyanı verdiği iddiasıyla İcra Ceza Mahkemesi’ne başvurdu. Akçiçek, yargılama sonunda suçsuz bulundu. 
     Çelik, duruşmadan sonra "h kim değişikliği" gerekçesiyle davanın baştan görülmeye başlandığını savundu. Çelik, iddialarını Yargıtay’a da taşıdı. Bakanlık’tan müfettiş isteyen Çelik, iki h kimi de şik yet etti. Ancak Yargıtay mahkeme kararını onadı. Bakanlık da Çelik’in müffetiş talebini reddetti. 
     Yaşadıklarını isyan eden Çelik, 24 Şubat 2003’te Çiçek’e mektup yazarak "Ceza İşleri Genel Müdürü Abuzer Duran, Genel Müdür Yardımcısı Mehmet Kürtül, Adalet Bakanı Cemil Çiçek. Siz Allah mısınız, benim kaderimle oynuyorsunuz " ifadesini kullandı. Adalet Bakanlığı’nın suç işlediğini öne süren Çelik, Ankara İdare Mahkemesi’ne gönderdiği dilekçede "Adalet Bakanlığı, yardım ve yataklık suçu işlemiştir. Sahte evrak düzenleyen ödüllendirilmiştir. Şik yetlerime karşın konuyla ilgili işlem yapmayarak aynı suçu defalarca işlemiştir" iddiasında bulundu. Çelik, Cumhurbaşkanı’na da başvurduğunu ancak "Yargıya müdahalem söz konusu değil" yanıtını aldığını söyledi. 
     Adalet Bakanı Çelik ise dün TBMM Plan ve Bütçe Komisyonu’nda Çelik’in başına gelenleri doğrulayan şu konuşmayı yaptı "İtiraf edelim ki yargı, ciddi kalite sıkıntısı ile karşı karşıya. Kararlar ne ölçüde kamu vicdanını tatmin ediyor tartışılır. Bilgi yetersizliği, felaketlere yol açmaktadır. Kanun adamlarını değil, hukuk adamlarını kürsüye çıkarmamız lazım." 
     


SİYASET 















</TEXT>
</DOC>
