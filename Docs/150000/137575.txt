<DOC>
<DOCNO> 137575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur23.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulislerde, tezkerinin Cuma günü gelebileceği konuşuluyor... 
</HEADLINE>
<TEXT>

     AK Parti Genel Başkanı Recep Tayyip Erdoğan, yurt dışına asker gönderilmesi ve yabancı askerlerin Türkiye'ye gelmesini öngören tezkere konusunda bir tarih telaffuz etmediklerini söyledi. 
     AK Parti Meclis Grup Toplantısından ayrılırken gazetecilerin sorularını yanıtlayan Erdoğan, ''Tezkerenin 21 Şubat'ta geleceği söyleniyor, doğru mu '' şeklindeki soruya şu karşılığı verdi 
     ''Biz bir tarih telaffuz etmiyoruz. Başbakan bu akşam dönecek, oturup görüşeceğiz, değerlendireceğiz... Grup toplantısında da söylediğim gibi karşımızdakilerin isteklerimizi yerine getirmesi lazım, getirirlerse bakarız. Bunlar da neticelendikten sonra tezkere Meclis'e gelir. Ama ondan sonra ne olacağını bilemeyiz...'' Erdoğan, ''savaşa hayır'' kampanyası doğrultusunda başlatılan bir dakikalık ışık söndürme eylemine katılıp katılmadığı sorusuna da, buna zaman bulamadığını, eylemin yapıldığı saatlerde sürekli çalıştığını bildirdi. 
     





</TEXT>
</DOC>
