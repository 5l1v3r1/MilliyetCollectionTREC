<DOC>
<DOCNO> 142563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/ekonomi/eko01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın vesile oldu Viking 2 kat büyüdü 
</HEADLINE>
<TEXT>

Viking K ğıt, geçen yılki yangından sonra yapılan yatırımla kapasitesini ikiye katladı. Selçuk Yaşar, Acı olaylar, daha iyinin vesilesi olur’ dedi 
     EBRU SUNGUR İzmir 

     Geçen yıl haziranda dönüşüm ünitesinde çıkan yangında ekipmanları, binaları ve depoları yanan Yaşar Grubu şirketlerinden Viking K ğıt’ın yenilenme yatırımı tamamlandı. Yaşar Grubu Başkanı Selçuk Yaşar, yangını ve ardından yapılan yatırımı, "Bazı acı olaylar, daha iyiye ulaşmak için vesile olur" diye yorumladı. 
     Yaşar Holding İcra Kurulu Başkanı Hasan Denizkurdu da fabrikanın 240 bin koli olan kapasitesinin 400 - 450 bin koliye yükseltildiğini açıkladı. Denizkurdu, yeni yatırımların tanıtıldığı toplantıda, sigortadan 6.5 trilyonluk tazminat aldıklarını, ancak yaklaşık 8 milyon dolarlık yatırım yaptıklarını söyledi. 
     
     Yeni alanlar gündemde 
     Denizkurdu, "Yatırım sürerken yüzde 16.5 olan pazar payımızı korumak için fason üretim yaptırdık. Bu nedenle k rımız düştü. Geçen yılı 30 milyon dolarlık ciro ve 6.3 milyon dolarlık ihracatla kapadık. Bu yıl için 40.5 milyon dolarlık ciro ve 10 milyon dolarlık ihracat hedefliyoruz" dedi. 
     Viking’in ürün yelpazesine çocuk bezi ve hijyenik pedin de eklenmesi için ithalat imk nlarını araştırdıklarını belirten Denizkurdu, grubun gıda şirketi Pınar’ın bisküvi, gofret, tavuk eti gibi alanlara girebileceğini, peynirde Fransız bir şirketle işbirliği yapabileceğini belirtti. Denizkurdu, DYO’nun, Fransız Sigmakalon ile yaptığı görüşmelerin son aşamaya geldiğini de bildirdi. 
     
Yaşar İçime doğmuştu      Viking K ğıt’ta çıkan yangından bir süre önce tüm şirketlerine "Yangına karşı önlem alın" mesajı gönderdiğini söyleyen Selçuk Yaşar, "Benim yazım yoldayken Viking’de yangın çıkmış. Abdala mağlum olurmuş, demek ki içime doğmuş" dedi. Yaşar, bir gazetecinin sorusu üzerine de, "Geçmişe bakınca suistimal edildiğimi, beni hortumladıklarını anlıyorum. Hem bazı yöneticiler hem de bazı işadamları ama isim veremem" dedi. Yaşar, yeniden yapılanmayı tamamladıklarını da belirterek, "Küçüleceğimiz kadar küçüldük, 50 olan şirket sayımızı 30’a indirdik. Artık satılık birşey yok. Şimdi hedef k rlılık" diye konuştu. 
     



 EKONOMİ 
















</TEXT>
</DOC>
