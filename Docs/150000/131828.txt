<DOC>
<DOCNO> 131828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/soneko13.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara zammı, kaçak sigara ve tütün satışını arttırdı... 
</HEADLINE>
<TEXT>

     Şanlıurfa ve Siverek'te, Tekel ve özel şirketlerin sigaraya yaptığı zamlardan sonra, yurda kaçak olarak sokulan tütün ve sigara satışının arttığı bildirildi. 
     Alınan bilgiye göre, Irak'tan Türkiye'ye mazot taşıyan kamyon sürücüleri de sigaraya yapılan zamlardan sonra yanlarında bol miktarda sigara getirerek, piyasadaki sigaralardan düşük fiyata satıyor. Üzerinde Arapça yazılı bandrollü bulunan ve 1 milyon ile 1 milyon 500 bin lira arasında satılan sigaralar ile birlikte kaçak tütün de ilgi görüyor. 
     Sigara zammından sonra Irak'tan getirilen ve çokta sağlıklı olmayan sigaralara ilginin arttığını belirten bir sigara satıcısı, şöyle dedi 
     ''Zamlardan önce, 3 ile 4 kilogram arasında tütün satışı olurdu. Şimdi günde 15 ile 20 kilogram arasında tütün satıyorum. Ayrıca, üzerinde Arapça yazılı bandrol bulunan sigaralar, piyasadaki benzerlerinin neredeyse yarı fiyatına satıyoruz. Bu da alım gücü olmayan tiryakileri, tütün ve ne olduğu belli olmayan sigaralara yöneltiyor.'' 
     





</TEXT>
</DOC>
