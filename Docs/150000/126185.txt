<DOC>
<DOCNO> 126185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sondun10.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, öğrencileri Irak savaşına hazırlıyor... 
</HEADLINE>
<TEXT>

     İsrail'deki okullarda, Irak'a karşı Amerikan savaşının başlamasının ardından kendilerine yönelik olası Irak füze saldırısına karşı öğrencilere gaz maskesinin nasıl kullanılacağı öğretilecek. 
     Eğitim Bakanlığı'ndan bir yetkili, İsrail radyosuna yaptığı açıklamada, öğretmenlere olası bir füze saldırısına karşı nasıl davranılacağı konusunda talimatlar verildiğini belirtti. 
     Bakanlık yetkilisi Ronit Tiroş, yaklaşık bir hafta sonra başlayacak bundan sonraki aşamanın, öğrencilere ve gençlere gaz maskesinin nasıl kullanılacağını öğretmek ve her aşamada neler yapmaları gerektiği konusunda bilgilendirmek olduğunu söyledi. 
     Bu arada İsrail basını, 27 Ocak ile 26 Şubat arasında savaşın başlaması öngörüldüğü için, ülkede 15 Ocak'ta alarm durumuna geçileceğini öne sürdü. 
     İsrail Savunma Bakanlığı, tarihi doğrulamadı, ancak güvenlik güçlerinin olası bir Irak savaşına karşı hazırlandığını bildirdi. 
     İsrail, Irak'ın, olası bir Amerikan saldırısına İsrail'e kimyasal ve biyolojik başlıklı füzeler atarak karşılık vermesinden endişe ediyor. 
     İsrailli yetkililer, Körfez'de çıkacak yeni bir krizin dışında kalmak istediklerini, ancak Irak'ın kendilerine saldırması halinde karşılık verme haklarının saklı olduğunu bildirmişlerdi. 
     Irak, 1991 Körfez Savaşı'nda İsrail'e 39 Scud füzesi atmış, ancak İsrail buna karşılık vermemişti. 
     





</TEXT>
</DOC>
