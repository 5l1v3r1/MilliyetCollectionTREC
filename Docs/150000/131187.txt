<DOC>
<DOCNO> 131187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/sazak.html </URL>
<DATE> 2003/01/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Olası Irak barışı 
</HEADLINE>
<TEXT>

     Fransa ve Almanya liderleri Chirac ve Schröder AB zirvesinde Irak sorununun güç kullanılmadan siyasi baskıyla’ çözülmesi isteğini yinelediler. 
     Schröder, Almanya’nın hiçbir koşulda Irak’a yönelik askeri operasyona katılmayacağını ve maddi destek sağlamayacağını açıkladı. 
     BM Genel Sekreteri Kofi Annan da, BM Güvenlik Konseyi kararı olmadan ABD’nin Irak’a saldıramayacağını söyledi. 
     Dünya liderlerinin sözleri, ABD’nin Körfez politikasında giderek yalnızlaştığının göstergesidir. İngiltere Başbakanı Tony Blair de muhalefetin ağır baskısı altında, ikinci karar gerekli’ demeye başladı. 
     ABD, 21’inci yüzyıla dünyanın tek süper gücü’ olarak girmese, Irak’ta bugün izlediği politika, geride kalan iki dünya savaşına benzer yeni bir savaşın fitilini ateşlerdi. 
     Rusya ve Çin gibi BM Güvenlik Konseyi üyeleri de, ABD’nin Afganistan’dan sonra Irak üzerinden Ortadoğu’ya yerleşme politikasının petrole dayalı küresel egemenlik’ ilanı olduğunu bilmelerine karşın bunu dengeleyecek askeri güçten yoksun gözüktükleri için itirazları retorik’ düzeyde kalıyor. 
     Türkiye ise en sıkıntılı ülkelerden birisi. ABD, üslerin açılması dışında, Kuzey Irak’ta bir koridor açarak, kara birliklerini Bağdat’a gönderme konusunda istekli. Başlangıçta 130 bin olan Amerikan askeri sayısı 80 binden 15 bine kadar gerilemiş durumda. 
     Hükümet ve Genelkurmay, Türkiye topraklarında 100 bini aşkın yabancı asker bulundurmanın sakıncalarını belirttikçe ABD de kuzey cephesi’ planlarını gözden geçirmeye başladı. 
     Son karar Ankara’ya gelecek ABD Genelkurmay Başkanı Myers’ın temaslarında netleşecek. 
     Washington’un umutları azalırken, NATO amaçlı üs ve havaalanlarında yapılan incelemelerin İstanbul’a Sabiha Gökçen Havaalanı’na dek uzanması dikkat çekicidir. 
     Kapalı kapılar ardındaki onca temasın ardından açıklığa kavuşması gereken bir dizi soru işareti bulunuyor. 
     Eğer hükümet, gerçekten barışı zorluyorsa Saddam Hüseyin’e götürülen mesajın içeriği nedir 
     Irak yönetimine ABD’yi savaştan caydıracak Saddam’sız bir çözüm’ önerilmiş midir 
     Kosova örneğindeki gibi, Saddam’ın korkusu, Miloşeviç gibi’ uluslararası bir mahkemenin karşısına çıkmak mıdır Irak liderine, ülkesinin demokratikleşmesi, yönetimde Şiileri ve Kürtleri de kapsayacak yeni dengeler oluşturması koşuluyla yargılanmadan’ bir başka ülkede yaşayabileceği konusunda güvenceler mi verilmektedir 
     Savaş tamtamları çalınırken olası Irak barışı’na gidiyor olmayalım 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
