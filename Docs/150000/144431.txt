<DOC>
<DOCNO> 144431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/aspo.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
GURUR DUYUYORUM 
</HEADLINE>
<TEXT>

Teknik Direktör Lucescu, Lazio sınavının ardından oyuncularına teşekkür etti. Rumen teknik adam, "UEFA Kupası’nda inanılmaz mücadele verdiniz, hepinizi kutluyorum" dedi 
     Moral aşıladı 
     İNÖNÜ’DEKİ Lazio şokunun ardından Avrupa’ya veda eden Beşiktaş’ta Teknik Direktör Mircea Lucescu futbolcularıyla toplantı yaptı. Rumen hocanın, UEFA Kupası’ndaki tüm maçları gözönüne alarak yaptığı değerlendirmede, "Hepinizle gurur duyuyorum. İnanılmaz mücadele ettiniz. Çok ciddi rakipleri eledik. Kupayı kazanabilirdik, ama sadece yetenek ve güç yetmedi" dediği öğrenildi. 
     
     Tecrübe eksik’ 
     LUCESCU’NUN, en büyük eksiklerinin tecrübe olduğunu dile getirdiği de vurgulandı. Beşiktaş Teknik Direktörü sözlerini şöyle sürdürdü "Önümüzdeki yıl, kaldığımız yerden devam ederiz. Avrupa defteri yalnızca bu sezon için kapandı. Daha üst kupalarda mücadele edebilmek için şampiyon olmamız gerekiyor. Bu yüzden son hedefimize mutlaka ulaşmak zorundayız." 
     
     Artık rahat olun’ 
     ŞAMPİYONLUĞUN en güçlü adayının Beşiktaş olduğuna dikkat çeken Rumen çalıştırıcı, "Herşey bizim elimizde" yorumunu yaptı. Lucescu’nun, "Bu kulvarın zorluğunu unutmayalım. Geçmişe sünger çekip, önünüze bakalım. Kafanız artık rahat olsun. Şimdi hedefimiz Gaziantepspor. Bu maçı kazanıp yolumuzu açmalıyız. Yenilgileri değil, başarıları düşünün" ifadelerini kullandığı açıklandı. 
     
İtalyan basını      Şahane Lazio’ 
     Övgü yağdırdılar 
     BEŞİKTAŞ’I İstanbul’da 2 - 1 yenerek UEFA Kupası’nda yarı finale yükselen Lazio’yu İtalyan basını göklere çıkardı. Corriere dello Sport, "Efsanevi Lazio" başlığıyla verdiği haberinde, Mancini’nin takımının örnek olacak bir futbol sergilediğini belirtti ve, "Mavi - Beyazlılar, kalabalık ve sıcak bir atmosferde, Lucescu’nun ekibini kolay geçti" yorumunu yaptı. 
     
     Harika oynadılar’ 
     LA Gazzetta dello Sport da, "Fiore ve Castroman ile Lazio yarı finalde", "Bu Lazio’nun güçlü bir yüreği var" başlıklarını kullandı. Haberde, "Beşiktaş’ı dondurmak için 2 gol yetti. Ne polemikler, ne çok fazla uzakta olmayan dramatik bir savaşın endişeleri, ne de stattaki sıcak atmosfer Lazio’yu durdurabildi. Harika oynadılar" yorumu yapıldı. 
     
     9 dakika yetti’ 
     "LAZİO, misyon tamamlandı" cümlelerini kullanan Tutto Sport Gazetesi, İstanbul’un heybetli kalabalığının kısa sürede susturulduğunu vurguladı. Tutto Sport, İtalyan ekibine 9 dakikanın yettiğini belirtti. Gazeteler, Lazio’dan Mihajloviç, Lopez ve Castroman’ı, Siyah - Beyazlılar’dan ise Pancu ve Ahmet Dursun’u sahanın en iyi isimleri olarak gösterdi. 
     
A.Yıldırım’a milli sürpriz      BEŞİKTAŞ’IN tecrübeli oyuncularından Ahmet Yıldırım, A Milli Takım aday kadrosuna çağrıldığını basın mensuplarından öğrendi. Dün yapılan antrenmandan sonra gazetecilerin "Duyguların nasıl " sorusuna ilk etapta anlam veremeyen Ahmet Yıldırım, daha sonra Teknik Direktör Şenol Güneş tarafından kadroya davet edildiğini öğrenince büyük bir sevinç yaşadı. 
     



 SPOR 





























</TEXT>
</DOC>
