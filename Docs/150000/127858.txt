<DOC>
<DOCNO> 127858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/ekonomi/eko08.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
NUR’a yeni tanım 
</HEADLINE>
<TEXT>

Merkez Bankası’nın net uluslararası rezerv tanımından Hazine yükümlükleri çıkarılıyor 
     Niyet mektubunda, yılın ilk yarısı için performans kriteri, ikinci yarısında gösterge olarak kabul edilecek net uluslararası rezerv NUR tanımı değiştirildi. Buna göre, yeni NUR tanımı Merkez Bankası NUR tutarından, Hazine’nin IMF’ye olan yükümlülükleri ile orijinal vadesi bir yıldan kısa olan döviz cinsi borçlanmalarının çıkarılmasıyla hesaplanacak. 
     2001’i 2.9 milyar dolar ekside kapatan Merkez Bankası NUR rakamı 2002’de artıya geçeken, Hazine yükümlülüklerinin çıkarıldığı NUR 18.3 milyar dolar eksiye kadar düşüyor. 
     
     Gizli kara delikler 
     Mektupta enflasyon hedeflemesine geçilmesinden önce kullanılacak parasal tabanın üst sınırı 2002 sonunda 10.9 katrilyon olacak. 
     Bu arada mektupta, kamudaki "gizli kara delikler" birer ikişer kontrol altına alınıyor. Konsolide kamu dengesi içinde gösterilmese de "Diğer Kamu Kuruluşları DKK Temel Dengesi" başlığı altında yeni bir tanım getirilirken bu tanıma, özelleştirme kapsamındaki KİT’ler, döner sermaye ve il özel idarelerini kapsıyor. 
     Mektupta, DKK, Sosyal Yardımlaşma ve Dayanışma Fonu, 10 KİT Telekom, THY, TÜPRAŞ, PETKİM, Makine Kimya Endüstrisi Kurumu, Eti Holding, Türkiye Kömür İşletmeleri, Türkiye Petrolleri Anonim Ortaklığı, PTT, Devlet Hava Meydanları İşletmeleri ve Çaykur yerel idareler ve döner sermayeler olarak açıklanıyor. 
     İlk kez izlenmeye alınan DKK dengesinde, 10 KİT’in 30 Eylül 2001 itibariyle bankalara olan borç stoğunun eylül kurlarıyla 333 trilyon, net dış kredi stoğunun ise 9.5 katrilyon lira olduğu belirtiliyor. 81 il özel idaresi ile İller Bankası’nın da DKK dengesinde yer alırken bin 627 adet döner sermayenin mart sonunda 664’e düşürüleceği belirtiliyor. 
     



 EKONOMİ 

















</TEXT>
</DOC>
