<DOC>
<DOCNO> 108891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sontur21.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
20 yaşındaki hamile kadın hırsızlık yaparken yakalandı... 
</HEADLINE>
<TEXT>

     Beşiktaş'ta, 20 yaşındaki 4 aylık hamile bir kadın, hırsızlık suçundan 15'inci kez yakalandı. 
     Asayiş Şube Müdürlüğü Hırsızlık Büro Amirliği'nden alınan bilgiye göre, Dikilitaş'taki 3 ayrı evden hırsızlık olaylarını araştıran polis, Filiz Bite 20 ile 17 yaşındaki D.B'yi gözlem altına aldı. 
     Bu kişilerin üzerinde yapılan aramada, 300 ABD doları ile 40 milyon lira, 1 adet cep telefonu ve çeşitli ziynet eşyaları bulundu. 
     Evlere çatal ve kaşık gibi eşyaları kullanarak açtıkları kapılardan girdikleri belirlenen zanlılardan 4 aylık hamile olan Bite'nin, aynı suçtan dolayı önceden 14 kez gözlem altına alındığı kaydedildi. 
     Polis yetkilileri, Bite'nin daha önce de hamileyken hırsızlık suçundan yakalandığını ve bu yolla kendisine acındırmak istediğini belirttiler. 
     Bite, Asayiş Şube Müdürlüğü'nden adliyeye sevk edilirken fotoğraflarını çeken gazetecilere küfür edip saldırmaya çalıştı. 
     





</TEXT>
</DOC>
