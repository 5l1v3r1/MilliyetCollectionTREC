<DOC>
<DOCNO> 125908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo29.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kar altında çalıştı 
</HEADLINE>
<TEXT>

     Fenerbahçe, Trabzonspor ile yapacağı lig maçının hazırlıklarını, bugün tek antrenmanla sürdürdü. 
     Samandıra Tesisleri'ndeki sahanın zemininin karla kaplı olması nedeniyle Dereağzı Tesisleri'ne alınan antrenman, yoğun kar yağışı altında gerçekleştirildi. Oğuz Çetin yönetiminde yaklaşık bir saat süren antrenmanda, futbolcular koşunun ardından üç grup halinde çalıştı. İki grup 5'e 2 pas, diğer grup ise gol çalıştı. Serhat, Johnson, Tuncay, Hakan, Abdullah, Ümit, Ogün ve Ceyhun, yapılan ortalarda ve taç atışından gelen toplarda gol vuruşu çalışması yaptılar. Ali Akdeniz ve Rapaiç ise kısa bir süre koşu yaptı. 
     Sakatlıkları bulunan Yusuf, Rüştü, Mirkoviç ve İsmail ile yurtdışında bulunan Ortega antrenmana katılmadı. Ortega dışındaki bu oyuncuların Samandıra Tesisleri'nde salonda çalıştıkları bildirildi. 
     Sarı-lacivertliler antrenmanın ardından Samandıra Tesisleri'nde kampa girdi. 
     





</TEXT>
</DOC>
