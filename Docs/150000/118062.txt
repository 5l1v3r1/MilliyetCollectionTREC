<DOC>
<DOCNO> 118062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/spor/spo03.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İNATÇI VE SAKİNİM 
</HEADLINE>
<TEXT>

Fatih Terim, Barcelona maçı öncesinde futbol olarak umut vermedikleri söyledi, "Biz bugünler için varız. Galatasaray istediği zaman zoru başarmıştır" dedi 
     Tek yol zafer 
     GALATASARAY Teknik Direktörü Fatih Terim, Adanaspor maçından sonra Barcelona sınavı için çarpıcı açıklamalar yaptı. Fatih Terim, "Futbolumuzla umut vermediğimizi biliyoruz. Ancak unutulmasın ki, zor işleri başararak bugünlere geldik. Bu maçta üç seçenekten biri geçerli. O da kazanmak. Sahada kazanma adına her şeyi yapacağız. Sakin ve inatçıyım. Galatasaray hep umut yokken ortaya çıkmıştır" dedi. 
     
     İstedik, olmadı’ 
     ADANASPOR karşısında istekli oynadıklarını dile getiren Terim, sonuçtan memnun olmadığını açıkladı. Tecrübeli hoca "Fenerbahçe maçından üç gün sonra toparlanmak kolay değildi. Buna rağmen deplasmanda yakalanabilecek maksimum pozisyonları yakaladık. Top direklerden döndü, girmedi. Yani direk de golü engelleyen faktörlerden birisi. Önemli olan topu yedi metrenin içine sokmak. Memnun değilim" diye konuştu. 
     
     Uzatmaya tepki 
     TERİM iki takımın da üçer oyuncu değişiklik hakkını kullandığını hatırlattı. Başarılı hoca şunları söyledi "Altı futbolcu otuzar saniyeden üç dakika yapar. İki kez Sarr sakatlandı, Almaguer ayakkabı giydi. Adanalı bir futbolcu on sekiz içinde uzun süre sakatlandı. Duraklama çok var. Hem de var oğlu var. Herkes kağnı arabası gibi çıktı. Ama uzatılan süre iki dakika. Sustukça böyle şeyler yapılıyor." 
     
Maçın adamı      Ümit Adana 
     MAÇI tek kale oynayan Galatasaray’ın orta sahadaki dengesini tek başına bozdu. 90 dakika bir an bile durmadı. Pres yaptı, önemli noktalarda araya girdi. Kazandığı topları da iyi kullandı, etkili pozisyonların hazırlayıcısıydı. Galatasaray’ın alt yapısından yetişen genç oyuncu, eski takımına "dur" dedi. 
     
Aslan düşüşte      Sarı - Kırmızılı takım, geçen yıla oranla ilk 12 hafta içinde deplasmanlarda daha fazla puan yitirdi. Geçen sezon dış sahada 11 puan toplayan Cim-Bom bu yıl 9’da kaldı 
     Gol kısırlığı 
     GALATASARAY ligin 12. haftası tamamlanırken, performans olarak geçen yıldan daha uzak bir tablo çizdi. Özellikle deplasman maçlarında sıkıntı yaşayan Sarı - Kırmızılı takım, geçen yıl topladığı puanları bu sezon alamadı. 2001 - 2002 sezonunun ilk 12 haftasında rakip sahada 6 maçta 11 puan toplayan Galatasaray, bu yıl yine dış sahada 6 maçta sadece 9 puan alabildi. Aslan, geçen yıl rakip fileleri 14 kez havalandırırken, bu yıl 7’de kaldı. 
     
2002- 2003 SEZONU DEPLASMAN 2. Denizlispor - Galatasaray 1 - 3 4. Malatlaspor - Galatasaray 2 - 2 6. Fenerbahçe - Galatasaray 6 - 0 8. Elazığspor - Galatasaray 0 - 0 10. Altay - Galatasaray 1 - 2 12. Adanaspor - Galatasaray 0 - 0      
O G B M A Y P 6 2 3 1 7 10 9      
2001 - 2002 SEZONU DEPLASMAN 1. Gaziantep - Galatasaray 1 - 1 2. Ç.Rize - Galatasaray 3 - 6 5. Malatya - Galatasaray 0 - 2 7. G.Birliği - Galatasaray 1 - 3 9. Beşiktaş - Galatasaray 2 - 2 11. Bursaspor - Galatasaray 5 - 0      
O G B M A Y P 6 3 2 1 14 12 11      
İstatistik Felipe Topla buluşma 38 İsabetli pas 28 Hatalı pas 9 Top kaybı 3 Yapılan faul 4 Kaleye şut -      
NOTLAR      Felipe sahada 
     DİYARBAKIRSPOR maçında, Evren’e attığı dirsek nedeniyle üç maç ceza alan Felipe, dün Adanaspor karşısında ilk on birde görev yaptı. Sambacı, Altay, Göztepe ve erteleme maçında Fenerbahçe’ye karşı forma giyememeşti. 
     
     Engellilere ayıp 
     GALATASARAY’I izlemek için maça gelen 50’ye yakın engelli vatandaşın saha kenarına sokulmaması gerginlik yarattı. Olaya büyük tepki gösteren basın mensupları, stat görevlileriyle görüşüp, engellilerin maçı izlemesini sağladı. 
     
     Barça’dan tek yumruk 
     ŞAMPİYONLAR Ligi’nde Galatasaray’ın çarşamba günkü rakibi Barcelona, sahasında Villarreal’i 1-0 mağlup etti. Cabellero’nun atılmasıyla son 35 dakika 10 kişi oynayan Katalan ekibinin golünü 78’de penaltıdan Riquelme kaydetti. 
     
     Hasan’a destek 
     ADANALI Hasan Şaş, sahaya çıkınca adeta yer yerinden oynadı. Adanasporlu taraftarlar, yıldız oyuncuyu alkış yağmuruna tuttu. Tribünleri tek tek gezen tecrübeli oyuncuya, "Adana seninle gurur duyuyor" şeklinde tezahürat yapıldı. 
     
     Tribünler doldu 
     ADANA 5 Ocak Stadı’nda oynanan karşılaşmaya, her iki takımın taraftarları da büyük ilgi gösterdi. 15 bin kişilik stat tıka basa doldu. Maçtan saatlerce önce biletlerin tükenmesi nedeniyle çok sayıda taraftar geri döndü. 
     
     Adana’da kaldılar 
     ŞAKİRPAŞA Havaalanı’nın tadilatta olması nedeniyle Galatasaray kafilesi geceyi Adana Hilton’da geçirdi. Sarı - Kırmızılılar, bu sabah karayoluyla önce Gaziantep’e gidecek, ardından da uçakla İstanbul’a dönecek. 
     
     6’ esprisi 
     FENERBAHÇE’YE 6 - 0 yenilerek tarihi bozguna uğrayan Sarı - Kırmızılılar’a dün Adanalı taraftarlar da ufak göndermeler yaptı. Futbolcuların moralini bozmak için tribünlerde "6" yazılı pankartlar açıldı. 
     
Göze batanlar      HASAN ŞAŞ İyi mücadele etti. Çok koştu. Ancak final paslarındaki tercihleri puanını düşürdü. Gecikmeli hamleler yaptı. 
     CİHAN Sarr’la birlikte Galatasaray’ın en kötüsüydü. Orta sahada çok zayıf kaldı. Etkili ve diri değildi. Hep hata yaptı. 
     ERGÜN Ayakta kalan ender oyunculardan biriydi. Savunmada da başarıyla mücadele etti. Çırpınışı sonuçsuz kaldı. 
     MONDRAGON Galatasaray’ın en başarılısıydı. Fenerbahçe maçındaki hatalarını affettirdi. Yüzde yüz iki golü de önledi. 
     FELİPE Sorumluluk yüklenmedi. Alıştığımız öldürücü paslarından yoksundu. Pozisyon yaratamadı. İşin kolayına kaçtı. 
     SARR Acemiydi. Sağda ne yaptığını bilmiyordu. Çaresizlik yüzünden sahada kaldı. Takımın en kötüleri arasındaydı. 
     



 SPOR 




























</TEXT>
</DOC>
