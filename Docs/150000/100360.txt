<DOC>
<DOCNO> 100360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sonspo19.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizindeki ağrıları nükseden İlhan Mansız, idmanı yarıda bıraktı 
</HEADLINE>
<TEXT>

     Beşiktaş, Bursaspor ile oynayacağı 2002-2003 sezonu ilk hafta maçının hazırlıklarını bu akşam yaptığı günün ikinci çalışmasıyla sürdürdü. 
     Siyah-beyazlılar'ın, BJK Nevzat Demir Tesisleri'ndeki akşam idmanında menüsküs ameliyatı geçirdiği sağ dizindeki ağrıları nükseden İlhan Mansız, çalışmayı yarıda bıraktı. 
     Önce dizlikle çalışmaya devam etmek isteyen golcü futbolcu, ağrılarının artması üzerine çalışmayı bırakmak zorunda kaldı. 
     Kulüp doktoru Ayhan Optur, İlhan Mansız'ın zorlanmaya bağlı olarak sağ diz iç yan bağlarında ağrı hissettiğini belirterek, "Biz de riske etmek istemedik ve antrenmandan aldık. Bu ağrılar normaldir. Yarın sabah durumuna bakıp, idmana çıkıp çıkmayacağına karar vereceğiz. Ama şimdilik önemli bir sorun gözükmüyor" dedi. 
     





</TEXT>
</DOC>
