<DOC>
<DOCNO> 142770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko01.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödünç işçi’ maddesi geçti 
</HEADLINE>
<TEXT>

İş Yasası’nda, ödünç veya geçici işçi vermeyi’ öngören 7’nci madde de kabul edildi. Tartışmalı oturumda vekiller birbirinin üzerine yürüdü 
     ANKARA Milliyet 

     İş Kanunu Tasarısı’nın sendikaların en çok karşı çıktığı 7’inci maddesi Meclis görüşmelerinde kabul edildi. 7’inci madde işverenlerin, kendi işçilerini, başka işverenlere geçici olarak ödünç’ verebilmelerini öngörüyor. 
     Önceki gün altı maddesi kabul edilen tasarının diğer maddeleri ile ilgili dünkü görüşmeler de sert tartışmalara sahne oldu. Tasarıda, ödünç iş ilişkisini’ düzenleyen 7’inci madde üzerinde CHP iki, AKP bir önerge verdi. Maddenin tasarıdan çıkarılmasını öngören CHP önergesi reddedilirken, ödünç’ sözü yerine geçici’ sözü eklenmesini öngören AKP önergesi kabul edildi. 
     
     Küfürlü tartışma 
     CHP milletvekillerinin, ikinci önergenin tartışılması sırasında komisyon çoğunluğu olmadığını ileri sürmesi tartışma yarattı. Kendisi de eski sendikacı olan Komisyon Başkanvekili AKP’li Agah Kafkas’ın, CHP’li İzzet Çetin’e "İt herif" demesi ortamı gerginleştirdi. CHP’liler komisyon sıralarına yürüdü. Çok sayıda milletvekilinin tartışmaya katılması üzerine Başkanvekili İsmail Alptekin, birleşime ara verdi. Aradan sonra Kafkas’ın, "Dil sürçmesi nedeniyle maksadımı aşan ifadeler olduysa özür dilerim" demesiyle tartışma sona erdi. 
     CHP milletvekilleri AKP’lileri takiye ve hile yapmakla suçladılar. CHP’li Bayram Meral, "Allah affeder diyorsanız, Yüce Allah birçok söz verip oy aldığınız saf köylüler kadar saf mı " dedi. 7’nci maddenin geçmesinden sonra tartışmanın tekrar alevlenmesi üzerine oturumu yöneten İsmail Alptekin, CHP’lileri, "Yerinize oturun. İhtar ediyorum. Burada el kol hareketleriyle bir yere varılmaz, iç tüzük uygulanır" diye uyardı. 
     
     İş güvencesi tehdidi 
     CHP Grup Başkanvekili Oğuz Oyan da AKP’nin mutlak iktidar anlayışı ile hareket ettiğini belirterek, "Bu ancak faşist rejimlerde olur" diye konuştu. Çalışma Bakanı Murat Başesgioğlu, CHP’lilere, muhalefet yapmakla iş güvencesinin akıbetini de belirsiz bir noktaya sürüklediklerini söyledi. Başesgioğlu, "İş güvencesinin akibetini de belirsiz bir noktaya sürüklüyorsunuz. Takdir sizin. İş Güvenliği Yasası ile İş Kanunu Tasarısı’nın eşzamanlı olarak yürürlüğe girmesi için acele ediyoruz" dedi. 
     
     Kapalı oturum taktiği 
     TBMM Genel Kurulu’nda İş Yasa Tasarısı’nda önergeler üzerinde konuşma hakları engellendiğini belirten CHP’liler, tasarının genel kuruldan geçirilme sürecini uzatmak amacıyla kapalı oturum önergesi verdiler. CHP’lilerin 120 maddelik yasa tasarısının her maddesinde kapalı oturum önergesi verecekleri öğrenildi. 
     
Sendikalar protesto etti      İşçi sendikaları, dün Türkiye çapında, AKP il örgütleri önünde İş Yasa Tasarısı’nı protesto gösterileri yaptı. Türk - İş, Hak - İş ve DİSK’e bağlı 500 kadar işçinin katılımıyla yapılan İstanbul’daki eylemde "Delikanlı Tayyip, bu yaptığın ayıp" sloganı atıldı. Üç konfederasyonun ortak bildirisinde, tasarının İş Güvencesi’ni ortadan kaldırdığı belirtilerek, "Tasarı, işçileri alınır, satılır ve devredilir bir meta haline getiriyor. İşçinin sırtından para kazanan asalaklar yaratıyor" denildi. Gösteride TÜSİAD’ın Başkanı Tuncay Özilhan’ın Efes şirketinden 110 işçinin işine son verildiği belirtildi. 
     AKP Ankara İl Başkanlığı önündeki eylemde de aynı bildiri okundu. İzmir’de AKP il binası önünde toplanan şube başkanları, yöneticiler ve işyeri temsilcileri, TBMM’de görüşülmekte olan yeni İş Yasası Tasarısı’na tepkilerini dile getirdi. Ayrıca, Antalya, Bolu, Çanakkale, Giresun ve Edirne’de de protestolar yapıldı. 
     
İş sözleşmeleri ihtiyaca göre’ serbestçe yapılabilecek      Altı maddesi önceki gün kabul edilen İş Kanunu’nun dünkü Meclis görüşmelerinde kabul edilen maddeleri şöyle 
     7’nci Madde Tasarının "Ödünç iş ilişkisi" başlıklı 7. maddesi, Geçici iş ilişkisi’ne dönüştürüldü. Bu maddeye göre işveren, yazılı rızasını alarak işçisini başka bir işverene geçici olarak verebilecek. İş sözleşmesi ödünç veren işverenle devam etmekle beraber, işçi yeni işverene karşı yükümlü olacak. İşçinin ücretini eski işvereni ödemeye devam edecek. Geçici iş ilişkisi belirli süreli ve yazılı yapılacak ve yenilenebilecek. Geçici işçi alan işveren, grev ve lokavt aşamasına gelen bir toplu iş uyuşmazlığının tarafı ise, bu işçiler grev ve lokavtın uygulanması sırasında çalıştırılamayacak. 
     
     Sözleşmeler yazılı olacak 
     8’inci Madde Bir yıl ve daha fazla süreli iş sözleşmeleri yazılı yapılacak. Yazılı sözleşme yapılmadığında işveren işçiye en geç iki ay içinde genel ve özel çalışma koşullarını, günlük ya da haftalık çalışma süresini, temel ücreti, ücret ödeme dönemini, süresi belirli iş sözleşmesinin süresini, fesih halinde tarafların uymak zorunda oldukları hükümleri gösteren yazılı bir belge verecek. 
     9’uncu Madde Taraflar iş sözleşmesini, kanunla getirilen sınırlamalar saklı kalmak koşuluya, ihtiyaçlarına uygun düzenleyebilecek. İş sözleşmeleri belirli veya belirsiz süreli yapılabilecek. Sözleşmeler çalışma biçimleri bakımından tam süreli veya kısmi süreli yahut deneme süreli olabilecek. 
     10’uncu Madde Nitelikleri bakımından en çok 30 iş günü süren işlere süreksiz iş, bundan fazla devam edenlere sürekli iş denilecek. 
     11’inci Madde İş ilişkisinin bir süreye bağlı olarak yapılmadığı halde sözleşme belirsiz süreli sayılacak. Belirli süreli iş sözleşmesi esaslı bir neden olmadıkça, birden fazla üst üste yapılamayacak. Aksi halde başlangıçtan itibaren belirsiz süreli kabul edilecek. Esaslı nedene dayalı zincirleme iş sözleşmeleri, belirli süreli olma özelliğini koruyacak. 
     12’nci Madde Belirli süreli iş sözleşmesi ile çalışan işçiye, belirli bir zaman ölçüt alınarak ödenecek ücret ve paraya ilişkin bölünebilir menfaatler, işçinin çalıştığı süreye orantılı olarak verilecek. Herhangi bir çalışma şartından yararlanmak için aynı işyeri veya işletmede geçirilen kıdem arandığnıda belirli süreli iş sözleşmesinne göre çalışan işçi için farklı kıdem uygulamasını haklı gösteren bir neden olmadıkça, belirsiz süreli iş sözleşmesi ile çalışan eemsal işçi hakkında esas alınan kıdem uygulanacak. 
     



 EKONOMİ 




















</TEXT>
</DOC>
