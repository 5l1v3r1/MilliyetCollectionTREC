<DOC>
<DOCNO> 147905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/soneko04.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Merkez Bankası Başkanı, emekliliğini erteledi... 
</HEADLINE>
<TEXT>

     Avrupa Merkez Bankası Başkanı Wim Duisenberg, Avrupa Birliği AB maliye bakanlarının isteğiyle, halefi Fransa Merkez Bankası Başkanı Jean-Claude Trichet hakkındaki davanın sonucunu öğreninceye kadar emekliliğini ertelemeyi kabul etti. 
     Avrupa Birliği AB maliye bakanları toplantısına başkanlık eden Yunanistan Maliye Bakanı Nikos Christodoulakis, dün yaptığı açıklamada, oybirliği ile Duisenberg'in görevine devam etmesine karar verdiklerini ve bu isteği kendisine ilettiklerini söylemişti. 
     Duisenberg'in yerine geçmesi planlanan Fransa Merkez Bankası Başkanı Jean-Claude Trichet, Fransız Bankası Credit Lyonnais hakkında yanlış bilgi yaymakla suçlanıyor ve duruşması sürüyor. 
     Trichet'nin hakkındaki mahkeme kararı 18 Haziran'da belli olacak. 
     AB maliye bakanları da, bu skandal nedeniyle, Duisenberg'in görevinde kalmasında ısrar ediyor. 
     





</TEXT>
</DOC>
