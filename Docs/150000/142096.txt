<DOC>
<DOCNO> 142096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/dunya/adun.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta yolun sonu’ 
</HEADLINE>
<TEXT>

BM Genel Sereteri Annan, Türk ve Rum tarafları arasında Lahey’deki müzakerelerden de sonuç çıkmayınca havlu attı, Kıbrıs’ta çözüm şansının kalmadığını açıkladı 
     YORGO KIRBAKİ Atina 

     Kıbrıs sorununa çözüm bulmak için siyasi kredisini riske eden BM Genel Sekreteri Kofi Annan, Lahey’de görüştüğü KKTC Cumhurbaşkanı Rauf Denktaş ve Rum Yönetimi lideri Tasos Papadopulos arasında, çözüm planı çerçevesinde bir uzlaşma sağlayamayarak 16 Ocak’tan bu yana sürdürdüğü barış çabalarına son verdi. 
     Uluslararası Adalet Divanı’nın bulunduğu Barış Sarayı’ndaki 19 saatlik maraton görüşmelerden sonra dün sabah bir açıklama yapan Annan, 11 Kasım’da sunduktan sonra 2 kez değiştirdiği çözüm planının 30 Mart’ta referanduma sunulması önerisinin taraflarca kabul edilmediğini ve görüşmelerin başarısızlıkla sonuçlandığını belirtti, "yolun sonuna geldik" dedi. 
     Annan, sorunun Kıbrıs’ın AB’ye üyelik anlaşmasını imzalayacağı 16 Nisan’a kadar çözüm şansı kalmadığını vurguladı. 
     Bu aşamada, Kıbrıs sorununa bir çözüm bulma gayretlerinden de vazgeçen Annan, 18 aydan beri Kıbrıs’ta faaliyet gösteren BM bürosunun kapatılacağını ancak iki tarafı ayıran BM kontrolündeki Yeşil Hat’ın kalacağını bildirdi. 
     Lahey’de sonuç alınamamasını Denktaş’a fatura eden Annan, KKTC Cumhurbaşkanı için, "Çözüm planını referanduma götürmeye hazır olmadığını söyledi. Temel noktalarda plan üzerinde ciddi itirazları bulunduğunu belirtti. TBMM’nin önceden onayı olmadan da Türkiye’nin güvenlik anlaşmasını imzalayamayacağını bildirdi" dedi. 
     
     Rum havet’i 
     BM Genel Sekreteri, Papadopulos için de, "Halkın ne için oy kullanacağını bilmesi halinde 30 Mart’ta referandum yapabileceğini belirtti. Bunun için plandaki federe devletin yasaları ile kurucu devletlerin anayasalarıyla ilgili boşlukların doldurulmasını şart koştu"dedi. 
     



 DÜNYA 











</TEXT>
</DOC>
