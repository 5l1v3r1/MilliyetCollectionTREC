<DOC>
<DOCNO> 144441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/spo03.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SEVGİLİLER KÜSTÜ 
</HEADLINE>
<TEXT>

Denizlispor yenilgisi, futbolcularla taraftarın arasını açtı. Sarı-Kırmızılılar, Elazığspor maçını seyircisiz oynamalarının da kendilerini etkilemeyeceğini belirterek sitem etti 
     ERHAN TELLİ 

     Islıklanmışlardı 
     GALATASARAY ile Fatih Terim’in "sevgilimiz" dediği taraftarı arasına kara kedi girdi. Denizlispor karşısında oyundan alınan Hakan Ünsal ile Arif’in ıslıklanmasına tepki veren Sarı-Kırmızılı futbolcular, ikilinin bunu hak etmediğini belirterek, seyirciyi kınadı. Taraftarına küsen futbolcular, Elazığspor karşısında boş tribünlere oynamalarının da kendilerini etkilemeyeceğini ifade ettiler. 
     
     Teselli ettiler 
     YILLARDIR büyük hizmetler veren, UEFA Kupası başta olmak üzere üst üste kazanılan dört lig şampiyonluğuna imza atan efsane kadronun başaktörlerinden olan Hakan ve Arif’i ise arkadaşları teselli etti. Sarı-Kırmızılılar, "Futbolda herşey var. Yenmek de, yenilmek de. Ama Türkiye’de bazı şeyler çabuk unutuluyor. Seyircisiz oynamak bizim için fark etmeyecek" diyerek sitemde bulundu. 
     
Mondragon’a özel terapi      DENİZLİSPOR maçının ardından kendisini görüntülemek isteyen kameramanlara saldıran Mondragon’un, son günlerdeki gerginliğinin giderilmesi için sağlık heyeti harekete geçti. Futbolcuların her türlü sorunuyla yakından ilgilenen Psikolog Acar Baltaş’ın, moral çöküntüsü yaşayan başarılı file bekçisiyle bir dizi görüşme yaptığı öğrenildi. 
     
Lukunku ve Xavier kritik      GALATASARAY, Ali Sami Yen’de yarın konuk edeceği Elazığspor ile oynanacak maçın hazırlıklarını dün akşam yaptığı antrenmanla sürdürdü. Kulüp doktoru Bülent Bayraktar, sakat futbolculardan Lukunku ve Xavier’in durumlarının henüz kesinleşmediğini bildirdi. Her iki oyuncunun da son durumunun bugün yapılacak son kontrolden sonra netlik kazanacağı belirtildi. 
     



 SPOR 





























</TEXT>
</DOC>
