<DOC>
<DOCNO> 123214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/dunya/adun.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bundan iyisi çıkmaz 
</HEADLINE>
<TEXT>

Alman - Fransız planını Türkiye için çıkabilecek en iyi sonuç’ diye değerlendiren Lagendijk, Avrupa’da bu plana bile kıyamet koparabilecek bir kesim olduğunu söyledi 
     GÜVEN ÖZALP Brüksel 

     Türkiye’ye yönelik olarak Kopenhag Zirvesi sırasında verilecek karara ilişkin tartışmalar, Alman - Fransız ortak planıyla doruğa çıkmış durumda. TBMM ile Avrupa Parlamentosu AP arasındaki en önemli "diyalog" kurumu olan Karma Parlamento Komitesi KPK Eşbaşkanı Joost Lagendijk, bu planı "Çıkabilecek en iyi sonuç" olarak yorumluyor. Milliyet’e özel demeç veren Lagendijk, olumlu olarak değerlendirdiği bu plan için bile "kıyamet koparacak bir kanat" bulunduğuna dikkat çekiyor. 
     
     Fransa etkili oldu 
     İkili planın bu şekliyle çıkmasında Fransa’nın "bastırmasının" etkili olduğunu düşünen Lagendijk, kendisinin savunduğu planda da 2004’te bir gözden geçirme tarihi bulunduğunu, ancak şartlı da olsa müzakere başlangıç tarihi telaffuz edilmediğini belirtiyor ve "Aslında temel aynı, sadece karşılıklı tavizler çerçevesinde şekilde birtakım değişiklikler var" dedi. Planda dile getirilen 2005 tarihinin şartlı olduğunun altını ısrarla çizen Lagendijk’e göre "sürecin devamlılığı ve Türkiye’nin reformları sürdürmesini sağlamak amacıyla" belli bir baskının olması gerekiyor. 
     
     En az bir yıl 
     Yeni hükümetin çok iyi bir başlangıç yaptığını söyleyen Lagendijk, "Yapılanların k ğıttan pratiğe geçmesi için en az bir yıllık bir süreye ihtiyaç olduğunu düşünüyorum. Ancak Kopenhag’da Tamam. Reformlar iyi yapıldı. Sorun yok’ demek için çok erken" diyerek, Türkiye’de reform yasalarının sürecin başlangıcı değil de sonuymuş gibi algılanmasının yanlış olduğuna vurgu yapıyor. 
     
     Başbakan hazırlamalı 
     Başbakan Abdullah Gül’ün Türkiye’yi Kopenhag’dan doğrudan bir tarih çıkmamasına hazırlaması gerektiğini düşünen Hollandalı parlamenter, "Gözden geçirme tarihi hik yenin sonu değil. Avrupa Birliği içindeki yaklaşımları düşündüğünüzde siz de bunun iyi bir sonuç olduğunu görürsünüz" dedi. 
     



 DÜNYA 













</TEXT>
</DOC>
