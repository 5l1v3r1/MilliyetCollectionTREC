<DOC>
<DOCNO> 142842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yazar/asik.html </URL>
<DATE> 2003/03/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Vah memleketim 
</HEADLINE>
<TEXT>

     - Şimdi mangırı Güneydoğu’daki TIR’cılar, kamyoncular kazanıyor... 
     Hemen ardından soruyor 
     - Acaba Bursa havaalanına Mudanya’ya da uçaklar, gemiler gelmez mi 
     
     Gaziantep, Şanlıurfa, Mardin, Nusaybin, Oğuzeli, Birecik, Oyalı, Viranşehir’de ABD yeni kara üsleri kuruyor... Yöre halkı rüyasında görmediği paralarla Amerikalılara arazi, dükkan, TIR vs. kiralıyor. Doların tadını alıyor. ABD’yi ve yeşili seviyor. İkinci tezkere TBMM’de reddedilirken Kürt kökenli Güneydoğu milletvekillerinin ret oyu kullandığı söylenmişti. Herhalde "yeşil gerçek" onların bu direncini kıracaktır. 
     Prof. Baskın Oran’ın dediği gibi.. Belki de yakın gelecekte halk orada daha önce Kuzey Irak’ta rastlandığı gibi "Yankee don’t go home" diye gösteri bile yapacak 
     Yabancı işgalci bir kez ülkene girdi mi sonra neler olacağını, hayatın nasıl şekiller alacağını kestiremezsin. Elinde dolar yüklü çantalarla gelenler giderken ne götürürler Tarih okumadıysan mümkünü yok bilemezsin... 
     Beyaz adamın onu soymaya geldiğini aç adama bir türlü anlatamazsın... 
     
     Anadolu’da köykentler kurulamadı ama üskentler emrinize amade. 
Akif KÖKÇE 

     Bush savaştan sonra Irak’ı üçe bölecekmiş Normal, Süper, Kurşunsuz. 
Birol Uzunmehmet 

"Gözü kapalı oy vermeyelim"      Meksika Cumhurbaşkanı Vicente Fox, hasta yatağında demeç veriyor, Güvenlik Konseyi’nde ABD tasarısına olumlu oy vermeleri için ABD’nin kendisine akıl almaz baskılar yaptığını söylüyor. Meksika "hayıröda direniyor. Şili Dışişleri Bakanı Soledad Alvear Meksika ile aynı onurlu çizgide duruyor. 
     İngiltere Parlamento Başkanı Robin Cook BM kararı olmadan İngiltere savaşa girerse istifa edeceğini ima ediyor... 
     Bugün savaşa karşı İtalya’da genel grev, Washington başta olmak üzere dünyanın önemli kentlerinde savaşa karşı gösteriler yapılıyor. 
     Onurlu insanlar ve siyasetçiler petrol uğruna yüz binlerce masum insanı katletmeye niyetlenen George Bush’u durdurmaya çalışıyor. 
     Bizim Ankara ise ikinci tezkereyi TBMM’ye sevk çalışmalarında... 
     Birinci tezkerede oyuna getirilen, elinden yetki alındıktan sonra imzalanan mutabakatla şaşkınlığa uğratılan TBMM ne yapacak 
     İkinci tezkereye de gözü kapalı oy mu verecek 
     O yüzden AKP milletvekili Emin Şirin diyor ki 
     "Milletvekillerine çağrıda bulunuyorum. Geliniz, hep birlikte hükümet’ten 1. tezkerenin mutabakat zabıtlarının açıklanmasını isteyelim. Bu arada 2. tezkere gelirse, önce onun da mutabakat zabıtlarının açıklanmasını talep edelim. Eğer zabıtlarda ne olduğunu bilmeden oy verirsek görevi ihmal suçu işlemiş oluruz. Hükümet, ilk tezkerede olduğu gibi bu tezkerede de bizlerden zabıtların içeriğini bilmeden oy kullanmamızı isterse, o da bizleri görevi ihmal suçu işlemeye zorlamış olur ki, bu açıkça suçtur. Bu suça iştirak etmeyelim... 
     CHP Grup Başkanvekili Oğuz Oyan, mutabakatın açıklanması konusunda kendilerinin de ısrarlı olduğunu söylüyor. 
     Meclis ve Türkiye bir kez daha oyuna getirilmesin. Bu kadarını istemeye hakkımız yok mu 
     
Türkiye profili      BBC’nin internet sitesinde "Türkiye Profili" adlı bir sayfada ülkemizle ilgili son gelişmeler aktarılıyor. Ve "ilgili site" diye 5 sitenin adları veriliyor. Bu beş siteden biri "Kurdish information network"... Söylemeye gerek yok.. Bu ilgisiz sitede hiç de dostça yazılar yok Türkiye hakkında... Sormaz mısınız Nedendir BBC’nin bu düşmanca tavrı 
     Diyeceksiniz ki peki biz kendi kendimizin dostu muyuz ABD Kuzey Irak Kürtlerini bize karşı kışkırtırken aniden HADEP’i kapatıp DEHAP’ı kapatma davası açarak kendi ülkemizdeki Kürtleri kışkırtmaya çalışmıyor muyuz 
     Siz de haklısınız... 
     
     Komşusu açken tok yatan bizden değil ise Komşusu bombalanacakken üslerini veren kimdendir 
     
     
     







Amerika bize yardım etmeli 


Doğrusu Bush’undan da, Irak’ından da, tezkeresinden de gına geldi 


Vah memleketim 


Ankara’yı bir kere daha aramayacağız’ 


Güçlü devlet olmak için 


Rahatsız ve iktidarsız 


Kabahatli kim 


Kıskaca karşı çare ne 


Ya içindeyiz çemberin ya da içinde 


"Ver de kurtul kuşatması..." 


Johnson mektubu ve Bush 


Neden kalkınmış tek Müslüman ülke yok 10 


Mektuplarım var 


Ondülacı’ Mehmet’ten kuaför Erdem’e 


İKV’nin başına Diyarbakırlı yetim Ökütçü’ 


</TEXT>
</DOC>
