<DOC>
<DOCNO> 100732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun30.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da sel, binlerce ev sular altında kaldı. 
</HEADLINE>
<TEXT>

     Avusturya'nın Oberösterreich, Salzburg ve Niederösterreich eyaletlerinde devam eden şiddetli yağışlar nehirlerin taşmasına neden olurken, binlerce ev sular altında kaldı. 
     Özellikle Salzburg eyaletinin ''felaket bölgesi'' ilan edildiğini belirten yetkililer, 3000 itfaiye memurunun sürekli görev yaptığını, silahlı kuvvetlerden de yardım ekiplerinin bölgeye sevk edildiğini bildirdiler. 
     Oberösterreich eyaletinde ise başkent St.Pölten merkezindeki tünel ve yeraltı geçitlerinin sular altında kaldığı haber veriliyor. Çarşamba gününden buyana devam eden şiddetli yağışların büyük hasara yol açtığını belirten yetkililer, can kaybı olmadığını söylediler. 
     Tuna nehrinin taşmasından endişe eden yetkililer, nehir çevresindeki yerleşim birimlerinin de boşaltılması çağrısında bulundular. 
     





</TEXT>
</DOC>
