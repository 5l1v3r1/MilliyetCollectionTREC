<DOC>
<DOCNO> 109207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/eko06a.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin yeni rolü iflas yargıçlığı 
</HEADLINE>
<TEXT>

Ödemelerini yerine getiremeyen ülkelerin borçlarını yeniden yapılandıracak olan IMF, bir kreditör komitesi de kuracak 
     EKONOMİ SERVİSİ 

     BusinessWeek dergisi son sayısında Uluslararası Para Fonu IMF ve ABD Hazine Bakanı Paul O’Neill’in politikalarını masaya yatırdı. 
     27 - 29 Eylül’deki yıllık toplantısında borçları yeniden yapılandırma planını tartışmaya açacak olan IMF, bir kreditör komitesi kurarak kredi alan ülkenin borçlarını çevirmesi için pazarlık yapacak. Söz konusu süreç şöyle işleyecek 
     
     Yeni borçla yüzdürecek 
     Önlem Önemli kreditörler ve bono sahipleri borçlarını ödemekte zorluk çeken ülkelerle bir komite kurarak, yeni bir anlaşmaya varacak. Söz konusu ülke IMF’nin yönetiminde mali yapısını düzene sokacak, 
     Plan Ortak hareket kurallarına uymayı kabul eden ülke, bono kontratları ve kredilerden vadesi gelmiş olanların büyük bölümünü yeniden yapılandıracak. Borç geri ödemeleri belirli bir dönem için dondurulacak. 
     Kredi IMF kriz içindeki ülkeye mali yapısını düzene sokacak olan reformları yerine getirdiği sürece fonlamaya devam edecek. 
     Çözüm Eski borçlar yeni kağıtlara çevrilecek. Bankalar ve bono sahipleri borçlarını alacak. Bazıları varolan borçlarının daha altında paralar alacak ancak bu kısıntı ülkenin mali sisteminin tamamen çökmesinden daha az zarar görecek. 
     Dünya Bankası eski Başekonomisti Joseph Stiglitz ise Financial Times gazetesinde yer alan makalesinde, IMF’nin bu süreçte oynayacağı role ilişkin tartışma olduğunu belirterek, "IMF tek başına iflas sürecinde merkezi rol oynayabilir mi " sorusunu gündeme getirdi. Stiglitz, "Açık ki IMF iflas yargıcı olamaz" dedi. 
     
     



 EKONOMİ 






















</TEXT>
</DOC>
