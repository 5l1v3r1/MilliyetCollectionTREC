<DOC>
<DOCNO> 128679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/siyaset/siy04.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduyu politika malzemesi yapmayın 
</HEADLINE>
<TEXT>

Komutanlar, bu kez 45 dakika süren görüşmede TBMM Başkanı Arınç’a, YAŞ ve lojman tartışmalarından duydukları rahatsızlığı anlattılar 
     ANKARA Milliyet 

     Genelkurmay Başkanı Orgeneral Hilmi Özkök’ün, TBMM Başkanı Bülent Arınç’a Yüksek Askeri Ş ra YAŞ ve askeri lojmanlarla ilgili sözlerinden duyulan rahatsızlığı dile getirerek, "Türk Silahlı Kuvvetleri TSK politika malzemesi yapılmasın" uyarısında bulundu. 
     Arınç, dün Genelkurmay Başkanlığı’na iade-i ziyarette bulundu. Genelkurmay Genel Sekreteri Tümgeneral Aslan Güner tarafından C Tipi askeri törenle karşılanan Arınç’ın ziyareti, Özkök ve komutanların 3 dakikalık ziyaretlerinin aksine 45 dakika sürdü. 
     Edinilen bilgilere göre görüşmeye 26 Aralık 2002’deki YAŞ toplantısının ardından patlak veren YAŞ kararlarının yargıya açılması ve askeri lojman tartışmaları damgasını vurdu. 
     Özkök, Arınç’a TSK’nın iç disiplinini ve işleyişini bozacak düzenlemelerin Meclis’e taşınmasından doğacak rahatsızlığı aktardı. YAŞ kararlarının yargı denetimine açılması yönünde yapılan açıklamaların kendilerini huzursuz ettiğini kaydeden Özkök, TSK’nın politika malzemesi yapılmamasını istedi. TBMM lojmanlarının Milli Emlak’e devredilmesinin ardından kamuya ait lojmanların gündeme getirilmesi ve özellikle TSK personelinin yararlandığı lojmanların ön plana çıkarılmasının kendilerini rahatsız ettiğini belirten Özkök, lojmanlara duyulan ihtiyacı gerekçeleriyle anlattı. Özkök, silahlı kuvvetler personelinin yurdun dört bir yanında görev yaptığını ve lojmanların güvenlik açısından önemini 
     dile getirdi. 
     Görüşmede, Irak’la ilgili konular ve TBMM’de gerçekleştirilmesi planlanan gizli oturum da ele alındı. 
     
Bu kez uzun kaldı 3 dakikadan 45 dakikaya      Genelkurmay Başkanı Orgeneral Hilmi Özkök’ün TBMM Başkanı Bülent Arınç’ı 3 dakikalık nezaket ziyaretinin ardından, Arınç da dün Genelkurmay Başkanlığı’na iade-i ziyarette bulundu. Arınç’ı C Tipi askeri törenle Genelkurmay Genel Sekreteri Tümgeneral Aslan Güner karşıladı. Basına kapalı olan görüşme yaklaşık 45 dakika sürdü. Ziyaretin ardından cuma namazını kılmak üzere Kocatepe Camii’ne geçen Arınç, bilgi almak için TBMM’de Başkanlık kapısının önünde bekleyen gazetecilere görüntü alınması ve soru sorulmasını istemediği mesajını gönderdi. 
     



 SİYASET 















</TEXT>
</DOC>
