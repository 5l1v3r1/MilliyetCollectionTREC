<DOC>
<DOCNO> 144811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/soneko03.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bina inşaat maliyeti arttı... 
</HEADLINE>
<TEXT>

     Arsa payı hariç bina inşaat metrekare maliyetleri geçen yıl, bir önceki yıla kıyasla yüzde 30.1 oranında artarak, 240.2 milyon liraya yükseldi. 
     Önceki yıl ise metrekare maliyeti 184.6 milyon lira olarak hesaplanmıştı. 
     Devlet İstatistik Enstitüsü'nün DİE verilerine dayanarak yapılan hesaplamalara göre, 2002 yılında, evin iki daireye kadar olan yapılar metrekare maliyeti, önceki yıla göre, yüzde 30.6 oranında artış gösterdi. 
     2001 yılında evin metrekare inşaat maliyeti 175 milyon 34 bin lira iken, bu rakam 2002 yılında 228 milyon 640 bin liraya yükseldi. 
     Geçen yıl, 3.7 milyon metrekarelik alana sahip, 24 bin 889 adet ev amaçlı binaya yapı kullanma izin belgesi verildi. Bu evlerin toplam değeri ise 861 trilyon 920.4 milyar lira olarak belirlendi. 
     2001'de ise 5.2 milyon metrekarelik alanda, 38 bin 499 adet ev amaçlı binaya yapı kullanma izni verilmiş, bunların toplam değeri ise 911 trilyon 261.8 milyar lira olarak gerçekleşmişti. 
     Buna göre, oturma izni alan yapılardan evin toplam inşaat alanında yüzde 27.6, değerinde yüzde 5.4, bina sayısında da yüzde 35.4 oranında gerileme yaşandı. 
     Söz konusu yıl apartmanın metrekare maliyeti ise önceki yıla göre, yüzde 28.1 oranında artış gösterdi. Önceki yıl apartmanın metrekare inşaat maliyeti 189 milyon 113 bin lira iken, bu rakam geçen yıl 242 milyon 263 bin liraya çıktı. 
     2002'de 17 milyon metrekarelik alana sahip, 29 bin 270 adet apartman amaçlı binaya yapı kullanma izin belgesi verilirken, bu apartmanların toplam değeri 4 katrilyon 119.5 trilyon lira olarak belirlendi. 
     Önceki yıl, 25.5 milyon metrekarelik alanda, 43 bin 69 adet apartman amaçlı binaya yapı kullanma izni verilmişti. Bu yapıların toplam değeri ise 4 katrilyon 827.2 trilyon lira olarak gerçekleşmişti. 
     Buna göre, oturma izni alan yapılardan apartmanın, toplam inşaat alanında yüzde 33.4, yapı sayısında yüzde 32, değerinde yüzde 14.7 gerileme oldu. 
     
     TİCARİ, SINAİ, KÜLTÜREL VE DİNİ YAPILAR 
     Geçen yıl ticari yapıların metrekare maliyeti de önceki yıla göre, yüzde 40.1 oranında artış göstererek, 237.2 milyon liraya yükseldi. 
     2001'de, ticari yapıların metrekare inşaat maliyeti 169.3 milyon lira idi. 
     Geçen yıl, 4.6 milyon metrekarelik alana sahip 3 bin 471 adet ticari amaçlı binaya yapı kullanma izin belgesi verilirken, bu yapıların toplam değeri 1 katrilyon 105.9 trilyon lira olarak belirlendi. 
     Önceki yıl 4.8 milyon metrekarelik alanda 2 bin 87 adet ticari amaçlı binaya yapı kullanma izni verilmişti. Bu yapıların toplam değeri ise 819.4 trilyon lira olarak gerçekleşmişti. 
     2002 yılında oturma izni alan ticari yapıların, 2001 yılına göre, toplam inşaat alanında yüzde 3.7 azalma görülürken, yapı sayısında yüzde 66.3, değerinde de yüzde 35 artış yaşandı. 
     Söz konusu yıllar karşılaştırıldığında, sınai yapıların metrekare maliyeti, yüzde 30.4 artış göstererek, 242.5 milyon liraya yükseldi. Bu yapıların 2001'de metrekare maliyeti 185.9 milyon lira idi. 
     Kültürel yapılarda ise 2001 yılında metrekare inşaat maliyeti 192.2 milyon lira iken, bu rakam 2002 yılında yüzde 30.5 artışla, 254.7 milyon liraya yükseldi. Bu dönemde dini yapıların metrekare maliyeti de yüzde 28.3 oranında artışla, 221.5 milyon lira oldu. Önceki yıl bu rakam 172.6 milyon lira düzeyinde idi. 
     





</TEXT>
</DOC>
