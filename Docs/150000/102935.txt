<DOC>
<DOCNO> 102935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/soneko14.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 27 puanlık düşüşle kapattı 
</HEADLINE>
<TEXT>

     İMKB Ulusal-100 Endeksi, önceki kapanışa göre 27.39 puan kayıpla, 1. seansı 9,802.18 puandan tamamladı. Hisse senetlerinin ortalama değer kaybı yüzde 0.28 olarak gerçekleşti. 
     Seansa 13.45 puan ve yüzde 0.14 artışla 9,843.02 puandan başlayan endeks, oldukça düşük hacimli ve sıkışık bir seyir izledi. Yaklaşık 100 puanlık bir bantta dalgalanan endeks, seansın ilk yarısını 10.02 puan kayıpla 9,819.55 puandan geçti. 
     Bileşik endeks, seansta en düşük 9,790.97 puanı, en yüksek de 9,893.36 puanı gördü. 
     Kapanışta mali endeks 68.35 puan kayıpla 11,779.09 puana, hizmetler endeksi 20.19 puan kayıpla 6,756.92 puana gerilerken, sanayi endeksi 13.90 puan artışla 9,629.82 puana yükseldi. 
     Böylece mali grup hisseler önceki kapanışa göre ortalama yüzde 0.58, hizmet grubu hisseler ortalama yüzde 0.30 değer kaybetti. Sanayi grubu hisseler ise ortalama yüzde 0.14 değer kazandı. 
     İşlem gören toplam 281 hisse senedinden 111'i değer kazanırken, 69 hisse senedi değer kaybetti. 101 hissenin fiyatında ise değişiklik olmadı. 
     Seansta 84 trilyon 281 milyar 976 milyon liralık işlem hacmi oluştu. Koç Holding, Ak Enerji, İş Bankası C, Turkcell ve Aksa en yoğun işlem gören hisseler olarak belirlendi. 
     





</TEXT>
</DOC>
