<DOC>
<DOCNO> 130062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur09.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani ''İlişkileri geliştirmek için zemin var'' 
</HEADLINE>
<TEXT>

     Irak Kürdistan Demokrat Partisi IDKP Başkanı Mesut Barzani, Türkiye ile ilişkilerin daha da geliştirilmesi için yeni bir zeminin olduğuna inandığını söyledi. 
     Barzani, Başbakan Abdullah Gül'le yaklaşık yarım saat süren bir görüşme yaptı. Görüşmeden sonra bir açıklama yapan Barzani, Gül'le görüşmesinin çok iyi ve yararlı geçtiğini belirterek, "Değerlendirdiğimiz bütün konularda ortak bir anlayışa sahip olduğumuzu gördük. İlişkileri daha da geliştirmek için yeni bir zemin olduğuna inanıyorum" dedi. Barzani, gelecekteki gelişmeler konusunda da "iyimser ve umutlu" olduğunu söyledi. 
     Barzani, Diyarbakır'daki uçak kazası nedeniyle Başbakan Gül, Türk halkı ve uçakta yaşamını yitirenlerin ailelerine başsağlığı dileğinde bulundu. 
     





</TEXT>
</DOC>
