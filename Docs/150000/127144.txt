<DOC>
<DOCNO> 127144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun02.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoraplı’ bombacının planları suya düştü 
</HEADLINE>
<TEXT>

Çoraplı Bombacı’ lakaplı Levent Dülger yılbaşında eylem planları yaparken, Bursa’daki evinde yakalandı 
     Bombalı eylemlerinde kullandığı boru tipi bombaları çorap içinde bıraktığı için "Çoraplı Bombacı" olarak tanınan İBDA-C’li Levent Dülger, önceki gece Bursa’da özel ekipçe yakalandı. 
     İstanbul’da geçen ay bomba imal ederken yaralanan İBDA-C’li Abdullah Ekim’in kiliselere bomba konulması talimatını aldığını belirtip adresini vermesi üzerine Mimar Sinan Mahallesi’ndeki evinde gözaltına alınan Dülger’in yılbaşında kanlı eylemler planladığı iddia edildi... İstanbul, Ankara, İzmir, Bursa, Antalya, Balıkesir, Eskişehir ve Kocaeli’ndeki bombalama olaylarının zanlısı olarak aranan "doktor" lakaplı Dülger’in evinde bomba yapımında kullanılan 50 kilograma yakın malzemenin yanı sıra bomba düzenekleri ile eylem için hazırlanmış çok sayıda boru bomba bulundu. 53 bombalama eyleminin aydınlanmasını sağlayan Dülger’le bağlantılı olarak İstanbul’da 6, Bursa’da da 19 kişi gözaltına aldı. 
     
     TALİMAT HOCA’DAN 
     İstanbul’da yakalanan 6 İBDA-C üyesinin bomba yapımı konusunda Dülger’den eğitim aldıkları belirtildi. Sorguları süren zanlılar, eylem talimatlarını da hoca’ olarak bildikleri Dülger’den aldıklarını ifade etti. 
     
Samsunlu Unabomber’      Samsun Bafra’da doğan Dülger, beş yıl pratisyen hekimlik yaptıktan sonra İBDA-C’de aktif rol aldı. Örgütün bombacısı Osman Yüksel’in öğrencisi olan Dülger, Balıkesir Tekel Deposu’na 1993’te bomba koyduğu iddiasıyla 1995’te yakalandı, 96’da hüküm giydi, 97’de tahliye oldu. Dülger, FBI’ı 17 yıl peşinden koşturan ABD’li ünlü seri bombacı Theodore Kaczynski’ye takılan "unabomber" ismiyle de anılıyordu. 
     



 GÜNCEL 
















</TEXT>
</DOC>
