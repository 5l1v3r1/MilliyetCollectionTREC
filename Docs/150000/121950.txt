<DOC>
<DOCNO> 121950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/guclu.html </URL>
<DATE> 2002/11/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenci affı ve rektörlük seçimleri 
</HEADLINE>
<TEXT>

     Abdullah Gül hükümetinde anlaşılan o ki taşlar henüz yerli yerine oturmadı. Her kafadan bir ses çıkıyor. Görünen o ki Başbakan Gül, henüz tam olarak kontrolü ele alamamış. Türkiye Başbakanlık’tan mı yoksa AKP Genel Merkezi’nden mi yönetiliyor hala belli değil. Ortaya çıkan karışıklığın nedeni de bu olsa gerek. 
     Türban, öğrenci affı, paralı askerlik, rektör atama yetkisinin cumhurbaşkanın elinden alınması, YÖK’ün yeniden yapılanması gibi çok önemli konularda bir bakanın söylediğini, bir diğeri yalanlıyor. Bu da iktidara duyulan güvenin sarsılmasından başka bir işe yaramıyor. 
     Erdoğan ve Gül’ün yoğun AB trafiği içerisinde kaybolup gitmeden en kısa sürede daha sık bir araya gelerek bu sorunu çözmeleri gerekiyor. Yoksa herkesten çok onların başı ağrıyacaktır. 
     Türban konusu hükümetin öncelikli sorunu mu, değil mi henüz anlayamadık. Eğitimi ve öğrenciyi ilgilendiren diğer konularda da tüm sorumluluğun ve söz söyleme hakkının Milli Eğitim Bakanı Mumcu’da olması gerekiyor. Ama hemen her kafadan bir ses çıkıyor. 
     Mumcu’nun, nasıl ki etik olarak diğer bakanlıklarla ilgili konularda örneğin turizm, ekonomi, sağlık konularında susması gerekiyorsa diğer bakanların da onun ilgi alanına giren konularda konuşmaması gerekiyor. 
     Türban, öğrenci affı, YÖK, rektörlerin atanma şekli ve hatta askerlik. Hepsi de gençleri ve eğitimi çok yakından ilgilendiren konular. Tamam onlar onun tek başına alacağı kararlar değil ama en azından bu konudaki açıklamaların adresi o olabilir. 
     Ardı arkası kesilmeyen söylemler, şu an için Milli Eğitim ve üniversiteleri tedirgin etmenin ötesinde bir işe yaramıyor. Hemen hepsi şu soruyu soruyor Ne olacak halimiz 
     Evet ne olacak halleri Bu bir an önce açıklanmalı ve eğer bir operasyon da yapılacaksa bir an önce yapılmalı ki geride kalanlar işlerine, güçlerine baksınlar. 
     Eğitim camiasının son gelişmelerle ilgili görüş ve beklentileri şöyle 

</TEXT>
</DOC>
