<DOC>
<DOCNO> 127482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sontur21.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli astsubay 8 yerinden bıçaklanarak öldürüldü 
</HEADLINE>
<TEXT>

     İzmir'in Bornova İlçesi'nde, emekli astsubay, cep telefonu satışı yaptığı işyerinde bıçaklanarak öldürüldü. 
     Alınan bilgiye göre, Mustafa Kemal Caddesi'nde Güray İletişim Cep Telefonu Bayisi'nde, işyeri sahibi emekli astsubay Semih Ongurlar'ın cesedini gören komşuları, durumu polise bildirdi. 
     Olay yerine gelen ekipler, Ongurlar'ın boğuşma sonrası sırt ve başına saplanan 8 bıçak darbesiyle öldürüldüğünü belirlerken, katilin yaralı olarak kaçtığını tespit etti. Kan izlerini takip eden ekipler, olayda kullanılan bıçağı, 197 sokaktaki Karpolat Apartmanı'nın bodrum katında buldu. 
     Olayın meydana geldiği işyerinde, bir süre önce cep telefonu kapkaççılığı yapmak isterken Ongunlar tarafından yakalanan ve tutuklanan V.A'nın 19 , dün duruşmasının olduğu ve Ongurlar'ın şikayetçi olmaması üzerine serbest kaldığı belirlendi. Teşekkür etmek için Ongurlar'ı ziyaret edeceğini söylediği öğrenilen V.A'nın, olayla ilgisinin araştırıldığı bildirildi. 
     





</TEXT>
</DOC>
