<DOC>
<DOCNO> 119098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sonspo23.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Jovanovski Elazığ'a 3 puan için gidiyoruz... 
</HEADLINE>
<TEXT>

     Samsunspor Teknik Direktörü Gjorji Jovanovski, ''Elazığ'a 3 puan için gidiyoruz'' dedi. 
     Nuri Asan Tesisleri'nde genel menajer Süleyman Hurma ile birlikte basın toplantısı düzenleyen teknik direktör Gjorji Jovanovski, 17 Kasım Pazar günü yapacakları Elazığspor maçına çok iyi hazırlandıklarını ve oyuncularının bu maça iyi konsantre olduğunu söyledi. 
     Tek düşencelerinin bu maçtan iyi bir sonuçla dönmek olduğunu ifade eden Jovanovski, şunları kaydetti 
     ''Aklımızda kazanmak var. Elazığ'a 3 puan için gidiyoruz. Bunu herkes biliyor. Ligde kolay takım yok. Hepsi güçlü kendini kanıtlamış takımlar. Sonucu hep beraber göreceğiz. Biz hep önümüzdeki ilk maçları düşünüyoruz. Bu hafta da aklımızda yalnızca Elazığspor maçı var. Çünkü iyi konsantre olmamız gerekiyor. Kabul ediyorum puan eksiğimiz var. Devre arasına kadar ne kadar puan aldık bakacağız. Herşeyi yeniden baştan inceleyeceğiz.'' Bir soru üzerine takımdaki sakat futbolculara da değinen Jovanoski, ''Sakatlıklar benden kaynaklanmıyor. Bir test yaptırdık sakatlıkların ağır idmandan ya da yorgunluktan olmadığı da belirlendi. Her takımda muhakkak 3-4 futbolcu sakattır bu doğal birşey. Futbol zor iştir'' diye konuştu. 
     Jovanovski, mevcut kadroya sonuna dek güvendiğini ve herhangibir değişiklik yapmayı düşünmediğini de kaydetti. 
     
     HURMA'NIN SÖZLERİ 
     Kulüp genel menajeri Sülayman Hurma ise, teknik heyete ve futbolculara sonuna dek güvendiklerini, yaptıkları gözlemlerde ise futbolcuların performansını çok iyi bulduklarını dile getirerek, şöyle konuştu 
     ''Bu maçtan puan çıkarmak istiyoruz. Şu anda birçok eksiğimiz olmasına rağmen deplasmandan galip çıkmayı istiyoruz. Zor bir maç olacak. Hafta içi birçok gözlem yaptık. Genelde futbolcuların iyi durumda olduğunu gördük. Kötü düşünceleri kimse aklına bile getirmesin. İyi bir oyun sergileyeceklerine eminim. Biz güçlü ve köklü bir takımız. Bunu herkes biliyor. Yönetim olarak hocaya ve oyunculara güvenimiz sonsuz.'' Hakem konusuna da değinen Hurma, oyun içinde hakemin doğru veya yanlış kararlar vermesinin normal olduğunu, ama kasıtlı birşey olduğu takdirde haklarını kimseye yedirmeyeceklerini de sözlerine ekledi. 
     





</TEXT>
</DOC>
