<DOC>
<DOCNO> 100860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/guncel/gun03.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalanan işadamı Nizamiye’den kaçtı 
</HEADLINE>
<TEXT>

Kalite Çetesi’ soruşturmasında skandal 
     TOLGA ŞARDAN Ankara 

     Genelkurmay Askeri Savcılığı’nca TSK’da ortaya çıkarılan ve bazı üst rütbeli subayların tutuklanmasıyla sonuçlanan "Kalite Çetesi" soruşturması kapsamında yakalanan işadamı Mehmet Yılmaz Timur, askeri savcılık kapısından kaçtı. Soruşturmanın bir numaralı ismi Albay Feridun Cengiz Seçkin ile yakın bağlantısı ortaya çıkarılan Timur’un sahte kimlik kullandığı öne sürüldü. Milli Savunma Bakanlığı ve TSK tarafından yapılan giyim - kuşam ihalelerini alan firmaların mal teslimatı sırasında numune mallar üzerindeki kimyasal kontrollerde ortaya çıkan yetersiz sonuçlara karşın "yeterli" görüşü verip kişisel menfaat sağladıkları gerekçesiyle tutuklanan rütbeli subayların bazı işadamlarıyla çok yakın bağlantıları belirlenmişti. 
     
     



 GÜNCEL 















</TEXT>
</DOC>
