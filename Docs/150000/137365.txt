<DOC>
<DOCNO> 137365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur14.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağış sonrası taşan Büyük Menderes nehri zarara neden oldu... 
</HEADLINE>
<TEXT>

     Aydın ve yöresinde etkili olan yağış sonucu taşan Büyük Menderes Nehri zarara neden oldu. 
     Nehrin taşması sonucu kapanan Söke-Bağarası yolunun açılması için çalışmalar sürdürülüyor. Bu güzergahtan geçiş yapmak isteyen taşıtlara Özbaşı-Çalıköy-Akçakaya yönünden yol verildiği, çok sayıda öğrencinin bugün okullarına ulaşamadığı öğrenildi. 
     Söke Ziraat Odası Başkanı Kemal Kocabaş, yağışlarla taşan Büyük Menderes Nehri'nin tarım arazilerini su altında bıraktığını belirterek, şöyle konuştu 
     ''Çine Barajı bitirilmediği sürece sular altında kalmaya mahkumuz. Su baskınlarından ancak baraj sayesinde kurtulabiliriz. Bölgede uzun süre ekim yapılamayacak tarlalar var.'' Bu arada, taşan nehrin suları Söke-Milas yolu üzerindeki Bafa Gölü kıyısındaki yavru balık üretim çiftliğinde de hasara neden oldu. Çiftlik sahibi İhsan Bozan, çipura ve levrek cinsi yüzlerce yavru balığın telef olduğunu belirterek, ''Zararımız 4 trilyon lira civarında'' dedi. 
     





</TEXT>
</DOC>
