<DOC>
<DOCNO> 142486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/soneko28.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 10,667 puanda tamamladı... 
</HEADLINE>
<TEXT>

p    İMKB Bileşik Endeksi, 2. seansta 61.84 puan artarak, 10,666.63 puandan kapandı. 
     Hisse senetleri, ikinci seansta ortalama yüzde 0.58 oranında değer kazandı. 
     İlk seanstaki 9.26 puanlık kayıp dikkate alındığında, borsa endeksi günün tamamında 52.58 puan arttı. Hisse senetlerindeki günlük artış ise yüzde 0.50 oldu. 
     1. seansta yüzde 0.09 gerileyen endeks, 2. seansa da 29.34 puan kayıpla, 10,575.45 puandan başladı. Yeni hükümetin kuruluşu ve 2. tezkereye odaklı bekleyişin etkisini sürdürdüğü Borsa'da, düşük hacimli yatay hareket etkisini sürdürdü. 
     Seansın ilk yarısını 37.32 puan artışla 10,642.11 puandan geçen endeks, seans içinde en düşük 10,542.16, en yüksek de 10,674.13 puanı gördü. 
     Kapanışta mali endeks 54.47 puan artışla 13,284.56 puana, sanayi endeksi 67.62 puan artışla 10,458.46 puana, hizmetler endeksi 60.30 puan artışla 6,784.44 puana yükseldi. 
     Böylece ilk seansa göre mali grup hisseler ortalama yüzde 0.41, sanayi grubu hisseler ortalama yüzde 0.65, hizmetler grubu hisseler ortalama yüzde 0.90 değer kazandı. 
     2. seansta işlem gören toplam 296 hisse senedinden 110'u değer kazandı, 74'ü değer kaybetti, 112'sinin fiyatında değişiklik olmadı, 
     
     YILIN EN DÜŞÜK İŞLEM HACMİ 

     Seansta, 101 trilyon 74 milyar 913 milyon liralık işlem hacmi kaydedildi. İki seanstaki işlem hacmi 221 trilyon 331 milyar 145 milyon lira olarak belirlenirken, bu rakam yılın en düşük işlem hacmi oldu. 
     Dünkü 224 trilyon 366 milyar 270 milyon liralık günlük işlem hacmi yılın en düşük hacmi olarak belirlenmişti. 
     2. seansta, Garanti Bankası, Koç Holding, Koza Devetiyeleri, İş Bankası C ve Parsan en yoğun işlem gören hisse senetleri olarak belirlendi. 
     





</TEXT>
</DOC>
