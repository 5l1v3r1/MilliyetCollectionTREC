<DOC>
<DOCNO> 127999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/guncel/gun20.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Dona karşı musluk açtılar, suları bitti    Türkiye'nin en soğuk kentlerinden Ardahan'da halk su tesisatının donmaması için muslukları açık bırakınca kentte susuzluk tehlikesi baş gösterdi. Belediye Başkanı Teoman Güngör halka "Musluklarınızı kapatın" çağrısı yaptı. Karadeniz üzerinden gelen soğuk havanın etkisi altında bulunan Ardahan'da önceki gece en düşük hava sıcaklığı eksi 24 derece olarak ölçüldü. Birçok ev ve işyerinin su sayacının patladığı Ardahan'da tesisatını kurtarmak isteyen aboneler de musluklarını açık bıraktı. Ancak, açık bırakılan musluklardan akarak harcanan su bu defa kentte sıkıntı yaşanmasına yol açtı. 
   
   Zehir kuryesi emekli öğretmen    Atatürk Havalimanı'ndaki operasyonda 4000 LSD emdirilmiş pulla çeşitli uyuşturucu maddeler ele geçirildi. Uyuşturucu kuryesi olduğu iddiasıyla emekli bir öğretmen gözaltına alındı. Uluslararası bir şebekenin yurtdışından uyuşturucu madde getireceği bilgisine ulaşan İstanbul polisi, Atatürk Havalimanı'nda geçtiğimiz pazar gerçekleştirdiği operasyonda, Hollanda'dan getirilen 4 bin adet LSD emdirilmiş pul ele geçirdi. Olayla ilgili LSD'nin getirilmesinde kuryelik yaptığı öne sürülen emekli öğretmen Ali Şahin'in de aralarında bulunduğu üç kişi gözaltına alındı. 
   Bunun, İstanbul'da bugüne kadar yakalanan en büyük miktar LSD olduğuna işaret eden yetkililer, Üsküdar, Bağcılar, Şişli ve Fatih ilçelerindeki operasyonlarda da 10 kilo eroin, 3 kilo 900 gram afyon sakızı, 592 ecstacy uyuşturucu tablet, 3 kilo esrar, iki esrarlı sigara ele geçirildiğini belirtti. 
   
   Yıldız toprağa verildi    Yakalandığı hastalık sonucu hayatını kaybeden Anadolu Ajansı AA eski Genel Müdürü Aytekin Yıldız için dün AA Genel Müdürlüğü önünde tören düzenlendi. Törene Yıldız'ın ailesi ve yakınlarının yanı sıra Bülent Ecevit ve Devlet Bakanı Beşir Atalay da katıldı. Yıldız'ın cenazesi öğle namazının ardından kılınan cenaze namazından sonra Karşıyaka Mezarlığı'nda toprağa verildi. 
   
   İETT sabaha kadar çalışacak 
   İETT'nin, yılbaşı gecesi Avrupa ve Anadolu yakasındaki eğlence mek nlarının çokluğuyla dikkat çeken semtlerindeki 10 otobüs hattını, sabah 05.00'e kadar seferde tutacağı belirtildi. İETT yolcuları, İETT ile ilgili sorun ve şik yetlerini 245 07 20 nolu telefona iletebilecek. 
   İETT'nin yılbaşı gecesinde normal sefer programına ilave olarak 23.00 - 05.00 saatleri arasında hizmet vereceği hatlar şöyle 
   Avrupa Yakası Topkapı - Beşiktaş, Mecidiyeköy - Yenikapı, Yeşilköy - Eminönü, Basın Sitesi - Eminönü, Bakırköy - Mecidiyeköy, Sarıyer Taksim, Mecidiyeköy Beşiktaş 
   Anadolu Yakası Kadıköy - Altbostancı, Üsküdar - Ortaçeşme, Kadıköy Taksim. 
   
   
   
</TEXT>
</DOC>
