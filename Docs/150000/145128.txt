<DOC>
<DOCNO> 145128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/ekonomi/eko07.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç alan, emir almaya da alışır’ 
</HEADLINE>
<TEXT>

     YÜKSEL EKER Adana DHA 

     Türkiye Odalar ve Borsalar Birliği TOBB Başkanı Rifat Hisarcıklıoğlu, ABD ile yürütülen görüşmelere dikkat çekerek, "Son bir aydır yürütülen müzakereler şu gerçeği net olarak göstermiştir. Türkiye dış yardıma bağımlı olmaktan süratle kurtulmalıdır. Bu savaşta masanın dışına itilmek, Türkiye’nin istikbali ve güvenliği için vahim sonuçlar doğuracaktır" dedi. 
     Adana İş Kadınları Derneği’nin düzenlediği Irak - Amerika Savaşı’nın Türkiye ve Bölgemiz Ekonomisine Etkileri’ seminerinde konuşan Hisarcıklıoğlu, dış yardımın, bir ülkenin milli kaynaklarına dayalı gelişme politikası olmaması durumunda zarar vereceğini bildirdi. Hisarcıklıoğlu, "Borç almaya alışan, emir almaya da alışır. ABD ile yürütülen müzakerelerden bu dersi çıkarmaz ve bu dersin gereğini yapamaz isek, ekonomik istikrar ve refaha kavuşamayız" dedi. 
     
     Zarar 16.2 milyar dolar 
     Savaş dolayısıyla Türkiye’nin 2003’teki kaybının 16.2 milyar dolara ulaşabileceğini, önümüzdeki 10 yıllık dönemde 70 milyar dolar gibi bir kayıp riski olduğunu kaydeden Hisarcıklıoğlu, alternatif maliyetlerle birlikte bu olası kayıbın 150 milyar doları bulabileceğini söyledi. 
     


SİYASET 



















</TEXT>
</DOC>
