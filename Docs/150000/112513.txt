<DOC>
<DOCNO> 112513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/gun14.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk mun ödülü incelemede 
</HEADLINE>
<TEXT>

     ERAYDIN AYTEKİN Sivas 

     Başbakanlık İnsan Hakları Eğitimi Ulusal Komitesi ve Beyaz Nokta Vakfı tarafından düzenlenen, "Irkçılık ve Ayrımcılıkla Mücadele Yolları" konulu kompozisyon yarışmasında birinci olan Sivas davası sanığı Erkan Çetintaş hakkında, söz konusu kompozisyonu kendisinin yazmadığı iddiasıyla inceleme başlatıldı. 
     Çetintaş’ın kompozisyonunu, koğuş arkadaşı Murat Şener’in yazdığı iddia edildi. 
     İlkokul mezunu olan ve Sivas E Tipi Cezaevi’nde kalırken ortaokul ve liseyi bitiren Çetintaş’ın eski koğuş arkadaşı olan inşaat teknikeri Şener, "Kompozisyondaki fikirler Çetintaş’a ait. Ancak ben kaleme aldım. Bu sırada, Cemil Meriç’in Jurnal isimli kitabından da birebir alıntılar yaptım" dedi. Aynı yarışmada karikatür dalında birinciliği kazanan Mücahit Gözen’in de Alaattin Çakıcı’nın adamı olduğu öğrenildi. 
     



 GÜNCEL 























</TEXT>
</DOC>
