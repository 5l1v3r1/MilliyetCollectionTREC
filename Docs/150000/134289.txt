<DOC>
<DOCNO> 134289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko13.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Su Ortaklık haberi doğru değil 
</HEADLINE>
<TEXT>

     Pınar Su Sanayi ve Ticaret A.Ş., bir Fransız firmasıyla ortaklık kurma konusunda çalışmalar yapıldığı haberlerinin doğru olmadığını bildirdi. 
     Konuya ilişkin basında çıkan haber üzerine, Pınar Su'dan Borsa'ya gönderilen açıklamada, ''Sözkonusu şirket ile şirketimiz arasında böyle bir çalışma yoktur'' denildi. 
     Bu arada, Pınar Süt Mamülleri Sanayii A.Ş. de Borsa'ya gönderdiği açıklamada, ''Yoplait'' markalı ürünleri Türkiye'de üretip satmak için Sodial şirketi başlatılan görüşmelerin detay bazında devam ettiğini bildirdi. 
     Sodial şirketi ile görüşmelere başlandığının 16 Ocak 2003 tarihinde özel durum açıklaması ile Borsa'ya iletildiği anımsatılan açıklamada, görüşmelerde herhangi bir gelişme olduğunda gerekli açıklamaların yapılacağı vurgulandı. 
     





</TEXT>
</DOC>
