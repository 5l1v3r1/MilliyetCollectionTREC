<DOC>
<DOCNO> 102661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yazar/pulur.html </URL>
<DATE> 2002/08/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Müslüman Dilendirmezler Cemiyeti... 
</HEADLINE>
<TEXT>

     TUNALI Hilmi Bey"i Ankaralılar çok iyi tanır, kendisini tanımasalar bile caddesini çok iyi bilirler. 
     "Tunalı Hilmi Bey", Padişah Abdülhamid’in baskısından kaçan "Jöntürklerödendir. Meşrutiyet’in ilanıyla yurda dönmüş, birçok İttihatçı gibi siyasete atılmamış, büyük görevler peşinde koşmamış, Anadolu’da kaymakamlık yapmayı tercih etmiştir. 
     Yavuz Selim Karakışla, Tunalı Hilmi Bey’in kaymakamlıkları sırasında ilginç şeyler yaptığını ve yaptırdığını anlatır. X 
     Mesela bunlardan biri Bayburt kaymakamlığı sırasında kurdurduğu "Müslüman Dilendirmezler Cemiyeti"dir. Kaymakam daha önce de Karadeniz Ereğlisi’nde "Evlendiriciler Cemiyeti" kurmuştur. 
     
     BAYBURT’ta kurulan cemiyetin özelliği ilkelerinin, bugünlere de uygun oluşudur. 
     28 Ağustos 1913’te resmen kurulan "Bayburt Müslüman Dilendirmezler Cemiyeti" kendisini "işin işlemenin dostu işsizliğin dilenciliğin düşmanı olarak ilan etmiştir. Cemiyetin kuruluş amacı, işsizliği bahane edinerek dilenciliğe girmiş, yahut girişecek olanlara iş bulmayı sadakanın en makbulü gibi tutar, sözleriyle açıklanmıştır. Ancak, cemiyet her önüne gelene yardım etmek niyetinde de değildir. Bayburt’ta işsizlik nedeniyle dilencilik yapmak zorunda kalanların giderek artmakta olduğunu fark eden Kaymakam Tunalı Hilmi Bey, bu talihsiz kişilere yardımcı olmak için Bayburt Müslüman Dilendirmez Cemiyeti’nin kurulmasına önderlik etmiştir 
     Cemiyet her işsize iş bulmaya borçlu değildir. Yaşça, başça, sağlamlıkça, sanatça, işçilikçe ve her türlü yaşayışça göze çarpar bir halde güçlü bulunanlar, cemiyete katiyen sığınamaz cemiyet yalnız bir hastalık, bir felaket, belki de bir talihsizlik yüzünden düşmüş olanlara açıktır. Cemiyet münasip gördüğü bir işi, işlemeyenden hemen elini çeker. Eğer o kimseye dilencilikte görür ise hükümet vasıtasıyla derhal cezalandırır. 
     Bayburt Müslüman Dilendirmez Cemiyeti, şer’i usullere göre bakmakla yükümlü oldukları kişileri emeğiyle beslemekte zorluk çeken veya onları doyuramayan Müslüman Bayburtlulara birer iş bularak, çalıştırmak amacıyla kurulmuştur. Cemiyetin nizamnamesinde güçsüz adıyla anılan bu kişilere kendileri de dahil olmak üzere bakmakla yükümlü oldukları 15 yaşından yukarı her kişi için yaz mevsiminde gündelik 40 - 60 para, kış mevsiminde de gündelik 60 - 80 para yardımında bulunmaktadır. Ancak, paranın yalnızca ekmek ve odun almaya yetebilecek kadar az olduğunu hemen belirtelim." 
     
     Y. S. Karakışla’ya göre cemiyetin tüzüğünün 10. maddesi "çok ilginç ve idealist bir çözüm" önermektedir. 
     Cemiyetin üye sayısı yediye inerse ve yedi kişi de oylarını birleştirirlerse, cemiyet feshedilir. Cemiyeti feshedenler, cemiyetin bütün varlığını alarak Edirne’ye gidecekler, orada ömürlerinin sonuna kadar İslam yoksulları için çalışacaklardır. 
     
     TUNALI Hilmi Bey, Milli Mücadele’ye katılmış, 1. Meclis’te milletvekilliği yapmış, cumhuriyeti ve devrimleri savunmuştur. 
     Bayburt’ta kurdurduğu cemiyetin ilkeleri onun uzak görüşlülüğünün bir göstergesi değil midir 
     
     X Tarih ve Toplum, Ağustos 2002, sayı 224 
     
     







Bektaşilik ve Alevilik 


Bir portre 


Baykal - Derviş görüşmesi 


ABD mi, PBD mi 


Bahçeli’yi sürpriz bekliyor 


Siyasetteki parçalanma ekonomide de gözleniyor 


Devlette para yok ama millette çok 


Yalanlar ve doğrular 


Naylon Holding 


Müslüman Dilendirmezler Cemiyeti... 


Derviş Baykal el ele 


Reisler izin verirse... 


IMF’nin güvendiği adamlar neye yarıyor 


Buğdayı üreten ağlıyor spekülatör göbek atıyor 


</TEXT>
</DOC>
