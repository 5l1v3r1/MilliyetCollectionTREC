<DOC>
<DOCNO> 146327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/tv/ekran.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalık ve önyargı 
</HEADLINE>
<TEXT>

Tom Hanks’e Oscar kazandıran film, AIDS hastalarına duygusal bir bakış 
     ALİN TAŞÇIYAN 

     AIDS’in mücadele edilmesi gereken sosyal bir hastalık yerine, Tanrı’nın cezası çağrışımlı, eşcinsellere özgü bir hastalık olarak görüldüğü dönemler geride kaldı. AIDS’lileri canlı gömmeye kalkan toplumsal histeri de yerini daha sevecen bir yaklaşıma bıraktı. 
     Hollywood da propaganda aracı rolünü yüzyılda bir doğru bir amaç uğruna kullandı. Rock Hudson’ın gözlerimizin önünde erimesi, Elizabeth Taylor’ın başı çektiği kampanyalar toplumu bilinçlendirmesini sağladı. 1993 yapımı "Philadelphia" da AIDS hastalarına önyargılı yaklaşımın hukuki yönünü oldukça duygusal bir öyküde ele aldı. 
     "Philadelphia"da sevilen aktör Tom Hanks, büyük bir hukuk firmasının genç ve başarılı ortağıyken gay olduğu ve AIDS’e yakalandığı için işten atılan bir avukatı canlandırıyor. Firmaya karşı açmak istediği davayı hiçbir meslektaşı üstlenmek istemiyor. Küçük tazminat davalarının peşinde koşan Afrikalı avukat rolündeki Denzel Washington, ayrımcılığa uğramanın ne demek olduğunu hissettiği için yeldeğirmenleriyle savaşı kabul ediyor. Anne Joanne Woodward ve sevgili Antonio Banderas desteğini de alan genç avukat hakkını aramaya başlıyor. 
     KANAL D 23.00 


PAZAR KEYFİ      Magazinden müzik eğlenceye 

</TEXT>
</DOC>
