<DOC>
<DOCNO> 129385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun00.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınavı kazanan öğretmen olacak 
</HEADLINE>
<TEXT>

Milli Eğitim Bakanı Erkan Mumcu, yeni bir projeyle öğretmenlik tartışmasına son noktayı koyuyor. Buna göre tayinler yerel yönetimlere bırakılırken, sınavda başarılı olan herkes öğretmenlik yapmaya hak kazanacak 
     Öğretmenlik meslek mi, hak mı "Kimler öğretmen olmalı " tartışmaları sürerken Milli Eğitim Bakanı Erkan Mumcu, sınavda başarılı olacak herkese öğretmenlik yolu açılacak diyor. Mumcu, yeni projeyle ilgili sorularımızı yanıtladı 
     
- Kim öğretmen olmalı tartışmasına nasıl nokta koyacaksınız 
     Benzer donanıma sahip adaylara, objektif ölçüler içinde fırsat eşitliği sağlanması gerektiğini düşünüyorum. 
     
- Nasıl bir eşitlik 
     Öğretmenlik sınavı yapılır ve sınav herkese açık olur. En nitelikli, en başarılı adaylar seçilir. 
     
     Tayin isteyemeyecek 
- Sınavda başarılı olmak öğretmenlik için yeter mi 
     Sınavda başarılı olan adaylara, düzenlenecek hizmet içi eğitim programlarıyla mesleki formasyon kazandırılır. Bu konuda hazırlıklarımız sürüyor. 
     
- Öğretmenlerin atanma sisteminde değişiklik olacak mı 
     Düşünüyoruz. Şu anda bazı yerleşim birimlerinde öğretmen açığı var. Bazı yerleşim birimlerinde ise fazlalık. Öğretmenler derse girmeden ücret alıyor. Atamaları yerel yönetimlere bırakacağız. Yerel yönetimler okulların durumuna göre ilana çıkıp nerede ihtiyaç varsa oraya öğretmen atayabilir. Bir okula atanan öğretmen de belirli bir süre şu veya bu nedenle tayin isteyemez. Sorunu yerinde çözmüş oluruz. 
     
     Kariyer mesleği olacak 
- Mesleğin statüsüyle ilgili çalışmalarınız olacak mı 
     Yükseltilmesine dönük çalışmalarımız olacak. Kariyer mesleği haline getireceğiz. Kendini yenileyen, geliştiren ve belirli yeterliliklere ulaşan öğretmenler, en üst kariyer basamağına kadar yükselecek. 
     
- Ekonomik değişiklikler olacak mı 
     Yükseldiği kariyer basamağına tanınan ekonomik ve sosyal haklardan da yararlanabilecek. En kısa sürede öğretmenlik mesleğini hak ettiği konuma getireceğiz. 
     



 GÜNCEL 






















</TEXT>
</DOC>
