<DOC>
<DOCNO> 116041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/ekonomi/eko02.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır da İstanbul Yaklaşımı’na alındı 
</HEADLINE>
<TEXT>

Bayındır Grubu, mali yönden zor durumdaki şirketlerin borçlarını yeniden yapılandırmak üzere tasarlanan İstanbul Yaklaşımı’na katılmayı kararlaştırdı 
     EKONOMİ SERVİSİ 

     Tasarruf Mevduatı Sigorta Fonu’nun TMSF da içinde bulunduğu Alacaklı Bankalar Konsorsiyumu’nun, Bayındır Grubu’nun İstanbul Yaklaşımı çerçevesinde hazırlanan Finansal Yeniden Yapılandırma Sözleşmesi’ni kabul ederek, 25 Ekim’de imzaya açtığı bildirildi. 
     Bayındır Holding’ten yapılan açıklamada, ilgili kuruluşların yüzde 81’inin sözleşmeyi imzaladığı belirtilerek, önümüzdeki günlerde diğer kuruluşların da imza atmasıyla söz konusu sözleşmenin yürürlüğe girmesinin hedeflendiği kaydedildi. 
     
     Banka ve kuruluşlar 
     Bayındır Grubu’nun Alacaklı Bankalar Konsorsiyumu’nda Bayındırbank ve TMSF dışında bulunan banka ve kuruluşlar şunlar "Vakıflar Bankası, İş Bankası, Tasfiye Halinde Emlak Bankası, Garanti Bankası, Halk Bankası, Finansbank, Denizbank, D Factoring, Vakıf Enerji ve Madencilik, World Vakıf Off Shore Banking, Vakıf Deniz Finansal Kiralama, İlke Factoring, Endam Mühendislik ve Müşavirlik, Demir Factoring.’’ 
     
Bankası Fon’da      Bayındır Grubu’nun bankası Bayındırbank, banka kaynaklarını holding şirketlerine aktardığı ve içini boşalttığı gerekçesiyle BDDK’nın kararıyla 9 Temmuz 2001 tarihinde TMSF’ye devredilmişti. Bankanın sahibi Kamuran Çörtük, içine düştüğü zor durumdan kurtulmak için Tatilya’yı İş Bankası’na, Güneş Enerji ve Eti Soda’yı Vakıfbank’a devretmişti. 
     
     Kredilere karşılık ayrılmamış 
     Ayrıca Yatağan, Kemerköy ve Yeniköy santrallerinin işletme hakkı devrini almak üzere kurulan şirketteki hisselerini de Vakıfbank’a devretmişti. Son yapılan denetimde, grup şirketlerinin kullandığı kredilere karşılık ayrılmadığı rapor edilmişti. Grup Türkiye’de girdiği finansal krizin faturasını, Pakistan’daki otoyol işinin yanı sıra Romanya’daki bankasından olarak da ödedi. Vakıflarbank ile yüklü kredi anlaşmaları olan Bayındır Grubu’nu, yenileden yapılandırma çatısı altında kurtarmaya talip olan da yine aynı banka oldu ve 20 milyon dolarlık kredi sözü verdi. 
     



 EKONOMİ 






















</TEXT>
</DOC>
