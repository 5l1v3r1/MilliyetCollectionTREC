<DOC>
<DOCNO> 147908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/soneko07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT, 7.8'lik büyüme rakamını yorumladı... 
</HEADLINE>
<TEXT>

     Devlet Planlama Teşkilatı DPT , geçen yıl yaşanan yüzde 7.8'lik büyümenin gayri safi yurtiçi hasıla-GSYİH 7 puanının stok değişiminden, 1.8 puanının da toplam tüketimden kaynaklandığını açıkladı. 
     DPT Finansman ve Konjonktür Değerlendirme Genel Müdürlüğü'nün hesaplamalarına göre, sabit sermaye yatırımları ile net ihracatın büyümeye katkısı ise negatif oldu. Sabit sermaye yatırımları -0.2 puan, net ihracat ise -0.9 puan büyümeyi düşürdü. 
     2002 yılında kamu sabit sermaye yatırımları GSYİH'yi 0.9 puan, özel sabit sermaye yatırımları ise -1 puan oranında etkiledi. 
     Tüketimdeki toplam 1.8'lik GSYİH'ye katkıda, özel tüketimin payı 1.4 puan, kamu tüketiminin payı ise 0.5 puan oldu. 
     İhracattan GSYİH'ya 4.2 puan katkı olurken, ithalatın büyümeye negatif etkisi -5.1 oldu ve net ihracatın büyümeye katkısı -0.9 olarak hesaplandı. 
     
     BÜYÜME TAHMİNİ NEDEN ŞAŞTI 
     DPT'ye göre, 2003 yılı programında yüzde 6.5 olarak öngörülen büyüme ile gerçekleşen 7.8'lik GSMH arasındaki 1.3 puanlık tahmin farkının 0.4 puanı ilk 9 aylık rakamların revizesinden kaynaklandı. 
     Alt sektörler incelendiğinde tarım sektöründe yüzde 5'lik bir artış tahmin edilirken, sektörde yüzde 7.1 oranında katma değer artışı yaşandı. 
     Sanayi sektöründeki artış öngörülerle aynı olarak yüzde 9.4 olarak gerçekleşirken, hizmetlerde yüzde 5.8'lik öngörüye karşın yüzde 7.2'lik büyüme gerçekleşti. Bu farklılıkta ticaret sektörü katma değerindeki ve ithalat vergilerindeki yüksek oranlı artışlar etkili oldu. 
     Bu gelişmeler sonucunda cari fiyatlarla 2003 yılı programında 271.4 katrilyon olarak tahmin edilen GSMH da 273.5 katrilyon liraya çıktı. 
     





</TEXT>
</DOC>
