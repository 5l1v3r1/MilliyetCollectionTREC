<DOC>
<DOCNO> 147683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yasam/yas04.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat Stadı’na orman koruması 
</HEADLINE>
<TEXT>

İkitelli’deki Olimpiyat Stadı’nı rüzg rdan korumak için Hacı Osman Korusu’ndan sökülecek ağaçlar, stadın çevresine tayin edilecek...’ 
     İSTANBUL Milliyet 

     İstanbul Büyükşehir Belediyesi, İkitelli’deki Atatürk Olimpiyat Stadı’nın çevresindeki altı milyon metrekare alanın ağaçlandırılması için çalışma başlattı. Stadın çevresine 8 - 10 metre yüksekliğinde 375 bin ağaç dikilerek, rüzg ra karşı set oluşturulacak. 
     Büyükşehir Belediyesi, Çevre Koruma ve Geliştirme Daire Başkanı Faruk Anılsın, proje için şunları söyledi "İstanbul’daki ormanlarda yapılan aralama çalışmaları nedeniyle ağaç kesiliyor. Biz bu ağaçları kesmek yerine, ağaç sökme makineleri ile çıkararak bu alana dikeceğiz. Bu kapsamda Hacı Osman Korusu’ndan 8 - 10 metre yüksekliğindeki ağaçları çıkararak olimpik stadın etrafına dikeceğiz." 
     Alana büyük boy ağaçların yanı sıra normal boyda ağaçlar da dikeceklerini söyleyen Anılsın, sözlerini şöyle sürdürdü "Altı milyon metrekare çok ciddi bir alan. Biz daha önce de Halkalı Çöplüğü’nü canlandırdık. Orada yeşil bir kuşak oluştu. Şimdi burada oluşturacağımız yeşil kuşak ile birlikte İstanbullu bu bölgede rahat nefes alacak. Artık kimse Çatalca veya başka mesire alanlarına gitmek zorunda kalmayacak. Böylece hem stat için sorun olan rüzg rın önünü kesmiş olacağız, bölgedeki gecekondulaşma önlenmiş olacak, hem de İstanbul halkı dinlenmek amacıyla buradan yararlanacak. Bu yıl başlatacağımız proje 2 trilyon liralık harcamayla 3 yılda tamamlanacak." 
     


YAŞAM 



















</TEXT>
</DOC>
