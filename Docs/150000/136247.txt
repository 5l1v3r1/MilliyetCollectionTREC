<DOC>
<DOCNO> 136247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/guncel/agun.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı kalkanlar ağlattı 
</HEADLINE>
<TEXT>

ABD’nin olası Irak operasyonuna engel olmak isteyen 24’ü Türk 74 kişiden oluşan "canlı kalkanlar", gözyaşları ve alkışlar arasında Ankara’ya uğurlandı 
     PINAR AKTAŞ 

     Irak’a gitmek üzere İngiltere’den İstanbul’a gelen canlı kalkanlar, dün Türk katılımcılarla birlikte Ankara’ya gitti. Duygulu anların yaşandığı uğurlamada, Türk canlı kalkanların yakınları gözyaşlarına h kim olamadı. 24 Türk ile 50’ye yakın yabancı canlı kalkan, dün sabah, eylemin sembolü olan iki kırmızı otobüs, bir minibüs ve 6 otomobille Ayasofya Müzesi önünden yola çıktı. Şaban Dayanan tarafından okunan Türk kalkanların açıklamasında, "Amerikan saldırganlığı sadece Irak’a değil, dünyadaki tüm canlı yaşamına karşı. Saldırıyı durdurmak için herkesi elinden geleni yapmaya, sesimizi çoğaltmaya çağırıyoruz" denildi. 
     
     SAVAŞI DURDURACAĞIZ’ 
     Yabancı canlı kalkanlar adına konuşan Yeni Zelandalı Christian Briggs ise "Irak’a gideceğiz, o insanlarla birlikte kalacağız ve bu savaşı durduracağız. Savaşa hayır" dedi. İstanbul’a girerken Atatürk Havalimanı’ndan Roma’ya gönderilerek gözaltına alınan canlı kalkan hareketinin kurucusu Kenneth O’Kefee’nin annesi Patricia ise oğlunun serbest kaldığını ve en kısa zamanda alacağı yeni ABD pasaportuyla Irak’a gideceğini söyledi. Açıklamala-rın ardından otobüslere binen canlı kalkanlar, gözyaşları, alkışlar ve zılgıt eşliğinde yolcu edildi. Bu arada, canlı kalkanlar Bolu Dağı’ndaki yoğun sis ve kar yağışı nedeniyle bir süre yolda mahsur kaldı. 
     
     



 GÜNCEL 




















</TEXT>
</DOC>
