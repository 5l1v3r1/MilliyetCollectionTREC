<DOC>
<DOCNO> 142760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur27.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulmacacı Selim Aydın, bürosunda ölü bulundu... 
</HEADLINE>
<TEXT>

     Bulmaca dergileri hazırlayan Selim Aydın, Cağaloğlu'ndaki bürosunda ölü bulundu. 
     Babıali Caddesi Himayeietfal Sokak 19 numaradaki iş hanına gelen işyeri sahipleri, Selim Aydın'ı 46 , 4. kattaki bürosunda ölü olarak buldu. Gece bürosunda kalan Aydın'ın başında, sert bir cismin yol açtığı darp izine rastlandı. 
     Yapılan araştırma sonucunda, Aydın'ın bürosundan herhangi bir eşyanın alınmadığı anlaşıldı. 
     Eşinin ölüm haberi üzerine olay yerine gelen ve gözyaşlarına hakim olamayan Ulviye Aydın, son zamanlardaki maddi problemleri nedeniyle eşinin zaman zaman bürosunda kaldığını söyledi. Ulviye Aydın, kimseyle bir problemlerinin olmadığını da sözlerine ekledi. 
     Yayıncılık şirketi sahibi Selim Aydın'ın, ''Pazar Bulmaca'', ''Çözümlü Bulmaca'' ve ''Cep Bulmaca'' dergilerini hazırladığı belirtildi. 
     Yaklaşık 20 yıldır bulmacayla uğraşan Aydın'ın, son olarak bir gazeteye bulmaca eki hazırladığı öğrenildi. 
     Selim Aydın'ın cesedi, gerekli incelemelerin ardından Adli Tıp Kurumu morguna kaldırıldı. 
     





</TEXT>
</DOC>
