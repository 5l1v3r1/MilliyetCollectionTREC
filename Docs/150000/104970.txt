<DOC>
<DOCNO> 104970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun09.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Prensis Diana ölümünün 5.yılında anılıyor... 
</HEADLINE>
<TEXT>

     Prenses Diana ölümünün 5. yılında İngiltere'de anılıyor. 
     Paris'te trafik kazasında yaşamını yitiren Prenses'in ölüm yıldönümünde herhangi bir resmi tören yapılmazken, hayranları Kensington Sarayı dışında toplanmaya başladı. 
     Geceyi Saray'ın girişinde geçiren 37 yaşındaki Julie Cain, bu şekilde Diana'nın hatırasını canlı tuttuklarını söyledi. 
     67 yaşındaki emekli marangoz Terry Hutt da, ''O, kendisiydi, düşündüğünü söylüyordu. Bu yüzden çok sayıda insan kendisini severdi'' dedi. 
     Buckingham Sarayı sözcüsü, kraliyet ailesi üyelerinin Prenses Diana'yı özel olarak anacaklarını söyledi. 
     Kraliçe Elizabeth, Prens Philip ve Prens Charles'ın yarın İskoçya'nın Balmoral kentinde düzenlenecek ayine katılmaları bekleniyor. 
     Prenses Diana ve sevgilisi Mısırlı işadamı Dodi Fayed, 31 Ağustos 1997'de Paris'te meydana gelen bir trafik kazasında ölmüştü. Kazada, otomobilin şoförü de ölmüş, ancak korumaları Trevor Rees-Jones hayatta kalmıştı. Diana yaşasaydı bu yıl 41 yaşına basacaktı. 
     





</TEXT>
</DOC>
