<DOC>
<DOCNO> 106604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur06.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen atamaları yarın yapılacak... 
</HEADLINE>
<TEXT>

     Milli Eğitim Bakanlığı MEB , öğretmen adaylarının atamasını yarın yapacak. 
     Bakanlığın 32 branşta açtığı 30 bin öğretmen kadrosu için 48 bin 921 aday başvurdu. Başvuru bilgilerinin bilgisayara aktarılmasının ardından atamalar, yarın gerçekleştirilecek. 
     Atamalarda, eğitim fakültelerinin ilgili alan öğretmenliğine ilişkin programlarından mezun olanlara öncelik verilecek. Atamalar, il tercihleri ile DMS, DMS-Öğretmenlik, KMS ve KPSS puanlarına göre kontenjanlar ölçüsünde yapılacak. 
     Öğretmen atamaları bilgisayar ortamında gerçekleştirilecek ve aynı gün Milli Eğitim Bakanlığı'nın ''www.meb.gov.tr'' internet adresinden duyurulacak. 
     





</TEXT>
</DOC>
