<DOC>
<DOCNO> 129995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko14.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi sonuçlarını açıkladı... 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 24.8'e indi. 
     Aralık ayının ikinci anketinde yüzde 41 olarak belirlenen en yüksek yıl sonu tahmini, Ocak ayında yüzde 40'a geriledi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Ocak ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Aralık ayının ikinci anketinde yüzde 29.4-41 aralığında seyreden yıl sonu TÜFE öngörüsü, Ocak ayının ilk anketinde yüzde 20-40 aralığına indi. Daha önce yüzde 31 olan yıl sonu uygun ortalama enflasyon beklentisi ise yüzde 24.8'e düştü. 
     Aralık ayının ikinci anketinde yüzde 2.6 olan cari ayın TÜFE'ye göre uygun ortalama enflasyon beklentisi, Ocak ayının ilk anketinde de değişmedi. 
     Aralık ayının ikinci anketinde yüzde 1.0-4.7 aralığında seyreden cari ayın TÜFE beklentisi, Ocak ayının ilk anketinde yüzde 1-4 aralığında oluştu. 
     
     2 AY SONRASI İÇİN TÜFE BEKLENTİSİ 
     Ocak ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.9-3.3 olurken, uygun ortalama enflasyon oranı yüzde 2'ye indi. 
     Aralık ayının ikinci anketinde de iki ay sonrasının TÜFE beklenti aralığı yüzde 1.0-3.5 aralığında gerçekleşirken, uygun ortalama yüzde 2.1 olmuştu. 
     Gelecek 12 aylık dönemin TÜFE beklentisi aralığı Ocak ayının ilk anketinde yüzde 18-40 olurken, bu oranlar geçen ayın ikinci anketinde yüzde 20-35 olarak belirlenmişti. 
     Aralık ayının ikinci anketinde, yüzde 24.7 olarak belirlenen gelecek 12 aylık dönemin TÜFE uygun ortalaması da yüzde 23.9'a geriledi. 
     
     FAİZ ORANLARI 
     Öte yandan Ocak ayının ilk anketinde, Aralık ayının ikinci anketine göre cari ayın bileşik faiz oranı beklentisinde artış yaşandı. 
     Buna göre, Aralık ayının ikinci anket sonuçlarına göre yüzde 43-60 aralığında seyretmesi öngörülen cari ayın bileşik faiz beklentisi, Ocak ayının ilk anketinde yüzde 45-68 aralığında gerçekleşirken, uygun ortalama da yüzde 47.3'den yüzde 51.7'ye çıktı. 
     Yıl sonu bileşik faiz beklentisi, Ocak ayı ilk anket sonuçlarına göre yüzde 24-60 aralığında, uygun ortalamada yüzde 39.6 olarak gerçekleşti. 
     Bileşik faiz beklentisi, Aralık ayının ikinci anket sonuçlarında, yüzde 43-60 aralığında ve uygun ortalamanın da yüzde 47.3 olması öngörülmüştü. 
     Yıl sonu basit faiz oranı beklentisi ise Ocak ayının ilk anketinde yüzde 20-55, uygun ortalama ise yüzde 34.1 olarak hesaplandı. 
     Aralık ayının ikinci anketinde bu oranlar sırasıyla yüzde 35-55 ve yüzde 44 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ocak ayının ilk anketinde cari ay sonu kur beklentisi aralığı 1,650,000-2,600,000 lira olurken, uygun ortalama 1,700.000 lira olarak belirlendi. 
     Aralık ayının ikinci anket sonuçlarında cari ay sonu kur beklentisi aralığı 1,551.000-1,800,000 olurken, uygun ortalama ise 1,630.200 bin lira olarak saptanmıştı. 
     Bu arada katılımcıların, Ocak ayının ilk anketinde yıl sonu dolar kuru beklentisi 1,850,000-2,700,000 lira olurken, uygun ortalama 2,075,500 lira olarak belirlendi. 
     Aralık ayının ikinci anketinde uygun ortalama 1,551,000-1,800,000 lira, uygun ortalama ise 1,630,200 lira olmuştu. 
     
     BÜYÜME BEKLENTİSİ 
     Katılımcılar ayrıca, Ocak ayının ilk anketinde, yıl sonu GSMH'sinin yüzde 2.5 ile yüzde 6.0 aralığında, uygun ortalamanın da yüzde 4.4 olacağını öngördüler. 
     Aralık ayının ikinci anketinde, yıl sonu GSMH 3.5-7.4 aralığında, uygun ortalama ise 6.0 olarak belirlenmişti. 
     Ocak ayının ilk anketinde, yıl sonu cari işlemler dengesinin eksi -6.1 milyar dolar ile 2 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Aralık ayının ikinci anketinde, cari işlemler dengesinin eksi -4 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
