<DOC>
<DOCNO> 129391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun11.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler dayağı görmemiş 
</HEADLINE>
<TEXT>

Antalya İlçe Emniyet Müdürlüğü’nde Servet Kaç’ın dövülmesi olayıyla ilgili soruşturma tamamlandı. Polisler sessiz kalırken, tanıklar dayağı doğruladı 
     TOLGA ŞARDAN Ankara 

     Antalya Serik’te öğretmen evi müdürü Servet Kaç’ın İlçe Emniyet Müdürlüğü’nde dövülmesi olayıyla ilgili ifade veren polisler, doktor raporu olmasına karşın olayı görmediklerini söyledi. Ancak Kaç, kendisini döven polis Mehmet Atasiper’i teşhis etti. Okul müdürü Ergin İpteç’in, İlçe Emniyet Müdürü Selman Kerimoğlu’nun eşine hakaret ettiği iddiasının ardından, şik yet üzerine karakola götürülmesiyle başlayan olaylar sırasında Kaç’ın dövülmesiyle ilgili başlatılan soruşturma tamamlandı. 
     Polisler, dayak olayını görmediklerini söylerken, müfettişler İpteç ve Kaç’ın ardından binaya giren öğretmenlerin ifadelerine başvurdu. Öğretmenler, Kaç’ın dövüldüğüne şahit olduklarını, ancak ışığın yetersiz olmasından dolayı döven kişiyi tam olarak göremediklerini belirtti. Atasiper da "Dayak olayını ben de görmedim" dedi. Müfettişler, raporlarında polislerin birbirlerini kolladığını, ancak Atasiper’in Kaç’a yönelik kötü mualemede’ bulunduğu kanaatine yer vererek uzun süreli kıdem durdurma cezası verilmesini talep etti. 
     



 GÜNCEL 






















</TEXT>
</DOC>
