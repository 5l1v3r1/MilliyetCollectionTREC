<DOC>
<DOCNO> 118800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/cetiner.html </URL>
<DATE> 2002/11/14/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Milli değerlerimizi harcamayalım 
</HEADLINE>
<TEXT>

     Haydi, spor medyasında bu çok geçerli diyelim... sporculara, özellikle futbolculara övgü de, yergi de abartılıyor Diğer taraf çok mu tutarlı ki Siyasilerimiz, bürokratlarımız da aynı tür değerlendirmelerin kahramanları değil mi İşte Fatih Terim, işte Recep Tayyip Erdoğan Üç ay öncesinin imparatorunu düşünün bir, bir de şu günler çıkan saldırıları, salvo ateş yazıları Sonra gelin RTE’ye... Seçim öncesi hakkındaki davalar ortalara dökülmüştü, iktidarı alınca hiçbiri unutulmadı ama bilgisayarlarda kayboldu 
     Bırakalım siyasetçileri bir kenara, erteleyelim bu konuyu. Spor dünyamıza dönelim. Gencecik çocukları övgü sözcükleri ile şişirip balon gibi göklere uçuruyorlar... sonra, sonra bir fiske ile balon söndürülüyor Bir oyun kötü oynasın kafi 
     
Övenler şimdi yeriyor      Fatih Terim için üç ay öncesine kadar yazılıp çizilenleri unutmak mümkün mü Tökezleyince bütün bu övgüler buzun üzerine yazılmış gibi bir günde siliniverdi Yahuu, durun adamın yetenekli yükseliş trendi belli. Şampiyonluğu unutan Galatasaray’ı dört yıl Türkiye şampiyonu yaptı. Yetmedi, UEFA Kupası’nı kazandırıp ülkesinin adını dünyanın dört bir köşesine duyurdu. Hatta "başbakan yapalım, otursun ülkeyi yönetsin" diyenler bile çıktı 
     Fatih’e o günler en abartılı emsalsiz seçme kelimelerle, sıfatlarla övgüler yağdıranlar... evet, özellikle en fazla kantarın topunu kaçırıp, yağcılık mertebesine erişenler, şimdi sanki, aşağılık komplekslerini tatmin ediyorlar Hakaret yağmuru halinde kendi içlerini boşaltıyorlar. "Fatih harika teknik direktördür, ama Ben onun arkadaşıyım, ama Zaten ona söylemiştim ama " Önce yağlı ballı övgü arkadan ağır suçlamalar, yalan yanlış değerlendirmeler Ne o Fatih’i yıkacaklar. 
     Bunları yazanlar, söyleyenler yeteneksiz, mesleklerinde yükselememiş, hasbelkader vaktiyle futbol oynamış bazı kişilerdir. Şuuraltına yerleşen kıskançlıkla Fatih’in zayıf anını buldular ya, yallah insafsızca vuruyorlar... 
     Bu göreve hevesli bazı eski hakemler de var. Tatminsiz, başarısız meslek yıllarının acısını çıkarmak için, büyük isim hedeflere saldırıp prim toplamaya çalışıyorlar. Her türlü duygular içinde, bu adam yeme ziyafetine katılanlar el malum ortada 
     
Harcama terörü      Bunların hepsini iyi tanıyan Hıncal Uluç kardeşim, zaten sık sık yazıyor. Gayet isabetle anlatmaya çalışıyor ama adamlar aldırmıyorlar ki 
     Bence spor basınının, spor dünyasının deneyimli, vefalı, insaflı, niyeti bozuk olmayan ustaları, bunları mutlaka doğru yola getirmeli. Taraftarlar da, milli değerlerimize sahip çıkmalı, onları ele güne karşı böyle sorumsuzca harcatmamalı Tenkit adı altında yıkım yapmalarına izin vermemeli. Enkazcıların adam yeme terörüne dur demeli 
     Dünya artık küçüldü. Türkiye’de yapılan bu yıkımı dostumuz düşmanımız herkes izliyor ve anında değerlendiriyor. Bütün kulüplerimiz için bu böyle Demek Türkler balonmuş diyorlar Futbolcularımız beş kazanacaksa bir kazanır bu koşullarda. 
     Bu konuda Avrupalılar gayet milliyetçi. Avrupalı bir antrenör, bir futbolcu hiç ister mi yerine bir Türk’ün gelmesini 
     Dışarıda üstün yetenekleriyle oynayan futbolcularımıza, Fatih Terim’e az mı çelme attılar Ama biz, maşallah içeriden dışarıya bile öyle yetişiyoruz ki, milli değerlerimize öyle vuruyor, yaralıyoruz ki 
     Koskoca Bülent Ecevit aslında doğru teşhis koydu. Çünkü her dalda aynı kafa 
     "Biz kendi kendimize intihar etmişiz .." 
     Tam isabet 







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
