<DOC>
<DOCNO> 114405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun14.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebek yöntemi inceleniyor 
</HEADLINE>
<TEXT>

     İngiliz araştırmacılar, hastalık riski taşıyıp taşımadıklarını belirlemek için 68 bin tüp bebek üzerinde uzun dönemli bir araştırma yapacak. 
     İnsan Döllenmesi ve Embriyoloji Kurumu ile Tıbbi Araştırma Konseyi, tüp bebek yöntemiyle dünyaya gelenlerin risk taşıyıp taşımadığını belirlemek için ortak bir çalışma grubu oluşturdular. 
     Embriyoloji kurumu, şu ana kadar normal tüp bebek yöntemiyle dünyaya gelen çocuklarda diğerlerine göre daha çok doğumdan gelen kusurlar bulunduğu yönünde delil olmamasına karşın, dondurulmuş embriyodan dünyaya gelenlerin risk taşıdığı yönünde şüpheler bulunduğunu bildirdi. 
     Kısırlık uzmanı Dr. Robert Winston, embriyoyu dondurmanın hayati genlerin normal faaliyetini etkilediğini gösteren bir araştırma yayınlamayı planladıklarını söyledi. 
     Dünyada yaygın olarak kullanılan tüp bebek yönteminin öncülüğünü İngiliz doktorlar yapmışlardı. İlk tüp bebek 1978'de dünyaya gelmişti. 
     





</TEXT>
</DOC>
