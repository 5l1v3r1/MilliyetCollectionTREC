<DOC>
<DOCNO> 147846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/yas03.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa tartışmalar evliliği uzatıyor 
</HEADLINE>
<TEXT>

Alman uzmanlara göre, günlük streslerini her gün en fazla 15 dakika süren düzeyli tartışmalarla atan çiftlerde birikim olmuyor 
     FRANKFURT Milliyet 

     Böylece stres atıyorlar 
     EVLİLİKLERİN ömrü konusunda yapılan araştırmalara bir yenisi eklendi. Ve bilinenin aksine eşler arasındaki tartışmanın pek de kötü olmadığı ortaya çıktı. Almanya’daki uzmanlar, evliliğin sağlıklı biçimde yürütülebilmesi için, eşler arasında kısa süreli, düzeyli tartışmaların yararlı olduğu konusunda birleşti. Uzmanlara göre, küfür ve ağır hakaretler içermemek şartıyla günde 15 dakikayı geçmeyen tartışmalar, eşlerin streslerini atmalarına yardımcı oluyor. 
     
     Bir şey olmamış gibi 
     UZMANLARIN görüşleri şöyle "Her gün kısa süreli bir tartışma yaşanan evliliklerin daha sağlam olduğunu belirledik. Günlük streslerini, birbirlerine karşı düzeyli tartışmayla atan çiftlerde birikim olmuyor ve eşler birbirlerine karşı çok kırıcı ve ağır hakaret içeren cümleler kullanmıyorlar. Eşler, tartışmadan kısa bir süre sonra da hiçbir şey olmamış gibi davranabiliyorlar." Uzman görüşleri böyle ancak çiftlerin konu hakkındaki yorumlarını zaman gösterecek 
     


YAŞAM 


















</TEXT>
</DOC>
