<DOC>
<DOCNO> 143465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur02.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu olağanüstü toplanıyor... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Bakanlar Kurulu'nun hükümet programının TBMM'de okunmasının ardından tezkere konusunu görüşmek üzere olağanüstü toplanacağını bildirdi. 
     Şener, Başbakanlık Merkez Binası'ndan ayrılırken gazetecilerin sorularını yanıtladı. İkinci tezkereye ilişkin bir gelişme olup olmadığının sorulması üzerine, Bakanlar Kurulu'nun TBMM'de okunmasının ardından olağanüstü toplanacağını ve toplantıda tezkere konusunun ele alınacağını belirtti. 
     ''Tezkerenin TBMM'ye aynı şekilde gelmesi söz konusu mu Yoksa bir değişiklik olabilir mi'' diye sorulması üzerine Şener, ''Bunların ayrıntısını görüşeceğiz. Ama muhtemelen yarın hükümet programından sonra olağanüstü Bakanlar Kurulu, tezkereyle ilgili konuyu görüşmek üzere toplanacak'' dedi. 
     Tezkerenin hükümetin güvenoyu almasından önce TBMM'ye sevk edilmesine ilişkin hukuki bir tartışma olduğunun belirtilmesi üzerine Şener, ''Hukuki bir tartışma olacağını zannetmiyorum. Zamanlama doğrudan doğruya gelişmelerle bağlantılıdır. Yoksa güvenoyu ile bağlantılı değildir'' diye konuştu. 
     Şener, ABD ile yapılan ekonomik anlaşmanın ne durumda olduğu sorusunu yanıtlarken de ''Yarın daha ayrıntılı bilgi alacaksınız. Bugünlük bu kadar'' dedi. 
     





</TEXT>
</DOC>
