<DOC>
<DOCNO> 126040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yasam/yas04.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmak delikanlı’nın parmak arkadaşı olur 
</HEADLINE>
<TEXT>

Altı yaşında olmasına rağmen 4.5 kilo ve 53 santim boyunda olan Sebastian kendine bir de boy arkadaşı’ buldu... 
     İHSAN DÖRTKARDEŞ DHA 

     Almanya’nın Berlin kentinde yaşayan Kasinger ailesinin "Seckel Sendromu"nun pençesine düşen 6 yaşındaki çocukları Sebastian, bir türlü gelişemiyor. 4.5 kilo ağırlığındaki Sebastian’ın boyu sadece 53 santimetre. Anne Margaretha ve baba Karl Kasinger, oğullarını yaşıtlarından farksız yaşatmak için büyük çaba harcıyor. 
     Aile, üçüncü çocukları Sebastian’ın yaşamını daha rahat sürdürebilmesi için evde bazı özel önlemler almak zorunda kalmış. Örneğin Sebastian açabilsin diye kapıların koluna birer ip bağlanmış. Tuvalet ve lavabo da özel hazırlanmış. 
     Mutlu bir hayatı olan Sebastian, bir de sürprizle karşılaştı geçenlerde. Aynı hastalığa yakalanmış bir yaşıtı daha çıktı ortaya. O da kendisinden sadece 17 santimetre uzun olan Simon Docter. Simon’u görünce oldukça şaşırmış Sebastian ama bir o kadar da mutlu olmuş. Artık iki minik çocuk, birlikte oyun oynayabiliyor... 
     



 YAŞAM 














</TEXT>
</DOC>
