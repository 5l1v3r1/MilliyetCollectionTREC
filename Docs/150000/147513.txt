<DOC>
<DOCNO> 147513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko11.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa güne alıcılı başladı 
</HEADLINE>
<TEXT>

     Gelen alımlarla bir miktar yükselen endeks önce 10,200, ardından da 10,300 puan seviyelerini aştı. 
     Borsa, 1. seansın ilk yarım saati geçilirken, yüzde 1.30 yükseldi. 
     Seansa 16.37 puan artışla 10,169.52 puandan başlayan endeks, yaklaşık 160 puanlık bir bant içinde hareket etti. Yaklaşık 119.3 trilyon liralık işlem hacminin oluştuğu seansın ilk yarım saatlik bölümünde endeks önceki kapanış seviyesi olan 10,1.15 puanın altına inmezken, en yüksek olarak da 10,316.59 puanı gördü . 
     Endeks, saat 10.00 itibariyle 131.97 puan artışla 10,285.12 puana çıkarken, bu seviyedeki artış oranı yüzde 1.30 oldu. 
     Borsa uzmanları, borsanın dün, ABD Dışişleri Bakanı Powell'ın ziyareti ile oluşmaya başlayan ABD-Türkiye ilişkilerindeki düzelmenin etkisiyle yukarı çıkışını devam ettirdiğini hatırlatıyorlar. 
     Uzmanlar, piyasada beklentilerin iyimser bir yapıda olduğunu, özellikle ABD Kongresi'nde görüşülen ek savaş bütçesinde Türkiye'ye verilmesi planlanan 1 milyar dolarlık hibe ya da 8.5 milyar dolarlık kredi ya da kredi garantisine ilişkin olumlu haberlerin de çıkışta etkili olduğunu savunuyorlar. 
     





</TEXT>
</DOC>
