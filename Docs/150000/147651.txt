<DOC>
<DOCNO> 147651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/magazin/mag04.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil’den ya sabır 
</HEADLINE>
<TEXT>

     SİNAN TOROS İstanbul 

     Mehmet Ali Erbil, İngiltere - Türkiye maçında A Milli Futbol Takımı’na destek vermek ve sağlık kontrolünden geçmek için gittiği İngiltere’den döndü. Eski eşi Nergis Kumbasar’la birlikte dün akşam saatlerinde Londra’dan İstanbul’a gelen Erbil’in, Atatürk Havalimanı’nda bir basın toplantısı düzenleyerek, sağlık durumuyla ilgili bilgiler vereceği duyurulmuştu. Ancak, Kütahya Seramik’in sponsorluğunda İngiltere’ye giden Erbil, dönüşünde böyle bir basın toplantısından haberi olmadığını belirterek, "Eğer toplantı yapılacağını bilseydim sakal tıraşımı olur, saçlarımı yaptırırdım" dedi. Gazeteciler ise kendilerine yanlış bilgi verilmesini protesto etti. Bu arada Erbil’in pasaport kontrolü sırasında yabancı yolcuların geçtiği kontuarı kullanması ve tespih çekmesi dikkat çekti. 
     


MAGAZİN 















</TEXT>
</DOC>
