<DOC>
<DOCNO> 132287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/ekonomi/eko11.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak krizine hazırız 26 milyar dolarımız var 
</HEADLINE>
<TEXT>

Milletvekillerine bilgi veren Merkez Bankası Başkanı, yeterli döviz rezervi olduğunu, olası Irak savaşının Türkiye’yi çok olumsuz etkilemeyeceğini söyledi 
     ANKARA Mİlliyet 

     TBMM Plan ve Bütçe Komisyonu’na bilgi veren ve milletvekillerinin sorularını yanıtlayan Merkez Bankası Başkanı Süreyya Serdengeçti, yeterli döviz rezervi bulunduğunu, Irak’ta çıkacak bir savaşın Türkiye’yi çok olumsuz etkilemeyeceğini belirtti. 
     
     Sıcak para iyi ki yok, yoksa patlardı’ 
     26 milyar dolar döviz rezervi bulunduğunu kaydeden Serdengeçti, "Irak krizi olur başka krizler olur, her krize hazırız, çünkü dalgalı kur sistemi uygulanıyor. Sıcak para bu kez yok. Sıcak para geçmişte vardı ve yükselmesi bomba etkisi yapabilirdi, yani patlardı" dedi. 
     Serdengeçti, CHP’lilerin "bütçede yüzde 6.5 faiz dışı fazlanın tutup tutmayacağı’’ sorusunu yanıtlarken de şöyle konuştu "Merkez Bankası olarak bizim yapacaklarımızın yanı sıra hükümetin de bunu sağlayacak desteği vermesi gerekir. Reformların yapılması ve yeni gelir kaynakları gerekli olabilir." Serdengeçti ekonomik programın başarıya ulaşması için hükümetin desteğinin şart olduğunu belirtirken, "Sadece Merkez Bankası’nın önlemleriyle program başarıya ulaşmaz, destekleyici reformların yasa tasarılarıyla devreye sokulması gerekiyor. Bunlar da kamu harcama reformu, gelirleri artıran, masrafları azaltan önlemler biçiminde olmalı" dedi. 
     
     AKP’lilere Bilerek konuşuyorum’ dedi 
     Komisyon toplantıları sırasında, Serdengeçti’yi muhalefet partisi genel başkanı gibi davranmakla suçlayan AKP’li üyeler eleştirilerini brifing sırasında da sürdürerek, Merkez Bankası’nın ekonomik krizlerde sorumluluğu olduğunu vurguladılar. 
     Politikaların hükümet tarafından belirlendiğine dikkat çeken Serdengeçti, AKP’li Aziz Akgül’ün, "Doğru söylemiyorsunuz" sözleri üzerine, "Ben elimdeki bilgilere dayanak konuşurum. Bilgi sahibi olmadığım konularda konuşmam" dedi. 
     Bir AKP’li üyenin, "Merkez Bankası’nın uyguladığı politikaları kabul etmiyorum o nedenle soru sormayacağım" diyerek kendi görüşlerini anlatması tartışmaya neden oldu. Serdengeçti’nin brifingi dört saat sürdü. 
     



 EKONOMİ 























</TEXT>
</DOC>
