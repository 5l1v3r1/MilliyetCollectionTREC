<DOC>
<DOCNO> 105052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun07.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğluyla birlikte sünnet oldu 
</HEADLINE>
<TEXT>

     TAHSİN AKSU İstanbul 

     Rumeli Yönetici ve İşadamları Derneği RUYİAD tarafından düzenlenen toplu sünnet töreninde, 38 yaşındaki Rumen uyruklu Nedelcu Costica sünnet kıyafeti giyerek oğluyla birlikte erkekliğe adım attı. Ataköy’deki Mavi Marmara Restaurant’da RUYİAD başta olmak üzere 18 Trakya, Rumeli ve Balkan derneğinin katkılarıyla düzenlenen törende, yardıma muhtaç 500 çocuk sünnet edildi. 
     4 yaşındaki oğlu Nedelcu Cengiz’le birlikte sünnet olan 3 çocuk babası Rumen uyruklu Nedelcu Costica, "Bugün ailemle birlikte Müslüman olduk. İslamiyetin gereğini yerine getirerek sünnet oldum" dedi. 
     RUYİAD Başkanı Necdet Menzir de, "Bu insanlar başka ülkelerin hegemonyası altında yaşıyor. Biz ayrım gözetmeksizin olanakları olmayan insanlara yaptığımız yardımları gelenekselleştirmek istiyoruz" diye konuştu. 
     



 GÜNCEL 
























</TEXT>
</DOC>
