<DOC>
<DOCNO> 139912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/soneko05.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen Sudan'da... 
</HEADLINE>
<TEXT>

     Devlet Bakanı Kürşad Tüzmen, Sudan ile Türkiye arasındaki ilişkilerin geliştirilmesi için, elinden gelen gayreti göstereceğini söyledi. 
     Türkiye ile Sudan arasındaki ticari ilişkiler ve işbirliği olanaklarını artırmak amacıyla, yaklaşık 230 işadamı ile Başkent Hartum'a gelen Bakan Tüzmen, temaslarına başladı. 
     Tüzmen bugün, Sudan Dış Ticaret Bakanı Abdell Hameed Musa Kasha ile Maliye ve Milli Ekonomi Bakanı Al Zubair Ahmed Al Hassan'ı makamlarında ayrı ayrı ziyaret etti. 
     Bakan Tüzmen, Sudan Dış Ticaret Bakanı Kasha'yı ziyaretinde yaptığı konuşmada, Türkiye ile Sudan'ın geçmişte büyük acılar yaşadığını, iki ülkenin de bu acılardan ders çıkardığını kaydetti. 
     İlişkilerin geliştirilmesi açısından, bugünden itibaren çok güzel bir başlangıç yapılacağına inandığını ifade eden Tüzmen, ''Bütün bilgi birikimimizi, Sudan ile ilişkilerimiz için en iyi şekilde kullanacağız'' diye konuştu. 
     Sudan ve Türkiye'nin birbirlerine verecekleri güzel mal ve hizmetleri bulunduğunu da işaret eden Bakan Tüzmen, şöyle dedi 
     ''Sistemi sıfırdan kuracağımız için, doğrudan birşeyler başlatırsak ticaret hacmimiz çok gelişir. İki ülkenin paylaşacağı çok şey var. Serbest bölgelerle ilgili birikimini sudan'la ilişkilerimiz için kullanacağım.'' 
     
     GÜMRÜK MUAFİYETİ 
     Daha sonra Sudan Maliye ve Milli Ekonomi Bakanı Al Zubair Ahmed Al Hassan'ı ziyaret eden Tüzmen, ikili görüşmmmede vergi muafiyeti üzerinde durdu. 
     Türk firmalarının vergi muafiyeti konusunda sorunları bulunduğuna işaret eden Bakan Tüzmen, bu konuda kolaylık istedi. 
     
     DIŞ TİCARET BAKANI 
     Sudan Dış Ticaret Bakanı Abdel Hameed Musa Kasha ise yaptığı konuuşmada, iki ülkenin karşılıklı potansiyeline göre, ticaret hacminin yok denecek kadar az olduğunu söyledi. 
     Ortak yatırımlar şeklinde ticareti artırmanın mümkün olduğuna dikkati çeken Bakan Kasha, ''Türkiye'nin çok başarılı ve kendini ispatlamış firmaları var. Biz bu tecrübelerden faydalanabiliriz'' diye konuştu. 
     
     MALİYE BAKANI 
     Sudan Maliye ve Ekonomi Bakanı Al Zubair Ahmet Al Hassan da, iki ülke arasında işbirliği için çok ufuklar olduğunu söyledi. 
     Sudan'ın son yıllarda uyguladığı ekonomik programın sonuçlarını verdiğini anlatan Hassan, Türk firmaları ile tarım, müteahhitlik, tarıma dayalı enedüstri konularında işbirliği yapabileceklerini kaydetti. 
     Gümrük muafiyeti konusuna da açıklık getiren Bakan Hassan, hazır giyim ve inşaat malzemeleri gibi bazı malların, gümrük muafiyetinin olamayacağını, çünkü bu gibi mallardan alınacak vergilerin önemli bir katkı sağladığını bildirdi. 
     Hassan, çok büyük projeler bulunduğunu ve Türk firmalarla birlikte çalışmaya hazır olduklarını sözlerine ekledi. 
     





</TEXT>
</DOC>
