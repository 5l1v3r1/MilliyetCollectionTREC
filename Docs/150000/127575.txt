<DOC>
<DOCNO> 127575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da sokağa saçılan sahte eurolar panik yarattı... 
</HEADLINE>
<TEXT>

     Hollanda'nın başkenti Amsterdam'da dün bir reklam filmi çekimi sırasında kullanılan sahte eurolar, gerçek sanılarak, halk tarafından yağmalandı. 
     Kentin Oude Haagseweg caddesindeki çekim sırasında binlerce 5, 10, 20, 50, 100 ve 200'lük sahte bankotlar sokağa fırlatıldı. 
     Bu sırada çevrede bulunan ve yoldan geçenler, paraların gerçek olduğunu sanarak, hızla toplamaya başladılar. 
     Çekim yerinde bulunan polis ve görevlilerin uyarısına rağmen, paranın toplanması önlenemedi. Araçlarıyla çevreden geçen bazı sürücüler de araçlarını yolun ortasında durdurarak, para toplamaya başladılar, trafik aksadı, ceplerini dolduranlar hızla uzaklaştılar. 
     Verilen bilgiye göre, sahte paralar, gerçek paralarla aynı boyut ve renkte, ayrıca aynı seri numarasını taşıyor. 
     Amsterdam Polisi'nden yapılan açıklamada, yılbaşı dolayısıyla alışveriş trafiğinin yoğun ve hızlı olması nedeniyle sahte paraların kullanılabileceği belirtilerek, işyeri sahipleri ve vatandaşların dikkatli olmaları istendi. 
     





</TEXT>
</DOC>
