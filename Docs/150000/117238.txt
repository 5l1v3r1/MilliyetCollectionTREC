<DOC>
<DOCNO> 117238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur29.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski eşini sokak ortasında bıçaklayarak öldürdü 
</HEADLINE>
<TEXT>

     Bursa'da cinnet getiren inşaat işçisi, yeniden evlenme isteğini geri çeviren eski eşini sokak ortasında bıçakla öldürdü. Aynı bıçakla intihar girişiminde bulunan zanlı, ağır yaralandı. 
     A.A muhabirinin aldığı bilgiye göre, inşatlarda seramik işçiliği yapan Şahin M, Adnan Türkay İlköğretim Okulu'nda gündelikçi olarak çalışan ve geçen yıl şiddetli geçimsizlik nedeniyle ayrıldığı eski eşi Zarife Bülbül'ü 35 , Hamitler Parkı yanında, vatandaşların gözleri önünde 5 yerinden bıçakladı. 
     Şahin M, daha sonra aynı bıçağı vücudunun 4 yerine saplayarak intihar girişiminde bulundu. Zarife Bülbül, olay yerinde ölürken, ağır yaralanan Şahin M, Bursa Devlet Hastanesi'nde tedavi altına alındı. 
     Zarife Bülbül'ün öldürüldüğü haberini alan ve olay yerine gelen yakınları fenalık geçirirdi. Bülbül'ün yakınları, Şahin M'nin yeniden evlenmek için uzun süreden beri baskı yaptığını, genç kadının ise buna karşı çıktığını anlattılar. 
     Bu arada, Şahin M'nin üzerinde, olaydan önce kardeşi Ferhat M'ye yazdığı bir not bulundu. Şahin M'nin notta, ''Sayın kardeşim Ferhat, biliyorsun benim 2 çocuğum var. Başıma bir hal gelirse, onları yetimler yurduna yerleştir. Annem de sana emanet'' yazdığı görüldü. 
     Olayla ilgili soruşturma sürerken, Zarife Bülbül'ün cesedi otopsi yapılamak üzere Bursa Adli Tıp Kurumu morguna kaldırıldı. 
     





</TEXT>
</DOC>
