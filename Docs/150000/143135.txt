<DOC>
<DOCNO> 143135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yazar/sazak.html </URL>
<DATE> 2003/03/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
116 profesör 
</HEADLINE>
<TEXT>

     "Şimdiden sınır ötesine asker gönderilmesi ve ABD’ye ait büyük ölçüde teçhizat ve mühimmat sevkine başlaması, Meclis’in bütünüyle hiçe sayıldığı anlamına gelmektedir. 
     Ülkemizi tarihi bir hukuk ve demokrasi sınavı beklemektedir. 
     Başta TBMM olmak üzere bütün kurumları, bu sınavın ciddiyetinin bilinciyle, halkın barıştan yana tercihine sahip çıkmaya çağırıyoruz." 
     Profesörler bildirisi internette dolaştırıldıktan sonra imzalar toplanmış. Seçebildiğimiz bazı isimler 
     Fikret Adaman, Sina Akşin, Nazlı Başak, Ayşegül Berktay, Murat Belge, Korkut Boratav, Ayşe Buğra, Aysel Ekşi, Nükhet Esen, Gencay Gürsoy, Mine İnceoğlu, Ahmet İnsel, Raşit Kaya, Çağlar Keyder, Türkel Minibaş, Baskın Oran, İzzettin Önder, Esin Öztürk, Taha Parla, Türkan Saylan, Burhan Şenatalar, Piraye Serdaroğlu, Aslı Tosun, Zafer Üskül, Erinç Yeldan. 
     İmzaların tamamını gazete ilanlarında bulmak mümkün. 
     Boğaziçi Üniversitesi’nden Prof. Ayşe Buğra’yı Milliyet Sohbet Odası’na konuk ederek, Irak’la ilgili olası gelişmeleri konuştuk. 
     Prof. Buğra, gelişim iktisadı dersi veriyor. ABD’nin güç politikalarını bu denli öne çıkarmasını, İkinci Dünya Savaşı’ndan sonraki en büyük dönüşüm olarak görüyor. ABD’nin Irak nedeniyle BM’yi ve Avrupa’yı karşısına almasını bir petrol savaşının ötesinde küreselleşmenin önündeki ekonomik bloklar’ın kaldırılması şeklinde yorumluyor. Onlar da sistem’e dahil edilince Amerikan imparatorluğu’nu tescil edilecek. 
     O yüzden ABD’nin Irak’la değil, Avrupa ve onu destekleyen Rusya ve Çin ile savaşından söz etmek gerekiyor 
     Türkiye’nin konumuna gelince... 
     Güçlünün yanında olmak kazanmanın tek koşulu mu Savaşın ne getireceğini kimse bilmiyor. Kuşkusuz ABD, Irak’a yenilecek değil Ancak bunun bir ganimetçiliğe dönüştürülmesine karşı Buğra. Aslında tezkerenin Meclis’te geçmeyişi sonucu Türkiye’nin ekonomide kendisiyle yüzleşmesi’ için bir fırsat doğduğunu savunuyor. 
     Bu ülke daha kaç yıl borç yüküyle gidecek 
     2003, Irak savaşıyla kurtuldu diyelim, ondan sonraki yıllarda ne olacak Yılbaşlarında savaşacak ülke mi arayacağız 
     Artık bir paradigma değişikliği’ne ihtiyacımız yok mu 
     Kendi ayaklarımız üzerinde durmanın zamanı gelmedi mi 
     Üniversitenin topluma bu yönde de çözüm önerileri sunması gerekiyor. 
     116’lardan alternatif görüşler bekliyoruz. 
     
     







Başbakan’ın dikkatine bir kitap 


Kragujevaç şehitleri 


Henüz köprüleri atmadık 


Erdoğan’ı bekleyen... 


Türkçeye bir başka bakış... 


116 profesör 


Bu savaştan kim k r edecek 


Savaş kapımızda, biz aramızda çekişiyoruz 


İş güvencesi’ idi, işveren güvencesi’ oldu 


</TEXT>
</DOC>
