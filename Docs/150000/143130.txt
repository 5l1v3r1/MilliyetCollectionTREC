<DOC>
<DOCNO> 143130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yazar/akyol.html </URL>
<DATE> 2003/03/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Başbakan’ın dikkatine bir kitap 
</HEADLINE>
<TEXT>

     Özcan, kitabının başında "milli sınır" teriminin "ulus devletöle ortaya çıkan yeni bir kavram olduğunu belirtiyor. Eski göçebe ve feodal toplumlarda böyle bir çizgiyle belirlenmiş "sınır" border kavramı ya da vatan fikri yoktu. Çünkü "ülke" kavramının henüz gelişmediği o çağda aşiretler oradan oraya göçmekte, feodal otoriteye bağlılıklar "ülke"ye sadakatten önemli olmaktaydı. 
     Bu yüzden sınırlar kesinlikten uzak "serhadöler frontiers niteliğindeydi. Irak’ın sınırları da aşiret toplum yapısı sebebiyle böyledir ve sorunludur. 
     İran - Irak savaşının, Kuveyt’in işgalinin, Arap milliyetçiliğindeki sınırsız’lıkların ve Kürt meselesinin bir sebebi "milli sınırlar"ın oturmamış, hatta yer yer oluşmamış olmasıdır. Sf. 31 vd. 
     
     KUVEYT iyi bir örnek... Osmanlı asırlarında Irak’ın bir vilayeti olan Kuveyt, yapay bir çizgi ile İngiliz menfaatlerine göre kurulmuş, böylece Irak’ın Basra Körfezi’ndeki sahili 30 mile indirilmiştir 
     Irak’la Kuveyt arasında sadece çizgi var Ne dağ veya nehir gibi doğal bir sınır, ne de kültürel anlamda ayrı iki millet... 
     Irak Kralı Faysal Kuveyt sınırı’nı tanımadığını ilan etmiş. Krallığı deviren devrimci diktatör General Kasım sürekli Kuveyt’in Irak toprağı olduğunu iddia etmiş... Ve son olarak Saddam’ın Kuveyt macerası... Sf. 52 vd. 
     Kürt aşiretlerinin kaygan siyasi sadakati ve göçleri de resmi sınırlarda istikrarsızlık ve güvensizlik yaratıyor. İran Şahı Pehlevi Kürt isyanını destekleyerek 1975’te Irak’ı Şattülarap’tan vazgeçmeye mecbur etmiş... İran’da devrim patlayınca 1960’ta Saddam Şattülarap’ı almak için İran’a saldırmış... Sf. 85 vd. 
     
     TÜRKİYE ile Irak arasındaki sınır meselesi, yakın tarihte "Musul Meselesi"dir. Lozan’da sınır çizilememiş, Milletler Cemiyeti’ne intikal ettirilmiştir. Sf. 107 vd 
     Cemiyet’te Türkiye’nin temsilcisi Fethi Okyar’ın dayandığı güvenlik tezi şöyledir 
     "Eğer Musul Irak’a verilirse, Türkiye güney sınırında çok büyük güvenlik sorunları ile karşı karşıya kalacaktı. Musul, Kerkük ve Süleymaniye’de Türkiye’ye karşı kışkırtmalar olabilir ve Türkiye’nin ekonomik kaynakları güvenlik ihtiyaçlarına ayrılmak zorunda kalabilirdi." Sf. 113 
     Maalesef aynen öyle oldu 
     1926’da Ankara "bağrına taş basarak" ebediyen Musul’u terk ederken, Türkiye için bir güvenlik unsuru olacak Türkmenlere bazı haklar istemeyi maalesef düşünmemiştir Sf. 27 
     Lord Curson ise Lozan’da, bunun önemini biliyor, "Türkiye’nin Musul’u alarak daha güneydeki Türkmen bölgesine ulaşmasından ve böylece Bağdat’a yaklaşmasından" vehimleniyordu. Sf. 112 
     Curzon’un değil, Türkiye’nin korkusu gerçekleşti. 
     Başbakan Erdoğan’ın deyimiyle, "Denklemin dışında kalmak" uzun vadede nelere yol açıyor . 
     
     







Başbakan’ın dikkatine bir kitap 


Kragujevaç şehitleri 


Henüz köprüleri atmadık 


Erdoğan’ı bekleyen... 


Türkçeye bir başka bakış... 


116 profesör 


Bu savaştan kim k r edecek 


Savaş kapımızda, biz aramızda çekişiyoruz 


İş güvencesi’ idi, işveren güvencesi’ oldu 


</TEXT>
</DOC>
