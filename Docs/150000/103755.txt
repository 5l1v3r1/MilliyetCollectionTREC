<DOC>
<DOCNO> 103755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur02.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Burgazada açıklarında tekne yandı... 
</HEADLINE>
<TEXT>

     Burgazada açıklarında bir tekne henüz belirlenemeyen nedenle yandı. 
     Burgazada açıklarında bulunan yaklaşık 8 metre boyundaki gezi teknesinde, gece saatlerinde henüz belirlenemeyen nedenle yangın çıktı. 
     Alevler bir anda büyüyerek tekneyi tamamen sararken, Kıyı Emniyeti ve Gemi Kurtarma Genel Müdürlüğü'ne bağlı ''Söndüren 11'' ve ''Tahlisiye 1'' adlı gemiler, yangına müdahale etti. 
     Kalpazankaya açıklarına doğru sürüklenen tekne, daha sonra yapılan çalışmalar sonucunda batırılarak söndürüldü. 
     Yetkililer, teknenin boş olduğunu ve ilk belirlemelere göre olayda ölen ya da yaralanan olmadığını bildirdiler. 
     





</TEXT>
</DOC>
