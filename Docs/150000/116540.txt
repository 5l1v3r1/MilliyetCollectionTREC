<DOC>
<DOCNO> 116540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun01.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da 7.7 büyüklüğünde deprem 
</HEADLINE>
<TEXT>

     Endonezya'nın Başkenti Cakarta'nın 1.545 kilometre kuzeybatısında yerel saatle bu sabah 08.26'da TSİ 03 26 Richter ölçeğine göre 7.7 büyüklüğünde deprem meydana geldi. Depremde, ilk belirlemelere göre 35 kişinin yaralandığı, bazı evler zarar gördü. 
     ABD'nin Jeolojik Araştırma Merkezi ile Avustralya Yerbilim-Sismoloji Dairesi, depremin büyüklüğünün 7.7 olduğunu ve yerkabuğunun 33-60 kilometre derininde meydana geldiğini bildirdi. Endonezya Meteoroloji ve Jeofizik Ajansı ise depremin büyüklüğünü 5.3 olarak kaydetti. 
     Endonezyalı Sismolog Karyono, depremin Aceh'teki Singkil kasabasının 35 kilometre kuzeyinde, yerleşim bulunmayan bir bataklık toprağında olduğunu belirtti. 
     Avustralya Yerbilim-Sismoloji Dairesi, yerkabuğunun 33-60 kilometre derinindeki depremin büyüklüğünü 7.7, Hong Kong Gözlemevi ile ABD'nin Jeolojik Araştırma Merkezi 7.5 olarak açıklıyorlar. 
     Singapur'daki sismologlarsa, tsunami dev deprem dalgası riskinin yüksek olduğunu belirtiyorlar. 
     ABD'nin Jeolojik Araştırma Merkezi ile Avustralya Yerbilim-Sismoloji Dairesi, depremin, yerkabuğunun 33-60 kilometre derininde meydana geldiğini ve yüzeyde hasara ilişkin bilgi alınmadığını belirtti. 
     Avustralya Yerbilim Kurumu uzmanı Mark Leonard, Sumatra adasındaki Medan liman kentinin 200 kilometre açığında meydana gelen depremin büyüklüğüne ilişkin, "Çok büyük sarsıntı. Ancak derinlikten ötürü zarar olmayacak. Talihimiz var. Bu büyüklükte 2001'de Hindistan'ın Gucarat eyaletini vuran depremde 20 bin kişi ölmüştü" dedi. 
     Depremde ilk belirlemelere göre en az 35 kişi yaralandı. Simeulue hastanesi yöneticisi Dr. Hanif, Sumatra'nın kuzey ucundan 400 kilometre uzakta bulunan hastanelerine şu ana kadar 5'i ağır 35 yaralının geldiğini açıkladı. Deprem nedeniyle çok sayıda yolun kapandığına dikkati çeken Dr. Hanif, yaralı sayısının önemli oranda artmasından endişe ettiğini söyledi. 
     Sumatra yöneticilerinden İbni Aban, halk arasında paniğe yol açan depremde 4 kamu binasıyla onlarca dükkanın zarar gördüğünü açıkladı. 
     





</TEXT>
</DOC>
