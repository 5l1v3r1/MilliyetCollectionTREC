<DOC>
<DOCNO> 116702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/yilmaz.html </URL>
<DATE> 2002/11/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Oy verdik işimiz başladı 
</HEADLINE>
<TEXT>

     Seçim meydanları ile halk arasında mesafeli bir kampanya dönemini geride bıraktık, tansiyonu düşük yoğunluklu bir süreçti. 
     Oysa halkın değişim talebi büyüktü. 
     Medya seçim nabzını tutmaya aylar önce başladı. 
     TV’ler siyaset oturumlarına ağırlık verdiler. Her kanaldan seçmen ve siyasetçi fışkırdı. 
     Siyasetçiler havaya geç girdi. Partiler seçim döneminin önemli bir bölümünü, "Erken seçim olacak mı" sorusuna yanıt aramakla geçirdiler. 
     Seçimin son günlerine doğru seçmenin, propaganda izleyecek hali kalmadı. Öyle kalmadı ki, AKP lideri Tayyip Erdoğan ile CHP lideri Deniz Baykal’ın Kanal D ekranındaki "büyük buluşması", "Çocuklar Duymasın" dizinin tekrarından daha fazla ilgi görmedi. 
     Seçimlere yüzde 10’lara varan oranda kararsız seçmenle girilmesi, ince ayar siyasallaşma dönemi geçirdiğimizi de gösterdi. 
     Siyasette eve dönüş başlamıştı dört eğilim ruhu parçalanmış, herkes kendi kaderine sahip çıkma eğilimi göstermişti. 
     
     Sivilleşmenin gücü 
     "Yapısal değişim" sözcükleri sivil toplum örgütlerinin deklarasyonunda kaldı. Partiler ise "Biz gelince yapacağız" demeyi vazife edindiler, sanayi ötesi toplumun siyaset mekanizmalarına katılma sürecini görmezden geldiler. 
     Türkiye Odalar ve Borsalar Birliği’nin TOBB siyasetçilerin "hayal vaadlerini" iktidarda takip edeceklerini, taleplerini zorlayacaklarını açıklaması belki de bu yeni düzenin ilk habercisi oldu. 
     "Günün sonunda", ak koyun kara koyun ortaya çıkacak. Bizim seçtiklerimizi göreceğiz. Şaşıracak mıyız Ben şaşırmayacağım. 
     Gazla yürüyoruz, bilgi ve belge düzeni kurmadan. 
     Bilgi ve belgeye çok ihtiyacımız olacak, çünkü iş başa düşüyor. 
     Toplumsal bilinç ve örgütlülük düzeyini yükseltip, çok çalışmalıyız, çoook 
     Devletin merkezden yönetilmediği bir döneme geçmek zorundayız. 
     
     Kadınlara iş düşüyor 
     Kadın Adayları Destekleme ve Eğitme Derneği Ka - Der partilerin illere göre kadın adaylarının tam listesini geçti, biline ve öyle oy kullanıla gibisinden... 
     Bu seçimlere tüm partilerden toplam 1139 kadın milletvekili adayı girdi. Bunlardan yalnızca 342 tanesi, ilk üç sırada yarıştı. Kadın adaylarını ilk üç sıraya yerleştiren partiler içinde TKP 76 ile birinci sırayı alırken, onu 63 ile ÖDP, 45 ile DEHAP izledi. Sıranın sonunu alan AKP, "türbansız aday koyma" elemesinin sonucu bir kadın adayla seçime girerken onu, MHP 2, SP 3 adayla izledi. 
     Tek kadın parti liderinin partisi DYP listelerinde 12, ANAP 16, CHP 7 kadın adaya yer verdi. 
     TBMM’de en az 184 kadın milletvekili olmasını arzu eden Ka - Der, bu talebini seçimlerden seçimlere hatırlayarak, nereye varacak 
     
     TÜSİAD’ın seçenekleri 
     Türk Sanayici ve İşadamları Derneği TÜSİAD 2003 yılına üç ayrı senaryo hazırladı. Bu senaryoların değişkenleri merkezine Kopenhang Zirve sonuçlarını, Kıbrıs sorununu ve Irak’a ABD’nin muhtemel operasyonunu oturttu. Buna göre üç değişken de olumlu olduğunda enflasyon yüzde 20’ye kadar düşüyor, olumsuz koşullarda yüzde 30’la bağlanıyor, baz senaryoya göre ise 25’ler düzeyine oturuyor. 
     TÜSİAD iç siyasetin ekonomi üzerinde çok büyük bir etki yaratacağı beklentisi taşımıyor. Bunun nedeni iç etkenin toplumsal reform bilinci olacağını görmesi olabilir mi 
     Aynaya bakıp, elimizi yüzümüzü bir düzeltelim ayakkabılarımızı giyip sokağa çıkalım, elele verelim. Sokaklar kalabalıklara gebe... Önümüz "kış", yeni hükümet 52.7 milyar dolar dış, 8.5 milyar dolar iç borç kullanılacak. 
     Davul vekilin, tokmak bizim olsun 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
