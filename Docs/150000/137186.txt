<DOC>
<DOCNO> 137186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/ekonomi/eko03.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Transit’in güzerg hı Avrupa 
</HEADLINE>
<TEXT>

Türkiye ve İngiltere’de satılan Ford Transit Connect, yılın ilk yarısında diğer Avrupa ülkelerinde de satışa sunulacak. Ford Transit Connect, 2004 yılından itibaren ise yalnızca Türkiye’de üretilecek 
     Ford Otosan’ın Kocaeli fabrikasında üretilen ve Avrupa’da yılın ticari aracı seçilen Ford Transit Connect, Avrupa’dan aldığı siparişleri üretmeye başladı. Transit Connect, yılın ilk yarısında başta Almanya, İtalya ve Fransa olmak üzere diğer Avrupa ülkelerinde de satışa çıkarılacak. 
     Ford Otosan Ürün Geliştirme Koordinatörü Ernur Mutlu, Transit Connect’in seri üretimine 2000 yılının ortalarında başladıklarını belirterek, 22 bin civarında üretilen araçların sadece Türkiye ve İngiltere’de satışa sunulduğunu söyledi. 
     Mutlu, bu yıl için Transit Connect’in 800 milyon euroluk bir ihracat geliri hedeflediğini kaydederek, "Avrupa’da hafif ticari araçlarda yükselen bir pazar var. Biz bu pazara hitap ediyoruz. Ford Transit Connect, 6 bin adetlik British Telecom siparişinin ardından, 1800 adetlik büyük bir filo siparişi daha aldı. Bu siparişlerin üretimine başladık" diye konuştu. 
     
     Hedef 1 milyon adet 
     Sektördeki her ürün gibi Transit Connect’in de 10 sonra tepeden tırnağa değiştirilmesi gerektiğini kaydeden Mutlu, şöyle dedi 
     "Transit Connect için yılda 100 bin üretim, yani 10 yılda 1 milyon adetlik bir ömür hesapladık. Kapasite ona göre ayarlanıyor. Araç üzerinde yapılabilecek değişiklikleri, alternatifleriyle birlikte sunduğumuz zaman milyonlarca yeni ürünün ortaya çıktığını görüyoruz. Yani üretim kapasitemizden çok daha fazla model yaratma imk nımız var." 
     
Sadece biz üreteceğiz’      Türkiye’de yüzde 40 pazar payına sahip olan Ford Transit’in Türkiye, Belçika ve İngiltere’de üretildiğini anımsatan Mutlu, Belçika’daki üretimin 2004 yılında Türkiye’ye kaydırılacağını bildirdi. Mutlu, bunun için gerekli olan altyapının sağlandığını söyledi. 
     Mutlu, "2004 sonunda Ford Transit’in üretimini tamamen biz üstleneceğiz. İngiltere ise kendi pazarı için sağdan direksiyonlu üretimi sürdürecek" dedi. 
     



 EKONOMİ 














</TEXT>
</DOC>
