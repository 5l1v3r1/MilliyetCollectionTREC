<DOC>
<DOCNO> 105046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun02.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS mağduru Tuğba 
</HEADLINE>
<TEXT>

Üniversite sınavında aldığı puan birinci tercihine yetmesine rağmen yedinci tercihine yerleştirilen Tuğba Ketenci, ÖSYM’yi suçladı. Kurum, "Hatalı kodlama yapmış" diyor 
     BURCUM DEVREZ İstanbul 

     İlk tercihine en düşük 201 puanla öğrenci alan İstanbul Bilgi Üniversitesi Bilgisayar bölümünü yazan Tuğba Ketenci, sınavdan 205 puan almasına rağmen bu bölüme yerleşemedi. İlk tercihi yerine çok daha düşük bir puanla aynı üniversitenin işletme bölümünü kazanan Ketenci, ÖSYM’ye başvurdu. 
     Yazılı ve telefonla yapılan başvurularında Tuğba Ketenci’ye "İlk tercihinizin kodunu hatalı yazmışsınız. Bölümün kodu 21’le başlarken siz 20 yazmışsınız. Bu nedenle de bu tercihiniz geçersiz sayılmış" dendi. 
     Tercihlerini defalarca rehber öğretmenleriyle birlikte hata olmaması için kontrol ettiğini söyleyen Ketenci, bunun üzerine ÖSYM’den tercih formunun bir örneğini isteyerek, hatalı kodlamayı görmek istediğini bildirdi. Ancak ÖSYM’nin yanıtı, "Böyle bir uygulamamız yok" oldu. 
     
     Formumu göndersinler 
     Büyük bir titizlikle ve defalarca kontrol edilen formda hatalı kodlamanın imk nsız olduğunu iddia eden Ketenci, şunları söyledi 
     "Özellikle ilk tercihim olduğu için tüm ailem ve öğretmenlerim çok titiz davrandı. Bir tek ben değil, babam ve öğretmenlerim de defalarca kontrol etti. Hata çıktığına inanamıyorum, çünkü doğru yazdığımdan eminim. Hatayı düzeltmeseler bile bana formumu göndersinler. Vicdanım hiç rahat değil." 
     



 GÜNCEL 
























</TEXT>
</DOC>
