<DOC>
<DOCNO> 112154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/spo04.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan karşı ateş 
</HEADLINE>
<TEXT>

Trabzonspor’un Onursal Başkanı, Sümer’e ağır suçlamalarda bulundu, "Karnından konuşuyor. Kimse haysiyet cellatlığı yapmasın, altında kalır" gözdağını verdi 
     KARADENİZ ekibinde yaklaşan kongre öncesi Mehmet Ali Yılmaz ve Özkan Sümer tartışması camiayı karıştırdı. Trabzonspor’un Onursal Başkanı Mehmet Ali Yılmaz, kendisini suçlayan Başkan Özkan Sümer’i topa tuttu ve "Böyle kişileri muhatap alma şansım yok. Sümer, karnından konuşuyor ve şov yapıyor" diye konuştu. 
     SÜMER’İN başkanlığa yakışmadığını savunan Yılmaz, şöyle devam etti "Durumlarını gözardı eden ve ekmeğimizi yiyen kişilerin geçmişi eleştirmesi çok yanlış. Yalan makinası gibi aslı astarı olmayan şeyler söylüyorlar. Kimse haysiyet cellatlığı yapmasın, altında kalır. Dikkat etsinler, bu hesap ölene kadar sürer". 
     KONGRE hazırlığı yapmadığını belirten Yılmaz, "Aday olmam. Trabzon, yere düşmez. Düşerse biz varız" ifadesini kullandı. Onursal Başkan, "Trabzon basamaksa, gelsin kendileri bakan olsun. Benden korkmasınlar. Gelmeyeceğim. Geçmişte gelmem için göbek atanların şimdi Yılmaz gelecek diye ödü kopuyor" dedi. 
     
Vali Yazar’dan barış çağrısı      TRABZON Valisi Adil Yazar, Sümer ile eski Yılmaz arasındaki gerginliğe son vermek için harekete geçti. Yazar, "Aradaki kırgınlık ve yanlış anlaşılmaların bir an önce son bulmasını bekliyorum. Bundan camia kötü etkileniyor. Kent de iki başkanın Trabzonspor’u ne kadar sevdiğini biliyor. Kendileriyle görüşüp, sorunu çözeceğiz" dedi. 
     
Trabzonspor’da izin bitti      BURSASPOR maçından sonra verilen üç günlük izin dün sona erdi ve Bordo - Mavililer öğleden sonra ilk çalışmasını yaptı. Teknik Direktör Samet Aybaba, Kocaelispor maçında çok dikkatli olmaları gerektiğini belirtip, "Samsun ve Bursa karşısında iyiydik. Ancak bir çiçekle bahar gelmez. İstikrarı korumamız gerek" diye konuştu. 
     
HAMİ ayrılıyor      NECMİ KEPÇETUTAN 

     SÜRESİZ kadro dışı bırakılan tecrübeli futbolcu, Teknik Direktör Stoichita ile Ankaragücü’nün başarılı olamayacağını savundu. Hami, "Parayla pulla işim olmaz. Başkanımız Cemal Aydın’ı bana çok methettiler. Ben buraya onun için geldim. Takımdan ayrı başka antrenör gözetiminde çalışacak adam değilim. Bunu yapmam. Oturur konuşuruz, olmadı, gideriz. Hoca kariyerimi kabullenemedi" diye konuştu. 
     STOİCHİTA ile anlaşamadığını vurgulayan Hami, şöyle devam etti "Toplantıda geçen sene bu takım rakiplerini eziyordu. Bu yıl yapamıyoruz’ dedim. O günden bu yana hocayla yıldızımız barışmadı. Samsun maçından önce Menajer Abdullah Aktuğ’a moralim bozuk, oynamayacaksam kadroya almasınlar’ dedim. Hemen hocaya, yönetime yetiştirdi. Bu hocayla başarılı olunamaz. Soyunma odasına görseniz anlarsınız". 
     
     



 SPOR 




























</TEXT>
</DOC>
