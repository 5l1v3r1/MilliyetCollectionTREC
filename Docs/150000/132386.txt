<DOC>
<DOCNO> 132386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun21.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'dan Türkiye'nin barış girişimine destek... 
</HEADLINE>
<TEXT>

     Fransa, Irak sorununa barışçı çözüm bulunması amacıyla, Türkiye'nin girişimiyle İstanbul'da yapılacak bölge ülkeleri dışişleri bakanları toplantısına destek verdi. 
     Fransa Dışişleri Bakanlığı Sözcüsü François Rivasseau, basın toplantısında Türkiye'nin girişimine ilişkin soruları yanıtladı. 
     Fransız Sözcü, barışın sağlanması ve Irak'a kararlılık mesajı veren bu tür girişimleri olumlu karşıladıklarını ifade etti ve uluslararası camianın Irak'ın silahsızlandırılmasına yönelik çabaları artırmasına destek verdiklerini belirti. 
     Bir gazetecinin, ''Türkiye'deki toplantının asıl amacının Irak liderine iltica edeceği ülke bulmak olduğunu'' öne sürmesi üzerine Fransız Sözcü, ''Bizim hedefimiz Irak'ın silahsızlandırılması, bizim için önemli olan bu'' dedi. 
     





</TEXT>
</DOC>
