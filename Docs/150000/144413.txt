<DOC>
<DOCNO> 144413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun24.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atılan bombalar deprem yaratmaz 
</HEADLINE>
<TEXT>

Irak’a atılan bombalar fayları tetikleyebilir’ iddialarına karşı Türk bilim adamları, 100 atom bombası belki’ diyor 
     ÖNAY YILMAZ İstanbul 

     Bazı Rus deprembilimcilerin, bombaların etkisiyle fayların tetiklenebileceğine ilişkin iddialarına, Türk deprembilimciler katılmıyor. Kandilli Rasathanesi ve Deprem Araştırma Enstitüsü Jeofizik Ana Bilim Dalı Öğretim Üyesi Prof. Dr. Niyazi Türkelli, Arap Yarımadası plakasının Türkiye’deki fayları ancak bir nükleer bombayla tetikleyebileceğini belirtti. 
     
     Tabiat bizden çok güçlü 
     Bilimsel olarak ispat edilmediyse de, bunun teorik olarak mümkün olduğunu belirten Türkelli, "Ancak uçak ve gemilerden atılabilecek bombaların, fayları tetiklemeye gücü yetmez" dedi. 
     İTÜ Maden Fakültesi Jeoloji Bölümü Öğretim Üyesi Prof. Dr. Okan Tüysüz de, atılan bombaların fayları tetiklemeye gücünün yetmeyeceğini kaydetti. 
     Aynı bölümden Prof. Dr. Celal Şengör ise, Irak’a karşı savaşta kullanılan konvansiyonel bombaların, Arap plakası tarafından hissedilmeyeceğini’ kaydederek, "Ancak 100 atom bombası aynı anda patlarsa fayları tetikleyebilir. Tabiat bizden h l çok güçlü" diye konuştu. 
     



 GÜNCEL 






























</TEXT>
</DOC>
