<DOC>
<DOCNO> 129571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo26.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Mkhalele'ye kavuştu... 
</HEADLINE>
<TEXT>

     Göztepe'nin Güney Afrikalı oyuncusu Mkhalele, ülkesinden döndü. 
     Göztepe Kulübü Profesyonel Futbol Şubesi Sorumlusu Halil Kiraz, uçak bileti sorunu yaşadığı için kamp çalışmalarına zamanında katılamayan Mkhalele'nin, İzmir'e geldiğini söyledi. 
     Güney Afrikalı oyuncunun İzmir'e eşyalarını bıraktıktan sonra zaman geçirmeden Antalya kampına katılacağını kaydeden Kiraz, ''Bu futbolcumuzun da gelmesiyle tam kadro çalışmalarımızı sürdüreceğiz. Kamp istediğimizden de iyi geçiyor. Göztepe, olumlu bir hava yakaladı. İkinci yarıda başarılı bir grafik çizeceğiz'' dedi. 
     Kiraz, Bursaspor'dan Alp'in transferiyle ilgili bir gelişme yaşanmadığını da kaydetti. 
     Sarı-kırmızılılar, Antalya kampı süresince, 14 Ocak'ta Kartalspor, 18 Ocak'ta da bir Rus takımıyla hazırlık maçı yapacak. Daha sonra 25 Ocak'ta Manisa'da Vestel Manisaspor ile karşılaşacak olan Göztepe, 2 Şubat'ta Elazığspor ile yapacağı erteleme maçına odaklanacak. 
     





</TEXT>
</DOC>
