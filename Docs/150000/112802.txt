<DOC>
<DOCNO> 112802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/siyaset/siy11.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öztürk’ten, Mesut Yılmaz’a ağır eleştiri 
</HEADLINE>
<TEXT>

     EZELHAN ÜSTÜNKAYA 

     CHP lideri Deniz Baykal, Genç Parti lideri Cem Uzan’a göndermede bulunarak, "Bazı partiler erzak dağıtıyormuş. Alın yiyin günah değil. Varsa da benim boynuma olsun" dedi. Denizli Demokrasi Meydanı’ndaki mitingde konuşan Baykal, daha sonra Yaşar Nuri Öztürk, Zülfü Livaneli ve Bayram Meral ile birlikte Samsun’daki mitinge katıldı. Küskünleri eleştiren Baykal, "Artık hesap verme zamanı geldi" dedi. Konuşmasında Baykal’ı öven Prof. Öztürk ise isim vermeden, ANAP lideri Mesut Yılmaz’ı eleştirdi. Öztürk, "İki başlı yobazdan daha beter, barajın dibini boylayacağını anlayınca eşi görülmemiş yalana tevecüh etti. CHP’ye oy vermeyin’ deme düşüklüğünü gösterdi. Allah korkusu yok mu. Çekil git milletin yakasından" diye konuştu. 
     



 SİYASET 






















</TEXT>
</DOC>
