<DOC>
<DOCNO> 125433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo04.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, Denizlispor maçını bekliyor... 
</HEADLINE>
<TEXT>

     Gaziantepspor Teknik Direktörü Gigi Multescu, Denizlispor ile çok zorlu bir karşılaşma yapacaklarını, ancak galibiyet dışında bir skoru düşünmediklerini söyledi. 
     Gigi Multescu, yaptığı açıklamada, futbolcuları Denizlispor maçına motive ettiklerini belirterek, ''Yoğun hazırlık döneminden geçiyoruz. Takım çok hırslı çalışıyor. Rakibin gücü de ortada ve çok güçlü kadroya sahip. Hedefe ulaşmak için çok çalışmak zorundayız'' dedi. 
     Denizlispor karşılaşması öncesinde, sakat futbolcuların dezavantaj oluşturduğunu kaydeden Multescu, ''Preko, Bülent, Maxim, Kemal ve Halit ile kart cezalısı Cesar, Denizlispor maçında forma giyemeyecek'' diye konuştu. 
     Multescu, 30 puanla 5. sırada olduklarını, sezon başında belirlenen ilk yarı hedefine ulaştıklarını, ikinci yarıda çok daha başarılı olacaklarına inandığını da sözlerine ekledi. 
     





</TEXT>
</DOC>
