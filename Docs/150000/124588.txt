<DOC>
<DOCNO> 124588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yasam/yas05.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresten ’ öldü 5 kişiye can oldu 
</HEADLINE>
<TEXT>

İki kez hastaneye giden ve stres’ teşhisi konan genç kız beyin kanamasından ölünce, ailesi organlarını bağışladı 
     MEHMET NİLKALI, MURAT TURP DHA 

     Şerife Kara 22 , 30 Kasım günü şiddetli baş ağrısıyla Kayseri Devlet Hastanesi’ne gitti. Kontrolde strese bağlı baş ağrısı’ teşhisi koyan doktorlar, genç kızı evine gönderdi. 
     Ramazan Bayramı’nın ikinci gecesi bayılınca Devlet Hastanesi acil servisine kaldırılan Kara’yı nöbetçi doktorlar yine evine gönderdi. Fakat tekrar fenalaşan Kara, bu kez Erciyes Üniversitesi Gevher Nesibe Hastanesi’ne kaldırıldı. Burada Kara’nın beyin kamanası geçirdiği anlaşıldı. Genç kız ameliyata alınsa da bitkisel hayata girdi. Kara, cihazlara bağlı şekilde dört gün yaşadıktan sonra can verdi. Şerife’nin ölümü ile kahrolan Kara ailesi, buna rağmen kızlarının organlarını bağışladı. 
     Bir böbreği, bir yıldır böbrek hastası olan Cengiz Kurt’a nakledilen Kara’nın diğer böbreği de yine Kayseri’de bir hastaya uygun bulundu. 
     
     Bir hasta nakli reddetti 
     Ancak bu hasta korktuğu için nakli reddedince genç kızın böbreği Hacettepe Üniversitesi Tıp Fakültesi’nde bir hastaya nakledildi. Kara’nın korneaları ve karaciğeri de, nakil bekleyen hastalara verildi. Kızını doktor ihmalinin öldürdüğünü iddia eden baba Halim Kara’nın isyanına, stres’ teşhisinin konulduğu Kayseri Devlet Hastanesi’nin Başhekimi Op. Dr. Yunus Yıldızkan’ın cevabı ise kısa oldu Araştırma başlattık.’ 
     



 YAŞAM 

















</TEXT>
</DOC>
