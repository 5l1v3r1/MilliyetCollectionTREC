<DOC>
<DOCNO> 133278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/soneko09.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos'a alternatif sosyal forum... 
</HEADLINE>
<TEXT>

     Dünya Ekonomik Forumu'nun WEF Davos'daki toplantılarına alternatif, Brezilya'daki Sosyal Forum'da, ABD Başkanı George W. Bush yönetiminin 2005 yılında kurmayı hedeflediği dünyanın en büyük serbest ticaret bölgesi planı protesto edildi. 
     Sosyal Forum'a katılan yerli halkların liderleri, uluslararası sivil toplum örgütleri, bağımsız yardım, kalkınma kuruluşları, çevreciler, sendikacılar ve diğer gruplar, Alaska'dan Arjantin'e uzanacak Amerika Kıtaları Serbest Ticaret Bölgesi'nin FTAA kurulmasıyla, Latin Amerika'yı ucuz işgücü kaynağı ve Amerikan malları için dev bir pazara dönüşeceğine dikkat çekti. 
     Amerikan kapitalizminin çıkarlarını temsil etmekten ve onlara hizmet etmekten başka işe yaramayan FTAA'dan en fazla etkilenecek olanların görüşlerinin alınmadığından şikayetçi bu çevrelere göre, FTAA Latin Amerika ekonomilerinin ABD'ye ilhakı anlamına gelecek. 
     Sosyal Forum'dakiler, ''Küba hariç, FTAA bünyesindeki 34 ülke arasındaki ticarette gümrük vergilerinin 2005de kaldırılması halinde, ABD ile rekabet edemeyecek çiftçiler ve küçük girişimcilerin iflas edeceği, işsizliğin yaygınlaşacağı'' görüşünde. Forum'daki bazı görüşler şöyle 
     ''ABD'de tarımda çalışan nüfusun oranını 1870-1970 döneminde 100 yılda yüzde 56'dan yüzde 4.6'ya indirdi, Latin Amerika'da bunun 5-10 yıla sıkıştırılması, sosyal patlamaya bire bir. 
     FTAA esasen büyük çokuluslu şirketlere yarayacak, Latin Amerikalı çiftçiler ise zarar görecek. Mesela, Bolivya'nın Latin Amerika'nın bölgesel ticaret bloğu Mercosur'a 1990'ların sonlarında katılımıyla ülkeye giren ucuz Brezilya ve Arjantin malı tarım ürünleri yerli çiftçiyi batırdı. 
     Mercosur ile Bolivya ve diğer yoksul ülkeler zaten daha küçük kapsamlı FTAA içinde yaşıyor. Meksika'nın Kuzey Amerika Serbest Ticaret Bölgesi'ne NAFTA üyeliğiyle, ana gıda ürünü mısırın yetiştiricileri ucuz ithal maldan zarar gördü. 
     FTAA'nın yoksulları ve marjinalleşmiş Latin Amerika'yı yutacak bir canavarın doğumudur ve ülkelerin ulusal egemenliğini zayıflatır.'' 
     





</TEXT>
</DOC>
