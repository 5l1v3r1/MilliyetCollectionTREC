<DOC>
<DOCNO> 106515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun22.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ile ABD arasında idam krizi 
</HEADLINE>
<TEXT>

     Fransa Cumhurbaşkanı Jacques Chirac, 11 Eylül terör saldırıları sanığı Fas kökenli Fransız vatandaşının idam talebiyle yargılanmasının, Paris ile Washington arasında sorun yarattığını söyledi. 
     New York Times gazetesine konuşan Chirac, iki ülke arasında terörle işbirliğinin 11 Eylül sonrası herkese örnek teşkil ettiğini vurguladı. Chirac, ancak ülkesi idam cezasını kaldırdığı için, bu saldırılardan sonra suçluğu olduğu kesinleşen Zacarias Moussaoui isimli Fransız vatandaşının idamdan yargılanmasının, iki ülke arasında sorun yarattığını ifade etti. 
     Chirac, ''11 Eylül sonrasında soruşturma döneminde iki ülke arasında çok iyi bir işbirliği yapıldı. Ancak ufak bir sorunumuz var, o da Mossaoui hakkında idam cezası istenmesi. İki ülke arasındaki işbirliği hukuka saygı ilkesini gözetmeli. Fransa, Avrupa İnsan Hakları Sözleşmesi gereği idam cezasını kaldırdı'' diye konuştu. 
     





</TEXT>
</DOC>
