<DOC>
<DOCNO> 125291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/ekonomi/eko02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu düğümü dün de çözülemedi 
</HEADLINE>
<TEXT>

Zorunlu tasarruflar ile ilgili Bakan Coşkun’un ödenecek’ açıklamaları dün de sürdü. Bakan Babacan ise Kesinleşmiş bir şey yok’ dedi 
     ANKARA Milliyet 

     Sanayi ve Ticaret Bakanı Ali Coşkun’un önceki gün yaptığı, zorunlu tasarruf birikintilerinin dörtte biri şubat ve martta ödenecek’ şeklindeki açıklamasının yankıları sürüyor. Devlet Bakanı Ali Babacan, ödemenin zaman, miktar ve şekli konularının kesinleşmediğini açıkladı. 
     Bakan Coşkun, dün de Anayasa Mahkemesi kararı gereği 28 Aralık’a kadar bir ödeme planı ortaya konulması gerektiğini söyledi. Coşkun, "Hazine’nin bu konuda çalıştığını biliyorum. Tamamı için ödeme planı ortaya konacak. Bizim programımızda da var dedi. Şubat ve mart ayında ödenecek mi ’ sorusuna "Onu Hazine bilir" diyerek yanıt verdi. 
     
     Ayrı yasa düşünülüyor 
     Devlet Bakanı Ali Babacan da dün bir açıklama yaparak, biriken paranın ayrı bir yasal düzenlemeyle tasfiyesinin değerlendirildiğini bildirdi. Babacan, yazılı açıklamasında, ödemenin miktarı ve tarihinin henüz kesinleşmediğini kaydetti. Bu arada sendikalar da yaptıkları açıklamalarda tasarruf birikiminin nakit ödenmesini istediklerini açıkladı. 
     



 EKONOMİ 






















</TEXT>
</DOC>
