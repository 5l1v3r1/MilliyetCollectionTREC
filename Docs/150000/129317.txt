<DOC>
<DOCNO> 129317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sonspo05.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın kalecisi Cordoba, İstanbul'da... 
</HEADLINE>
<TEXT>

     Beşiktaş'ın Kolombiyalı file bekçisi Cordoba, devre arası tatilini tamamlayarak ailesiyle birlikte İstanbul'a döndü. 
     Atatürk Havalimanı'nda gazetecilerin sorularını yanıtlayan Cordoba, Boca Juniors takımının hocası Carlos Bianchi'nin kendisini gelecek yıl takımda görmek istediği yolundaki açıklamalarıyla ilgili olarak, Bianchi'nin kendisiyle ilgili sözlerine teşekkür etti. Cordoba, sezon sonuna kadar Beşiktaş'ın futbolcusu olduğunu ve takımının başarısı için çalışacağını, bu yüzden de gelecek sezonla ilgili bir düşüncesinin olmadığını söyledi. 
     Cordoba, gelecek sezon formasını giyeceği kulübün belirlenmesi için ise iki kulübün sezon sonunda oturup bir anlaşmaya varmaları gerektiğini ifade etti. 
     





</TEXT>
</DOC>
