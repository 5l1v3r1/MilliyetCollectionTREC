<DOC>
<DOCNO> 104737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/magazin/amag.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte o ev’ işte alem’ 
</HEADLINE>
<TEXT>

Milliyet, Şansal Büyüka’nın "FB’nin yıldızları Moda’da alem yapıyor" dediği evi buldu. Ama o ev’ sıcacık bir yuva, alem’ de çaylı pastalı dost davetleri çıktı .. 
     ALİ EYÜBOĞLU 

     Herşey, Fenerbahçe’nin Şampiyonlar Ligi’ne veda ettiği Feyenoord maçından sonra başladı... FB’nin Şükrü Saraçoğlu Stadyumu’nda Feyenoord’a 2 - 0 yenilmesinden sonra mikrofon uzatılan Show TV Genel Müdür Yardımcısı Şansal Büyüka, ortaya ilginç bir iddia attı ve Revivo başta, bazı yıldız futbolcuların biri Moda’da, diğeri de Ataşehir’de iki evde sabaha kadar alem yaptıkları için formsuz olduklarını iddia etti. 
     Alem’den aile’ çıktı 
     Milliyet, FB’li Revivo, Serhat, Johnson ve Mustafa Doğan’ın Kadıköy Moda’daki Şair Latif Sokak’ta haftanın 3 - 4 günü gittiği alem evi ’ni buldu. Ama alem’ evi denilen ev, mutlu ve sıcacık bir yuva’ çıktı. Medyada, "Moda’da alem yapılan ev" diye konu edilen dairenin kendilerine ait olduğunu söyleyen sunucu Esra Harmanda ile gazeteci eşi Önder Çorlu, "Adı geçen futbolcuların hepsi aile dostumuz. İçlerinde bekar bir Serhat var. O da oğlumuza adını verecek kadar samimi arkadaşımız. Diğer futbolcular da bize eşi ve çocuklarıyla gelir. Normal bir Türk ailesi misafirlerini nasıl karşılarsa, biz de onu yapıyoruz. Çayla, kahveyle alem mi olur" dedi. 
     İsrailli futbolcu Haim Revivo’nun İstanbul’da görüştüğü iki aileden biri olduklarını söyleyen Önder Çorlu, "2.5 aylık bir oğlumuz var Erbil Serhat. Revivo’nun eşi Sagit onu, kendi çocukları Bar ve Mey kadar seviyor" dedi. Sagit Revivo’nun oğullurı için Ben onun cici annesiyim’ diyecek kadar yakın olduğunu da belirten Çorlu, "Sagit, Revivo deplesmana gittiği zaman ya İsrailli arkadaşlarına gidiyor ya da çocuklarıyla bize geliyor. Çünkü Türkçe’yi iyi konuşmak ve Türk yemeklerini öğrenmek istiyor" dedi. 
     Pikniğe alem’ dediler 
     Bir süre önce Serhat, Johnson, Mustafa Doğan, onun eşi Meryem, kızı, kızının bakıcısı ve eşi Esra’yla Polonezköy’e pikniğe gittiklerini, bu olayın aynı gün önce internet sitelerinde, bir gün sonra da alıntı yapan televizyon ve gazetelere, "Johson, Mustafa Doğan ve Serhat, üç sarışın kızla alem yaptı" diye yansıdığını anlatan Çorlu, sözlerini şöyle sürdürdü "Bu civarda oturan herkes, FB’lilerin bize ne zaman gelip, gittiğini görüyor. Çocuk sevmek, sohbet edip, çay - kahve içmek alem’se, hep birlikte alemin kralını yapıyoruz. Revivo, Serhat, Mustafa Doğan, Oktay ve Serhat’ın Moda’da gittiği başka ev bilmiyoruz. Şayet varsa, bu iddiayı ortaya atanlar buyursun bunu da ortaya çıkarsın ki, biz de alem evi’ olmaktan kurtulalım. 
     
Revivo koltukta uyuyor’      Gazeteci Önder Çorlu ve eşi sunucu Esra Harmanda, FB’li yıldızların en yakın dostları. Hatta öyle ki, Revivo’nun güzel eşi Sagit, 2.5 aylık oğullarına Ben onun cici annesiyim’ diyor. FB’nin genç yıldızı Serhat da, Çorlu ve Harmanda’nın oğullarına adını verecek kadar çifte yakın. Bu nedenle FB’li yıldızlar Revivo, Johnson, Serhat ve Mustafa Doğan ile ve çocuklarını sık sık ağırlayan çift, çaylı, pastalı, ev yemekli davetlerin alem’ olarak nitelenmesine şaşırıp kalmış. 
     Önder Çorlu, alem’ adresi olarak gösterilen Ataşehir’de FB’li futbolculardan bir Yusuf’un oturduğunu, Oktay ile Johnson’un Ataşehir’in karşısındaki bir sitede aileleriyle kaldığını vurgulayor ve "Revivo bir süredir Dragos’taki evini Nakkaştepe’ye taşımakla uğraşıyor ve bu yüzden çoğu zaman koltukların üstünde uyuyor" diyor. 
     



 MAGAZİN 













</TEXT>
</DOC>
