<DOC>
<DOCNO> 118925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sontur15.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi Üniversitesi'nde oruç tutmayan öğrenciler dayak mı yedi 
</HEADLINE>
<TEXT>

     Ankara Gençlik Derneği Girişimi üyesi bir grup, oruç tutmadıkları gerekçesiyle dövüldükleri iddia edilen Gazi Üniversitesi öğrencisi iki arkadaşları için Yüksel Caddesi'nde protesto eyleminde bulundular. 
     Ankara Gençlik Derneği Girişimi adına konuşan Eda Satılmış, dün akşam Gazi Üniversitesi Ticaret ve Turizm Eğitim Fakültesi'nde öğrenim gören Murat Korkut ve Serkan Onur Yıldız adlı iki arkadaşlarının Ramazan ayında oruç tutmadıkları gerekçesiyle bazı kişiler tarafından dövüldüklerini ileri sürdü. Korkut ve Yıldız'ın Gazi Üniversitesi Hastanesi'nde tedavi altına alındığını ifade eden Satılmış, sorumluların bulunmasını istediklerini söyledi. 
     Slogan atan öğrenciler, alkışlı protesto bulundular. 
     Çevik Kuvvetin önlem aldığı Yüksel Caddesi'nde öğrenciler protesto eyleminin ardından olaysız dağıldılar. 
     





</TEXT>
</DOC>
