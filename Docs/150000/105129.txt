<DOC>
<DOCNO> 105129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sondun14.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, Irak'ın suçlamalarına sert tepki gösterdi 
</HEADLINE>
<TEXT>

     İran Dışişleri Bakan Yardımcısı Muhammed Sadr, İran'ı, Irak ve diğer Arap ülkelerine karşı ''siyonistlerle işbirliği yapmakla'' suçlayan Irak Devlet Başkanı Yardımcısı Taha Yasin Ramazan'ın açıklamalarına tepki gösterdi. 
     İran radyosuna açıklama yapan Sadr, Ramazan'ın açıklamalarını kınadığını belirterek, ''Iraklı yetkililerin Irak halkının geleceğini daha da kötüleştirmekten ve İran karşıtı açıklamalarda bulunmaktan kaçınması gerekir'' dedi. 
     Sadr, İran'ın Filistinlileri desteklediğini de belirtti. 
     İran'ı siyonistlerle işbirliği yapmakla suçlayan Taha Yasin Ramazan, ''İranlılar tarihin hiçbir döneminde Siyonistlere karşı Araplarla işbirliği yapmamıştır. İranlılar, Siyonistlerle Arap ulusu ve Müslümanlar arasındaki tüm anlaşmazlıklarda Siyonistlerle müttefik olmuşlardır'' demişti. 

     
</TEXT>
</DOC>
