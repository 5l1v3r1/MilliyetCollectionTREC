<DOC>
<DOCNO> 104572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/okur.html </URL>
<DATE> 2002/08/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Ayar’ meselesi 
</HEADLINE>
<TEXT>

     Hey gidi hey 11 Eylül deyip geçmeyin. Geçen yıl kuleler gitmişti. Bu yıl birer birer vekiller gidecek... O yüzden mali piyasalar pusuya yattı. Bekliyor. Biz de dövizden, faizden, borsadan söz etmiyoruz. Yerine, 11 Eylül sendromuna takılan piyasalara sakin olun mesajını bir kez daha yineliyoruz. 
     Biliyoruz ki mübarek bankacılar Ankara’da kuyrukta. AKP’nin yolunu tutanlar, bilgi alıp geri dönenler durmadan rapor yazıyorlar. Sosyal liberal sentezle çıkış yolu arayanlar, harman mevsimi geçmiş olmasına rağmen harmandan çıkacak mesajları bekliyorlar. 
     Ortak temenni istikrar. 
     İstikrar arayışı öncesinde siyasetteki hava, mali piyasalara meteorolojiden gelen hava raporu gibi yansıyor. 
     
Olayların rengi      İşte iki tarih, CHP için çok önemli. 
     31 Ağustos ve 13 Eylül... 
     31 Ağustos’ta Türkiye’nin ve Avrupa’nın pek çok yerinde yaşayan Alevi - Bektaşi vatandaşlar bir araya gelecekler. Siyasetteki rotalarını belirleyecekler. İstanbul’da yer kalmamış olacak ki, Ali Sami Yen Stadı’nın yanındaki otoparkın beşinci katında buluşacaklar. Konuşacaklar ve 3 Eylül’de ortak bir çağrı yapacaklar. Tabii ki siyasi partiler, çağrıyı oyların rengi ne olacak diye algılayacaklar. 
     Biliyorsunuz, Cem Vakfı’nın başkanı Profesör Doktor İzzettin Doğan, kısa bir süre önce YTP’nin Genel Başkanı İsmail Cem ile görüşmüştü. Şimdi sırada diğer partiler var. Özellikle siyasetin çömezi Kemal Derviş, kurtlar sofrasında ne yapacak diye merak edenler durmadan bastırıyor. 
     İşte Kemal Derviş de Cem Vakfı Başkanı’ndan görüşme talebinden bulunmuş. 3 Eylül tarihinden sonra yapılacak görüşme için daha sonra Deniz Baykal da devreye sokulmuş. Şimdi beraber görüşecekler. Ve Baykal’ın diline doladığı "kavgalı eve kız verilmez, kavgalı partiye oy verilmez" sözü CHP’ye kırgın olan Alevi kesimi için de farklı bir anlam ifade edebilecek mi 
     Bunu göreceğiz. 
     
Taksim toplantıları      Derviş için ikinci önemli toplantı 13 Eylül’de... 
     Çünkü Derviş bu tarihte Taksim toplantıları kapsamında konuşmacı olarak hem CHP’lilere hem de sivil toplum kuruluşları ile pek çok kesimden insana seslenecek. 
     Siyasette ince ayar da bize göre burada devreye girecek. 
     Neden mi 
     11 Eylül’de aday olamayanlar, aday sırasını beğenmeyenler, aday gösterilmeyenler bas bas bağıracak. Bağırma seslerini duymayan kalmayacak. 
     CHP’den nasıl ses çıkacak bilinmez ama bilinen bir gerçek var. 
     O da bozulan CHP’lilerin yükselen sesinin 13 Eylül tarihine damgasını vuracak olması. 
     Kısacası Derviş, bir ölçüde muhalif olanların sınavından geçecek. 
     "Gölge kabine" bekleyen iş dünyası ile CHP’nin hormonlanmış "sosyal liberaz sentezli sosu, altı ok" ile bütünleşmiş olacak. 
     Kısacası, bir dönem İstanbul Sanayi Odası Meclis’inden konuştuğu zaman herkesin kanını donduran, DSP’nin fikir babası, siyasetçi işadamı Murteza Çelikel’e ekonominin oldum olası siyasetçi patronu Derviş’in şansını soruyoruz 
     "Sabır göstermedi. Fahri danışmanları olan işadamları Kemal Bey’i azdırdı" yanıtını veriyor. 
     Nasıl yani Yanıt, önümüzdeki süreçte zaten kendiliğinden verilmiş olacak. 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
