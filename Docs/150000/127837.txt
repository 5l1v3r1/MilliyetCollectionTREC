<DOC>
<DOCNO> 127837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur17.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyet Müdürünün oğluna 6,5 saatlik ameliyat 
</HEADLINE>
<TEXT>

     Beşiktaş'taki trafik kazasında yaralanan İstanbul Emniyet Müdürü Hasan Özdemir'in oğlu Korkut Özdemir, kolundaki kırık nedeniyle 6.5 saat süren bir ameliyat geçirdi. 
     Amerikan Hastanesi'nde saat 07.00'de ameliyata alınan Korkut Özdemir, saat 13.30 sıralarında ameliyattan çıktı. 
     Operasyon sonrası hastaneden ayrılırken basın mensuplarının sorularını yanıtlayan Emniyet Müdürü Hasan Özdemir, ''Saat 07.00'de girdi, yeni çıktı. Kolundan ciddi bir ameliyat geçirdi. Dirsekte 4-5 kemik kırılmış. İnşallah bir eksiklik kalmayacağını söylediler. Şu anda sağlığı yerinde'' dedi. 
     Özdemir, bir gazetecinin ''Oğlunun kanında alkol çıkarsa gereğinin yapılacağı'' yönünde açıklamaları olduğunu hatırlatarak, ''Ne yapılacak '' diye sorması üzerine şöyle konuştu 
     ''Benim çocuğum 25 yaşında... Sizler gibi bu hayatın içinde yaşayan, gezen, araba kullanan bir delikanlı. Yaptığı davranış ne Kaygan bir yerde arabasını çarpıyor. Ben doktor değilim. Alkollü olup olmadığını bilemem. Geldiği anda kan örneğini aldırdık. Adli Tıp'a gönderdik. Adli Tıp'ın neticesini beklersiniz. İkincisi, benim görevle ilgili hassasiyetimi herkes bilir. Çocuğum olsa bile çocuğumla ilgilenirim, davranışıyla üzülürüm. Böyle bir kusur, kabahat varsa, gereği de yapılır. Gereği de varsa arkadaşlarımız zaten yapıyor.'' Korkut Özdemir, 34 K 3478 plakalı özel otomobille Etiler'den Beşiktaş yönüne giderken, yolun kaygan olması nedeniyle aracın kontrolünü yitirerek yol kenarındaki trafik levhasına çarparak yaralanmıştı. Aynı kazada, Özdemir'in arkadaşları olan Murat Ergün, Eda Deniz ve Pelin Koner de hafif şekilde yaralanarak ayakta tedavi görmüştü. 
     





</TEXT>
</DOC>
