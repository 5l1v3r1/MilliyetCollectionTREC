<DOC>
<DOCNO> 132293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun01.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
15 bin askerle cephe açamayız’ 
</HEADLINE>
<TEXT>

Türkiye’nin 15 bin askere izin vermesi, ABD’yi hayal kırıklığına uğrattı "Bu güçle ancak savunma yapılır" 
     YASEMİN ÇONGAR WASHINGTON 

     Ankara’nın, ABD Genelkurmay Başkanı General Richard Myers’ın ziyaretinde gündeme gelen, "en fazla 15 bin kişilik bir Amerikan kara gücünün, Türk topraklarından Kuzey Irak’a geçmesine yeşil ışık yakma yanlısı olan" tavır, Washington’u tatmin etmedi. Bush yönetiminin sözcüleri, bir yandan "Türkiye’nin işbirliğine karar vermesinden çok memnun olduklarını" ısrarla vurgularken, öte yandan özel değerlendirmelerde, "15 bin kişiyle, istediğimiz etkide bir Kuzey Cephesi açmamıza imk n yok" görüşünü dile getiriyorlar. 
     
     SON DERECE RİSKLİ 
     Milliyet’in görüştüğü Amerikan askeri kaynakları, Ankara’nın tutumuna ilişkin doğrudan yorum yapmaktan kaçınırken, Türk topraklarına sınırlı sayıda kara gücü sevk edebilmeleri halinde, bunun olası Irak harek tını nasıl etkileyeceğini, "Güney Cephesi ağırlıklı bir harek t olur. Bağdat’a doğru hem kuzeyden, hem güneyden ilerleme planından vazgeçmek sorunda kalabiliriz" diye özetlediler. Harek t planlarından haberdar olduğunu belirten bir askeri kaynak, "15 bin askerle saldırı çok riskli. Amaç 80 bin askerle, Musul ve Kerkük petrollerinin denetimini alıp Saddam’ın bunları imha etmesini önlemekti. Bunu bu güçle yapıp yapamayacağımız Irak’ın göstereceği direnişe bağlı" dedi. 
     
     SABİTLEME GÜCÜ 
     Aynı kaynak, "15 bin kişiyle sadece güçlü bir savunma bloku oluşturabiliriz. Biz buna, sabitleme gücü’ deriz. Yani Irak’ın belli sayıda askerini bir noktada sabitleyip önlem almasına yarayacak bir güç. Böylelikle Kürt bölgesi, olası bir saldırıdan korunabilir. Ancak halen Saddam’ın denetimindeki yerlere ilerlememiz zor olur" diye konuştu. 
     



 GÜNCEL 




















</TEXT>
</DOC>
