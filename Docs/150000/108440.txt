<DOC>
<DOCNO> 108440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/kohen.html </URL>
<DATE> 2002/09/19/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Mega hayal hakikat oluyor 
</HEADLINE>
<TEXT>

     Türkiye, Azerbaycan ve Gürcistan cumhurbaşkanlarının dün Bakü - Tiflis - Ceyhan BTC petrol boru hattının temelini atması ile, birkaç yıl öncesine kadar hayal olarak görülen bir mega - proje artık hakikat oluyor. 
     1992’de ortaya atılan bu tasarının artık hayata geçirilme noktasına gelmesi, gerçekten büyük bir başarı. 
     Başta bu işi üstlenmesi gereken dev petrol şirketlerinin bir kısmı ilgisiz davranmış, hatta projeye karşı çıkmıştır. Bu girişimi bir efsane sayanlar, petrol boru hattını besleyecek yeterli ham petrol bulunmadığı iddiasından yeterli mali kaynakların sağlanamayacağı savına kadar çeşitli engeller çıkarmışlardır. Bu arada Asya’da enerji hattı konusundaki tekelini korumak isteyen Rusya - yakın tarihte "Büyük Oyunödaki senaryoyu anımsatan - manevralara başvurmuştur. Bir ara Azerbaycan dahi tereddüt geçirmiş, Orta Asya ülkeleri de mesafeli davranmıştır... 
     Denilebilir ki, BTC projesinin canlı tutulması özellikle Türkiye’nin kararlılığı ve ABD’nin desteği ile mümkün olmuştur. Bu sayede, son zamanlarda sadece saydığımız ülkeler değil, aynı zamanda vaktiyle tekere çomak koyan BP gibi dev şirketler de tavır değiştirip, bu mega hayalin hakikat olması için çalışmaların safına katılmıştır. 
     
     BU projenin temelinde yatan fikir şu idi Hazar bölgesi, zengin bir petrol ve gaz kaynağı. Bir numaralı kaynak olmaya devam eden Ortadoğu ise tehlike ve belirsizliklerle dolu. Öte yandan Rusya da Asya kaynaklı enerjide tekel kurmuş durumda. Dolayısı ile, enerji kaynaklarını çeşitlendirmek için Kafkasya - ve hatta Orta Asya - petrollerini güvenli bir yoldan, yani Bakü - Ceyhan hattından dünya piyasalarına taşımak yaşamsal önem taşıyor... 
     Bu başta Rusya’yı sinirlendirmiş de olsa, ABD kendi stratejik ve ekonomik çıkarlarını dikkate alarak, bu projeye dört elle sarılmıştır. Şirketler "Financial Times"ın deyişi ile, sonunda ticari çıkarlarına "siyasal faktörün zoru" ile gereken kılıfı uydurmuş ve bu projenin ekonomik anlamda yararını savunur olmuştur... 
     Rusya’ya gelince, 11 Eylül’den sonra, ABD’ye giderek yakınlaşmış ve Putin’in Bush ile - "al - ver" esprisi içinde - sağladığı birçok anlaşmanın arasına BTC projesi de girmiştir... 
     
     BU projeden en çok kazançlı çıkacak olan Türkiye’dir. Ankara’nın on yıldır bu fikrin gerçekleşmesi için azimle çalışmasının nedenleri şöyle özetlenebilir 

</TEXT>
</DOC>
