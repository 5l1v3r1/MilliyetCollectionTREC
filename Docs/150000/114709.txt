<DOC>
<DOCNO> 114709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur24.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, kadrosuyla övündü 
</HEADLINE>
<TEXT>

     DYP Genel Başkanı Tansu Çiller, 3 Kasım seçimlerine, çok iddialı bir program ve ekiple hazırlandıklarını belirterek "Eğer bunları yapamazsak, gelip yakamıza yapışın" dedi. 
     Ankara Ticaret Odası'nın ATO "Kum saati akıyor, liderler yanıtlıyor" başlığı ile düzenlediği toplantıya katılan Çiller, ATO üyelerinin soruları yanıtladı. 
     Bir üyenin, "Söylediklerimi yerine getiremezsem, siyaseti bırakır giderim der misiniz"' sorusu üzerine Çiller, DYP'nin farklı bir parti olduğunu söyledi. 
     Ekonomik programlarının, harcamalarla gelirleri birarada barındıran genel bir dengeyi gözettiğini kaydeden Çiller şöyle konuştu 
     "Herkes size masal anlatabilir ama biz, projeksiyonlarımızı yaparak geliyoruz, size masal anlatmıyoruz. İddia ediyorum ki, hiçbir dönemde Türkiye'de bu kadar hazırlıklı bir kadro, bu kadar hazırlıklı bir programla iş başına gelmedi. Çünkü 5 yıldır muhalefetteyiz. İnsanlar, 4 yılda üniversite mezunu oluyorlar, bir takım olarak, 5 yıldır milli takım ruhuyla hazırlanırsınız, farklı olursunuz. Eğer, buna rağmen bunları yapamazsak gelip yakamıza yapışın, milletin yakasına yapıştığı hiçkimse de orada duramaz." 
     





</TEXT>
</DOC>
