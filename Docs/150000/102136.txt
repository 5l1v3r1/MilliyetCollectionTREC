<DOC>
<DOCNO> 102136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/ekonomi/eko03.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada 11 Eylül paniği sürüyor 
</HEADLINE>
<TEXT>

Dünyanın en büyük ikinci havayolu şirketi United Airlines, sonbaharda iflas edebileceğini açıkladı 
     EKONOMİ SERVİSİ 

     11 Eylül olaylarının ardından irtifa kaybetmeye başlayan havayolu şirketlerine ABD’nin ikinci büyük havayolu şirketi United Airlines da UAL eklendi. 
     US Airways’in iflası ve American Airlines’ın küçülme kararının ardından şimdi de dünyanın en büyük ikinci havayolu firması United Airlines sonbahara kadar maliyetlerini azaltamazsa iflas edeceğini açıkladı. 
     Şirket yetkilileri, k ra geçirecek bir programın yürürlüğe konması için 1.8 milyar dolarlık kredi isteneceğini belirtirken, ücretlerde indirim yapılmaması halinde bunun da işe yaramayacağını kaydetti. 
     
     Hisseleri düştü 
     Havayolu şirketi, maaşlarda 30 günlük kesintiye giderken, sadece pilotlar ve yönetici personel maaş kesintisini onayladı. Şirketin olası iflas açıklamasının ardından hisseleri New York Borsası’nda 1.87 dolara kadar düşerken, kapanışta ancak 2.45 dolara alıcı bulabildi. 
     Yetkililer, ayrıca kapasitelerini yüzde 9 düşüreceklerini ve işletme masraflarını azaltmak için şirketin k rını aşan 100 koltuklu 74 adet Fokker yolcu uçağını seferden kaldıracaklarını belirtmişlerdi. 
     Böylece 11 Eylül olaylarının havacılık sektörüne olan zararı 10 milyar doları bulmuş oluyor. 
     



 EKONOMİ 




















</TEXT>
</DOC>
