<DOC>
<DOCNO> 146292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun09a.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM’nin gerekçeli kararı 
</HEADLINE>
<TEXT>
Gülen hastaydı örgüt yönetemezdi 
Davanın af kapsamına alınmasında Gülen’in sağlık sorunları nedeniyle örgütü yönetemeyeceği belirtildi 
     GÖKÇER TAHİNCİOĞLU Ankara 

     Ankara 2 Nolu DGM’nin, Nur Cemaati lideri Fethullah Gülen hakkındaki davayı, Gülen’in hasta olduğunu belirterek ABD’ye gittiği süre içinde olası herhangi bir örgütü yönetemeyeceği gerekçesiyle şartla salıverilme yasası kapsamına aldığı anlaşıldı. DGM’nin davaya ilişkin gerekçeli kararını açıklamasıyla Gülen hakkındaki dava karara bağlanmadan ertelenmiş oldu. 
     Gülen hakkında "Anayasal düzeni değiştirmek için örgüt kurmak ve yönetmek" suçundan 10 yıla kadar hapis cezası istemiyle açılan davaya bakan 2 Nolu DGM, Gülen’in 23 Nisan 1999’dan önce işlenen suçlar nedeniyle yargılandığı gerekçesiyle, davayı af kapsamına alarak karara bağlamadan erteledi. 
     Kararda, Gülen hakkında karar verilirken "suç işleme amacının son bulduğu tarihe" bakıldığı ifade edildi. Kararda, Gülen’in ağır sağlık sorunlarını tedavi ettirmek için 21 Mart 1999’da ABD’ye gittiği, sonradan mahkemeye gönderilen raporlarda da, "koroner atardamar, diyabet, hipertansiyon, anjin" hastası olduğu için gözetim altında tutulduğunun anlatıldığı kaydedildi ve şöyle denildi "yani sanık aksi ispatlanamayan bu rapora göre ciddi sağlık sorunlarının çözümüyle meşguldur" denildi. 
     


GÜNCEL 




























</TEXT>
</DOC>
