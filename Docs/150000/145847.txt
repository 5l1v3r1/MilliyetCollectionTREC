<DOC>
<DOCNO> 145847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/magazin/amag.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galada da tek endişe savaş’tı 
</HEADLINE>
<TEXT>

Gönderilmemiş Mektuplar’ın galasında Şoray ve İnanır da savaştan dert yandı "Savaşta vizyona girmesi talihsizlik..." 
     DENİZ ALTUNTAŞ 

     TÜRK N Şoray ile Kadir İnanır’ı yıllar sonra biraraya getiren Gönderilmemiş Mektuplar’ filminin galası önceki akşam İş Sanat’ta yapıldı. Galaya DYP Genel Başkanı Mehmet Ağar ve İstanbul Büyükşehir Belediye Başkanı Ali Müfit Gürtuna’nın da aralarında bulunduğu bine yakın davetli katıldı. Galaya limuzinle gelen Şoray ve İnanır, gazetecilere elele poz verdi. 
     
     İzleyenler beğenecek’ 
     FİLMİ ilk kez galada izlediğini söyleyen İnanır, "Çok kaliteli bir film olmuş. İzleyenler de beğenecektir" dedi. İnanır gibi filmin Irak Savaşı sürerken vizyona girmesini talihsizlik olarak değerlendiren Şoray da, "İnsanların bu film gibi güzel şeylere ihtiyacı var" dedi. Galaya limuzinle gelen Türkan Şoray ve Kadir İnanır, evlerine kendi otomobilleriyle döndü. 
     
     400 bin kurtarır’ 
     FİLMİN 400 bin kişi tarafından izlenmesi halinde kendisini kurtaracağını açıklayan yapımcı Nesteren Davutoğlu, ise duygularını şöyle özetledi "Türk halkı Şoray’la İnanır’ın birlikte oynamasını istiyordu. Onlar da birlikte oynamak için iyi proje bekliyordu. Kendiliğinden oluşan bir mütabakat oldu. Türkan, Kadir, Yusuf ve ben kader ortağı olduk" dedi. 
     


MAGAZİN 














</TEXT>
</DOC>
