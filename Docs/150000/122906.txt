<DOC>
<DOCNO> 122906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/ekonomi/eko11.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizmet gelirlerinde yüzde 19 gerileme oldu 
</HEADLINE>
<TEXT>

     Türkiye’nin taşımacılık, yurt dışı müteahhitlik, turizm ve diğer ticari hizmetlerden elde ettiği döviz girdisi bu yıl, kriz yılı 2001’in de altına düştü. 
     İlk dokuz ayda geçen yılın aynı dönemine göre yüzde 19 oranında 1.4 milyar dolar azalan hizmet gelirleri ocak - eylül döneminde 6 milyar dolarda kaldı. 
     Merkez Bankası verilerine göre, ilk dokuz ayda hizmetler yoluyla toplam 11 milyar 395 milyon dolar gelir sağlanırken, bu alandaki giderlerin toplamı 5 milyar 371 milyon dolar oldu. 
     Taşımacılık gelirleri 2 milyar 287 milyon dolardan 1 milyar 941 milyon dolara, giderler de 1 milyar 697 milyon dolardan 1 milyar 310 milyon dolara geriledi. 
     Turizmde gelir 6 milyar 657 milyon dolardan 6.8 milyar dolara çıkarken, yurtdışı müteahhitlikten elde edilen gelir 505 milyon dolardan 608 milyon dolara yükseldi. 
     En çok döviz kaybı ise diğer ticari hizmetlerde yaşandı. Geçen yıl 1 milyar 365 milyon dolarlık döviz girişiyle sonuçlanan diğer ticari hizmetlerde, bu yıl 123 milyon dolarlık net çıkış yaşandı. 
     



 EKONOMİ 




















</TEXT>
</DOC>
