<DOC>
<DOCNO> 112860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun11.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Pakistan, ortak tatbikat yapacak 
</HEADLINE>
<TEXT>

     Amerikan ve Pakistan askerleri, Washington yönetiminin Pakistan'a uyguladığı yaptırımları kaldırmasından bu yana ilk defa ortak askeri tatbikat yapacak. 
     Başkent İslamabad'daki Amerikan Büyükelçiği yetkilileri, "Inspired Gambit" adı verilen tatbikatın bu hafta başlayacağını belirttiler. Yetkililer, küçük silahlar ve birliklerle yapılacak tatbikatın 3 hafta kadar süreceğini söyledi. 
     Amerikalı yetkililer, tatbikatın tam olarak ne zaman ve nerede başlayacağı ve kaç askerin katılacağı konusunda açıklama yapmazken, Pakistanlı yetkililer, Amerikan askerlerinin bugünden itibaren tatbikat bölgesine geleceğini belirtti. 
     Büyükelçilik yetkilileri, ortak tatbikatın amacının iki ülke arasındaki askeri ilişkileri geliştirmek olduğunu kaydetti. 
     ABD, 1998'de Hindistan'ın nükleer denemelerine nükleer denemelerle karşılık verme kararı alan İslamabad yönetimini protesto etmek için yaptırımlar uygulamaya başlamıştı. 
     İlk olarak 1995'te yapılan ve düzenli olarak tekrarlanması planlanan "Inspired Gambit", yaptırımlar nedeniyle 1997'den bu yana yapılmıyordu. 
     Pakistan Devlet Başkanı Pervez Müşerref'in terörle mücadelede ABD'ye desteğini açıklamasından sonra, iki ülke arasındaki ilişkiler bu yılın başından itibaren artamaya başladı. 
     





</TEXT>
</DOC>
