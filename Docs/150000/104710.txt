<DOC>
<DOCNO> 104710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/dunya/adun.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Kürtlere Türkiye garantisi 
</HEADLINE>
<TEXT>

IKYB lideri Talabani, olası bir Amerikan harek tında, Türkiye’nin Kuzey Irak’a girmeyeceğine dair Washington’dan garanti aldıklarını ileri sürdü 
     DIŞ HABERLER SERVİSİ 

     Irak Kürdistan Yurtseverler Birliği IKYB lideri Celal Talabani, ABD’nin Kuzey Iraklı Kürtlere, Türkiye’nin Irak saldırısında yer almayacağına dair güvence verdiğini öne sürdü. 
     Talabani, Londra’da sürgündeki Iraklı muhaliflerle görüşmesinden sonra yaptığı açıklamada, "ABD’nin, Irak’taki rejim değişikliğine yönelik operasyonu tek başına düzenlemek için gerekli teknolojiye ve lojistiğe sahip olduğunu" söyledi. 
     
     ABD’nin bize ihtiyacı yok’ 
     "ABD’nin ne bize, ne de başkasına ihtiyacı var" diyen Talabani, bu ay başında ABD’de yapılan görüşmelere atfen "Washington, Türkiye ya da İran’dan dış müdahalenin olmayacağı sözünü verdi" diye konuştu. 
     Talabani ayrıca, ABD yönetiminden toprak bütünlüğü korunmuş, demokratik, federasyon konusunda söz aldıklarını söyledi. Denetimleri altında bulunan topraklarda Türkiye aleyhine grupların faaliyetlerine izin vermeyeceklerini, diğer önemli Kürt grubu IKDP’nin de kendileri ile aynı görüşte olduğunu savunan Celal Talabani, "Bağımsız bir Kürdistan için mücadele etmiyoruz. Türkmen, Kürt, Asuri, Şii ve Sünni tüm halkları temsil edecek, halkının çıkarlarını gözeten bir yönetim istiyoruz. Türkiye’nin dostuyuz. Ankara’nın Bağımsız Kürdistan kaygıları gereksiz" dedi. 
     
     Federasyon isteyebiliriz’ 
     Talabani, Kürtlerin Kürdistan hedefinin unutulup unutulmadığı yolundaki bir soruya "Düş başka, sorumluluk sahibi olmak başka. IKYB, sorumlu siyasi parti olarak Kürt halkı için elde edilmesi mümkün olan talepleri için mücadele ediyor. Irak toprak bütünlüğü içinde federasyon isteyebiliriz. Bu bölge halkı için daha doğrudur" karşılığını verdi. 
     Talabani, 100 bin Saddam karşıtı savaşçının Bağdat’a yürümeye hazır olduğunu belirterek, ABD’den bu konuda destek beklediklerini, ancak henüz cevap gelmediğini belirtti. 
     



 DÜNYA 











</TEXT>
</DOC>
