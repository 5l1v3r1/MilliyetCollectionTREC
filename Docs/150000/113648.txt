<DOC>
<DOCNO> 113648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/zbirand.html </URL>
<DATE> 2002/10/18/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Herkes ayaklansın, Brüksel'e yürüsün... 
</HEADLINE>
<TEXT>

     Bu makalenin hedef kitlesi, Türkiye’nin uzun vadeli çıkarının AB’ye tam üye olmakta olduğunu görenlerdir. Ülke’lerini 2 inci lig’de oynayan, bölge’de sadece nüfusu ve coğrafyasının getirdiği büyüklükle övünen bir güç olarak değil de, 1 inci lige çıkmış, fakirlikten zenginliğe geçme aşamasına girmiş bir gerçek güç olarakgörmek isteyenlere seslenmek istiyorum. Bu yazıyı çocuklarına ve torunlarına parlak bir gelecek vermeyi arzulayanlar okumalılardır. 
     Bu grubun dışında kalanlar, zamanlarını harcamasınlar. Hele " Ne kadar uğraşırsanız uğraşın, size tarih vermeyecekler" deyip, üstelik öngörülerinin gerçekleşmesini heyecanla bekleyenler hiç zahmet etmesinler. 
     Türkiye’nin tam üyelik müzakerelerini başlatma tarihi alabilmesi imkanı vardır. Bu kararı, 12 Aralık Kopenhag doruğunda bir araya gelecek 15 ülke Devlet ve Hükümet Başkanları verecektir. Dolayısıyla, önümüzde sadece 8 hafta vardır. Ne yapılacaksa, bu 8 hafta içinde yapılmalıdır. 
     Kopenhag randevusunu kaçırmak, Türkiye’ye pahalıya mal olacaktır. 
     AB, yeni katılacak 12 ülkeden sonra bir de Türkiye gibi büyük ve sorunlu bir ülkeyi içeri almaktan korkmaktadır. Müthiş bir hazımsızlık hastalığı ile karşılaşacaklarını söylemektedirler. Türkiye’nin katılımını geciktirebilmek için en basit gerekçeyi dahi kullanacaklardır. Ancak bir yandan da kendilerini, Helsinki doruğunda 1999 Aralık Türkiye’ye verdikleri adaylık statüsüyle köşeye sıkışmış hissetmektedirler. 
     Avrupa’daki tereddütleri, kafa karışıklıklarını ve direnmeleri kırabilmek, hiç değilse etkilemek Türkiye’ye düşmektedir. Bunun için de, yollara düşmekten başka çare yoktur. İlgili herkesin ayaklanması ve harekete geçmesi gerekmektedir. 
     
     İLK HEDEF ANKARA OLMALIDIR... 
     Bu dev lobi faaliyetinde ilk hedef Ankara olmalıdır. 
     Seçim öncesinden başlayarak, AKP-CHP-DYP ve ANAP başta olmak üzere, tüm liderlere "Kopenhag kriterlerindeki eksikliklerin en kısa sürede -iktidar olur olmaz- hızla tamamlamaları için baskı yapılmalı, söz alınmalı, oylarımızın verilecek vaatlere göre kullanılacağı" iyi şekilde anlatılmalıdır. 
     Seçimin hemen ertesi günü de, tüm Sivil Toplum Örgütleri, Sendikalar, Dernekler Ankara’ya yürümeli ve politikacıların açıkça boğazına basmalılardır. 
     Açıkça söylemekte yarar var. Kaybedilecek zaman kalmadığından dolayı, kaba baskıdan başka çare yoktur. 
     Avrupa konusu, sadece politikacılara bırakılamayacak kadar önemli ve ivedi adımlar atılmasını, kararlar alınmasını gerektirmektedir. 
     
     İKİNCİ HEDEF BRÜKSEL OLMALIDIR 
     Ankara baskı altında tutulurken, aynı zamanda da Brüksel’e ardı ardına hemen her hafta arka arkaya, AB Komisyonuna, AB Parlamentosuna, AB ülkeleri işçi konfederasyonlarına ve AB ülkeleri işverenler konfederasyonlarına heyetler gitmelidir. 
     CHP-YTP-DSP ve DEHAP, Avrupa Parlamentosundaki sol ve liberal eğilimdeki, tanıdık tanımadık parlamenterlerle birebir temas kurmalılardır. 
     DYP-ANAP’ta muhafazakar grup parlamenterlerini bunaltana kadar ziyaret etmeli ve oylarını etkilemelilerdir. 
     AKP liderliği, kendini tanıtmalı, AB konusundaki yaklaşımlarını, randevu alabildikleri her Komsiyon yetkilisine ve AB parlamenterlerine anlatmalı, sorularını yanıtlamalılardır. 
     TOBB-TÜSİAD ve İKV zaten bu grup şimdiden harekete geçti bile Brüksel’deki tüm özel sektör konfederasyon ve federasyonları ablukaya almalılardır. 
     DİSK ve TÜRK-İŞ liderleri de aynı şekilde, kendi meslek gruplarını etkilemelilerdir. 
     
     ÜÇÜNCÜ HEDEF BAŞKENTLER 
     Türkiye’ye tarih verilmesi konusunda olumlu bir yaklaşım içindeki liderler şunlardır İtalya Başbakanı Berlusconi, İngiliz Başbakanı Blair, İspanyol Başbakanı Anzar, Fransız Devlet Başkanı Chirac, Yunanistan Başbakanı Simitis. 
     Anahtar kişi Alman Başbakanı Schroeder ve Dışişleri Bakanı Fischer’dir. 
     Berlin’in tutumu, kararı büyük oranda etkileyecektir. DSP’ye ve Yeşillere yakın olan, Schoeder’i ve Fischer’i tanıyan herkes hareketlenmelidir. İster kişisel temas, isten büyük bir e-mail bombardımanı ile Almanya’nın Türkiye’ye tarih vermesi için kampanya gerçekleştirilmelidir. 
     Bunlar içinde, bir yerlerden izin veya koordinasyona falan da gerek yoktur. İster karışıklık olsun, ister randevular çakışsın, önemli değildir. Zira, zaman kalmamıştır. 
     Bütün Siyasiler, partiler... 
     İşçi sendikaları... 
     Üniversiteler, bilim adamları... 
     Sivil Toplum Örgütleri... 
     Haydi kalkın, ayaklanın, birşeyler yapın. 
     Elinizden birşey gelmese dahi bir e-mail çekin, faks yollayın, mektup yazın. 
     Sadece, oturduğunuz yerden seyretmeyin. Tribünlerden sahaya inin. Geleceğinize sahip çıkın... 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
