<DOC>
<DOCNO> 111144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun21.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktoberfest'te 5,5 milyon litre bira içildi... 
</HEADLINE>
<TEXT>

     Almanya'nın Münih kentinde düzenlenen geleneksel ''Oktoberfest''te Ekim Şenliği , yaklaşık 5 buçuk milyon litre bira tüketildiği bildirildi. 
     Şenlik yönetimi tarafından yapılan açıklamada, bu yılki ''Oktoberfest''te geçen yıla göre yüzde 15 oranında daha fazla bira içildiği ve yüzde 25 oranında daha fazla yiyecek ve içecek tüketildiği belirtildi. 
     Açıklamada, 6 Ekim Pazar gününe kadar tüm dünyadan toplam 6 milyon kişinin ''Oktoberfest''i ziyaret etmesinin beklendiği, bunun da geçen yıla göre 500 bin kişilik bir artış olacağı kaydedildi. 
     Bu arada, şenlik alanında bulunan bir sosis standının elektrik sisteminde kısa devre sonucu tümüyle yandığı bildirildi. 
     Yangında ölen ya da yaralanan olmadığı, yaklaşık 300 bin euro'luk maddi hasar meydana geldiği belirtildi. 
     





</TEXT>
</DOC>
