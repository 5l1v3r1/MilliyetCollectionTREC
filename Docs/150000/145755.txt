<DOC>
<DOCNO> 145755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko37.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1.74'lük artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 92.83 puan artarak 9,572.25 puandan kapandı. 
     Hisse senetleri, ikinci seansta ortalama yüzde 0.98 oranında değer kazandı. 
     İlk seanstaki 70.96 puanlık artış dikkate alındığında, borsa endeksi günün tamamında 163.79 puan yükseldi. Hisse senetlerindeki günlük artış ise yüzde 1.74 oldu. 
     Seansa 23.76 puan kayıpla 9,455.66 puandan başlayan endeks, ilk yarıyı 1.32 puan kayıpla 9,478.10 puandan geçti. Seans içinde düşük hacimli yatay hareketini sürdüren endeks, seans sonunda gelen alımlarla, ulaştığı en yüksek seviye olan 9,572.25 puandan kapandı. Endeks, seans içinde en düşük 9,356.20 puanı gördü. 
     2. seansta işlem gören toplam 300 hisse senedinden 111'i değer kazandı, 75'i değer yitirdi, 114'ünün fiyatında değişiklik olmadı. 
     Seansta, 115 trilyon 130 milyar 132 milyon liralık işlem hacmi kaydedildi. İki seanstaki toplam işlem hacmi 238 trilyon 584 milyar 384 milyon lira olarak belirlendi. 
     2. seansta, Koza Davetiyeleri, Kipa, Kardemir D , Garanti Bankası ve İş Bankası C en yoğun işlem gören hisse senetleri olarak belirlendi. 
     
     YORUM 

     İnter Yatırım Yurtiçi Sermaye Müdürü Sevgi Keresteci, ABD ile ilişkilerde düzelme eğiliminin dün Borsa'da alımlara neden olduğunu, endeksin bugün 1. seansı da yükselişle kapattığını hatırlattı. 
     Endeksin 10,000 puan seviyelerini zorlamaya çalıştığını ifade eden Keresteci, ancak işlem hacminin düşük olduğuna dikkat çekti. Keresteci, ''Faizlerin gevşemesini umut ediyoruz. Faizler gevşedikçe Borsa'ya olumlu etkide bulunacak'' dedi. 
     




</TEXT>
</DOC>
