<DOC>
<DOCNO> 116203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur02.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Miting süresini geçiren SP'ye suç duyurusu 
</HEADLINE>
<TEXT>

     Sivas Emniyet Müdürlüğü, Saadet Partisi'nin Sivas'ta düzenlediği mitingde, İlçe Seçim Kurulu tarafından verilen sürenin aşıldığı gerekçesiyle Cumhuriyet Başsavcılığı'na suç duyurusunda bulundu. 
     SP'nin 25 Ekim'de Sivas Mevlana Meydanı'nda düzenlediği, Genel Başkan Recai Kutan ile kapatılan Refah Partisi'nin Genel Başkanı Necmettin Erbakan'ın katıldığı mitingde, Seçim Kurulu tarafından verilen sürenin aşıldığı gerekçesiyle Cumhuriyet Başsavcılığı'na suç duyurusunda bulundu. 
     Yetkililer, Seçim Kurulu'nun SP'ye saat 16 45'e kadar süre verildiğini kaydederek "İlçe Seçim Kurulu, Saadet Partisi'ne saat 16 45'e kadar süre verdi. Ancak konuşmalar 17 58'e kadar sürmüş. Güvenlik güçleri, sürenin aştığı belirlemiş ve Cumhuriyet Başsavcılığı'na suç duyurusunda bulunmuş" dedi. 
     
     1 AY HAPİS, 2 BİN LİRA PARA CEZASI- 
     Cumhuriyet Başsavcılığı, Emniyet Müdürlüğü'nün suç duyurusunu inceledikten sonra, tertip komitesi hakkında, 298 Sayılı Yasanın 134. maddesini ihlal ettikleri gerekçesiyle 10 günden bir aya kadar hapis ve 500 bin liradan 2 bin liraya kadar para cezası istemiyle dava açacak. 
     





</TEXT>
</DOC>
