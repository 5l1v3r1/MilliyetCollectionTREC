<DOC>
<DOCNO> 113784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/agun.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Çamlıca’nın meşhur üç gülü 
</HEADLINE>
<TEXT>

Biz Çamlıca’nın üç gülüyüz’ şarkısının kahramanları, meğer Türk ordusu için ajanlık yapan üç kız kardeşmiş 
     ÖNAY YILMAZ İstanbul 

     Yazar Hıfzı Topuz, önümüzdeki hafta Remzi Yayınevi’nce piyasaya çıkacak yeni kitabında, "Çamlıca’nın Üç Gülü"nün öyküsünü ve Kurtuluş Savaşı kahramanlarının bilinmeyen yönlerini yazdı. "Biz Çamlıca’nın üç gülüyüz aşk bahçesinin bülbülüyüz dillerde gezer söyleniriz gamsız yaşarız eğleniriz." Yesari Asım Arsoy’un bu ünlü şarkısına konu olan Osmanlı sosyetesinin gözdesi, bir süre Hariciye Nazırlığı yapan Ahmet Hulusi Bey’in kızları Çamlıcalı üç kız kardeş Neriman, Perihan ve Ümran, Milli Mücadele yıllarında İstanbul’daki gizli direniş örgütleriyle işbirliği yapmışlar. 
     
     MADALYAYI HAK ETTİLER 
     Kendilerine aşık ettikleri İngiliz ve Fransız subaylardan bilgi sızdırarak, düşman kontrolünde bulunan silah depolarının boşaltılıp, Anadolu’ya silah ve sevk edilmesinde görev alarak direnişe katkıda bulunmuşlar. Topuz kitabında, bu üç genç kızın gizli kalmış yaşamlarını ve aşklarını gün ışığına çıkarıyor. Anılara ve belgelere dayanarak kaleme aldığı kitapta yazar, Çamlıcalı kızların yaşadıklarından yola çıkarak Kurtuluş Savaşı’nın çok az değinilen yeraltı örgütlerini ve ajanlarını, gerçek bir halk hareketinin unutulmuş kahramanlarını anlatıyor. Topuz, "O yılları yaşamış olanlar, Yazık oldu o kızlara, onlar İstiklal Madalyası’nı hak etmişlerdi. Milli Mücadele’ye yaptıkları hizmetleri kim unutur ’ diyorlardı. İşin gerçek yanını bilmeyenler onlara kara çaldılar, adları kötüye çıktı. Kızlar ise yaptıkları işlerle asla övünmediler" diyor. 
     
     Silahları kaçırmak için... 
İngilizlere viski içirip sarhoş ettiler      1920 Haziran’ında Maçka Silahhanesi’nden, aynı yılın Ekim ayında da Karaağaç Silah Deposu’ndan kaçırılan silah ve cephanenin İkinci İnönü Nisan 1921 ve Sakarya 13 Eylül 1921 zaferlerinin kazanılmasında büyük katkısı olmuştu. Yüzbaşı Arif Bey’e düşen görev geceleri cephanenin bodruma indirilmesiydi. En büyük sorun İngiliz askerlerinin uyutulmasıydı. Arif Bey bu durumu Nedim Bey’e anlattı. İngiliz nöbetçiler sorununu çözmesi gerekiyordu. 
     
     EVDE BEKLİYORUM’ 
     Neriman’dan Maçka Silahhanesi’ndeki nöbet durumunu araştırması istendi. Sevgilisi İngiliz subayı John White da Maçka’daki nöbetçi birliğin kumandanlığına atanmıştı. Neriman, John’u arayarak kendisini beklediğini söyledi. Nöbetçi askerlere de bir kasa viski gönderdi. Nöbetçiler sarhoş oldu. Gece Maçka Silahhanesi’ne ulaşıldı ve bütün silahlar boşaltıldı. 
     
     Ümran ve Perihan mutluluğu yakaladı ama... 
Sadece Neriman hüsrana uğradı      Kitapta Çamlıca’nın üç gülü diye tanınan kız kardeşlerin akıbetlerine de yer veriliyor "Ümran, Kurtuluş’tan kısa bir süre sonra, Paris’e Fransız Yüksek Komiseri’nin emir subayı Jean - Pierre’e gitti. Evlenmişler ve mutlu olmuşlardı. Perihan da Nedim Bey’le evlendi. Bir de çocukları oldu. Nedim Bey Erk nı Harbiye’de önemli bir göreve getirildi. Neriman ise köşk dağılırken büyük bir burukluk içindeydi. Aklı fikri Londra’daydı. Sevgilisine kavuşabilmek için ufak bir işaret bekliyordu. John’dan beklediği davet bir türlü gelmedi. Ama Neriman günün birinde valizini alıp Londra’ya gitti. Kendisinden bir daha hiç haber alınamadı." 
     



 GÜNCEL 


























</TEXT>
</DOC>
