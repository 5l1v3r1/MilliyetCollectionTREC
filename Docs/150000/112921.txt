<DOC>
<DOCNO> 112921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo11.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da Fenerbahçe maçı hazırlığı... 
</HEADLINE>
<TEXT>

     Adanaspor, deplasmanda yapılacak Fenerbahçe maçına yoğun bir tempoyla ve galibiyet hedefiyle hazırlanıyor. 
     Adanaspor Genel Menajeri Şahabettin Yavuzer, A.A muhabirine yaptığı açıklamada, Fenerbaçe'nin gücünü bildiklerini, ancak kolay teslim olmayacaklarını söyledi. 
     Fenerbahçe'nin sezon başından bu yana sahasında kaybetmediğini anımsatan Yavuzer, şunları kaydetti 
     ''İlk galibiyeti biz almak istiyoruz. Fenerbahçe maçı çok önemli. Sporcularımız 3 büyüklere karşı biraz daha istekli ve agresif oynuyorlar. Fenerbahçe gerçekten iyi oyunculardan kurulu bir ekip. Ancak bu, yenilmeyeceği anlamına gelmez. Sporcularımıza güveniyoruz. Günümüzde olursak sevinen taraf olabiliriz.'' Yavuzer, tedavi için Almanya'da bulunan Ohen Kennedy dışında eksiklerinin bulunmadığını, 17 Ekim Perşembe günü İstanbul'a gideceklerini sözlerine ekledi. 
     





</TEXT>
</DOC>
