<DOC>
<DOCNO> 112377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yasam/yas04.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan sapığı iyice sapıttı 
</HEADLINE>
<TEXT>

Daha önce uzun menzilli tüfeğiyle altı kişiyi öldürüp iki kişiyi yaralayan caninin son kurbanı her şeyden habersiz otomobiline benzin dolduran biri oldu 
     SEMA EMİROĞLU New York 

     ABD’de başkent Washington ve çevre eyaletlerde rastgele seçtiği altı kişiyi av silahıyla 150 - 200 metre uzaktan öldürüp, iki kişiyi yaraladıktan sonra kayıplara karışan keskin nişancı, yine vurdu. 
     Bir haftadır Washington ve çevre eyaletlerde tam bir terör fırtınası estirmesine rağmen her seferinde beyaz bir minibüsle olay yerinden hızla uzaklaşması dışında hakkında bir şey bilinmeyen cani, önceki akşam da kurbanını yine Virgina eyaletinin Prince William kasabasından seçti. 
     
     Son kurban bölgeden bile değil 
     Polis, olayın diğer saldırıların yeri ve biçimiyle büyük benzerlik taşıdığını ve kesin bağlantının, mermi üzerindeki balistik inceleme sonunda kurulacağını bildirdi. Ailesine haber verdikten sonra kurbanın adını açıklayacaklarını bildiren Prince William polis yetkilileri ise, talihsiz adamın aslen bu bölgeden olmayan ve yalnız seyahat eden kişi olduğunu açıklamakla yetindi. 
     Polis, kurbanın yerel saatle 20.15’de arabasına benzin pompalayıp parasını ödedikten hemen sonra, tek el ateşle vurulduğunu açıkladı. 
     
W. Bush Saldırgan korkak ...      ABD Başkanı George W. Bush, Maryland Valisi Parris Glendening ve Washington Belediye Başkanı Anthony Williams’ın sapık katili korkak’, cinayetleri de korkakça eylemler’ olarak nitelendirmesi de tartışma yarattı. Terörizm uzmanları, bu açıklamalarla saldırganın öfkelendirilmeye çalışıldığını ve böylece katilin, yakalanmasını sağlayacak aptalca’ bir hareket yapmaya teşvik edilebileceğini söylerken, bazı uzmanlar da tam tersi bir görüş ortaya attı ve "Bu taktik, katili daha fazla cinayet işlemeye sevk edebilir" uyarısında bulundu. 
     



 YAŞAM 





















</TEXT>
</DOC>
