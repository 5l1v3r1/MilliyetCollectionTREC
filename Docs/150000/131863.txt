<DOC>
<DOCNO> 131863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur13.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de trafik kazası 6 yaralı 
</HEADLINE>
<TEXT>

     Kağıthane'de bir otomobil, bir yayaya çarptıktan sonra dereye yuvarlandı. Kazada yayanın yanı sıra otomobildeki 5 kişi de yaralandı. 
     Dere Caddesi üzerinde seyir halinde olan İbrahim Ateşçi yönetimindeki 34 UM 8810 plakalı özel otomobil, yolun karşısına geçmeye çalışan Ayhan Aydın'a çarptıktan sonra kontrolden çıkarak dereye yuvarlandı. 
     Sürücü İbrahim Ateşçi ile aynı araçta bulunan akrabaları Süleyman Ateşçi, İsmail Ateşçi, Mustafa Ateşçi ve Erhan Var, çevrede bulunan vatandaşlar ve olay yerine kısa sürede ulaşan itfaiye ekiplerince yaralı halde kurtarıldı. 
     Şişli Etfal Eğitim ve Araştırma Hastanesi'ne kaldırılan İbrahim Ateşçi, Mustafa Ateşçi ve Erhan Var ile SSK Okmeydanı Hastanesi'ne götürülen yaya Ayhan Aydın, Süleyman Ateşçi ve İsmail Ateşçi'nin hayati tehlikelerinin bulunmadığı bildirildi. 
     





</TEXT>
</DOC>
