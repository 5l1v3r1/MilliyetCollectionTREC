<DOC>
<DOCNO> 133603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/zbirand.html </URL>
<DATE> 2003/01/28/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs'ta Denktaş ile Erdoğan kavgası 
</HEADLINE>
<TEXT>

     Bu beklentinin temelinde de, Annan planının Türk tarafına şimdiye kadar görülmemiş bir avantajlar, getirmesiydi. KKTC ilk defa egemenliğine kavuşacak, kendi kendini yönetecek, kendi bölgesine hakim olacaktı. 
     Ancak bunun tam tersi bir durum doğdu. 
     Annan planının masaya konduğu ilk haftalarda Rauf Denktaş kerhen olduğunu hissettirerek, müzakere ediyormuş gibi davrandı. Daha doğrusu, yeni AKP hükümetini kırmamak için, göz yumdu ve masada kalırmış gibi yaptı. 
     Ancak, ne zamanki çözümden yana olanların sesleri arttı ve sokaklar dolmaya başladı, işin rengi değişti. AKP lideri Tayyip Erdoğan ve Başbakan Gül'ün çözüm çağrısı yapan açıklamaları da artınca, Denktaş tutumunu değiştirdi ve karşı saldırıya geçti. 
     
     MAGİNOT HATTI GEÇİLMEZ 
     KKTC Cumhurbaşkanı Ada'da Majinot 1 Fransızcası Maginot hattı kurdu. 
     Arkasına , TSK'nın bazı ağır toplarını , dışişleri bakanlığının Kıbrıs dairesi ve bakanlığın en tutucu isimlerini ve Mümtaz Soysal'ı aldı. Sokaklara da, çözüm olduğu taktirde çıkarı bozulacak dernekleri, eski silah arkadaşlarını, bindirilmiş kıta gibi davranan ülkücü gençleri ve Türkiye'den gelip Üniversite tahsili yapan MHP eğilimli gençleri saldı. 
     Eski mücahitleri ve nüfusun yaşlı ancak önemli bir kesimini olşuturan devletten maaş alanları da "Eğer AB'ye girersek avucunuzu yalarsınız, hiçbir iş yapmadan aldığınız bu paralar gider ve aç sefil kalırsınız" diye açıkça korkuttu. 
     Bir yandan vatan-millet-Sakarya edebiyatı, öte yandan çıkarı bozulacak kesimleri korkutarak, müthiş bir savunmaya geçti. 
     Kıbrıs'ta bugün, sağın eski tüfekleri inanılmaz bir direniş gösteriyorlar. Sovyetler Birliği çökerken, solun eski tüfekleri, KGB gibi en katı muhafazakarlar dahi böylesine bir direniş göstermemişlerdi. 
     
     AKP BU HATTI GEÇEBİLİR Mİ 
     Denktaş şu sıralarda taktiğini daha da sertleştirdi. 
     Denktaş, planın müzakeresini filan da bir yana bıraktı ve açıkça "ya ben, ya Annan planı " demeye başladı. Hiçbir çözüm istemediğini ortaya koydu. Bugünkü durumun devamından başka hiçbirşeyi kabul etmeyeceğini açıkladı. 
     Bunlar yetmiyormuş gibi, şimdiye kadar görülmemiş bir yaklaşımla, Recep Tayyip Erdoğan'ı hedef aldı. 
     İki defa açıkça meydan okudu. 
     Erdoğan-Gül ikilisi ne zaman "Kıbrıs politikamız değişti, çözüm istiyoruz" deseler, Denktaş hemen vuruyor. 
     "...Ben değişmedim, o değişti" diyor. 
     Arkasını güvenceye almış olmalı ki, daha da ileri gidip "... kulaktan dolma bilgilerle hareket ediyor" gibi, bir siyasi lidere söylenebilecek en ağır sözü sarfediyor. 
     Tam bir meydan savaşı var. 
     Final, önümüzdeki birkaç hafta içinde yaşanacak. 
     Kofi Annan, her iki tarafın değişiklik isteklerini dikkate alıp 3 üncü planını verecek. Bunun artık müzakeresi filan da olmayacak. "Ya kabul edin veya reddedin" denecek. 
     Dananın kuyruğu , işte o zaman kopacak. 
     Acaba AKP bu Majinot hattını geçebilecek mi 
     Yoksa pes mi edecek 
     Ne dersiniz. 
     
     1 MAGİNOT, 2 inci Dünya savaşı sırasında, Alman saldırısını önleyebilmek için Fransanın kurduğu ve "geçilmez" diye adlandırılan bir savunma hattıdır. Aralıklarla sıralanmış, top mermisinin sarsamadığı beton yığınları ile Fransa kendini bir güvenceye almıştı. Ancak Almanlar, başka yönden Belçika üstünden gelip , Fransayı kolaylıkla istila ettiler. MAGİNOT HATTI GEÇİLMEZ sloganı ise hep kullanıldı. 
     
     
     
     
İNGİLİZLERE GERÇEKTEN BU YANITI MI VERDİK      Oktay Ekşi aynı soruyu sormuştu. 
     Basın haberlerine göre, İngiltere Savunma Bakanına ve Genelkurmay Başkanına, Irak harekatına katılacak İngiliz askerlerinin Türkiye'deki üslerden yararlandırılmayacaklarını bildiren Ankara, buna gerekçe olarak " 1920' lerde Musul ve Kerkük'ü Türkiye'ye bırakmamalarını ve Kuzey Irak ile ilgili ard düşünceleri olduğu kuşkusunu " göstermiş. 
     Basın haberleri yalanlanmadı. 
     Türkiye' nin böyle bir gerekçe göstermiş olabileceğini düşünemiyorum. 
     İngiliz Kuvvetlerinin, Amerika' lılarla birlikte Türkiye' yi kullanmalarına karşı çıkılabilir. Buna yüzlerce de haklı gerekçe bulunabilir. Ancak, 80 yıl önceki bir olay gerekçe gösterilemez. Zira tarihi hesaplaşmalar başlarsa, bunun sonu getirilemez. Türkiye bu yaklaşımla hiçbir ülke ile ilişki kuramaz. Bu hesaplarla yola çıkıldığı taktirde, Anadoluyu istilaya kalkışan Yunanistanın yüzüne bakmamamız, Fransayı silmemiz, İngiltere'den bizi AB' ye sokması için destek istemememiz, İtalyanlara hiçbir ihale vermememiz ve örneğin Ruslardan doğal gaz almamamız gerekmez miydi 
     Bu mantıkla hareket edildiği taktirde, nice Arap ve Balkan ülkesinin de bu defa Osmanlılardan kalma hesapları açmaya kalkmaları durumunda onlara ne diyebiliriz Zaman aşımını mı ileri süreriz Ermeni iddialarına karşılık, tarihi tarihçilere bırakılması gerektiğini söylerken, şimdi bizim eski defterleri açmamızın bir mantığı olabilir mi 
     Ben inanamıyorum. 
     Türkiye' nin mutlaka başka gerekçeleri vardır, ancak kamuoyu ile paylaşılmamaktadır. 
     Ancak şimdi bir açıklama gerekiyor. 
     Doğru mu değil mi 
     Eğer doğru ise, Türkiye'nin başı büyük bir derde sokuluyor demektir. Bu mantık, ülkenin çıkarlarını korumakla ilgili değildir. Onurlu dış politika uygulamakla da ilgisi yoktur. 
     Bu, pandora kutusunu açmaktır. Ülkenin dış politikasının tehlikeli yönlere çekilmesi anlamına gelmektedir. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
