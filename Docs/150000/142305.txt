<DOC>
<DOCNO> 142305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur21.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafa tokuşturarak selamlaşmada canları yanınca... 
</HEADLINE>
<TEXT>

     Osmaniye'nin Kadirli İlçesi'nde iki arkadaş, ''kafa tokuşturarak selamlaşma'' sırasında canları acıyınca kavga etti. Bıçakla yaralanan gençlerden biri hastaneye kaldırıldı, diğeri tutuklandı. 
     Emniyet Müdürlüğü yetkililerinden alınan bilgiye göre, Kamil Kara Bulvarı'nda meydana gelen olayda, halı sahada maç yapmak üzere buluşan Ersin Altan 25 ile Osman Kızıl 28 , kafa tokuşturarak selamlaştı. Ancak, selamlaşmayı sert yapınca canları acıyan iki arkadaş, bu nedenle tartışmaya başladı. Canlarının acımasından birbirlerini sorumlu tutan iki arkadaşın tartışması, bıçaklı kavgaya dönüştü. Ersin Altan ve Osman Kızıl, üzerlerinde taşıdıkları bıçaklarla birbirlerini yaraladılar. 
     Yetkililer, ilk müdahalesi Osmaniye Devlet Hastanesi'nde yapılan Osman Kızıl'ın Adana Devlet Hastanesi'nde tedavisinin ardından taburcu edildiğini, ayakta tedavi gören Ersin Altan'ın ise ifadesinin alınmasından sonra çıkarıldığı nöbetçi mahkemece tutuklandığı bildirildiler. 
     





</TEXT>
</DOC>
