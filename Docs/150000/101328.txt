<DOC>
<DOCNO> 101328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sontur11.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de sel madurları yardım bekliyor... 
</HEADLINE>
<TEXT>

     Rize Valisi Bülent Karaçöl, Rize'de, 11 Kasım 2001'de yaşanan sel felaketinde evleri yıkılan vatandaşların henüz para yardımlarını alamadıklarını bildirdi. 
     Karaçöl, yazılı açıklamasında, 23 Temmuz öncesi yaşanan sel felaketinde evleri hasar gören vatandaşların henüz para yardımı alamadıklarını belirterek, 23 Temmuz'daki sel felaketinin ise yaralarının sarılmaya çalışıldığını ifade etti. 
     Son yaşanan sel felaketindeki afet bölgelerinde incelemelerini sürdürdüğünü belirten Karaçöl, 11 Kasım tarihinde yaşanan sel felaketinde yıkılan evler için henüz tanzim yapılmadığını açıklayarak, şunları kaydetti 
     ''Bayındırlık ve İskan Bakanlığı Afet İşleri Genel Müdürlüğü, bizim yaptırdığımız hasar tespit çalışmalarını yerinde inceleyerek onayladı. Evleri yıkılanların hepsi hak sahibi, onun kararnamesi yayınlanacak. Kararname yayınlandıktan sonra da o vatandaşların zararları tanzim edilecek. Ancak, henüz tanzim edilmedi.'' Karaçöl, 23 Temmuz tarihinde yaşanan sel felaketindeki hasar tespit çalışmalarının sürdürüldüğünü de belirterek önümüzdeki günlerde bu çalışmaların tamamlanacağını kaydetti. Coğrafi olarak çok zor bir bölgede olduklarını belirten Karaçöl, dere yataklarına ve yamaçlara yapılan evlerin birer potansiyel tehlike olduğunu da ifade etti. 
     





</TEXT>
</DOC>
