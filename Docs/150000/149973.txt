<DOC>
<DOCNO> 149973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/soneko28.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Irak'tan alacakları üzerine pazarlığa girişti... 
</HEADLINE>
<TEXT>

     Rusya, Irak'dan alacaklarının bir kısmını silme karşılığında diğer ülkelere olan borçlarının ödeme şartlarında kolaylık istemeyi düşünüyor. 
     Rusya'da yayınlanan Kommersant Gazetesi'nin hükümet kaynaklarına dayanarak verdiği habere göre, hükümet bu konuyu kendisi dahil, 19 kreditör ülkeyi temsil eden Paris Klübü'nün toplantısında gündeme getirmeyi planlıyor. 
     Dünyanın değişik ülkelerinden alacakları olan Rusya'nın Irak'tan alacakları 8 milyar dolar civarında hesaplanıyor. 
     ABD yönetimi, Irak'ın yeniden inşasına yardım amacıyla, Rusya'dan Irak'dan alacaklarının bir kısmını silmesini istiyor. 
     Kommersant Gazetesi, ''Rus hükümetinin, Saddam Hüseyin yönetimi döneminde silah satışlarıyla alakalı olarak kullandırılan Irak'tan alacakların silinsesinden başka seçenek olmayacağına inandığını'' yazdı. 
     Rusya'nın eski SSCB döneminden kalan dış borçlarının tutarı ise 63 milyar dolara ulaşıyor. 
     





</TEXT>
</DOC>
