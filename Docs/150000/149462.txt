<DOC>
<DOCNO> 149462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/siyaset/siy03.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'dan ABD'ye soykırım uyarısı 
</HEADLINE>
<TEXT>

     Türk Sanayici ve İşadamları Derneği TÜSİAD ve Türk - Amerikan İş Konseyi TUSBC , ABD Kongre üyelerine ortak bir mektup göndererek, Ermenilerin soykırım iddialarının yıldönümü olarak kabul ettikleri 24 Nisan tarihi yaklaşırken, "yargısız infaz" niteliğindeki bu tür iddiaların tanınmaması çağrısında bulundu. TÜSİAD Başkanı Tuncay Özilhan ile TUSBC Başkanı Vural Akışık'ın imzalarını taşıyan ve ABD Temsilciler Meclisi üyelerine gönderilen mektupta, ABD'deki Ermeni lobisinin, kongreye yeni bir Ermeni tasarısı sunma çabalarının üzüntü verici olduğu dile getirildi. Özilhan ve Akışık'ın, kongre üyelerine gönderdikleri mektupta, böyle bir karar almanın, "Bu kritik zamanda Türk - Amerikan ilişkilerinin geleceğini tehlikeye sokacağına" dikkat çekildi. Mektupta, soykırım iddialarının tanınmasının, ABD'nin Türkiye'deki ticari çıkarlarının zarar vereceği uyarısında da bulunuldu. 
     


SİYASET 















</TEXT>
</DOC>
