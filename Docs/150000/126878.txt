<DOC>
<DOCNO> 126878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur28.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da, aşçı snowboard ile turist kadını ezdi... 
</HEADLINE>
<TEXT>

     Bursa Uludağ'da snowboard yapan otel personelinin çarptığı Hollandalı turist kadının bacağı kırıldı. 
     Alınan bilgiye göre, Uludağ'daki bir otelde ahçılık yapan Korkut Bolat, oteller bölgesindeki Yazıcı Pisti'nde snowboard ile hızla kayarken, ters yönden kayakla gelmekte olan Hollandalı Berends Stegehuts'a 33 çarptı. 
     Hollanda'da bir firmada yönetici olarak çalıştığı ve 3 günden beri eşi Han ile birlikte Uludağ'da kaldığı öğrenilen genç kadının, snowboardun çarptığı sağ bacağı kırıldı. 
     Uludağ'da görev yapan Jandarma Arama-Kurtarma Timi'nce ilk müdahalesi yapılan Stegehuts, kar motorunun arkasına bağlanan sedye ile Uludağ Üniversitesi Sabancı İlk Yardım Merkezi'ne kaldırıldı. Bacağı alçıya alınan Stegehuts'un sağlık durumunun iyi olduğu belirtildi. 
     Genç kadının bacağının kırılmasına neden olan, kazayı yara almadan atlatan Korkut Bolat, jandarmada ifade verdikten sonra serbest bırakıldı. 
     





</TEXT>
</DOC>
