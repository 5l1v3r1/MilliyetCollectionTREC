<DOC>
<DOCNO> 125582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yazar/pulur.html </URL>
<DATE> 2002/12/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupalı olmak hayat tarzıdır... 
</HEADLINE>
<TEXT>

     BUGÜN bir referandum yapılsa "Avrupalı olmayı niçin istiyorsunuz " diye sorulsa acaba ne cevaplar gelir 
     İnsanların çoğu, niçin Avrupalı olmak ister 
     Avrupalılar gibi yaşamak için mi, Avrupalı gibi zengin olmak için mi 
     Herhalde, oranını bilemeyiz ama "Avrupalı gibi zengin olmak" öne geçer. 
     
     ÇÜNKÜ Avrupa’nın yaşamında bu trafik keşmekeşi yoktur, bu çarpık kentleşme, gecekondular yoktur, adı yolsuzluğa karışan politikacıyı "dokunulmazlık" zırhının arkasında korumak yoktur, devletin soyulmasını önlemek için çıkarılan ihale kanununu ertelemek de yoktur... 
     Bu örnekleri çoğaltabilirsiniz... 
     Bir örnek daha... 
     Önümüzde Kurban Bayramı var, Türkiye’yi Avrupa’ya bağlayan TEM otoyolunu mezbahaya çevirmek, Avrupa’nın yaşamında yoktur. 
     
     O halde yaşamı değiştirmek yerine, keseyi doldurmak tercih edilir. 
     Türkiye’de birtakım insanların iş ve aş için bavullarını, valizlerini hazırlamış, yollara düşmek üzere olduklarını düşünmek fazla hayalcilik olmaz. 
     Yine birtakım insanların Avrupa sermayesinin, Türkiye’ye akacağını düşünerek, hayal kurmalarına da, hayret edilemez. 
     
     AMA birtakım insanlarında, Avrupa’nın demokrasi, insan hakları gibi kavramlarının Türkiye’de uygulanmasını, öyle yaşamak istedikleri de bir gerçektir. 
     Azınlıkta da olsalar, onlar doğru düşünmektedirler. 
     Çünkü doğru olan budur, bu kavramlar hayata geçirildiği zaman, Avrupalı olmanın yolu açılır. 
     Acaba açılan yolda yürüyecek gücümüz olur mu 
     Asıl sorun da budur. 
     
     70 milyon nüfus, 210 milyar dolar borç, 2 bin dolar milli gelir, yüzde 35 enflasyon... 
     Gel de bakalım bu ekonomik haritada, demokrasinin, insan haklarının yerini bul 
     Avrupa’nın yeni aldığı Polonya, nüfus bakımından bizim yarımız, milli geliri 8.500 dolar, borç 60 milyar dolar, enflasyon yüzde 10... 
     Ya güney Kıbrıs, yani Rumlar 
     762 bin nüfus, kişi başına milli geliri 16 bin dolar, enflasyon yüzde 4, borç 2 milyar dolar... 
     Elbette, Kıbrıs Rumlarını Türkiye ile mukayese edemeyiz ama, Kuzey Kıbrıs’la karşılaştırabiliriz. 
     Facia 
     Mukayese bile edilmez. 
     Bugün Türkiye’den para gitmese Kıbrıslı aç, işsiz... 
     
     ELBETTE Avrupalı olmalıyız, onların, evrensel değerlerini benimsemeliyiz, uygulayıp hayata geçirmeliyiz. 
     Lakin bazı gerçekleri de bilmeliyiz, kabul etmeliyiz. 
     Avrupalı olmak bir hayat tarzıdır, "din" de bu tarzın önemli bir unsurudur, bunu da unutmamalıyız. 
     
     







Kıbrıs’ı satmak veya kurtarmak 


Görkemli alışveriş merkezlerindeki mobilyalar 


Kıvırtma sanatı 


Kıbrıs itirazı 


Niye iyimser olmak istiyorum 


Ağar, merkez sağı toparlar mı 


Duvar 


Kapılar 


İç borç dinamiği olumlu yönde 


Bardağı bırak, ileriye bak... 


Kıbrıs’ta son tango 


Avrupalı olmak hayat tarzıdır... 


İşkence, tecrit, sansür 


İTO’nun 50 yıllık ulu çınarı artık yok 


Fındık hükümetin başına iş açtı 


Yaşlılar ve özürlülerle yaşıyoruz 


</TEXT>
</DOC>
