<DOC>
<DOCNO> 127848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/dunya/dun01.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den al dersi 
</HEADLINE>
<TEXT>

     SEMA EMİROĞLU New York 

     Son haftalarda yazdığı yazılarda Amerika’nın Irak’a askeri operasyon düzenlemesini savunan New York Times gazetesinin etkili köşe yazarı William Safire, bu kez Türkiye’nin üç yıl önce Suriye’ye yaptığı askeri müdahale tehdidiyle PKK lideri Abdullah öcalan’ı sınır dışı ettirip yakalatmasını övdü. 
     Safire, teröristlerin kasıtlı biçimde barındırılmasının savaş nedeni olduğunu ve işgali davet ettiğini bildirdi. Safire, şöyle devam etti 
     "Birkaç yıl önce Türkler, merkezi Şam’da bulunan aşırı milliyetçi Kürtlerin kanlı terör kampanyasından bıktılar. Türkiye, Suriye sınırına ordu yığdı ve diktatörüne, PKK teröristlerini ülkeden atmasını söyledi. Suriye, bu isteğe süratle uydu ve canilerin karizmatik lideri kısa bir süre içinde kaçtı. Türkler onu yakaladılar ve şu anda hapiste, adamları ise dağılmış ve uyanmış durumdalar. Dünya, bir ulusun terörizmi barındıranlara askeri baskı uygulayarak vatandaşlarını korumanın bu örneğini az farketti." 
     



 DÜNYA 











</TEXT>
</DOC>
