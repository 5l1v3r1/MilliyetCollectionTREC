<DOC>
<DOCNO> 121775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sondun03.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell'dan Türkiye'ye yardım sinyali 
</HEADLINE>
<TEXT>

     ABD Dışişleri Bakanı Colin Powell, ''Irak'ta, savaş çıksa da çıkmasa da Türkiye'ye bir destek paketi sağlamayı planladıklarını'' söyledi. 
     Amerikan Ulusal Devlet Radyosu'na NPR demeç veren Powell'a, Irak'taki durumla bağlantılı olarak İsrail ve Türkiye'ye yardım sağlamayı planlayıp planlamadıkları soruldu. 
     Dışişleri Bakanı Powell, ''Türkiye'nin ihtiyaçları var ve Türkiye ile hem çatışma olmaması durumundaki ihtiyaçları hem de çatışma çıkması durumunda Türkiye'yi nasıl etkileyeceği konusunda temas halindeyiz. Türkiye'yi destekliyoruz'' dedi. 
     Powell, sözlerine, ''Türkler, Körfez Savaşı sırasında çok olumsuz yönde, ciddi şekilde etkilendiler ve şimdi de yeni bir çatışma çıkması durumunda olası sorunlara karşı duyarlılar. Biz de öyleyiz. Dolayısıyla Türk dostlarımızla yakın temas içindeyiz'' diye devam etti. 
     İsrail'in de ihtiyaçları olduğuna dikkat çeken Powell, bu ülkeye desteği de düşündüklerini kaydetti. 
     





</TEXT>
</DOC>
