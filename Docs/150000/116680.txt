<DOC>
<DOCNO> 116680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yasam/ayas.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Azıcık gezmeye çıktı 26 gün denizde kaldı 
</HEADLINE>
<TEXT>

Teknesinin motoru bozuldu, Atlas Okyanusu’nun ortasında 26 gün yağmur suyuyla beslendi. Lenny Peter, tesadüfen bulunduğunda ölmek üzereydi 
     DIŞ HABERLER SERVİSİ 

     Gezinti yapmak için sürat teknesiyle denize açıldıktan sonra, 26 gün kendisinden haber alınamayan Atlas Okyanusu’ndaki Guadalup adası sakini Lenny Leon Peter, açlık ve susuzluktan ölmek üzereyken, bir İngiliz savaş gemisi tarafından mucizevi bir şekilde kurtarıldı. 
     
     Çok kilo ve tuz kaybetti 
     Motoru bozulan sürat teknesinde karadan tam 300 kilometre açığa sürüklenen Leon Peter, uyuşturucu kaçakçılarını yakalamak için geçen Ağustos’dan bu yana bölgede devriye gezen İngiliz Grafton savaş gemisi mürettebatının yoğun çabaları sonucu hayata döndü. Peter’i tesadüfen fark eden Grafton denizcileri, aşırı su ve kilo kaybeden kazazedeyi helikopterle savaş gemisine taşıyarak doktor gözetimine aldılar. 
     
     Milyonda biri’ başardı 
     Hayatta kalmak için yağmur ve deniz suyu içtiği sanılan kazazede daha sonra Jamaika’daki bir hastanede tedavi altına alındı. Dev okyanusta minik bir teknede hayatta kalma mücadelesi veren Peter’in şansının milyonda bir olduğu belirtildi. 
     İngiliz denizcilerin verdiği bilgilere göre, Leon Peter geçen ay başlarında çıktığı deniz gezintisi sırasında motorun arızalanması sonucu evinden 1.125 kilometre uzağa sürüklendi. Tekne ticari gemilerin rotası üzerinde olmadığı için de şimdiye kadar gören olmadı. 
     Grafton mürettebatı Ağustos ayında Karayip adaları civarında da Amerikalı yaralı bir yatçıyı kurtarmıştı. 
     



 YAŞAM 















</TEXT>
</DOC>
