<DOC>
<DOCNO> 106255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun07.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Irak konusunda hala kararsız... 
</HEADLINE>
<TEXT>

     Avustralya Başbakanı John Howard, ABD Başkanı George Bush'un, Irak'a yönelik askeri bir harekat başlatma konusunda henüz bir karara varmadığını söyledi. 
     Howard, Liberal Parti'nin Oueensland'daki toplantısında yaptığı açıklamada, Bush'un kendisini telefonla arayarak Irak konusunu konuştuğunu ve bu konuyu gelecek hafta Birleşmiş Milletler Genel Kurulu'na taşıma planını anlattığını söyledi. 
     ''Washington yönetiminin Irak'a karşı askeri harekat konusunda bir karar almadığını'' söyleyen Howard, Bush'un da kendilerinin olduğu gibi Irak'a askeri harekat konusunda bazı kaygıları ve hoşnutsuzlukları bulunduğunu ifade etti. 
     Howard, Irak'a olası bir askeri harekatın BM'nin izin ve katılımıyla olması gerektiği yönündeki Avustralya görüşünü Bush'a tekrarladığını, böyle olmasının ABD açısından olumlu olacağını kaydetti. 
     ABD Başkanı George Bush, Irak konusunda dün de birçok dünya liderine telefon açarak görüşlerini iletmiş ve liderlerden fikirlerini almıştı. 
     





</TEXT>
</DOC>
