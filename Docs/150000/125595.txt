<DOC>
<DOCNO> 125595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun08.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Cumhuriyet Meclisi olağanüstü toplandı 
</HEADLINE>
<TEXT>

     KKTC Cumhuriyet Meclisi, Kıbrıs konusunda gelinen son durumu ele almak üzere Meclis Başkan Vekili Ünal Üstel başkanlığında saat 10.15'te olağanüstü toplandı. 
     Hükümetin çağrısıyla toplanan Meclis Genel Kurulu, Başkanlığın önerisi üzerine basına kapalı yapılıyor. 
     Toplantıda, Kıbrıs konusunda yapılacak görüşmelerde KKTC Cumhurbaşkanı Rauf Denktaş'a siyasi partilerden birer temsilcinin eşlik etmesi konusunun da gündeme gelmesi bekleniyor. 
     Bazı sendikaların, meclis toplantısı sırasında eylem yapacağını açıklaması nedeniyle, meclis bahçesinde yoğun güvenlik önlemleri alındığı dikkat çekti. 
     50 sandalyeli KKTC Cumhuriyet Meclisi'nde partilerin milletvekili dağılımı şöyle 
     Ulusal Birlik Partisi UBP 20, Demokrat Parti DP 13, Toplumcu Kurtuluş Partisi TKP 6, Cumhuriyetçi Türk Partisi CTP 5, Yenilikçi Atılım Partisi YAP 2, Milliyetçi Adalet Partisi MAP 1, bağımsız 1, boş 2. 
     





</TEXT>
</DOC>
