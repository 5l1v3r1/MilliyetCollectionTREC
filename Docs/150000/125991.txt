<DOC>
<DOCNO> 125991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/guncel/gun05.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkede istikrarı bozdurmayız... 
</HEADLINE>
<TEXT>

     SİNAN TOROS İstanbul 

     Başbakan Abdullah Gül, Ankara Üniversitesi Öğretim Üyesi Doç. Dr. Necip Hablemitoğlu’nun öldürülmesiyle ilgili, Türkiye’de huzuru ve istikrarı bozacak gelişmelere kesinlikle müsaade edilmeyeceğini söyledi. Suikastla ilgili olarak güvenlik ve istihbarat teşkilatı sorumlularıyla görüştüğünü belirten Gül, Hablemitoğlu’nun menfur bir suikast sonucu hayatını kaybetmesine çok üzüldüğünü dile getirdi. 
     
     YETKİNİZİ KULLANIN’ 
     Güvenlik ve istihbarat teşkilatlarına talimatlar verdiğini dile getiren Gül, "Bu cinayeti kimlerin yaptığını ortaya çıkartacaksınız dedik. Onlar da tüm güçleriyle bu çalışmayı yapmaktadır" dedi. Hükümetin, güvenlik güçlerinin arkasında olduğunu ifade eden Gül, "Yakın bir sürede daha çok şey öğreneceğiz" diye konuştu. 
     
     



 GÜNCEL 

















</TEXT>
</DOC>
