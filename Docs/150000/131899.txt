<DOC>
<DOCNO> 131899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/guncel/gun07.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcularının çoğunun Türk olduğu belirtilen bir otobüs Bulgaristan’da kaza yaptı 
</HEADLINE>
<TEXT>
Otobüs viyadükten uçtu 6 kişi öldü... 
İstanbul - Sofya seferini yapan Türk yolcu otobüsü, sollamaya çalışan bir TIR’ın römorkunun çarpması sonucu 60 metre yüksekliğindeki viyadükten dereye düştü 
     Bulgaristan’da bir Türk yolcu otobüsünün 60 metre yüksekliğindeki viyadükten düşmesi sonucu ilk belirlemelere göre 6 kişi öldü. İçişleri Bakanlığı’ndan edinilen bilgiye göre, İstanbul - Sofya seferini yapan Has Turizm’e ait yolcu otobüsü, Filibe - Sofya otobanında bir viyadükten uçtu. 
     Yaklaşık 60 metre yükseklikten dereye düşen yolcu otobüste bulunan 7 kişiden 6’sı hayatını kaybetti. Ağır yaralı kurtulan kişinin ise otobüsün şoförü olduğu bildirildi. 
     
     KİMLİK TESPİTİ YAPILIYOR 
     Kazaya, otobüsü viyadük üzerinde sollamaya çalışan çift römorklu bir TIR’ın neden olduğu öne sürüldü. TIR’ın en arkadaki römorkunun sollama sırasında savrularak otobüse çarpması üzerine şoförün direksiyon hakimiyetini kaybettiği ve otobüsün viyadükten düştüğü bildirildi. Kazada ölenlerin kimlik tespit çalışmaları devam ediyor. Yolcuların çoğunun Türk olduğu tahmin ediliyor. 
     



 GÜNCEL 

















</TEXT>
</DOC>
