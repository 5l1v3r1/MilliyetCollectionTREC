<DOC>
<DOCNO> 103262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy03.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüreğimden gelen sesi dile getirdim’ 
</HEADLINE>
<TEXT>

Başbakan Ecevit’i CHP’ye davet eden Baykal, "Bütün kapıların kapatıldığını üzüntüyle gördüm. Çalışmalarımızı son dakikaya kadar sürdüreceğiz" dedi 
     ANKARA Milliyet 

     CHP Genel Başkanı Deniz Baykal, Kemal Derviş’in, solda bütünleşme için Başbakan Bülent Ecevit’le bir araya gelmesinden önce DSP ile görüşmelerden umudu kalmadığı mesajını verdi. CHP lideri, partisine davet ettiği Başbakan Bülent Ecevit’in, "Baykal bana Gel, CHP’de öl’ diyor" şeklindeki tepkisine "Yüreğimden gelen sesi dile getirdim. Umut ederdim ki, aynı dostlukla, aynı sevgiyle değerlendirilsin, ele alınsın. Çalışmalarımızı son dakikaya kadar sürdüreceğiz" karşılığını verdi. Baykal, kendisine sert eleştiriler yönelten Ecevit’in sözlerini şöyle değerlendirdi 
     "İyi niyetle düşüncelerimi ifade ettim. Bu değerlendirmeler çok haksız, üzüntüyle karşıladım. Keşke bu yaklaşımımız hak ettiği ilgiyle karşılansaydı. Maalesef öyle olmadığını basında gördüm. Biz, Türkiye’deki sosyal demokrat toparlanmayı gerçekleştirmek için, iyi niyetle açılımlarımızı sürdürüyoruz. Herkese büyük değer veriyoruz, saygı duyuyoruz. İçtenlikle bir bütünleşmeyi, kaynaşmayı gerçekleştirmek için üstümüze düşen çabayı sergiliyoruz. Burada yanlış anlaşılmalar, haksız suçlamalar, ters tepkiler önümüze çıkabilir. Bunları aşmaya gayret ediyoruz." 
     "DSP ve YTP kapıları kapattı. H l birleşme umudunuz var mı " sorusu üzerine, Baykal, ittifak çağrısı yoluyla gizli çatışma sürdürmek istemediğini vurgulayarak, şöyle konuştu "Tartışılması gereken nokta varsa tartışılsın, buna açığız. Ama iyi niyetle sahiplenilsin. Bütün kapıların kapandığını, çok ters, çok olumsuz, çok suçlayıcı bir üslupla ele alındığını üzüntüyle gördüm. Öyle olmaması gerekirdi. Bu konudaki çalışmalarımızı son dakikaya kadar sürdüreceğiz." 
     
     Derviş uzatmamalı 
     Baykal, "Derviş, CHP’ye girecek mi " sorusunu da, "Belli bir zamana, çalışmaya ihtiyaç var. Kesin bir ifadeyi tek taraflı kullanmam mümkün değil. Konunun fazla uzamaması gerek. Kamuoyunun bekleyişini de sarsmamak lazım" diye yanıtladı. 
     



 SİYASET 

























</TEXT>
</DOC>
