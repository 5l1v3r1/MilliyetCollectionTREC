<DOC>
<DOCNO> 144931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/spor/ygokberk.html </URL>
<DATE> 2003/03/24/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Antep’in gazisi Beşiktaş’ın Niyazi’si 
</HEADLINE>
<TEXT>

     Tamam, ilerideki ikili Dursun ve Mansız’dı. Ama o ikili de yaratıcısız orta sahasız vallahi oldukça manasızdı. Mesela ilk kırk beşte sadece bir gol, bir de penaltı olmasa da hiç olmazsa penaltı mıydı vardı ikisi de Antep işi . Başka da hiçbir şey yoktu. Üstelik cebimde bir - iki pres, biraz dar alan alan, tabii birkaç koridor, tabii birkaç blok da vardı. Hazırlıklıydım yani. Gerekirse kullanacaktım, ama kullanamadım. Mesela Lucescu. Altı puan vardı ya. Yani Beşiktaş’ın kredisi vardı ya... Bu orta saha ile zaten gol de atamazlardı ya. Onun için ikinci kırk beşte Sergen ve gibisi Giunti orta sahaya. Mesela Niyazi de yoktu. On birde yok, on sekizde yok, hatta Gaziantep’te de yoktu. Peki olmayan Niyazi bende niye var Perşembeye dönelim. Hani o gelişi bir hafta önce Roma’daki perşembeden belli olan İstanbul’daki perşembeye. O gün Niyazi vardı. Hesapta her Beşiktaş zaafında da Niyazi vardı. Hani utanmasalar neredeyse İlhan’ın kaçırdığı gollerde bile, İlhan’ın kafasında seyircinin moralini bozduğu Niyazi vardı. Beşiktaş, Lazio gazisiydi, tek suçlu da Beşiktaş’ın garip Niyazi’siydi. Dünün gelişi de İstanbul’daki Laziolu günden belliydi anlayacağınız. Üstelik Antep’te defans Zago’lu, Ahmet’li, Ronaldo’lu, yani daha güçlü ve de çoğu zaman üçlü. Niyazi de yoktu. Ama yine de o bildiğimiz Beşiktaş yoktu. 
     Bir Sergen, bir Giunti ve bir Nouma mı bu kadar değiştirdi ikinci kırk beşte Beşiktaş’ı Hayır Lucescu da değişti. Mecburen değişen Lucescu onu mecburen değiştiren de İbrahim Toraman ve golüydü. Siyah - Beyazlılar’ın en renkli kadrolarından biri ve o rengarenk kadroyu ısrarla siyah beyazlılığa mahkum etmek isteyen işte o biri. Beşiktaş ikinci kırk beşte hem değişen oyuncularıyla, hem de futbol anlayışı değişen hocasıyla değişti tabii. Zaten sonuç ta değişti. Şöyle bağlayalım. Beşiktaş Antep’te gazi, üstelik İstanbul’da Niyazi, ya da sen neymişsin be Niyazi .. 
     


SPOR 

































</TEXT>
</DOC>
