<DOC>
<DOCNO> 122709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sonspo17.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Kings - Timberwolves'u 98-86 yendi... 
</HEADLINE>
<TEXT>

     ABD Profesyonel Basketbol Ligi'nde NBA 6. hafta mücadelesine, 7 maçla devam edildi. 
     Hidayet Türkoğlu'nun, sakatlığı nedeniyle forma giyemediği maçta Pasifik Grubu lideri Sacramento Kings, sahasında Minnesota Timberwolves'u yenerek, 20. maçında 15. galibiyetini elde etti ve zirvedeki yerini korudu. 
     Karşılaşmada evsahibi ekipte Bobby Jackson, 24 sayı, 5 ribaunt ve 6 asist, Chris Webber, 22 sayı, 11 ribaunt, 7 asist ve 4 blok, Jim Jackson da 13 sayılık performanslarıyla galibiyette önemli rol oynadı. 
     Konuk ekipte ise Troy Hudson, 19 sayı ve 8 asist, Kendall Gill de 11 sayı ve 5 ribauntla oynarken, Timberwolves'un yıldız oyuncusu Kevin Garnett, 18 sayı, 16 ribaunt ve 9 asistle ''triple double'' yapmayı son anda kaçırdı. 
     Son 3 sezonun şampiyonu Los Angeles Lakers ise yine evinde Memphis Grizzlies'e üstünlük sağlayarak, 19. maçında 7. galibiyetini elde etti ve grupta son sıradan kurtulmayı başardı. 
     Lakers'ı bu maçta galibiyete taşıyan isimler içinde ünlü pivot Shaquille O'Neal, 28 sayı, 9 ribaunt ve 8 blokluk performansıyla yıldızlaştı. Lakers'da Kobe Bryant ise 24 sayı, 10 ribaunt ve 11 asistle bu sezon 4., kariyerinde ise 7. kez ''triple double'' yaptı ve galibiyete büyük katkıda bulundu. 
     Memphis Grizzlies'de ise Lorenzen Wright'ın 17 sayı ve 8 ribaunt, Wesley Person'un 13 sayı ve İspanyol pivot Pau Gasol'un da 11 sayı ve 9 ribauntluk performansları galibiyete yetmedi. 
     Lige, yarın sabaha karşı yapılacak 11 maçla devam edilecek. 
     NBA'de, günün maçlarında alınan sonuçlar şöyle 
New Jersey Nets-Atlanta Hawks 87-72 
Washington Wizards-Milwaukee Bucks 103-78 
Houston Rockets-San Antonio Spurs 89-75 
Chicago Bulls-New Orleans Hornets 90-115 
Sacramento Kings-Minnesota Timberwolves 98-86 
Los Angeles Lakers-Memphis Grizzlies 101-91 
Golden State Warriors-Denver Nuggets 110-89 
     





</TEXT>
</DOC>
