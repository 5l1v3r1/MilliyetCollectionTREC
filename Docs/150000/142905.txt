<DOC>
<DOCNO> 142905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/dunya/dun01.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ön savaş’ başladı 
</HEADLINE>
<TEXT>
ABD, Irak’ı B1’lerle vurdu 
     DIŞ HABERLER SERVİSİ 

     ABD, Aralık 1998 tarihinden beri ilk kez Irak’a karşı B1 ağır bombardıman uçaklarını kullandı ve Irak’ın güneyindeki uçuşa yasak bölgeye taşındığı söylenen iki radar sistemini, bu stratejik bombardıman uçaklarıyla vurdu. Körfez’de konuşlandırılan B1’lerin Irak’taki hedefleri vurmak için görevlendirilmeleri savaşın ön safhasının başladığı şeklinde yorumlandı. 
     ABD Merkez Komutanlığı’nın kısa açıklamasında, B1 ağır bombardıman uçaklarından bahsedilmezken, Amerikalı askeri yetkililer, isim vermeden, B1B Lancer ağır bombardıman uçaklarının, iki radar sistemini devre dışı bıraktıklarını söylediler. 
     B1B Lancer model uçaklar, sesten 1.2 kat hızlı uçabiliyor. Orijinal olarak nükleer başlık taşımak üzere düzenlenen B1B Lancer uçakları, yakın geçmişte, konvansiyonel silahlarla donatılmıştı. Bu uçaklar, son birkaç ay içinde, ABD’nin Irak’a muhtemel savaşı çerçevesinde bölgeye yerleştirildi. 
     



 DÜNYA 












</TEXT>
</DOC>
