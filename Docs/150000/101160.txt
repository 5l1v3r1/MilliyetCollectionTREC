<DOC>
<DOCNO> 101160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun16.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Irak, aksi kanıtlanmadıkça düşmandır" 
</HEADLINE>
<TEXT>

     ABD Başkanı George Bush, ''Irak'ı aksi kanıtlanmadıkça düşman'' olarak niteledi. 
     Bush, bir aylık tatilini geçirdiği Teksas'ta, 'Ridgewood Country' golf kulübünde gazetecilere yaptığı açıklamada, Irak'a yönelik askeri bir harekat emrini verip vermeme konusunda karar takvimi olmadığını yineledi. 
     Irak'ın kitle imha silahlarının peşinde olmasının, bu ülkeyi ''aksi kanıtlanmadıkça düşman'' durumuna getirdiğini belirten Bush, ''Irak'ın ABD'yi hala düşman olarak gördüğünü sanıyorum'' dedi. 
     George Bush, Amerikalıların, Irak ile girilecek olası savaşın kayıplarına hazır olup olmadığı yönündeki soruyu, ''Daha önce de söylediğim gibi bu konuda bir takvim belirlemedim'' sözleriyle yanıtladı. 
     Bush, ABD Kongresi ve müttefiklerin, bir neden olmadıkça Irak'a saldırılmaması yönünde artan baskılarına ilişkin Amerikalı milletvekilleri ve yabancı hükümet yetkilileriyle görüş alış verişinde bulunduğunu belirtti. 
     ABD başkanı, Irak'a olası saldırı konusunda yeterince destek toplayamadığı sonucuna varması halinde ne yapacağına ilişkin soruyu, ''Çoğu insan, onun bir tehlike olduğunu anlıyor. Tekrar tekrar dile getirdiğim gibi birçok şey emrimde. Aynı zamanda temkinliyim'' dedi. 
     





</TEXT>
</DOC>
