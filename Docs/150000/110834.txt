<DOC>
<DOCNO> 110834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur29.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çakmakoğlu "Masaya öyle bir yumruk vurduk ki..." 
</HEADLINE>
<TEXT>

     Milli Savunma Bakanı Sabahattin Çakmakoğlu, MHP'nin koalisyon hükümetinde sessiz kalmakla suçlandığını belirterek, ''Biz masaya öyle bir yumruk vurduk ki hepsi sapır sapır döküldüler'' dedi. 
     Milli Savunma Bakanı Çakmakoğlu, partisinin milletvekili tanıtım toplantısında yaptığı konuşmada, erken seçim fikrinin MHP'den çıktığını belirtti. 
     Koalisyon hükümetinde partisinin hep başarılı işlere imza attığını kaydeden Bakan Çakmakoğlu, şunları söyledi 
     ''Üçlü koalisyon döneminde demokrasi kültüründe başarılı bir sınav verdik. Birçok başarıya imza atan arkadaşlarımız, iyi bir devlet adamı nasıl olurmuş, dün söylediğinin arkasında nasıl durulurmuş, başarıyla bunu gösterdiler. Hep gözönünde olan arkadaşlarımızın çalışmaları, her zaman takdir edildi. Ancak bazı çevreler bizi sessiz kalmakla, masaya yumruğu vuramamakla suçladılar. Biz masaya öyle bir yumruk vurduk ki hepsi sapır sapır döküldüler. Bu durum seçimin 3 Kasım'da yapılması aşamasına kadar geldi.'' Koalisyon hükümetinde her istediklerini yapamadıklarını ifade eden Bakan Çakmakoğlu, ''Tek başına iktidar olduk da istediklerimizi yapamadık mı Nerede ortak olduysak, orada başarılı olduk'' dedi. 
     ''Elini vicdanına koyan vatandaş, hükümette hiçbir lekeye bulaşmayan MHP'ye oy verecek'' diyen Çakmakoğlu, şöyle devam etti 
     ''Vatandaş, oyunu MHP'ye vermeyecek de kime verecek İki anahtar vereceğim deyip anahtarları kaybedenlere mi, iki bastonu yanına alarak yürümeye çalışıp biz de milliyetçiyiz diyenlere mi verecek Nereye uçacağını, konacağını bilmeyen, kendi ifadeleriyle şaşkın ördeklere mi verecek Avrupa'nın yolu Diyarbakır'dan geçer diyenlere mi, Apo'yu idamdan kurtaranlara mı, eğitim dilinin Kürtçe olmasını isteyenlere mi verecek Tabi ki vatandaş oyunu, dün ne diyorsa bugünde arkasında duran MHP'ye verecektir.'' 
     





</TEXT>
</DOC>
