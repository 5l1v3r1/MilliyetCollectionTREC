<DOC>
<DOCNO> 145924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun17.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat yine vuruluyor... 
</HEADLINE>
<TEXT>

     Irak'ın başkenti Bağdat'ta, yeni patlama sesleri duyulduğu haber verildi. 
     Bölgedeki Reuters muhabiri, patlamalarla birlikte uçaksavar ateşi sesi de duyduklarını kaydetti. 
     ABD ve İngiltere'nin 9 gün önce Irak'a saldırılara başlamalarından bu yana her gün bomba ve füzelerle vurulan Bağdat sabah erken saatlerde de 6 patlamayla sarsılmıştı. 
     
     Dün gece 10 Tomahawk atıldı 

     Irak'ın başkenti Bağdat'a dün geceki bombardımanlarda kente Tomahawk tipi 10 füze fırlatıldığı bildirildi. 
     Bombardımanlarda kentteki genel iletişim merkezi, Alviya iletişim merkezi ve bazı devlet daireleri isabet aldı. 
     Irak'ın kuzeyindeki Musul ve güneyindeki Basra'ya da yoğun hava saldırısı düzenlendi. 
     Basra'daki Büyük Köprü yakınlarında İngiliz ve Irak güçleri arasında şiddetli çatışmalar çıktığı bildirildi. Ülkenin güneyindeki Necef'te de Irak ordusuyla Amerikan ve İngiliz birlikleri arasında şiddetli çatışmalar çıktı. 
     




</TEXT>
</DOC>
