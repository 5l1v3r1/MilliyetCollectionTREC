<DOC>
<DOCNO> 148237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/spor/aspo.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BEYAZ MENDİL 
</HEADLINE>
<TEXT>

Fenerbahçeli taraftarlar, Gençlerbirliği maçında Başkan Aziz Yıldırım’ın görevi bırakması için beyaz mendil sallayacak. "İstifa" tezahüratı yapmayacak olan tribünler bu metodla yönetime mesaj yollayacak 
     Güle güle başkan 
     LİGDE son dört haftada sadece bir puan alabilen Fenerbahçe’de taraftarlar isyan bayrağını çekti. Kulübe büyük hizmetler veren Aziz Yıldırım’ın artık görevi bırakmasını isteyen ancak başkanlarını da fazla kırmamaya özen gösteren Sarı - Lacivertliler, Gençlerbirliği maçında ilginç bir yola başvuracaklar. Tüm derneklerin ortak kararına göre yönetimin gitmesi için tribünler beyaz mendil sallayacak. 
     
     Barcelona örneği 
     İSPANYA’DA sıkça uygulanan bu protesto yöntemiyle bu sezon ligde kötü günler yaşayan Barcelona’da Başkan Juan Gaspart ve Teknik Direktör Luis Val Gaal görevi bırakmıştı. Fenerbahçe tribünleri de, yıllardır büyük destek verdiği ancak artık gitmesine inandığı Aziz Yıldırım’a saygıdan "istifa" tezahüratı yapmayacak, bu tip bir protestoyla görevden ayrılması gerektiğinin mesajını yollayacak. 
     
Fatih isyan ettiTecrübeli oyuncu, "Hayatımda bu kadar ucuz atılmadım" diye konuştu 
     YUSUF DURSUN 

     ALTAY maçında yedek soyunan ancak Adana deplasmanında yine formasına kavuşan Fatih Akyel, gördüğü kırmızı kartın şokunu yaşıyor. Milli oyuncu, "Ben futbol hayatımda bu kadar ucuz atıldığımı hatırlamıyorum. Necati’ye dokunmadım bile. Necati de gerçeği itiraf etti. Fatih’in eli formama gittiği anda ben de kendimi yere attım’ dedi" ifadesini kullandı. 
     BU sezon üçüncü kez kırmızı kart gören Fatih Akyel, "Böyle cezalı duruma düşmek çok ağrıma gidiyor. Ne kadar üzüldüğümü kimse bilemez. Ben de böyle olsun istemiyorum, ancak oluyor. Taraftar kızgın. İsyanlarında da haklılar. Çünkü takımın durumu hiç de iyi değil. Umarım kalan haftalarda yüzlerini güldürebiliriz" diye konuştu. 
     
Ceyhun beklemede      İÇ transfer görüşmeleri, başarısız sonuçlar nedeniyle çıkmaza girerken, yönetimden haber bekleyen Ceyhun, görüşme yapmadan hareket etmeme kararı aldı. Fenerbahçe’nin kendisine yapacağı teklife göre hareket edecek olan Ceyhun’un menajeri Tarık Üstün, "Ceyhun, Fenerbahçe’de ikinci kaptanlığa kadar yükseldi. Etik olarak, Fenerbahçe ile görüşmeden başka bir kulüple masaya oturmayı doğru bulmuyoruz. Bu nedenle de Ceyhun’a gelen teklifleri askıda tutuyoruz" dedi. 
     
Serhat'a FIFA yolu kapalı      CEMAL ERSEN 

     Federasyona gidecek 
     ALACAKLARI ödenmediği gerekçesiyle Adanaspor maçı öncesi kampı terk eden Serhat’ın, serbest kalmak için FIFA’ya gidemeyeceği bildirildi. 2005 yılına kadar sözleşmesi bulunan genç yıldızın, söz konusu başvuruyu ancak Türkiye Futbol Federasyonu nezninde yapabileceği, bunun için de sözleşmesinde yazılı ücretlerden birinin 7 gün içinde ödenmemesi halinde, 15 günlük süreyi kullanarak fesih isteme hakkı bulunduğu kaydedildi. 
     
     Başvuru yapmadı 
     HENÜZ resmi başvuru yapmayan Serhat’ın üç yıllık sözleşme karşılığı Fenerbahçe kulübünden federasyona ibra edilen resmi rakamlara göre 850 milyar lira transfer ücreti alacağı öğrenildi. Federasyon özel sözleşmeleri geçerli saymadığı için herhangi bir anlaşmazlık halinde esas alınacak ücretin resmi transfer sözleşmesine yazılan rakam olması Serhat’ı güç duruma düşürecek. 
     
Talimat ne diyor      Sezon başında yayınlanan "Profesyonel futbol ve transfer talimatı"nın konuyla ilgili 32. maddesi futbolcunun fesih haklarını belirliyor. 32. maddeye göre, "sözleşmesi gereğince hakedişleri kulüp tarafından ödeme tarihini takip eden 7 gün içerisinde ödenmemiş olması halinde, futbolcu onbeş gün içerisinde sözleşmesinin fesihi ihbarında bulunabilir" hükmünü içeriyor. 
     


SPOR 


























</TEXT>
</DOC>
