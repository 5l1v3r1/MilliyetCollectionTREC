<DOC>
<DOCNO> 119004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/spor/spo15.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Saat değişikliği      BİRİNCİ Süper Futbol Ligi’nde yarın yapılacak Gaziantep - Diyarbakır maçının başlama saati değiştirildi. Daha önce 13.30 olarak açıklanan karşılaşma 19.00’da başlayacak. 
     
Altın Erol      FENERBAHÇE’NİN eski futbolcusu Erol Bulut’un da formasını giydiği Panionios, Yunanistan Kupası karşılaşmalarında Iraklis’i 2 - 1 yendi ve tur atlayan taraf oldu. 89. dakikada galibiyet golüne imza atan Erol, Yunan basını tarafından "oyunun altın çocuğu" diye değerlendirildi. 
     
Bursa’da kriz      FENERBAHÇE maçının hazırlıklarını sürdüren Bursaspor’da eksikler can sıkıyor. Dünkü idmana sakat Cenk, Emre, Tayfun katılmazken, Ender, Fatih ve Mustafa düz koşu yaptı. Çift kalede sakatlanan Junior, Bulat ve Yakup çalışmayı yarıda kesti. Nejat Biyediç, "Birkaç idman daha yaparsak, sahaya sürecek 10 kişi kalmayacak" dedi. 
     
Boğa berabere      LİGDE pazar günü deplasmanda Denizlispor ile karşılaşacak İstanbulspor, 2. Lig ekiplerinden Güngören Belediyespor ile yaptığı hazırlık maçında 2 - 2 berabere kaldı. Sarı - Siyahlılar’ın gollerini Faruk atarken, Güngören’in sayıları Murat ile Kerim’den geldi. 
     
Ömer’in teşhisi      GAZİANTEPSPOR’UN kalecisi Ömer, şampiyonlukla ilgili ilginç açıklamalar yaptı. Milli kaleci, "Bizim şampiyonluk hedefimiz yok. Üç büyükler varken zaten şampiyonluğu bize yaşatmazlar. Bu nedenle böyle kelimeleri ağzımıza dahi almıyoruz" dedi. 
     
Botaş’tan siftah      BASKETBOLDA Bayanlar Avrupa Kupası Güney Konferansı A Grubu’nda Botaş, gruptaki 3. maçında deplasmanda İsrail’in Bne Yehuda Ziontronics takımını 98 - 91 yenerek ilk galibiyetini aldı. Botaş, ilk yarıyı da 56 - 41 önde geçti. 
     
Bayan kampı      BAYANLAR Avrupa Basketbol Şampiyonası Yarı Final E Grubu’nda Ukrayna, Bulgaristan ve Polonya ile karşılaşacak Milli Takım dün akşam kampa girdi. Kadroda şu isimler bulunuyor Arzu Panseraikos , Serap, Sariye, Esmeral, Şükran Fenerbahçe, Çelen Galatasaray , Aylin, Dilek, Şaziye BOTAŞ , Yasemin Beşiktaş , Müjde Migros , Nevriye Termini 
     
Belediye lider      BİRİNCİ Güreş Ligi C Grubu’nda ilk haftayı İstanbul Büyükşehir Belediyesi ilk sırada tamamladı. Bayrampaşa Spor Kompleksi’nde iki gün süren maçlar sonunda Belediye 8 puana ulaşırken, MTA ile Gaziosmanpaşa Güreş İhtisas 4’er puanda kaldı. 
     



 SPOR 



























</TEXT>
</DOC>
