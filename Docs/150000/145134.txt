<DOC>
<DOCNO> 145134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun03.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı çiftçi tüfekle helikopter avladı... 
</HEADLINE>
<TEXT>

     Dünyanın en gelişmiş saldırı helikopteri olan Amerikan AH-64 Apache’lerden biri, 72 yaşındaki Iraklı bir çiftçinin tüfeğinden çıkan kurşunlara hedef olarak düştü. Yetkililer, çiftçinin helikopteri başkent Bağdat’ın 100 kilometre güneyindeki Kerbela bölgesinde düşürdüğünü belirtti. El Cezire ve Irak televizyonu, füzeleri halen üzerinde olan Apache tipi helikopterin görüntülerini yayımladı. Görüntülerde, ellerinde tüfeklerini sallayan Iraklıların fazla tahribat görmeyen helikopterin etrafını sardığı görüldü. 
     
     İKİ PİLOT TV’DE 
     Bağdat Televizyonu, esir 2 pilotun görüntülerini dün gece yayınladı. Çay içerken görülen pilotlara kameralar önünde soru sorulmazken, sunucu "Bu savaş esirleri Cenevre Sözleşmesi’ne uygun şekilde muamele görecekler" dedi. 
     
     


GÜNCEL 

























</TEXT>
</DOC>
