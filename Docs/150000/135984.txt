<DOC>
<DOCNO> 135984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko06.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TOKİ’den 1 milyar taksitle daire 
</HEADLINE>
<TEXT>

Toplu Konut İdaresi TOKİ 24 Şubat’ta başlatacağı kampanyada 4.3 milyar lira taksitle villa, 1 milyar lira taksitle daire satacak. Bir odalı dairelerin taksidi 678 milyondan başlıyor 
     FEHİM GENÇ 

     Toplu Konut İdaresi TOKİ İstanbul, Ankara, İzmir ve Gebze’deki 613 adet villa, daire ve işyerini satmak için 24 Şubat’ta yeni bir kampanya başlatıyor. 
     İstanbul’da Ataşehir, Bahçeşehir, Sinanoba ve Mimaroba Ankara’da Bilkent, Ümitkent ve Elvankent İzmir’de Mavişehir ile Gebze’deki Mutlukent’te yer alan gayrimenkuller, peşin satışlarda yüzde 10’a varan indirim, vadeli olarak ise 60 aya varan taksitlerle satılacak. 
     
     Üç yıl vadeyle daire 
     Bahçeşehir’de 59 ile 218 metrekare kullanım alanlarına sahip 198 daire 45 ile 210 milyar lira arasındaki peşin fiyatlardan satılacak. Tek odalı 59 metrekarelik stüdyo daire 24 milyar lirası peşin, 678 milyon liralık taksitlerle 36 ay vadeli olarak 74 metrekarelik daireler de 37 milyar lirası peşin kalanı 1 milyar liralık taksitlerle 36 ay vadeyle satılacak. 
     
4.3 milyar lira taksitle villa      TOKİ, Bahçeşehir’deki 280 ile 506 metrekare arasında kullanım alanlarına sahip 55 villayı, 287 ile 660 milyar lira arasındaki peşin fiyatlardan satışa çıkaracak. Villalar yarısı peşin 36 ay vade seçeneğiyle de satılacak. Kampanyada 280 metrekare kullanım alanına sahip villalar 155 milyarı peşin, 4.3 milyar taksitle 36 vadeli olarak satışa sunulacak. Bahçeşehir’de beş odalı 218 metrekarelik dubleks dairenin peşin fiyatı 210 milyar lira olarak belirlendi. Daire, 113 milyar lirası peşin, 3 milyar 100 milyon lira taksitle 36 ay vadeyle de satılacak. 
     
Ataşehir’de 5 yıl vade      TOKİ, 10 Mart’ta başlatacağı kampanyada ise Ataşehir’de bulunan 59 ile 171 metrekare arasındaki 126 daireyi 70 ile 200 milyar arasında değişen fiyatlarla satacak. Daireler yüzde 30’u peşin kalanı 60 ay vade seçeneğiyle piyasaya sunulacak. Kampanyada 121 metrekarelik bir daire 38 milyar lirası peşin, 1.5 milyar lira taksitle 60 ay vadeli olarak alınabilecek. Kampanya kapsamında ayrıca Sinanoba’da 4 daire, 6 işyeri Mimaroba’da 3 daire 1 işyeri Bilkent’te 99, Mavişehir’de 89, Elvankent’te 2 daire ile Ataşehir’de 28 işyeri satılacak. 
     
Altı ayda bir zam      Vadeli satışlarda yüzde 30 ya da yüzde 50 peşin alınacak ve kalan borç 36 ya da 60 ay vadeyle taksitlendirilecek. Taksitler ve borç bakiyesi ocak ve temmuz dönemlerinde altı aylık TÜFE kadar artırılacak. 
     TOKİ’nin kampanyası, Bahçeşehir’deki gayrimenkuller için 24 Şubat - 31 Mart Ataşehir, Mimaroba, Sinanoba, Bilkent, Elvankent, Ümitkent, Mavişehir ve Mutlukent’teki gayrimenkuller için ise 10 Mart - 18 Nisan tarihleri arasında geçerli olacak. 
     



 EKONOMİ 




















</TEXT>
</DOC>
