<DOC>
<DOCNO> 128453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/spor/spo06.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokartta büyük skandal 
</HEADLINE>
<TEXT>

Türkiye’nin geçen sene kendisine tanınan 8 kişilik kokart kontenjanını kullanmadığı, bu nedenle de bu yıl beklenen artışın gerçekleşmediği ortaya çıktı 
     CEMAL ERSEN 

     Diyalog kopukluğu 
     FIFA’NIN 2002 yılı için Türkiye’nin 7 kişilik kontenjanını 8’e çıkardığı, ancak federasyon ve MHK’nin bu gelişmeden haberi olmadığı için 7 kişinin ismini bildirdiği ortaya çıktı. Futbol Federasyonu ile dönemin FIFA hakem komisyonu başkanı Şenes Erzik arasındaki diyalog kopukluğu nedeniyle Türkiye’nin kokartlı hakem sayısının 8’e çıkmasının önüne geçildiği belirtildi. 
     
     UEFA şaşırdı 
     BU sene beklenen artışın ise bu hatadan kaynaklandığı belirlendi. Geçen sene liste ile ilgili olarak Erzik’e federasyon ve MHK tarafından herhangi bir bilgi verilmediği, FIFA hakem komisyonu başkanının listeyi Zürih’teki toplantı sırasında gördüğü, müdahalede bulunamadığı kaydedildi. UEFA Hakem Komisyonu Başkanı Volker Roth’ın ise Türkiye’nin davranışını şaşkınlıkla karşıladığı öğrenildi. 
     
     Haberleri yok 
     MERKEZ Hakem Kurulu ve federasyon 2002 yılı için FIFA’ya Ali Aydın, Metin Tokat, Orhan Erdemir, Bülent Uzun, Erol Ersoy, Muhittin Boşat ve Mustafa Çulcu’nun adlarını bildirmiş, liste aynen onaylanarak geri gönderilmişti. 8. kontenjandan haberi olmayan MHK, o dönem Serdar Tatlı üzerinde durmuş, ancak genç hakemin sakatlığı ileri sürülerek 7 kişilik liste ile yetinilmişti. 
     



 SPOR 
























</TEXT>
</DOC>
