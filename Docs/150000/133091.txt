<DOC>
<DOCNO> 133091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/sazak.html </URL>
<DATE> 2003/01/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Uğur Mumcu’ya özlem 
</HEADLINE>
<TEXT>

     Aydınlarını koruyamayan bir ülkede Mumcu suikastının faili meçhul’ kalmaması için devlet adına namus sözü’ veren iktidarların peşini bırakmayacak, Uğur Ağabey’i unutmayacaktık.’ 
     Halk sözünü tuttu. 
     Uğur Mumcu her yıl özlemle anılıyor, Cumhuriyet gazetesindeki köşesindeki yazılarının değeri, onu susturanların amaçladıklarının aksine daha çok değer kazanıyor. Genç kuşaklar Mumcu’yu, cesur eşi Güldal Hanım’ın yönetimindeki Uğur Mumcu Araştırmacı Gazetecilik Vakfı’nın um ag yayımladığı kitapları okuyarak, etkinliklere katılarak tanıyorlar. Böylece Mumcu’nun taşıdığı Cumhuriyet Türkiyesi’nin aydınlanmacı bayrağı, demokrasi, özgürlük ve hukuk mücadelesi geleceğe taşınıyor. 
     Mumcu unutulmadı. 
     Halk sözünü tuttu. 
     Ya devlet 
     Mumcu suikastı aydınlatılabildi mi 
     Yeni faili meçhuller’in önü alınabildi mi 
     Ahmet Taner Kışlalı korunabildi mi 
     Abdi İpekçi’den Çetin Emeç’e, Muammer Aksoy’dan Bahriye Üçok’a, Onat Kutlar’a uzanan aydın cinayetleri’nin gizi niye çözülemiyor Ankara’daki Hablemitoğlu, Diyarbakır’daki Gaffar Okkan’ı kimler öldürdü 
     Cumhuriyet gazetesinin Uğur Mumcu özel sayısı’nda eşi Güldal Mumcu içinde taşıdığı kuşkuyu Işık Kansu’yla paylaşmış 
     "Davayı soruşturan DGM savcısı şubatın 18’inde, yani olaydan 25 gün sonra eve benim bilgime başvurmaya geldiğinde Bu işi devlet yapmıştır. Siyasi iktidar isterse çözer’ demiştir. 
     Bu suikastı gerçekleştirenlerin ardındaki güçler tümüyle ortaya çıkmadığı sürece, bu cinayetlerin hepsi faili meçhul bence. Tetikçileri bulup, bunların arkasındaki yapılanmayı ortaya çıkarmamak işin kolayına kaçmak olur. Hatta işin siyasi yanını görmemek olur." 
     Güldal Mumcu, vicdanlara seslenmek yerine dünyada insan’ olarak yaşamanın gereği sorgulama refleksini anımsatıyor 
     "Hem kişiler, hem toplumlar, terörün desteklenmesi olgusuyla yüzleşmedikleri sürece bu dünyada ne terör kalkar, ne de savaş " 
     Terör kurbanı Uğur Mumcu, öldürülen öteki aydınlar, İpekçi’ler, Kışlalı’lar gibi barış adamıydı. 
     Körfez Savaşı ardından PKK terörü Güneydoğu’yu kuşattığında ABD’nin Çekiç Güç’le bölgeye yerleşme stratejisine Sevr’ örneğinden hareketle karşı çıkmıştı 
     "Çekiç Güç ne anlama geliyor Ülke savunmasının bir bölümünü taşeron’a vermek anlamına geliyor. Hem bu anlama geliyor hem de Irak’ın iç işlerine karışma anlamına. İşlev bununla da bitmiyor. Çekiç Güç, Kuzey Irak’ta oluşan Kürt federe devleti’nin kurulup gelişmesini sağlıyor. Sevr Anlaşması’nın uygulanması anlamına geliyor." 
     Defalarca yazmıştı 
     ABD, Ortadoğu’yu gün geçtikçe egemenliği altına alıyor.’ 
     Mumcu’yu unutmayacağız. 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
