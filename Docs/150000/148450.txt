<DOC>
<DOCNO> 148450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/ekonomi/eko07.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak yine halktan çıkacak 
</HEADLINE>
<TEXT>

Hükümet, DSİ’nin barajlara parasız verdiği suya fiyat koyarak, gelir için senet çıkaracak. Su parası elektrik fiyatına yansıyacağından, kaynak vatandaştan çıkacak 
     EKONOMİ SERVİSİ 

     Kaynak arayışında gelir ortaklığı senetleri çıkarılması alternatifi ağırlık kazanırken, hükümetin üzerinde durduğu baraj gelirleri seçeneğinde, kaynağın yine vatandaştan çıkarılacağı belli oldu. 
     Bilindiği gibi yeni kaynak arayan hükümet, hibe, gönül havuzu’, savaş tahvili’, gelir ortaklığı senedi’ gibi çeşitli alternatifleri değerlendirmek üzere Devlet Bakanı Ali Babacan başkanlığında kaynak komitesi’ kurmuştu. Enerji ve Maliye Bakanlıkları, Devlet Planlama Teşkilatı ve Hazine’nin katılımıyla yapılan model çalışmasında öncelik baraj gelirlerine verildi. 
     Bu modele göre Devlet Su İşleri DSİ şimdiye kadar para almadan verdiği suyu, bundan sonra elektrik üreten kamu kurumlarına para ile satacak. Buradan sağlanacak DSİ gelirlerine dayalı senet çıkarılacak. 
     
     İki taraftan gelir 
     Hükümetin 10 -15 milyar dolar gelir hedefi ile hazırladığı modele göre, DSİ’den suyu alan TEAŞ da elektrik satış gelirleri için ortaklık senedi çıkaracak. Böylece hem suyun gelirine dayalı, hem de barajdan sağlanan elektriğin gelirine dayalı senet çıkarılmış olacak. 
     Ancak, hükümetin üzerinde çalıştığı bu modelde şimdiye kadar baraj suyuna para ödemeyen TEAŞ’ın, bundan sonra su parası ödeyecek olması, bunun maliyet olarak elektrik fiyatlarına yansımasını kaçınılmaz kılacağından, sonunda abonenin ödediği elektrik faturasına yansımış olacak. 
     


SİYASET 




















</TEXT>
</DOC>
