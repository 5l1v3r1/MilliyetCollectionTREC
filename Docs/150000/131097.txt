<DOC>
<DOCNO> 131097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/dunya/dun02.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ABD’den yardım istedi 
</HEADLINE>
<TEXT>

Washington’ın, Annan Planı’nda beş önemli değişiklik sağlamasını isteyen Ankara, ABD bunu yaparsa, Kıbrıs sorunu çözülebilir’ diyor 
     YASEMİN ÇONGAR Washington 

     Türkiye, Washington’ın Kıbrıs konusunda "ağırlıklı biçimde" devreye girerek, Annan Planı’nda Türk tarafının temel kaygılarını giderecek yönde değişiklik yapmasını istedi. Talebini, ABD’ye diplomatik kanallardan ileten Ankara, "BM Genel Sekreteri’nin önerileri, bir çözüm zemini değil, sadece müzakere zemini oluşturuyor. Ancak bu müzakarelerden sonuç alınıp kısa süre içinde çözüm sağlanmasının tek yolu, bu plandaki beş noktada, Türk tarafının kabul edebileceği yönde değişiklik sağlanması. Bu değişiklikleri sağlayabilecek tek ülke de ABD" dedi. Türkiye, ABD’den beklentisini şekillendirirken, "Şu anda Ankara’da, Kıbrıs sorununu çözmek isteyen bir hükümet var. Bu hükümetin elini rahatlatmak istiyorsanız, Annan Planı’nda değişiklik sağlayın" argümanını da kullandı. 
     Ankara’nın, Annan Planı kapsamında değişiklik istediği beş konu, "toprak paylaşımı, Kıbrıs’ta göç edenlerin hakları, 1960 garantilerinin korunması, Türkiye’den Kıbrıs’a yerleşenlerin durumu, eşitlik egemenlik " unsurları olarak sıralanıyor. 
     



 DÜNYA 












</TEXT>
</DOC>
