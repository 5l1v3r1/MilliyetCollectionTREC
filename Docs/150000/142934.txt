<DOC>
<DOCNO> 142934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/siyaset/siy03.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişmanlık yasasının kapsamı genişliyor 
</HEADLINE>
<TEXT>

     ANKARA Milliyet 

     İçişleri Bakanlığı, terör örgütlerinin faaliyetlerini kesintiye uğratmak amacıyla yeni bir Pişmanlık Yasa Tasarısı hazırlığına başladı. Yeni tasarının geniş kapsamlı olacağı ve kademeli faydalanma sağlayacağı öğrenildi. 
     
     Kademeli faydalanma 
     Emniyet Genel Müdürlüğü’nce hazırlanan taslakta, daha önce olduğu gibi "örgütü idare edenler ve altındaki yönetim kadrosu" kapsam dışında bırakılacak. Özellikle PKK - KADEK’te yaşanan yönetim sorunları göz önüne alınarak hazırlanan tasarıda, sol örgütlerin "Merkez Komite", sağ örgütlerin "Şura" ve PKK’nın "Başkanlık Konseyi ve Yürütme Kurulu" üyeleri yasa kapsamına alınmayacak. 
     Yasa tasarısında "kademeli faydalanma" uygulaması getirilecek. Ayrıca, faydalanma alanı genişletilecek. Dağdaki örgüt grubunun komutanı da yasadan yararlanabilecek. Bunun yanı sıra bazı suçlarda yasanın sürekliliğinin sağlanması öngörüldü. 


 SİYASET 













</TEXT>
</DOC>
