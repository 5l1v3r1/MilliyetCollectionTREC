<DOC>
<DOCNO> 136178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yazar/temelkuran.html </URL>
<DATE> 2003/02/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bu savaşı durdurabilirsiniz 
</HEADLINE>
<TEXT>

     
     Brezilya’da Dünya Sosyal Forumu’nda, ardından da Arjantin’deydim. Artık döndüm. Bilhassa Arjantin’le ilgili, "başka bir hayatın, başka bir dünyanın mümkün olduğunu" kanıtlayan ve gözlerinizi yerinden uğratacak hik yelerimi daha sonraya saklıyorum. Şimdi acilen savaşla ilgili söylenmesi mecburiyet arz eden cümlelere geçiyorum. YANİ, YENİDEN MERHABA 
     BBC World’de Türkiye ile ilgili bir haber... Konu, Türkiye’deki savaş karşıtı gösteriler. Muhabir, Türkiye’nin yüzde 90’ından fazlasının savaşa karşı olduğunu anlatırken yapılan eylemlerden görüntüler veriliyor. Gözünüzü sevdiğim ülkemin haysiyetli insanları Neyse... BBC haberleri mutlaka iki tarafın da görüşü alınarak yapılır. Ama bu haber öyle değil. Haber besbelli ki savaşa karşı O kadar Bu birincisi. İkincisi... 
     Porto Alegre’deki Dünya Sosyal Forumu’nda Noam Chomsky konuşuyor. Binlerce kişinin dinlediği konuşma, forumun en mühim toplantısında oluyor. Chomsky, Türkiye hükümetinin, ABD’nin ekonomik çıkarlarına hizmet eden Irak saldırısı planına nasıl "servis vereceğini" anlatıyor, elbette yine sayılar ve tarihler vererek, net bir biçimde. Sonra ekliyor 
     "Türkiye’nin yüzde 90’ından fazlası savaşa karşı oysa " 
     Daha başka örnekler de var ama lafı uzatmadan cümleyi söyleyeyim 
     Dünyanın gözü Türkiye’nin üzerinde aslında. İnsanlık tarihinin bütün hukuki ve ahlaki birimine rağmen çıkarılmaya çalışılan bu savaşın kaderi Türkiye’nin elinde. Yani bu, sadece Türkiye’nin güney sınırındaki çıkarları, ABD’den alacağı milyar dolarlar kadar küçük bir mesele değil. 
     
Doymayan devin lokması      Savaşa karşı olan iki güçlü ülke Almanya ve Fransa hükümetleri, Irak’a yapılacak saldırının bütün sorumluluğu, sanki ABD’nin güdümünde bir örgüt değilmiş de hakikaten insanlığın hakkaniyet ölçütlerini temsil ediyormuş gibi BM’nin üzerine attı. Yani BM evet derse bu savaş onlar için resmi düzeyde "haklı" hale gelecek. Türkiye’nin ise sorumluluğu atacağı daha üst bir kurum yok, bu savaşa katılıp katılmayacağına Meclisi’nde karar verecek. O yüzden bu yazı AKP milletvekillerine hitaben yazılmaktadır 
     Hanımlar beyler, bu savaşı durdurabilirsiniz 
     Bu savaş ABD’nin savaşıdır, biliyorsunuz. ABD adlı hiç doymayacak deve Irak adlı bir lokmanın taşınmasıdır. Dev, bu lokmayla durmayacak, fethetmeye devam edecektir. Sizlerin bu savaşı en az benim kadar istemediğinizi biliyorum. Hatta lideriniz Tayyip Bey’in "ABD Körfez Savaşı’nda verdiği sözleri yerine getirmediği için yoğurdu üfleyerek yiyoruz" sözlerinin sizi de en az benim kadar rahatsız ettiğini, sizin bu savaştan "para kazanmak" gibi ihtiraslar içerisinde olmadığınızı tahmin ediyorum. 
     
Devin dudakları      Önümüzdeki günlerde sizler, tek tek sizler, uygarlığın küstah ve aç gözlü bir deve kurban taşımaya devam edip etmeyeceğine karar vereceksiniz. Bu büyük kararı verirken kendinizi "Evet" oyu vermeye mecbur hissederken vicdanınızı rahatlatmak için kullanabileceğiniz az sayıdaki argümandan en önemlisi, Kuzey Irak’taki Türkiye çıkarlarının korunması olacaktır herhalde. Uluslararası ilişkiler Profesörü Baskın Oran’ın size de göndermiş olduğu mektubunda söyledikleri bu konuda şüphesiz doğrudur 
     "Bundan sonra Kuzey Irak’ta bir Kürt Federe devletinin kurulması ABD’nin iki dudağı arasında olacaktır ve artık Türkiye bu iki dudağa bakacaktır." 
     Yani, oylamada "Evet" oyu verip, eve gittikten sonra eşlerinize, çocuklarınıza, "İşler sizin bildiğiniz gibi değil" diyerek yapacağınız bir açıklama yok. 
     
Türkiye size emir veriyor      Sayın AKP milletvekilleri, evet çocuklar ölecek, bir ülke yok olacak, evet. Siz bu alçakça savaşa çocuklarımızı göndereceksiniz, ölecekler. Ama işte sadece bunlar değil hanımlar beyler. Siz önümüzdeki günlerde insanlığın h l var olup olmadığına karar vereceksiniz. Ellerinizde uygarlığın geleceğini tutuyorsunuz. Tereddüt ediniz Hamımlar, beyler bu bir rica değil, temsil ettiğiniz Türkiye halkının emridir. Unutmayınız 
     
     







Yine hukuk... 


İkindi ışıkları 


Gurkha değiliz 


Millete seslenmenin önemi 


Kurban edilen kim 


Washington notları 


Bu savaşı durdurabilirsiniz 


ABD ile komşu olurken Gül’ün kaçan uykusu 


Kurbanın seçimi de, kesimi de önemli 


</TEXT>
</DOC>
