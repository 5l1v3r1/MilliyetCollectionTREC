<DOC>
<DOCNO> 112308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko09a.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Rapor, müzakere tarihi için engel değil 
</HEADLINE>
<TEXT>

     Türk Sanayicileri ve İşadamları Derneği TÜSİAD , AB Komisyonu İlerleme Raporu’nun Kopenhag Zirvesi’nde Türkiye’ye müzakere tarihi verilmesine engel teşkil etmeyeceğini bildirdi. 
     TÜSİAD, dün açıklanan İlerleme Raporu ile ilgili bir açıklama yaptı. Açıklamada, "TÜSİAD, Raporun Kopenhag Zirvesi’nde Türkiye’ye müzakere tarihi verilmesine engel teşkil etmeyeceğini düşünmekte, ancak raporun ilişkiler geleceği açısından ulaştığı sonucu ve önerileri kısıtlı bulmaktadır. Komisyon’nun önerdiği yenilenmiş üyelik öncesi strateji, yapıcı olmakla birlikte tam üyelik müzakerelerinin başlamasının bir alternatifi olmamalıdır" denildi. 
     
     Özel statü olmaz’ 
     TÜSİAD Başkanı Tuncay Özilhan da Anadolu Vakfı’nca Kocaeli’nin Gebze İlçesi’nde yaptırılan İnönü İlköğretim Okulu’nun açılış töreninden sonra, yaptığı açıklamada, müzakere tarihi alınmasının, seçimden daha önemli olduğunu söyledi. Özilhan, "Partiler şu anda seçim çalışmalarını yürütüyorlar ama bana göre AB’den tarih almak, seçim sonuçlarından daha önemli. Türkiye’ye özel statüyü kabul edemez" dedi. 
     



 EKONOMİ 
























</TEXT>
</DOC>
