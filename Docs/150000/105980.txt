<DOC>
<DOCNO> 105980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/guncel/gun06.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS’li çocuğa yasak’ kalktı 
</HEADLINE>
<TEXT>

     ALİ ÖZKAYA İzmir DHA 

     Nazif - Neşe O. çiftinin HIV virüsü taşıyan 6 yaşındaki oğlu Y.O.’nun anasınıfına yapılan kaydının silinmesi üzerine soruşturma başlatan İzmir İl Milli Eğitim Müdürü Behçet Yavuz, Y.O.’nun başka bir okula kaydedileceğini ya da evde özel eğitim verileceğini açıkladı. 
     
     Öğrenim hakkı alınamaz 
     20 günlük bebekken tedavisi sırasında Kızılay’ın verdiği kandan AIDS’e yakalanan 6 yaşındaki Y.’nin Şehit Komando Er Fatih Özcan İlköğretim Okulu’nun anasınıfına yapılan kaydı AIDS olduğu gerekçesiyle silinmişti. Herkesin olduğu gibi, HIV virüsü taşıyan Y.’nin de öğrenim hakkı bulunduğunu dile getiren Yavuz, "Diğer veliler açısından çok hassas bir konu. Hastalığıyla ilgili konu doktorların uzmanlık alanı" dedi. 
     
     Evde özel ders imk nı 
     Y.’nin okul öncesi isteğe bağlı eğitim yaşında bulunduğuna değinen Yavuz, "Ailesiyle görüşeceğiz. Eğer isterlerse, öğrenciyi deşifre etmeyecek şekilde başka bir okulda okumasını sağlayabiliriz. Ayrıca hastanelerde eğitim verdiğimiz çocuklar gibi Y.’ye de evinde özel eğitim imk nı sağlayabiliriz" diye konuştu. 
     



 GÜNCEL 




















</TEXT>
</DOC>
