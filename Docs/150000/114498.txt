<DOC>
<DOCNO> 114498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur13.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç doktor hunharca öldürüldü 
</HEADLINE>
<TEXT>

     Antalya'nın Manavgat İlçesi'ndeki Özel Akdeniz Hastanesi'nde dahiliye uzmanı olarak görev yapan Metin Çetin 34 , evinde öldürülmüş halde bulundu. 
     Manavgat'ın Aydınevler Mahallesi'nde yaşayan Dr. Metin Çetin'e 34 ait dairenin kapısının kırık olmasından şüphelenen komşuları, polise haber verdi. 
     Olay yerine gelen polis, evli ve bir çocuk babası olduğu belirtilen Çetin'in cesedini buldu. Manavgat Devlet Hastanesi'nde yapılan otopside, genç doktorun göğsüne ve kasığına 5 bıçak darbesi aldığı, başının arkasına ise satır olduğu tahmin edilen kesici bir aletle vurulduğu belirlendi. 
     Yaklaşık 2 yıldır Özel Akdeniz Hastanesi'nde çalıştığı belirtilen Metin Çetin'in eşi ve çocuğunun, yakınlarını ziyaret etmek amacıyla ilçe dışında olduğu belirtildi. 
     





</TEXT>
</DOC>
