<DOC>
<DOCNO> 145089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur06.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuvvet komutanları Baykal'ı da ziyaret etti... 
</HEADLINE>
<TEXT>

     Kuvvet komutanları, CHP Genel Başkanı Deniz Baykal'ı ziyaret ettiler. 
     Genelkurmay Başkanı Orgeneral Hilmi Özkök, Kara Kuvvetleri Komutanı Orgeneral Aytaç Yalman, Hava Kuvvetleri Komutanı Orgeneral Cumhur Asparuk, Deniz Kuvvetleri Oramiral Bülent Alpkaya ile Jandarma Genel Komutanı Orgeneral Şener Eruygur, ziyaret için, saat 10.10'da, CHP Genel Merkezi'ne geldiler. 
     Komutanları, parti genel merkezine gelişlerinde, CHP Genel Sekreteri Önder Sav, Genel Başkan Yardımcıları İnal Batu ve Cevdet Selvi karşıladı. 
     Baykal, parti genel merkezine gelişinde, gazetecilerin, komutanların ziyaretine ilişkin soruları üzerine, ''Nezaket ziyareti. İade-i ziyaret herhalde'' dedi. 
     Komutanların Güneydoğu'ya gideceklerinin anımsatılması üzerine de Baykal, ''Uygun bir zamanlama. Konuşacak çok şey var'' diye konuştu. 
     




</TEXT>
</DOC>
