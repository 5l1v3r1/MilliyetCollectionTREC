<DOC>
<DOCNO> 129622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur39.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Düştükten sonra uçakta yangın çıktı... 
</HEADLINE>
<TEXT>

     Ulaştırma Bakanı Binali Yıldırım, Diyarbakır'da meydana gelen uçak kazasıyla ilgili olarak üst düzey bürokratlar ve sivil havacılık kuruluşlarının yöneticileriyle bakanlıkta biraraya geldi. 
     İstanbul-Diyarbakır seferini yapan RJ-100 tipi TK 634 sefer sayılı uçağın düştüğü haberinin bakanlığa ulaşmasının hemen ardından, Ulaştırma Bakanı Binali Yıldırım, Ulaştırma Bakanlığı Müsteşarı Münir Kutluata, Sivil Havacılık Genel Müdürü Serdar Cebeci ile DHMİ Genel Müdürlüğü ve diğer üst düzey bakanlık yöneticileri, bakanlıkta biraraya geldi. 
     Toplantıda, uçak kazasıyla ilgili bilgilerin toparlanması ve kaza sonrası alınması gereken önlemlerle ilgili hazırlıkların görüşüldüğü bildirildi. 
     Öte yandan, alınan ilk bilgilere göre, THY uçağında, düşmesinden hemen sonra yangın çıktı. Enkazdan kurtulan 5 yolcu, yaralı olarak Diyarbakır'daki hastanelere kaldırıldı. 
     





</TEXT>
</DOC>
