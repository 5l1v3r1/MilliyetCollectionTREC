<DOC>
<DOCNO> 129046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sondun08.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı yetkililerden Saddam'a "Savaşmaya hazırız" 
</HEADLINE>
<TEXT>

     Irak Devrim Komuta Konseyi, ''Irak ordusunun ABD, İngiltere ve Siyonistlere karşı savaşmaya hazır olduğunu'' bildirdi. 
     Konsey üyeleri, Irak ordusunun kuruluşunun 82. yıldönümü dolayısıyla Devlet Başkanı Saddam Hüseyin'e gönderdikleri kutlama mesajında, ''Irak ordusunun her türlü komployu başarısızlığa uğratacağını'' belirttiler. 
     Devrim Komuta Konseyi Başkan Yardımcısı İzzet İbrahim, Saddam Hüseyin'e gönderdiği telgrafta, ordunun, ''Siyonistlerce işgal edilen toprakları kurtarmak için cihat bayrağını taşımaya istidadı bulunduğunu'' belirtirken, Devlet Başkan Yardımcısı Taha Yasin Ramazan, ordunun ''bölgedeki petrol yataklarını ele geçirmeye ve kendi çıkarları için Siyonistlerin işgalini pekiştirmeye çalışan Amerikan yönetimine karşı koyacağını'' ifade etti. 
     Savunma Bakanı Korgeneral Sultan Haşim Ahmed de, ordunun Amerikalı, İngiliz ve Siyonistelere karşı savaşacağını kaydetti. 
     Devrim Komuta Konseyi'nin diğer üyeleri de Devlet Başkanı Saddam Hüseyin'e benzer mesajlar gönderdi. 
     





</TEXT>
</DOC>
