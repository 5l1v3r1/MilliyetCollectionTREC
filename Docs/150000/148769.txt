<DOC>
<DOCNO> 148769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/zbirand.html </URL>
<DATE> 2003/04/10/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Fischer'e kızıp AB'den vaz mı geçelim 
</HEADLINE>
<TEXT>

     Öyle bir dil kullanıyorlar ki, Türk halkına "vatandaşlar bırakın AB rüyasını, bunlar bizi hiçbir zaman tam üye yapmayacaklar" dedikten sonra, kimi açıkça kimi üstü kapalı olarak devam ediyorlar 
     AB'ye tam üyelik için gereken demokratik reformları yapmayalım, ekonomimizi düzeltmeyelim, Kıbrıs'ın üstüne yatalım. 
     İnanılır gibi değil. 
     Alman Dışişleri Bakanı Fischer, belgeseldeki konuşmalara göre, Danimarka Dışişleri Bakanı Möller'e önce "Türklerin tepkisini çekmeyecek bir tarih verilmesini" söylemiş. Ardından da, gerek kalmadığını düşünmüş olacak ki, "unut onu" demiş. 
     Şimdi ne yapalım 
     Alman Dışişleri Bakanı ikili oynuyor diye, örneğin idam kararını geri mi getirelim Kürtçe dil eğitimini ve yayın hakkını tekrar yasaklayalım mı İşkenceyi yaygınlaştırıp İnsan Haklarıyla ilgili kısıtlamaları arttıralım mı 
     Bunun neresinde mantık var 
     Bütün reformları istemeyerek ve sırf AB'nin gözünü boyamak için mi yerine getiriyoruz Bu reformlar bizim daha sağlıklı bir toplum olmamazı sağlamayacak mı Bütün yaptıklarımız, toplumumuzun onurlu ve rahat yaşaması için gerekli değil mi 
     Kendimiz için gerekli reformların dışında AB ne dayatıyor da, biz nerede ödüne zorlanıyoruz 
     
     OYSA BU BELGESEL TÜRKİYE'NİN İŞİNE YARAR 
     Herkese ve her olaya çarpık bakıyoruz.bu belgesele gösterdiğimiz tepki de, bu alışkanlığımızı doğruluyor. Oysa, bu konuşmalar son derece ilginç bazı gerçekleri ortaya koyuyor. 
     Herşeyden önce, Almanya'nın Türkiye konusunda son dakikaya kadar karar veremediğini, tereddütler geçirdiğini ve diğer AB ülkelerinden Türkiye lehine herhangi bir istek veya destek gelmeyince tarih konusundan vazgeçtiğini gösteriyor. 
     Yani yepyeni bir bulgu ile karşı karşıyayız. 
     Avrupa Birliği içindeki şaşkınlık, kararsızlık açıkça hissediliyor. 
     Türkiye bundan sonraki çabalarını, işte bu verilerden hareket ederek sürdürmelidir. Kızıp, küsmek değil, tam aksine üstüne gitmek gerekmektedir. 
     Bu köşe'de bir konunun altını ısrarla çiziyoruz. 
     AB üyeliği Türkiye'nin hakkıdır. Diğer üyelerin büyük çoğunluğu da, çeşitli nedenlerle bu üyeliğe ya karşı çıkıyor veya geciktirilmesini istiyorlar. Ancak şu veya bu AB'li bakanının farklı düşünmesi, kiminin gizli gündemi bulunması veya kötü niyetli olması önemli değildir. Önemli olan Türkiye'nin hedefine varması, hakkını alabilmesidir. Eğer etrafımızdakilere kızıp küserek politika yaparsak bir yere varamayız. 
     Danimarka televizyonundaki belgesel bir açıdan Türkiye'nin aleyhine değil, tam aksine derslerle dolu. 
     Bağcıyı dövmek yerine, gelin kendi politikalarımıza ince ayar yapalım ve hedefimize ulaşalım. 
     
     
     
YÖNETMENİN YARISI İLETİŞİMDİR...      Eskiden belki farklıydı, ancak artık kaçınılmazlaştı. 
     Bir ülkeyi yönetmenin ve dış politika yapmanın yarısı doğru kararları almak ise, diğer yarısı iletişimi sağlamaktır. Yani, aldığınız kararları ve gerekçelerini topluma ve dünyaya anlatma sanatıdır. Türkiyemizi yönetenlerin hiç bilmedikleri ve öğrenmek dahi istemedikleri bir sanat. 
     Ülkeler aldıkları kararları kendi toplumlarına veya dünyaya ne kadar iyi anlatabilirlerse, o oranda destek sağlayabiliyorlar. 
     Örneğin, Türk hükümeti Kuzey Irak ile ilgili tutumunu dünyaya doğru dürüst yansıtabilseydi, üstümüze bu oranda baskı çekmezdik. 
     Hala "kardeşim anadolu Ajansına yazılı açıklama yaptık ya..." yaklaşımıyla yetiniyoruz. 
     Hala dünyanın televizyonların etrafında döndüğünü anlayamıyoruz. 
     Washignton ile ilişkilerde de aynı durum söz konusu. 
     "Biz haklıyız, neden anlatalım Gelsinler ve bizi dinlesinler" diyoruz. 
     Hem içeriye ve dışarıya derdimizi doğru dürüst yansıtmıyoruz, ardından da medya'yı suçluyoruz. 
     Televizyonlara çıkan resmi yetkililer ya abuk sobuk gerekçeler gösteriyor ve haklı olduğumuz konuları da çarpıtıyorlar veya işler tamamen kontrolden çıkınca da tüm konuşmalar yasaklanıyor. 
     Ülkemizde iletişimin ne olduğunu ve nasıl gerçekleştirilmesi gerektiğini bilen insanlar var. Bari bunlara sorsalar ve öğrenseler. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







</TEXT>
</DOC>
