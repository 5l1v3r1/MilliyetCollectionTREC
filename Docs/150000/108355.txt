<DOC>
<DOCNO> 108355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/dunya/adun.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Stoiber’den ince ayar 
</HEADLINE>
<TEXT>

Seçim yarışında Schröder’in gerisine düşen sağcı lider, yabancı düşmanlığının dozunu azalttı 
     DIŞ HABERLER SERVİSİ 

     Almanya’da bu pazar yapılacak genel seçimde Sosyal Demokrat Başbakan Gerhard Schröder’in en ciddi rakibi, muhafazak r CDU CSU partilerinin adayı Edmund Stoiber, seçim kampanyasında, çoğunluğunu Türklerin oluşturduğu yabancılar ve göçmen işçiler konusunu işlemeye başladı. 
     Şimdiye kadar göçmen sorununu gündeme getirmemeye özen gösteren ancak kamuoyu yoklamalarında Schröder’in gerisinde kalınca, en önemli silahına sarılan Stoiber, bir taraftan da bu konudaki "sert" görüşlerini yumuşattı. 1998’deki seçim öncesinde suç işleyen Türklerin Türkiye’ye gönderilmesini bile isteyen sağcı lider, şimdi bu fikrinden vazgeçerek, genel olarak yabancıların, özel olarak da en büyük yabancı grubunu oluşturan Türklerin Almanlarla entegre olmasını önerdi. 
     Yabancı işçilerin vasıfsız işlerde çalışmasını kolaylaştıran yeni vatandaşlık yasasını değiştireceğini açıklayan Stoiber, yabancıları dil kursuna göndereceğini ve toplumla uyumlu hale getireceğini söyledi. Gözlemciler, Stoiber’in seçmeni "aşırı uçta ve yabancı düşmanı bir lider" olmadığına ikna etmek istediğini belirtiyorlar. 
     
Domatese şemsiye barajı      Hıristiyan - demokrat lider Edmund Stoiber, Stuttgart’taki seçim toplantısında karşıtlarının çürük domates saldırısından kendisini şemsiye barajı ile korudu. 
     



 DÜNYA 














</TEXT>
</DOC>
