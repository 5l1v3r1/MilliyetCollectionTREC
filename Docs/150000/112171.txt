<DOC>
<DOCNO> 112171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yasam/yas08.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Su iç, hızlı öğren 
</HEADLINE>
<TEXT>

Okulda susuzluğunu gideremeyen öğrencilerin derslerde dikkatini toplayamadığı ve sınavlarda kötü sonuç aldığı görüldü 
     DIŞ HABERLER SERVİSİ 

     İNGİLTERE’DE, yapılan bir araştırma, su kaybının giderilmemesinin, ilk ve orta eğitim çağındaki öğrencilerin zihinsel gelişimini olumsuz etkilediğini ortaya çıkardı. Okulda susuzluğunu gideremeyen öğrencilerin derslerde dikkatini toplayamadığı ve sınavlarda kötü sonuç aldığı görüldü. Sağlık sorunlarına da yol açan susuzluğun bazı öğrencilerde de öfke nöbetleri veya uyuşukluk yarattığı tespit edildi. 
     
     Sınavları etkiliyor 
     ÖĞRENCİLERE su verilmesinin sorunları ortadan kaldırdığı ve yeterince su içen öğrencilerin sınavlarda daha başarılı oldukları gözlendi. Öğrencilerin baş ve mide ağrılarının da sadece su verilerek tedavi edildiği saptandı. Öğlen aralarında içilen suyun yaramaz çocukları uslu öğrencilere dönüştürdüğü de görüldü. 
     
     



 YAŞAM 

















</TEXT>
</DOC>
