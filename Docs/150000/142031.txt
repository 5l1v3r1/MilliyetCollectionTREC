<DOC>
<DOCNO> 142031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko29.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono piyasasında faizler yüzde 56.78'e çıktı... 
</HEADLINE>
<TEXT>

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli, bugün valörlü tahvilin basit getirisi yüzde 56.52'den, bileşik getirisi ise yüzde 56.78'den kapandı. 
     Bu kağıdın aynı gün valörlü işlemlerinde, bileşik getiride 0.26 puanlık artış belirlendi. 
     3 Mart 2004 vadeli tahvilin dünkü aynı gün valörlü işlemlerinde basit getiri yüzde 56.30'dan, bileşik getiri yüzde 56.52'den kapanmıştı. 
     
     KOTASYONLAR 
     Bankalararası dolar kotasyonlarında da piyasa açılışına göre artış yaşandı. 
     Saat 14.30 itibariyle bankalararası dolar kotasyonlarında alışta en düşük fiyat 1 milyon 614 bin, en yüksek fiyat 1 milyon 618 bin 500 lira, satışta en düşük fiyat 1 milyon 620 bin lira, en yüksek fiyat da 1 milyon 625 bin lira oldu. 
     Piyasa açılışında en yüksek fiyatlar, alışta 1 milyon 608 bin lira, satışta ise 1 milyon 614 bin lira düzeyinde bulunuyordu. 
     
     PARİTE 
     Uluslararası piyasalarda euro-dolar paritesi 1,1079, sterlin-dolar paritesi 1.6031, yen-dolar paritesi ise 116.82 düzeyinde seyrediyor. 
     
     REPO 
     İMKB Tahvil ve Bono Piyasası Repo-Ters Repo Pazarı'nda, gecelik işlemlerde ortalama faiz yüzde 44.00'den kapandı. 
     Gecelik işlemlerde en düşük oran yüzde 44.00, en yüksek oran da yüzde 44.10 olarak belirlendi. 
     





</TEXT>
</DOC>
