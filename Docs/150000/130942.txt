<DOC>
<DOCNO> 130942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/guclu.html </URL>
<DATE> 2003/01/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Onarım çatıdan mı başlar, temelden mi 
</HEADLINE>
<TEXT>

     Sistemin A’dan Z’ye liğme liğme döküldüğü konusunda herkes hemfikirdir. Köklü bir reform ihtiyacı öteden beri vardır. Ama kimi iktidarlar oy kaygısı nedeniyle kimileri de zor geldiği için bu işe soyunmadı. Ancak AKP’nin bu konuda kararlı olduğu dikkatlerden kaçmıyor. 
     Kararlılıkları takdire şayan. Ama samimiyetleri ve olaya yaklaşım biçimleri bir hayli tartışmalı. Şeffaf değiller. Çme tehlikesiyle karşı karşıya olan binanın tadilatına temelden değil çatıdan başlıyorlar. 
     Bilindiği gibi YÖK ve Milli Eğitim Bakanlığı birbirinden ayrı iki farklı kurum. YÖK’e üniversiteler, MEB’e de ilk ve orta dereceli okullar bağlı. TBMM’de YÖK ile ilgili yasal düzenlemelerin sorumluluğunu Milli Eğitim Bakanı’nın taşıyor olması da ona sonsuz hak sağlamıyor. Anayasa’ya göre bakanın, YÖK ve üniversiteler üzerindeki yetki ve sorumluluğu çok sınırlı. Durum böyle iken Mumcu’nun tam yetkili olduğu Milli Eğitim’i yeniden yapılandırmayı bir kenara bırakıp YÖK ve üniversiteler ile didişmesini anlamak çok zor. 
     YÖK’e de sıra gelmeyecek mi Elbette gelmeli. Ama önce asli işlerinde kendini kanıtlamalı ve temeli sağlam atmalı ki üst katlara ve çatıya sıra gelsin... 
     
Peki YÖK samimi mi      AKP iktidarının yükseköğretim reformu konusunda zaafları bulunduğuna ilişkin iddialar daha uzun süre tartışılacağa benziyor. Peki YÖK Ak süt mü Yoksa kullanım süresini çoktan doldurmuş bir kurum mu Bu da yoğun bir şekilde tartışılması gereken konulardan birisi. 
     YÖK’ün kuruluşundan bugüne kadar esen rüzgara göre yön değiştiren bir yapıya sahip olduğunu hepimiz biliyoruz. Gürüz ve arkadaşları, üniversitelerdeki kadrolaşmadan şikayetçiler. Peki yıllardan beri üniversitelerin üzerinde Demokles’in kılıcı gibi astığı astık, kestiği kestik olan onlar değiller miydi Neden böylesi bir kadrolaşmaya seyirci kaldılar 
     Bir önceki hükümet döneminde Milli Eğitim Bakanı Metin Bostancıoğlu hakkında gensoru verildiğinde, bakanın beceriksizliği bir kenara itilip hemen laiklik ve Atatürkçülüğe sarılınmıştı. Ecevit kürsüye çıkıp "Bakanı gitmesini isteyenler laiklik karşıtları" demişti. Oysa eleştirenlerin en başında Rahşan Hanım geliyordu... 
     Bakan, Başbakan Ecevit’in bu konuşmasıyla gensorudan kurtuldu. Ama Yeni Türkiye Partisi kurulduğunda gemiyi ilk terk edenlerden birisi de o oldu. Ecevit, Bostancıoğlu konusunda hata yaptığını sonradan çok iyi anladı ama iş işten çoktan geçmişti. 
     Şimdi de Gürüz’ün laikliğin şövalyeliğine soyunmasını temkinli karşılamakta yarar var. Bu konuda çok duyarlı olduğu kesin ama üniversiteyle ilgili tartışmaların sürekli bu noktaya getirilerek sorunların sümen altı edilmesine de artık son verilmelidir. 
     YÖK Başkanı’nın dün açıkladığı rakamların hepsi doğru. Ama üniversitelere ve ülkeye ne kadar yararı oldu işte o tartışılır. Yapılanlar, yapılabileceklerin yanında devede kulak kalır. 
     Özetin özeti Kesinlikle bir üniversite reformu yapılmalıdır. Ama önyargılardan uzak olarak. Maalesef hükümet de, YÖK de bu konuda samimiyetten uzak bir görüntü veriyor. Sorunu çözse çözse yine üniversitelerin kendileri çözecektir. 
     
Rektörler Genç Bakış’ta      YÖK ve üniversitelerin yeniden yapılanmasını masaya yatırıyoruz. Bugün öğrenciler soracak rektörler cevaplayacak. Bir başka programda da hükümet ve muhalefet temsilcilerini konuk edeceğiz. Bu gece İstanbul Üniversitesi’ndeyiz. Kanal D’de 23.45’te. Faks 0212. 676 08 97, mail gencbak ist.edu.tr 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
