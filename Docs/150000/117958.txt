<DOC>
<DOCNO> 117958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sondun02.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell, Irak'ı uyarmaları için Arap yetkilileri aradı 
</HEADLINE>
<TEXT>

     ABD Dışişleri Bakanı Colin Powell, BM'nin Irak'ın silahsızlanmasıyla ilgili aldığı son kararın bu ülkenin "son fırsatı" olduğu konusunda Irak'ı uyarmaları için Arap yetkilileri aradı. 
     Amerikalı bir yetkili, Powell'ın, Mısır Dışişleri Bakanı Ahmed Mahir, Suudi Arabistan Dışişleri Bakanı Suud El Faysal ve Arap Birliği Genel Sekreteri Amr Musa'yı arayarak, Bağdat yönetimine, BM Güvenlik Konseyi'nin aldığı yeni kararın "son fırsat" olduğunu hatırlatmalarını istediğini söyledi. 
     Amerikalı yetkili, Powell'ın, Irak'ın BM kararını kabul etmesi, silah programını beyan etmesi ve nihayetinde de kitle imha silahlarını tamamen yok etmesi gerektiğini vurguladığını belirtti. 
     





</TEXT>
</DOC>
