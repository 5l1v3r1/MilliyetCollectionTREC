<DOC>
<DOCNO> 122317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sonspo11.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da kriz sürüyor... 
</HEADLINE>
<TEXT>

     Bursaspor, ''Zirveyi hedefleyen kulüp'' sloganıyla başladığı ligin 15. haftası sonunda, 13 puanla klasmanda plakası olan ''16''ya demir attı. 
     Fenerbahçe karşısında 7-1'lik skorla alınan tarihi yenilginin ardından futbolcuların kadro dışı bırakılması ve ağır para cezası gibi radikal kararlar sorunu çözümlemezken, Elazığspor bebarerliği sonrası Nejat Biyediç'in yerine Erdoğan Arıca'nın getirilmesi de, Bursaspor'a ''ilaç'' olmadı. 
     Arıca yönetimindeki ilk maçında Altay'a konuk olan yeşil-beyazlı takım, İzmir'den de eliboş döndü. Bursaspor'un Altay karşısında sergilediği futbol camiada memnuniyetsizlik yaratırken, alınan 2-1'lik yenilgi geleceğe dair karamsarlığı daha da artırdı. 
     Ligde son galibiyetini 6. haftada 4-1'lik skorla alan Bursaspor, daha sonra oynadığı 9 maçın sadece 4'ünden puan çıkarmayı başarırken, 5 karşılaşmadan boynu bükük ayrıldı. 
     Ligde, 15. hafta sonunda 13 puanla 16. sırada bulunan yeşil-beyazlı takım, 20 gol atıp 30 gol yerken, son 9 haftalık süreçte attığı 9 karşılık filelerinde toplam 21 gol buldu. 
Bursaspor'un son 9 maçta oynadığı maçlar ve skorları şöyle 

7. Hafta Göztepe-Bursaspor.......... 1-1 
8. Hafta Bursaspor-Trabzonspor...... 1-2 
9. Hafta Ankaragücü-Bursaspor....... 4-0 
10. Hafta Bursaspor-Gaziantepspor... 1-1 
11. Hafta Denizlispor-Bursaspor..... 2-2 
12. Hafta Bursaspor-Malatyaspor..... 1-1 
13. Hafta Fenerbahçe-Bursaspor...... 7-1 
14. Hafta Bursaspor-Elazığspor...... 1-1 
15. Hafta Altay-Bursaspor........... 2-1 
     





</TEXT>
</DOC>
