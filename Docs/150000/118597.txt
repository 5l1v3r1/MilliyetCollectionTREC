<DOC>
<DOCNO> 118597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yazar/pulur.html </URL>
<DATE> 2002/11/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hafızanın buzluğunda... 
</HEADLINE>
<TEXT>

     İNSAN mazisini, geçmişini unutsa, hafızasını, belleğini kaybetse, yaşamak kim bilir ne kadar rahat olurdu... 
     Bir sabah yataktan kalkıyorsunuz her şey tozpembe, kimseyi tanımıyorsunuz, hiçbir şeyi hatırlamıyorsunuz... 
     Bir seçim olmuş, seçimi bir parti kazanmış, öyle şeyler söylüyorlar ki, yüreğiniz ferahlıyor... 
     
     MESELA... 
     "Dünyadaki gelişmelere paralel olarak Türkiye de kaçınılmaz olarak değişmektedir, değişmelidir de " diyorlar... 
     Buna "hayır " diyebilir misiniz, değişmeyeceğiz diyebilir misiniz 
     
     "TOPLUMSAL barışa katkıda bulunacağız, hoşgörü kültürünün ülkemizde yayılmasına öncülük edeceğiz" diyorlar... 
     "Hayır biz toplumsal barış da istemiyoruz, hoşgörü kültürünü de " diyebilir misiniz 
     
     "BAŞTA insan hak ve özgürlükleri, hukukun üstünlüğü olmak üzere, sivil ve siyasi özgürlükleri güvenceye alacağız, insanların korku ve endişeden uzak olarak yaşamalarını sağlayacağız, toplumun bütün kesimlerinin ihtiyaçlarını dikkate alarak, ülkenin genel ve ortak çıkarları çerçevesinde gerçekçi bir siyaset anlayışıyla Türkiye’yi yönetmek, öncelikli hedeflerimiz arasında olacaktır" diyorlarsa, "Bize ne " diyebilir misiniz 
     
     "HERKESİN şikayetçi olduğu ama bir türlü değiştirmeye yanaşmadığı, siyasi partiler ve seçim kanununu değiştireceğiz" diyorlarsa "Sakın ha, zinhar değiştirmeyin " diyebilir misiniz 
     
     "BİZ parti olarak, demokrasi, laiklik, insan hakları, temel hak ve hürriyetler, Avrupa Birliği, ekonomik kalkınma, ülke bütünlüğü güçlü Türkiye gibi azami müştereklerin mücadelesini vereceğiz" diyorlarsa "Size mi kalmış, size ne " diye burun kıvıra bilir misiniz 
     
     "BU hedefler ülkemiz insanlarının paylaşacağı ortak değerlerdir, bu konularda kimse tarafsız kalmamalı, herkes gibi medya da taraf olmalıdır" diyorlarsa "Biz yapacağımızı biliriz, siz karışmayın " diyebilir misiniz 
     
     BÜTÜN bunlar sizi elbette mutlu edecektir, içinizden altına imza atmak gelecektir. 
     Ya bunların altındaki imzanın, AK Parti İstanbul İl Başkanı Dr. Mehmet Müezzinoğlu olduğunu görürseniz 
     
     YAZIYA nasıl başladık 
     "İnsan mazisini unutsa ve hafızasını kaybetse " diye başladık. 
     Çok şükür ne geçmişi unuttuk, ne de hafızamızı kaybettik, her ikisi de yerli yerinde duruyor. 
     Ne Milli Selamet Partisi’ni, ne Refah Partisi’ni, ne Fazilet Partisi’ni, ne Erbakan’ın başbakanlığını unuttuk, ne de Tayyip Erdoğan’ın ses ve görüntü kasetlerini sildik, arşivdeki laflarını yırttık, attık. 
     Hepsi duruyor 
     O halde ne yapacağız 
     
     ZİYA Paşa’nın ünlü mısrasını mutlaka bilirsiniz 
     "Ayinesi iştir kişinin lafa bakılmaz" diyeceğiz. 
     Bildiklerimizi, gördüklerimizi, duyduklarımızı, "önyargılarımızı" hafızamızın buzluğunda tutacağız ve Cumhuriyet’in temel ilkelerine dokundurmadan, yaşam biçimlerimize müdahale ettirmeden "Bu ülke hepimizin ülkesi " diyerek bekleyeceğiz, göreceğiz, yaşayacağız. 
     Hem buzdolabını açıp, buzluktakileri çıkarmak da o kadar zor değil ki 
     
     







Hukuk ve siyaset 


"Aman ne haliniz varsa görün..." 


Hangi irade.. 


Baykal’ın bakışı 


İyi ki gençler var 


Tereyağından kıl çekmek 


Türkiye Eğitim Gönüllüleri Vakfı 


Solun dayanılmaz cazibesi 


Ufku geniş tutmak 


Tezler ve modeller kokteyli... 


Tayyip Bey’in dilinin altında ne var 


Hafızanın buzluğunda... 


AKP’nin zaferi laikler sayesinde mi 


Sırtı ağrıyan salyangozlar 


Kimler nasıl üretiyor nasıl satıyor 


</TEXT>
</DOC>
