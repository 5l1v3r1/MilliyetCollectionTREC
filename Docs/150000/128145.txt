<DOC>
<DOCNO> 128145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur04.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel muayene ücretlerine yüzde 15 zam... 
</HEADLINE>
<TEXT>

     Türk Tabipleri Birliği, 1 Ocak 2004'ten geçerli olmak üzere özel muayene, tetkik ve tedavi ücretlerine ortalama yüzde 15 zam yaptı. 
     ANKA'nın edindiği bilgiye göre, Türk Tabipleri Birliği, 30 Haziran 2004'e kadar uygulanacak yeni asgari muayene, 
     tetkik ve tedavi ücretlerini belirledi. 
     Yeni tarifeye göre, asgari muayene ücreti en düşük Aksaray, Niğde en yüksek Antalya, Gaziantep, İstanbul, İzmir, Uşak gibi illerde uygulanacak. Yeni tarifeye göre, özel muayene ücreti illere göre asgari 45 milyon ile 57 milyon lira arasında uygulanacak. 
     Evde iğne asgari 9 milyon-11 milyon 400 bin lira, muayenehanede iğne 4.5-5 milyon 700 bin lira arasında uygulanacak. Sezeryanle doğum asgari 675-855 milyon lira arasında normal doğum 750 -950 milyon lira arasında kürtaj 90 milyon-114 milyon lira arasında ücrete tabi olacak. 
     Göz muayenesi 45 milyon-57 milyon lira arasında uygulanacak. Kepçe kulak düzeltme ile meme büyütme 600-760 milyon lira arasında yapılacak. Psikiyatrik muayene 30-38 milyon lira by-pass 900 milyon lira ile 1 milyar 140 milyon lira arasında uygulanacak. Şaşılık ameliyatı asgari 450 milyon-570 milyon lira arasında gerçekleştirilecek. 
     
</TEXT>
</DOC>
