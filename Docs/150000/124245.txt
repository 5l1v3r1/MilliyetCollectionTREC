<DOC>
<DOCNO> 124245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur03.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl'ın yeniden seçilme hakkı var... 
</HEADLINE>
<TEXT>

     Yüksek Seçim Kurulu'nun YSK , Siirt'te yenilenecek seçimlere ilişkin esasları belirleyen kararı Resmi Gazete'nin bugünkü sayısında yayımlandı. 
     Karara göre, seçim süreci 9 Aralık Pazartesi günü başlamış oldu. 
     Seçime, 3 Kasım Pazar günü yapılan milletvekili genel seçimine katılan 18 siyasi parti ile o zaman aday olan bağımsızlar katılabilecek. Ancak, bağımsız adayların yeniden başvurmaları gerekecek. 
     Siyasi partiler, yeniden aday tespiti yapamayacak, 3 Kasım'daki listelerle seçime katılabilecek. Ölüm ve istifa gibi nedenlerle listede boşluk meydana gelmesi durumunda, bu yer, önseçim yapılmaksızın doldurulacak. 
     Seçimde, 3 Kasım için güncelleştirilen seçmen sandık listeleri esas olacak, yeniden güncelleştirme yapılmayacak. 
     Seçimde, 3 Kasım'da ülke barajını geçemeyen partiler ne kadar oy alırlarsa alsınlar milletvekili çıkaramayacak. 
     Bu durumda, ülke barajını geçen AK Parti ile CHP'nin adayları ve bağımsız tek aday olan Fadıl Akgündüz milletvekili seçilebilecek. 
     





</TEXT>
</DOC>
