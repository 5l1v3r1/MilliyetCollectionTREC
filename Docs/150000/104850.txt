<DOC>
<DOCNO> 104850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo15.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım aday kadrosu açıklandı... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'ndaki ilk maçında 7 Eylül Cumartesi günü İstanbul'da Slovakya ile karşılaşacak A Milli Futbol Takımı'nın aday kadrosu açıklandı. 
     Milli Takımlar Teknik Direktörü Şenol Güneş, aday kadroya 22 futbolcu çağırdı. Aday kadroda Galatasaray'dan 9, Fenerbahçe'den 4, Beşiktaş'tan 1 oyuncunun yanı sıra 6 da yurtdışında oynayan futbolcu bulunuyor. 
     Güneş, aday kadroya sakatlıkları bulunan Mustafa İzzet, Hakan Şükür ve İlhan Mansız'la, Abdullah Ercan, Metin Aktaş ve 17. Dünya Kupası'nda aday kadrodan son anda çıkarılan Tayfun Korkut'u almadı. 
     Galatasaraylı Ümit Karan ise aday kadroya yeniden çağrıldı. 
     
     ADAY KADRO 

     A Milli Futbol Takımı'nın, Slovakya maçı aday kadrosuna çağrılan oyuncular şöyle 
     Bülent Korkmaz, Ergün Penbe, Arif Erdem, Hakan Ünsal, Ümit Davala, Hasan Şaş, Emre Aşık, Ümit Karan, Cihan Haspolatlı Galatasaray , Tayfur Havutçu Beşiktaş , Zafer Özgültekin Ankaragücü , Rüştü Reçber, Fatih Akyel, Ümit Özat, Serhat Akın Fenerbahçe , Ömer Çatkıç Gaziantepspor , Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu Inter , Yıldıray Baştürk Bayer 04 Leverkusen , Nihat Kahveci Real Sociedad 
     

     
</TEXT>
</DOC>
