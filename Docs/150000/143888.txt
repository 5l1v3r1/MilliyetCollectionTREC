<DOC>
<DOCNO> 143888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun65.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld meydan okudu ''Saddam'ın günleri sayılı'' 
</HEADLINE>
<TEXT>

     ABD Savunma Bakanı Donald Rumsfeld, Irak Devlet Başkanı Saddam Hüseyin'in günlerinin sayılı olduğunu söyledi. 
     Irak bombardımanının başlamasından bu yana ilk kez düzenlediği basın toplantısında Rumsfeld, Irak halkından evlerinden çıkmamalarını ve ülkelerinden kaçmamalarını istedi. 
     Rumsfeld ayrıca, Iraklı subaylara, petrol kuyularını ateşe vermek gibi savaş suçları işlememeleri çağrısında bulundu. Rumsfeld, Irak yönetimi binalarına düzenlenen saldırının yol açtığı zararı halen belirlemeye çalıştıklarını da sözlerine ekledi. 
     Irak bombardımanının başlamasından bu yana ilk kez düzenlediği basın toplantısında Rumsfeld, gece yarısı bir Irak yönetim binasını vurduklarını, hasar tespitinin yapılmakta olduğunu belirtti. 
     Rumsfeld, ''Bu saldırı ilkti. Muhtemelen son olmayacak'' dedi. 
     Irak halkından, evlerinden çıkmamalarını ve ülkelerinden kaçmamalarını isteyen Rumsfeld, Iraklı subaylara da, petrol kuyularını ateşe vermek gibi savaş suçları işlememeleri çağrısında bulundu. 
     Rumsfeld, ''Iraklı asker ve subayların, kötü bir rejim için savaşarak ölmek ya da yaşayarak, ülkelerinin kurtuluşunda Irak halkına yardım edip, yeni ve özgür Irak'ın oluşmasında rol oynamak'' arasında seçim yapması gerektiğini kaydetti. 
     Amerikalı Bakan, Irak'a yönelik ''özgürlük operasyonunun'' sürdüğünü ve Iraklıların 3 ya da 4 petrol kuyusunu ateşe vermiş olabileceklerini söyledi. 
     Rumsfeld, Irak televizyonundan konuşma yapan kişinin Saddam Hüseyin'in kendisi olup olmadığından emin olmadıklarını da kaydetti. 
     





</TEXT>
</DOC>
