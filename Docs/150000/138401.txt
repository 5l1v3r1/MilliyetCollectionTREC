<DOC>
<DOCNO> 138401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sondun01.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'taki rafineri yangınında 2 kişi öldü... 
</HEADLINE>
<TEXT>

     New York'un Staten Adası'ndaki petrol depolama tesislerinde dün şiddetli bir patlamayla başlayan yangında 2 kişi öldü. 
     Polis, suların içinden 2 kişinin cesedinin çıkarıldığını söyledi. Bir kişinin ise ağır yanıklarla hastanede olduğu belirtildi. 
     Daha önceki açıklamalarda 2 kişinin kayıp olduğu bildirilmişti. Yangın, sahil güvenlik ve itfaiye ekiplerinin denizden ve karadan çabalarıyla 3 saatte kontrol altına alınabilmişti. 
     ABD'de verilen terör alarmı nedeniyle patlamanın ilk başta bir terör saldırısı olduğunu düşünerek paniğe kapılan bölge halkı, yetkililerin, terör bağlantısı bulunmadığı ve patlamaya bir tankerin akaryakıt boşaltması sırasında meydana gelen kazanın yol açtığını açıklamasının ardından rahat nefes almıştı. 
     





</TEXT>
</DOC>
