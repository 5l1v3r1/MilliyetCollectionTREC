<DOC>
<DOCNO> 114027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yasam/ayas.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yandım Çavuş’ katliamı 
</HEADLINE>
<TEXT>

İstanbul’un kalabalık yollarından Yandım Çavuş rampası’nda yarışan iki kamyondan biri devrilip karşı şeride geçti. Artık karşıdan gelenler için yapacak bir şey kalmamıştı 
     ŞAKİR AYDIN İstanbul 

     Önceki gece saat 02.30 sıraları... Topkapı yönüne giden 41 LE 179 plakalı damperli kamyon, E - 5 olarak bilinen D - 100 karayolunun Sefaköy Yandım Çavuş Rampası Mevkii’ne geldiğinde bir başka kamyonla yarışa tutuştu. 
     İki kamyon da gereğinden fazla hızlı olduğu için viraja süratli giren damperli kamyon bir anda kontrolden çıktı. Önce orta refüje çarptı ardından da büyük bir gürültüyle devrildi ve karşı şeride geçti. 
     Katil kamyon’, önce Avcılar istikametine giden Erkan Kılbacak 26 yönetimindeki otomobile ardından da demir bariyerlere çarparak durabildi. Şafak Mutluşahinoğlu’nun 26 kullandığı minibüs de duramayarak, kaza yapan araçlara bindirdi. Ortalık savaş alanına dönmüştü. 
     
     Kamyon şoförü kaçtı 
     Otomobilde sıkışan Kılbacak ile arkadaşı Abdullah Özcan 27 ağır, minibüs sürücüsü Mutluşahinoğlu ise hafif yaralanırken, karayolunu kana bulayan kamyon sürücüsü ise kargaşadan yararlanarak kaçtı. 
     Yaralılara ilk müdahale olay yerinden geçmekte olan Memorial Hospital’da görev yapan Doç. Dr. Şinasi Numan tarafından yapıldı. Sıkıştıkları yerden çıkartılan Kılbacak ve Öczan ile minibüs sürücüsü Mutluşahinoğlu, trafiğe kapanan yolda dakikalar sonra kaza mahalline ulaşmayı başaran ambulanslarla Bakırköy Eğitim ve Araştırma Hastanesi’ne kaldırıldı. Kılbacak ve Özcan yapılan müdahalelere rağmen kurtarılamadı. 
     



 YAŞAM 















</TEXT>
</DOC>
