<DOC>
<DOCNO> 107113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/asiy.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ın derdi hiç kuşkusuz AB değil 
</HEADLINE>
<TEXT>

Yılmaz’ın kafasındaki seçim tarihinin Nisan 2003 olduğunu söyleyen Ecevit, "Sorun hiç kuşkusuz AB değil. Çekilirse biz işleri olabildiğince yürütürüz" dedi 
     ANKARA Milliyet 

     Başbakan Bülent Ecevit, "AB eksenli yeni hükümet kurulması talebim, seçimlerin ertelenmesi hedefine dayanmıyor" diyen ANAP Genel Başkanı Mesut Yılmaz’ın açıklamalarına karşın, "Somut söylemedi, ama ertelemenin zorunlu hale gelebileceğini söyledi. Kafasındaki tarihi de Nisan 2003 olarak açıkladı" dedi. DSP Parti Meclisi öncesinde soruları yanıtlayan Ecevit, Yılmaz’ın MHP’nin hükümetten çekilmesi ve seçimlerin ertelenmesi önerisinin kabul edilmesi halinde her şeyin altüst olacağını savundu. Ecevit, Yılmaz’la görüşmesini şu sözlerle anlattı 
     
     KESİN BİR KARAR YOK 
     "Bunların üzerinde herhalde daha görüşülüyor. Fakat önemli olan, seçimlerin ne olacağı. Seçimleri 1.5 ay kala geciktirmek sakıncalı ve külfetli olur. Yılmaz somut erteleyelim’ demedi, ertelemek zorunlu hale gelebilir’ dedi. Ben de, O zaman ne zaman olur ’ diye sordum. Nisana kadar olabilir’ dedi. Ortalık iyice karışık. Fakat öyle sanıyorum ki, takvimde değişiklik yapılmadan seçimlere girilebilecek. Şu sırada seçimlerden vazgeçmenin, içinden çıkılamaz sorunlar doğuracağını söyledim. Kesin karara bağlamadık." 
     
     TAKDİR MECLİS’İNDİR’ 
     "Sorun AB mi, baraj mı " sorusuna Ecevit, "Hiç kuşkusuz AB ile ilgili değil. AB nasıl olsa yürüyecek. Bütün milletin desteği var. Tartışmalar olabilir. Ama AB’ye üyelik yolundan sapmamız için herhangi bir neden yok" yanıtını verdi. Ecevit, ANAP’ın hükümetten çekilmesi durumunda ne olacağı yönündeki sorulara da şu yanıtı verdi 
     "Mecbur olunca her şey yapılır. Biz azınlık hükümeti olarak devlet işlerini olabildiğince sağlıklı yürütmeye çalışıyoruz. Gerçi bir yandan olumsuz bazı şeyler de ortaya çıkıyor. Azınlık hükümeti olarak bize güvenildiği sürece, geçmişte de olduğu gibi tek başımıza işleri olabildiğince yürütüyoruz. Tabii takdir Meclis’in." 
     
Bahçeli de çekilmiyor      MHP Genel Başkanı Devlet Bahçeli de, Mesut Yılmaz’ın MHP’nin hükümetten çekilmesi gerektiği yönündeki sözlerini eleştirerek, "Başkalarının telkiniyle hükümetten çekilinmez" dedi. Hükümete girme ya da çıkma kararında MHP iradesinin belirleyici olacağını dile getiren Bahçeli, "ANAP’ın hükümetten çekilmesini teklif edecek misiniz " sorusuna, "Hayır, o onların bileceği iş. 57. Hükümet Türkiye’yi seçime götüren hükümettir" diye yanıtladı. 
     



 SİYASET 
















birinci sırada 








</TEXT>
</DOC>
