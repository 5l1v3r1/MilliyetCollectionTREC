<DOC>
<DOCNO> 120600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/sazak.html </URL>
<DATE> 2002/11/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ankara notları 3 
</HEADLINE>
<TEXT>
Sezer ve CHP’nin misyonu 
     AKP lideri Tayyip Erdoğan’ın, AB turundan kendisine bir ay içinde Başbakanlık yolunu açacak 109’uncu madde değişikliğiyle dönmesi kulisleri hareketlendirdi. 
     Başbakan Abdullah Gül, hükümeti kurduğu gün bir aylık başbakan’ gibi konuşmuyordu. 
     Erdoğan, Avrupa liderlerinden gördüğü ilgiden etkilenmiş olmalı ki, Ankara’ya, Neden hemen başbakan olmuyorum’ havasında döndü. 109’uncu madde değişikliği için gerekirse referandum’u da göze alabileceklerini söyledi. 
     Bu tutum, Gül’ün önce ekonomi’ hedefiyle çelişmiyor mu 
     Henüz erken olmakla birlikte, AKP troykası’, Erdoğan - Gül - Arınç arasındaki eşitler arasında birincilik’ yarışının zamanla parti içi mücadeleye döneceğinin sinyalleri gözlenmeye başlandı. 
     Bülent Arınç’ın TBMM Başkanlığı ve Sezer’i Prag’a uğurlarken türbanlı’ eşiyle protokole meydan okuması, ileride yaşanabilecek sorunların ilk göstergesiydi. 
     Sezer ve eşinin Arınç’lara gösterdikleri hoşgörünün yanı sıra Çankaya’nın laik Cumhuriyet’in değerlerine bağlılık gibi bir misyon’u olduğu da unutulmamalı. 
     Cumhurbaşkanı Sezer, kabinenin oluşumu sırasında Milli Eğitim Bakanlığı üzerinde duyarlılık göstermekle birlikte, bağnaz isimleri, akçalı işlere bulaşmış mahkemeleri süren kişileri hükümette görmek istemediğini Başbakan’a bildirmeliydi. 
     Çankaya, kabine üyelerinin özgeçmişleri hakkında son dakikada faksla’ mı bilgi sahibi olmalıydı Yarın çarşaflı’ bakan eşleri de protokole girerse, Ah Sezer ah...’ denilmeyecek mi 
     CHP’nin yapıcı muhalefet’ anlayışı da giderek AKP’nin bile beklemediği, sınırsız bir desteğe dönüşmek üzere. Baykal, Erdoğan’ın yanında seçimi kaybetmiş lider gibi gözükmeme’ uğruna, Türkiye’yi kendisi yönetiyormuş izlenimi vermeye devam ediyor. Sanki dışarıdan’ başbakan Tayyip Erdoğan değil Baykal atanacak 
     Tayyip Bey’in yolunu açmak için aman ne gayret. Sevinçli bir telaş, etrafa gülücükler. Onca bilekgüreşinden sonra Baybora’nın Karaoğlan’ı bulması gibi bir şey. 
     Varşova’da Baykal ile görüşen Verheugen, Başbakan kim olacak ’ diye sormuş. CHP lideri de seçimi kim kazandıysa o olacak’ diyerek Erdoğan’a destek olmuş. Erdoğan da bu sözden hareketle Brüksel’de Verheugen’in Sizi Baykal mı başbakan yapacak ’ sorusuna evet’ yanıtını vermiş. 
     Ancak Erdoğan’a başbakanlık yolu, ara seçim’ sonucu mu, yoksa 109’uncu maddedeki dışarıdan’ atama yoluyla mı gerçekleşeceği h l belirsiz. 
     AKP liderinin CHP’yi ziyaretine Yalçınbayır’la birlikte gitmesi formül arayışına devam işaretiydi. 
     Baykal’a, Erdoğan’la görüşmesinde türban’ konusunu açıp açmadığı soruldu. CHP lideri, iç politikaya girmedik’ dedi. 
     Türban artık CHP’nin sorunu olmaktan da çıktı 
     CHP kadroları bu gidişle gelecek seçime AKP listeleri’nden girebilirler. O zaman, muhalefet yapma’ gibi sorunları da kalmaz. 
     
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
