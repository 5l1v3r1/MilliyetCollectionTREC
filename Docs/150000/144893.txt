<DOC>
<DOCNO> 144893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/guncel/gun08.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli, Müslüman asker 
</HEADLINE>
<TEXT>

Kuveyt’te, 1 askerin öldüğü bombalı saldırıyla ilgili Müslüman bir ABD’li asker şüpheli olarak gözaltına alındı 
     DIŞ HABERLER SERVİSİ 

     Kuveyt’in Irak sınırı yakınlarındaki Pennsylvania Kampı’nda bulunan 101. Hava İndirme Tümeni’ndeki karargah çadırına düzenlenen ve bir ABD’li askerin ölümü, 12’sinin de yaralanmasıyla sonuçlanan bombalı saldırı olayıyla ilgili bir ABD’li askerin sorgulandığı bildirildi. 
     ABD ordusundan yapılan açıklamada, ABD’li Müslüman bir askerin şüpheli olarak gözaltına alındığı belirtildi. 101. Hava İndirme Tümeni’nin merkezinin bulunduğu ABD’nin Kentucky kentindeki Fort Campell askeri üssünün sivil sözcüsü George Heath, Ortadoğu kökenli iki kişinin de şüpheli olarak gözaltına alındığını duyurdu. Heath, bBu kişilerin halen sorgulanmakta olup olmadığı konusunda bilgi sahibi olmadığını söyledi. 
     101. Hava İndirme Tümeni ile birlikte Kuveyt’te bulunan London Financial Times gazetesinin muhabiri Charles Clover da, bir ABD’li askerin olayla ilgili sorgulanmakta olduğunu belirtti. Clover, "Askeri yetkililer, gazetecilerin olay hakkında açıklamada bulunmasına sınırlamalar getirdiği" dedi. 
     


GÜNCEL 
























</TEXT>
</DOC>
