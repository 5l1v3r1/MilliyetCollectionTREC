<DOC>
<DOCNO> 115815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur08.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "sanal" kurucu 
</HEADLINE>
<TEXT>

     AKP Genel Başkanı Recep Tayyip Erdoğan, "sanal alem"de hala AKP'nin kurucu üyesi olarak yer alıyor. 
     Anayasa Mahkemesi'nin verdiği ihtar kararı doğrultusunda, kuruculuktan istifa eden Recep Tayyip Erdoğan, AKP'nin "akparti.org.tr" adresindeki resmi web sitesinde ise hala kurucu üye olarak görünüyor. Erdoğan, sitenin "Akkadro" bölümünde, alfabetik sıraya göre yazılan "Kurucular Kurulu" listesinin ilk sırasında yer alıyor. 
     Kurucu üyelikten istifası günlerce tartışılan Erdoğan'ın, hergün güncelleştirilen sitede bu şekilde yer alması dikkat çekti. Daha önce ihraç edilen kurucu üye Mehmet Gazioğlu'nun ismi ise siteden hemen çıkartılmıştı. 
     Erdoğan, milletvekili seçilme yeterliliği bulunmadığı gerekçesiyle herhangi bir partinin kurucusu ve üyesi olamayacağı için AKP kurucu üyesi olamayacağı gerekçesiyle partisinin Anayasa Mahkemesince uyarılmasına yol açmıştı. 
     Kararın yerine getirilmesi için AKP'ye 6 aylık süre tanınması nedeniyle Erdoğan 19 Ekim'de AKP kurucu üyeliğinden istifa etmek zorunda kalmıştı. 
     





</TEXT>
</DOC>
