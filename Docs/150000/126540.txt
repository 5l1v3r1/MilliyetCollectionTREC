<DOC>
<DOCNO> 126540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun04.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi, gişelerin kralı oldu... 
</HEADLINE>
<TEXT>

     J.R.R. Tolkien'in aynı adlı romanından uyarlanan ''Yüzüklerin Efendisi'' filmlerinin ikincisi, ilkinin rekorunu kırarak ilk 5 günde Kuzey Amerika'da 102 milyon dolar hasılat yaptı. 
     Dizinin ikincisi ''Yüzüklerin Efendisi İki Kule'', geçen çarşamba vizyona girdikten sonra 5 gün içinde 102 milyon dolarlık gişe hasılatı yaparak dizinin ilk filmi ''Yüzüklerin Efendisi Yüzük Kardeşliği''nin ilk 5 günde yaptığı 75.1 milyon dolarlık hasılatı üçte birden fazla artırmış oldu. 
     Yüzük Kardeşliği vizyona girdikten sonraki ilk hafta sonunda cuma-pazar 47.2 milyon dolar hasılat yapmıştı. Ama İki Kule ilk hafta sonunda da Yüzük Kardeşliği'ni geride bırakarak 62 milyon dolarlık gişe hasılatı yaptı. 
     Martin Scorsese'nin yönettiği, Leonardo DiCaprio ve Daniel Day-Lewis gibi iki ünlü aktörün başrollerini paylaştığı, 1860'ların Manhattan'ında bir intikam öyküsünü anlatan New York Çeteleri ise ilk hafta sonunda sadece 9.5 milyon dolarlık hasılatta kaldı. 
     Kuzey Amerika'daki sinemalarda geçen cumadan pazara kadar hafta sonu gişe hasılatlarına göre 10 film şöyle sıralandı 
     1. The Lord of the Rings The Two Towers Yüzüklerin Efendisi İki Kule , 62 milyon dolar. 2. Two Weeks Notice, 14.3 milyon dolar. 3. Maid in Manhattan, 10.7 milyon dolar. 4. Gangs of New York New York Çeteleri , 9.5 milyon dolar. 5. Drumline, 7.1 milyon dolar. 6. The Wild Thornberrys Movie, 6 milyon dolar. 7. The Hot Chick, 4.6 milyon dolar. 8. Star Trek Nemesis, 4.4 milyon dolar. 9. Harry Potter and the Chamber of Secrets Harry Potter ve Sırlar Odası 4.37 milyon dolar. 10. Die Another Day James Bond Başka Bir Gün Öl 4 milyon dolar. 
     





</TEXT>
</DOC>
