<DOC>
<DOCNO> 119603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur30.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"İftarı ile birlikte mi yaptınız" sorusuna Gül ne yanıt verdi 
</HEADLINE>
<TEXT>

     Başbakan Gül, ''Cumhurbaşkanı Ahmet Necdet Sezer'in bu son listede itirazı olduğu isimler var mıydı '' sorusuna şöyle karşılık verdi 
     ''Biz Sayın Cumhurbaşkanımız ile istişare ettik. Benim getirdiğim listede, isimlerde bir değişiklik yok. Tabii bazı isimlerle ilgili birçok yeni milletvekili, siyasetçi arkadaşımız var. Onlarla ilgili haklı olarak bilgi edinmek istedi. Ben de bu süre içerisinde, arkadaşlarımızla ilgili, özgeçmişleriyle ilgili faksla bilgileri aldım ve takdim ettim kendilerine. Arkadaşlarım hakkında bilgi verdim.'' Bir gazetecinin, ''Hükümeti kurdunuz, bundan sonraki ilk icraatınız ne olacak '' sorusunu Gül, ''Yarın göreceksiniz onu'' diye yanıtladı. 
     Başbakan Gül, bir soru üzerine, 57. Hükümet'in Başbakanı Bülent Ecevit ile bu akşam konuşacağını ve yarın uygun bir zamanda görüşeceğini ifade etti. 
     Başbakan Abdullah Gül, Cumhurbaşkanı Ahmet Necdet Sezer'e sundukları Bakanlar Kurulu listesinde, Sezer ile değişiklik yapıp yapmadıklarına ilişkin bir soruya ''Mümkündür'' yanıtını verdi. 
     Başbakan Gül, Cumhurbaşkanı Sezer ile yaptığı görüşmenin ardından Çankaya Köşkü'nden ayrılırken Bakanlar Kurulu listesini açıkladı ve gazetecilerin sorularını yanıtladı. 
     Listede Cumhurbaşkanı Sezer ile değişiklik yapıp yapmadıklarının sorulması üzerine Gül, ''Mümkündür tabii'' dedi. 
     Gül, Bakanlar Kurulu'nun yarın toplanıp toplanmayacağı konusundaki soruya karşılık ''şimdiden bir şey söyleyemeyeceğini'' ifade etti. 
     Cumhurbaşkanı ile görüşmesine geç gitmesinin gerekçesinin sorulması üzerine Gül, ''Güzergahımızda bir değişiklik oldu. Sayın Başbakan da o anda Ankara içinde seyahat ediyordu. Biraz ondan oldu'' dedi. 
     AK Parti Genel Başkanı Recep Tayyip Erdoğan ile telefonla görüşüp görüşmediği sorusuna Gül, ''Zaten devamlı konuşuyoruz. Atina'daki seyahatinin çok iyi geçtiğini biliyorum'' karşılığını verdi. 
     ''İftarı Cumhurbaşkanı Ahmet Necdet Sezer ile birlikte mi yaptınız '' sorusu üzerine Gül, ''Artık bazı şeyler bize kalsın'' dedi. 
     Gül, ''Vecdi Gönül'ün Meclis Başkanlığı için adı geçmişti. Sonra Bülent Arınç'ın ismi ağır bastı. Bu konu gündeme geldi mi '' sorusuna karşılık, TBMM Başkanlığı'na milletvekillerinin kişisel olarak adaylıklarını koyduklarını söyledi. Başbakan Gül, ''Sayın Bülent Arınç kendisi aday olmuştur. Arkadaşlarımız aday göstermişlerdir. O da hayırlı olsun'' diye konuştu. 
     ''Güçlü ekonomi bakanı Ali Babacan mı olacak '' sorusunu Gül, ''Detayları, verince göreceksiniz. Evet, ekonomi ile ilgilenecek'' diye yanıtladı. 
     





</TEXT>
</DOC>
