<DOC>
<DOCNO> 146802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/soneko23.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde üretimde çalışanların sayısı arttı... 
</HEADLINE>
<TEXT>

     Geçen yılın dördüncü üç aylık Ekim-Kasım-Aralık döneminde, bir önceki yılın aynı dönemine göre, üretimde çalışan sayısında yüzde 5.8, çalışılan saatte de yüzde 7.2 artış gerçekleşti. 
     Devlet İstatistik Enstitüsü'nün DİE , ''İmalat Sanayiinde Üretimde Çalışanlar, Üretimde Çalışılan Saat ve Kısmi Verimlilik Endeksi'' sonuçları açıklandı. 
     Buna göre, 2002 yılının dördüncü üç aylık döneminde, üretimde çalışan sayısında, bir önceki yılın aynı dönemine göre kamu sektöründe yüzde 5.9 azalma yaşanırken, özel sektörde ise yüzde 7.8 oranında bir artış meydana geldi. Böylece, üretimde çalışan sayısı, toplamda yüzde 5.8'lik artışla sonuçlandı. 
     Üretimde çalışılan saatte kamu sektöründe yüzde 7.5 gerileme yaşanırken, özel sektörde ise yüzde 9.6 oranında artış yaşandı. Toplamda yüzde 7.2 oranında artış oldu. 
     Kısmi verimlilik endekslerine bakıldığında, kamu sektöründe kişi başına kısmi verimlilik yüzde 7, özel sektörde yüzde 9.1 arttı. Her iki sektörün ortalaması ise yüzde 7.8 oldu. 
     Üretimde çalışılan saat başına kısmi verimlilikte, kamu sektöründe yüzde 9'luk, özel sektör de yüzde 7.5 artış yaşandı. Saat başına kısmi verimliliğin ortalaması ise yüzde 6.5 oranında artışla kapandı. 
     





</TEXT>
</DOC>
