<DOC>
<DOCNO> 131074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur13.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlenmeyen baca yangına neden oldu... 
</HEADLINE>
<TEXT>

     Adapazarı'nda, temizlenmeyen bacadan çıkan yangın sonucunda bir ev kül oldu. 
     Savaş Caddesi'nde Hasan Şeyvan'a ait ahşap evde, baca tutuşması yüzünden yangın çıktı. Olay sırasında ev sahibinin eşi Nagihan Şeyvan baygınlık geçirdi. 
     Büyükşehir Belediyesi itfaiye ekiplerinin kısa sürede müdahale ettiği yangında ev, kullanılamaz hale geldi. Evde yapılan incelemede, yangının soba borusu ve bacadaki kurumların tutuşmasıyla çıktığı anlaşıldı. 
     Yetkililer, havanın soğumasıyla birlikte hergün 5-10 baca yangını olduğunu belirterek, vatandaşların daha dikkatli davranmalarını istediler. 
     Şeyvan çifti geçici bir süre olarak yakınlarının yanına yerleşti. 
     





</TEXT>
</DOC>
