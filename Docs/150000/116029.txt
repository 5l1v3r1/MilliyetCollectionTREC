<DOC>
<DOCNO> 116029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur34.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler tecavüzden yargılandı 
</HEADLINE>
<TEXT>

     Adana'da, "iki öğrenciye tecavüz ettikleri ve sarkıntılık yaptıkları" iddiasıyla okul müdürü, müdür yardımcısı ve hizmetlinin yargılanmasına devam edildi. 
     Adana 2. Ağır Ceza Mahkemesi'ndeki duruşmada, tutuksuz sanık İnkılap İlköğretim Okulu Müdürü Rifat Ekren, müdür yardımcısı Yakup İnekçi ve hizmetli Rahim Özdemir hazır bulundu. 
     Duruşmada, tanık olarak dinlenen 9 öğretmen, sanıkların komploya kurban gittiğini, tecavüz ve sarkıntılık olayının aslının bulunmadığını söylediler. 
     Sanık avukatları da, her iki öğrencinin kontrollerde bakire olduğunun belirlendiğini ve raporlarının alındığını ifade ederek, müvekkillerinin beraatını talep ettiler. 
     Mahkeme heyeti de, sanıkların tutuksuz yargılanmalarına karar vererek, dosyadaki eksikliklerin tamamlanması için duruşmayı erteledi. 
     Adana'da, 22 Kasım 2001 tarihinde, öğrenciler B.S. ve Ş.Ş.'ye "tecavüz ettikleri ve sarkıntılıkta bulundukları" iddiasıyla yargılanan sanıklar hakkında 3 ile 15 yıl arasında değişen ağır hapis cezaları isteniyor. 
     





</TEXT>
</DOC>
