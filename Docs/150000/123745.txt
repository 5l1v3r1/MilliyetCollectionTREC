<DOC>
<DOCNO> 123745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/soneko13.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'deki ekonomik kriz çalışanları girişimci yaptı... 
</HEADLINE>
<TEXT>

     Arjantin'de ağır ekonomik kriz, yıllardır süren durgunluk, bazı işletmelerin sahiplerine işlerini terkettirirken, çalışanları girişimci etti. 
     Arjantin'de iflasa sürüklenen 100 işyeri, esas sahipleri iflas ettiği ya da kaçtığından dolayı çalışanlarının eline geçti. Eskiden et paketçisi olan Jose Abelli, bu tür şirketleri, iki yıldır faaliyetteki Kurtarılmış İşletmeler Ulusal Hareketi örgütünde birleştirdi. 
     Örgütün sekreteri Abille, ''girişimci olmayı planlamadık, fakat başka seçeneğimiz kalmadı'' derken, bu kurtarılmış işletmeler işsizliğin yaygın olduğu Arjantin'de 10 bin kişiye istihdam sağlıyor. 
     Bir üniversite ekonomistine göre, işler zorlaşınca, bu işletmelerin sahipleri, diğer ülkelerde olduğu gibi işlerini yeniden düzenlemek yerine kaçtı. Kimisine göre de, Arjantin'in son 10 yılda yabancıların sahip olduğu işletme akınına uğraması, yerli işyeri sahiplerini piyasada tutunduramadı. 
     Bu ülkenin sonu gelmez görünen dur-kalk ekonomisi, büyüme ve durgunluk devrelerinden yorgun düşmüş bazı işyerleri patronları önce yeni duruma uyum sağlamaya çabalasa da, iflastan kurtulamadı. 
     Hükümet de, işyerlerinin ya kooperatifler ya da devletin mülkiyeti altında çalıştıkları yerleri kontrol hakkını bir yasayla verdi. Devlet, küçük ve orta ölçekli işletmelere KOBİ'Ler krediler ve teknik yardım da sağlıyor. 
     Söz gelimi çalışanlarınca kurtarılmış işletmelerden, 32 yıllık pizzacı Empire Pizzeria, en fazla Mozzarella peyniri ve domates sosu kullanarak durumu düzeltti. Empire Pizzeria çalışanlarınca kurulan kooperatifin yeniden örgtülenmesine yardım ve genişlemesi için 17 bin dolar kredi verecek. 
     





</TEXT>
</DOC>
