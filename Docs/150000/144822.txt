<DOC>
<DOCNO> 144822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo07.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 0 - Gençlerbirliği 1 ilk yarı 
</HEADLINE>
<TEXT>

     Birinci Süper Futbol Ligi'nde Denizlispor ile Gençlerbirliği arasında yapılan karşılaşmanın ilk yarısı konuk ekibin 1-0'lık üstünlüğüyle tamamlandı. 
     1. dakikadaki Denizlispor atağında, İlyas'ın pasıyla Gençlerbirliği ceza alanına gelen Mustafa Özkan, çok sert vurdu. Kaleci Gökhan topu tokatlayarak kornere çeldi. 
     18. dakikadaki Denizlispor atağında, İlyas'ın kale önüne gönderdiği topla oluşan karambolde, önce Ersen Martin sonra da Bencik'in uygun pozisyonda şutlarında toplar Gençlerbirliği savunmasına çarptı. 
     20. dakikada Gençlerbirliği, Ahmet Hassan ile atak geliştirdi. Bu futbolcunun pasında, kaleci Süleyman ile karşı karşıya kalan Youla'nın vuruşunda, top kaleci Süleyman'dan döndü. Dönen topu Mustafa tamamladı. Denizlispor savunma oyuncuları araya girerek topu uzaklaştırdı. 
     25. dakikada Gençlerbirliği, Ahmet Hassan ile öne geçti. Orta alandan altığı topla Denizlispor yarı alanının ortasına dek gelen Ahmet Hassan, yaklaşık 25 metreden vurdu ve kaleci Süleyman'ın bakışları arasında top ağlarla buluştu 0-1. 
     43. dakikada Denizlispor, Bencik ile sağdan geldi. Bu futbolcunun ortasında Mustafa Özkan, uygun pozisyonda kafayı vurdu. Top direği yalayarak dışarı gitti. 
     İlk yarı, 1-0 konuk ekip üstünlüğüyle tamamlandı. 
     
     Künye 

     Stat Denizli Atatürk. 
     Hakemler Ünsal Çimen xxx, Adil Sinem xxx, Birol Budan xxx. 
     Denizlispor Süleyman xx, Özgür xx, Kratochvil xxx, Servet xxx, Kabat xx, Mustafa Özkan xx, İsmet xx, İlyas xx, Hakan Çimen xx, Ersen xx, Bencik xx. 
     Gençlerbirliği Gökhan xx, El Saka xx, Ümit xx, Deniz xxx, Okan xx, Mustafa xxx, Ahmet Hassan xxx, Filip xx, M'Bayo x Dk. 17 Nihat xxx , Veysel xxx, Youla xx Gol Dk. 25 Ahmet Hassan Sarı Kart Dk. 16 M'Bayo Gençlerbirliği 
     





</TEXT>
</DOC>
