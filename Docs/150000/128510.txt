<DOC>
<DOCNO> 128510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko02.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria da özel iletişim vergisi almayacak... 
</HEADLINE>
<TEXT>

     Turkcell'den sonra Aria da 1 Ocak 2003 tarihi itibariyle yeni düzenleme yürürlüğe girene kadar faturalı hatlardan yüzde 25'lik Özel İletişim Vergisi alınmayacağını açıkladı. 
     Aria'dan yapılan yazılı açıklamada, Cumhurbaşkanı Ahmet Necdet Sezer'in ilgili yasayı veto etmesinin ardından Özel İletişim ve Özel İşlem vergilerinin yeniden gözden geçirilip gerekli düzenlemelerin yapılmasının beklendiği kaydedildi. Yasalar çerçevesinde ve müşterilerinin hakkını koruyacak şekilde tüm çalışmaların yapılmakta olduğu belirtilen açıklamada, 1 Ocak 2003 tarihinden itibaren, farklı düzenleme getiren yeni bir kanun yürürlüğe girene kadar Aria faturalı hatlarından Özel İletişim Vergisi alınmayacağı duyuruldu. 
     Açıklamada faturasız hatlarda ise 01 Ocak 2003 tarihi ile düzenlemelerin yapılacağı tarih arasındaki dönemde, abonelerin kontör yüklemeden doğabilecek mağduriyetlerinin extra kontör verilerek önleneceği bildirildi. 
     Aria açıklamasında, şunlar kaydedildi 
     ''Telekomünikasyon sektörünün bir ülkenin ekomomik gelişimi için temel sektörlerden biri olması dolayısıyla, kalkınmada önemli rol oynar. Bu nedenle, bu sürecin, hem ülkenin hem vatandaşların yararı için telekomünikasyon sektörünün üzerindeki vergi yükünün azaltılması yönünde gerekli çalışmaların yapılması yönünde değerlendirilmesi yararlı olacaktır. Sektörün üzerindeki mali baskının kaldırılmasından doğacak ekonomik gelişmeyle beraber, nihai etki olumlu olacaktır.'' 
     





</TEXT>
</DOC>
