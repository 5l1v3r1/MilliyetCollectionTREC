<DOC>
<DOCNO> 143216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko36.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da dolar 1 milyon 715 bin lira... 
</HEADLINE>
<TEXT>

     Ankara serbest döviz piyasasında, doların fiyatı 65 bin lira euronun fiyatı ise 68 bin lira arttı. 
     Cuma günü akşam saatlerinde 1 milyon 650 bin liradan satılan dolar, bugün akşam saatlerinde 1 milyon 715 bin liradan satıldı. 
     Euro ise bugün kapanışta 1 milyon 850 bin liradan işlem gördü. Euro, Cuma günü akşam saatlerinde 1 milyon 782 bin liradan satılmıştı. 
     Cuma günü akşam saatlerinde 1.0790 olan euro-dolar paritesi, bugün akşam saatlerinde de değişmedi. 
     Bankalararası döviz piyasasında yarın valörlü doların alış fiyatı 1 milyon 710 bin lira, satış fiyatı ise 1 milyon 720 bin lira olarak açıklandı. 
     Merkez Bankası da saat 15.30 itibariyle gösterge niteliğindeki doların efektif satışını 1 milyon 686 bin 837 lira, euronun efektif satış fiyatını ise 1 milyon 822 bin 460 lira olarak belirledi. 
     





</TEXT>
</DOC>
