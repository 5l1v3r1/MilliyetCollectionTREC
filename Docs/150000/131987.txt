<DOC>
<DOCNO> 131987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/soneko08.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... Gündemde Irak var... 
</HEADLINE>
<TEXT>

     Borsa yatırımcıları açısından Irak ile ilgili gelişmeler gündemdeki önemini korurken, ekonomik ve siyasi gelişmeler de bu hafta belirleyici olacak. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, yaptığı değerlendirmede, iç ve dış siyasette oldukça yoğun günler geçirildiğini kaydetti. 
     Irak konusunda ABD'nin geniş çaplı hazırlıklarını sürdürdüğüne işaret eden Yüksel, ABD Genelkurmay Başkanı Orgeneral Richard Myers'in temasları ve yapılacak açıklamaların önemli olacağını bildirdi. 
     Diğer yandan ekonomi için de önemli bir haftaya girildiğini dile getiren Yüksel, şunları söyledi 
     ''Dünya Bankası kredi görüşmeleri, niyet mektubu hazırlığı ve 5,7 katrilyonluk itfa için Hazine'nin 3 ayrı vadede açacağı ihaleler, piyasada yön tayininde etkin olacak. İhalelere gelen talep, kurumsal yatırımcının 2003 değerlendirmesi hakkında bizlere fikir verecek.'' Yüksel, endekste 10,000-9,600-9,200 puanları destek, 10,350-10,500-10,800-11,200 puanları da direnç seviyeleri olarak gösterdi. 
     





</TEXT>
</DOC>
