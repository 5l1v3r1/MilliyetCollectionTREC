<DOC>
<DOCNO> 102388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yazar/okur.html </URL>
<DATE> 2002/08/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TÜSİAD, Derviş için kolları sıvadı 
</HEADLINE>
<TEXT>

TÜSİAD’ın Derviş’in kadrosuna vereceği desteğe ilişkin olarak kulislerde Siyasi Kriterler Çalışma Grubu Başkanı Can Paker ile İSO eski Başkanı Memduh Hacıoğlu’nun ismi geçiyor 
     Derviş’in gençleri kim Yuppieler mi Girişimciler mi Değişim diyen ama kendini ifade edemeyen sessiz çoğunluk mu Ekonominin 17, siyasetin bir aylık yeni yüzü Kemal Derviş her konuşmasında sözü dönüp dolaştırıp gençlere getiriyor. Türkiye’nin itici gücü olarak genç insanları gösteriyor. Üniversite gençliği ile ilk kez mayıs ayında bir araya geldi. Bin gençle, Derviş’i ağırlıklı olarak Yuppielerin oluşturduğu sivil toplum kuruluşu Arı Hareketi buluşturdu. Yeditepe Üniversitesi’ndeki buluşma Derviş ile Arı Grubu’nun da yollarını çakıştırdı. 
     Arı Grubu ile Kemal Derviş ilişkisi 3 Kasım öncesi siyasetteki ittifaklar ve siyasette yol ayrımı konusunda da önemli bir figür olarak devreye girdi. 
     
     Eski dostlar 
     Arı Grubu’nun Başkanı Kemal Köprülü ile Kemal Derviş’in tanışıklığı bugün başlamadı. Kemal Köprülü’nün ağabeyi Murat Köprülü ile Dünya Bankası’nda birlikte çalışan Derviş, Arı Grubu’nun iki hafta boyunca önüne koyduğu senaryoları birlikte değerlendirdi. 
     Ama kararı Derviş kendisi verdi. Derviş’i çok yakından tanıyanlar, kendisinin kolay ikna edilemeyecek bir karaktere sahip olduğunu söylüyorlar. 
     Diline gençleri, bilimi ve takım oyuncusu olmayı takan Derviş’in siyasetteki takımı da bu açıdan önem taşıyor. Arı Grubu’nun Başkanı Kemal Köprülü, "milletvekilliği için aday olmayacağım" diyor. Ancak takımda kimler yer alacak Kadro kaç kişiden oluşacak 
     Kadroda bilim adamları, işadamları ve gençleri kimler temsil edecek 
     Derviş’in "ağır topları" nasıl ortaya çıkacak Bir yandan spordan sorumlu Devlet Bakanı Fikret Ünlü, bir yanda Eczacıbaşı Holding’in patronu Bülent Eczacıbaşı. Onlar kadronun vazgeçilmez ikilisi. Strateji çiziyorlar, vitrin için destek veriyorlar. Vitrinde Bülent Eczacıbaşı’nın olmayacağı kesin. 
     Ama IMF diyen, programın kesintisiz devamını isteyen Türk Sanayici ve İşadamları Derneği TÜSİAD , kaç kişiyle Derviş’e destek verecek acaba 
     
     TOBB’da taban çalışması 
     Çatı örgütü Türkiye Odalar ve Borsalar Birliği’nde TOBB taban çalışması sürüyor. Koç ve Sabancı’dan ses çıkmıyor. Bir dönem Yeni Demokrasi Hareketi’nin başkanı olan işadamı Cem Boyner, Derviş sevgisini bakalım nasıl gösterecek 
     TÜSİAD’da kollar çoktan sıvandı, temaslar başlandı... Özellikle TÜSİAD Siyasi Kriterler Çalışma Grubu Başkanı ve TESEV Başkanı Can Paker ile bir dönem Boyner’le aynı yolu izleyen İstanbul Sanayi Odası’nın eski Başkanı Memduh Hacıoğlu için görüşmeler sürüyor. İkna turları devam ediyor. 
     Herkes bir noktanın altını kalın çizgilerle çiziyor. Deniz Baykal’a rağmen patronların yolu Derviş’e destekten dolayı CHP’ye kayıyor. 
     Elbette sular durulmadı, dengeler hassas ve çok çabuk değişebilir. Farkındayız. Ama iş dünyasının ağır toplarının Derviş’in kadrosunda yer alması da bir ölçüde farklı bir sınav olacak. Şimdilik iş dünyası temkinli. Hafta sonu görüşme trafiği hızlanacak. 
     Listeler kabaracak. 
     
     







Derviş nereye 


"Demagoglar saltanatı" noktalanırken... 


MKE cinayeti 


Bundan sonrası 


139 öfkeli adam 


O gece... Ankara’da... 


Sefalet diz boyu ama eğitimde ön sıradalar 


Limonata 100 bine yine de içen yok... 


Derviş hata mı etti, doğru mu yaptı 


TÜSİAD, Derviş için kolları sıvadı 


Eğer, siyaset buysa... 


Derviş’in CHP tercihi 


Her il için acil farklı mikro çözüm 


Askerlik bitti, Paşa gelmesin ’ 


Hortumlanan paralarla iç borç’ 126 katrilyon oldu 


</TEXT>
</DOC>
