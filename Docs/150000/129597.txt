<DOC>
<DOCNO> 129597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur14.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali Milat yasası tekrar Köşk'te 
</HEADLINE>
<TEXT>

     TBMM Genel Kurulu'nda dün kabul edilen, Cumhurbaşkanı Ahmet Necdet Sezer tarafından bazı maddeleri bir daha görüşülmek üzere Meclis'e iade edilen ve ''Mali Milat ile Nereden Buldun '' uygulamasını kaldıran yasa bugün tekrar Cumhurbaşkanlığı'na gönderildi. 
     Cumhurbaşkanı Sezer'in yasayı incelemesi için 15 günlük süresi bulunuyor. Sezer, en geç bu süre sonunda yasayı onaylayarak, yayınlanmak üzere Resmi Gazete'ye gönderebileceği gibi, ikinci kez görüşmeler sırasında değişikliğe uğradığı için tekrar TBMM'ye iade edebilecek. 
     Sözkonusu Yasa'nın, TBMM Plan ve Komisyonu'nda görüşmeleri sırasında, Sezer'in geri gönderme gerekçeleri doğrultusunda herhangi bir değişiklik yapılmamış, ancak yürürlük maddeleri değiştirilmişti. 
     





</TEXT>
</DOC>
