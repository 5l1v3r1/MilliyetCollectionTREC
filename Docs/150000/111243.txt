<DOC>
<DOCNO> 111243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/guncel/gun05.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi 
</HEADLINE>
<TEXT>

Trafik kazası sırasında kırdığı sekiz bariyerin parasını ödeyen DSP’li Şimşek, onarım yapılıncaya kadar işin peşini bırakmadı 
     GÜNSELİ ÖNAL Ankara 

     Kendilerini uyaran trafik polisleriyle tartışanlarına alıştığımız milletvekilleri arasında, trafik cezasını ödeyenler "alışılmadık vekil" görüntüsü sergiliyor. Kırdığı bariyerlerin parasını ödedikten sonra aylarca yapılıp yapılmadığını takip eden bir vekil ise şaşırtıyor. 
     DSP Edirne Milletvekili Şadan Şimşek, trafik kazası sırasında kırdığı sekiz bariyerin parasını isteyen Karayolları Genel Müdürlüğü’ne hemen ödeme yaparken, bariyerlerin onarılmasını da sağladı. Şimşek, 1999 seçimleri sırasında Edirne yönüne giderken "Karacaoğlan Deresi" noktasında sağ ön lastiğinin aniden patlaması sonucunda direksiyon h kimiyetini kaybetti. 
     
     Hemen ödedi 
     Aracı sekiz kez dönen Şimşek, bu sırada yolun sağ tarafındaki demir bariyerlere çarparak maddi hasarlı kaza geçirdi. Şimşek, kendisinden bariyerler için istenen o günün parasıyla 302 milyon lirayı hemen ödedi. 
     
     Sağlamcı vekil 
     Şimşek, daha sonra olumsuz bir durumla karşılaşmamak amacıyla kendisine ait bir borç veya yükümlülük bulunmadığına ilişkin belge de aldı. Ancak seçim bölgesi olması nedeniyle sürekli geçtiği yoldaki kırık bariyerlerin yapılmadığını görünce, bu kez devletin peşini bırakmadı. Yedi ay uğraştıktan sonra Karayolları Genel Müdürlüğü’nün, kırdığı bariyerleri onarmasını sağladı. 
     



 GÜNCEL 






















</TEXT>
</DOC>
