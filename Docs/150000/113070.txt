<DOC>
<DOCNO> 113070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta emlak fiyatları yakıyor... 
</HEADLINE>
<TEXT>

     Dünyanın en pahalı konut ve iş yerlerinin bulunduğu New York'taki emlak fiyatları akıllara durgunluk veriyor. 
     Ritz Carlton otelinin Manhattan'ın Batı Yakası'ndaki yeni konut-otel karışımı binasındaki 11 adet son derece lüks daire, 17 ila 65 milyon dolar arasında değişen fiyatlarıyla dünyanın en pahalı apartman dairesi özelliğini taşıyor. 
     Eski St Moritz otelinin restore edilerek 35 katlı yeni bir otele çevrildiği binanın en üst 12 katında bulunan Central Park manzaralı ve oda servisli dairelerden 8'i hemen satılınca, emlak fiyatlarında birbirleriyle yarışan Batı Yakası'nı da Doğu Yakası karşısında öne geçirdi. 
     Emlakçılar, Batı Yakası'nda 3 odalı bir dairenin ortalama 3,7, Doğu'da da 2,7 milyon dolara satıldığını belirtiler. Şarkıcı ve aktris Barbara Streisand, Batı Yakası'ndaki Central Park manzaralı dairesini satmasına karşın, birçok ünlü buraya akın ediyor. 
     Son olarak Latin Pop ilahı Ricky Martin 10 milyon dolar ödeyerek yeni inşa edilen bir binadan daire aldı. Batı Yakası'nın ev sahipliği yaptığı ünlüler arasında komedyen Jerry Seinfeld, şarkıcı Madonna ve porno milyoneri Howard Stern bulunuyor. 
     Doğu Yakası'nda da Aktör Richard Gere, aktris Liza Minelli ve beyzbol oyuncusu Derek Jeter oturuyor. 
     





</TEXT>
</DOC>
