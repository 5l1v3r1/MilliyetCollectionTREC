<DOC>
<DOCNO> 147592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur15.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile kalan 14 yaşındaki kız, bebeğini öldürüp gömdü 
</HEADLINE>
<TEXT>

     Aydın'da, ağabeyinin arkadaşı ile girdiği ilişkide hamile kalan 14 yaşındaki bir ilköğretim öğrencisinin gizlice doğum yapıp bebeği annesiyle birlikte öldürerek gömdüğü iddia edildi. 
     Alınan bilgiye göre, ilköğretim okulu 8. sınıfta öğrenim gören C.U isimli kız öğrenci, ağabeyinin arkadaşı A.K. ile girdiği ilişki sonucu hamile kaldı. Ailesinden hamileliğini gizleyen C.U annesine aşırı kilo aldığını söyledi. C.U, yaklaşık 10 gün önce evlerinin tuvaletinde, gizlice doğum yaptığı sırada annesi A.U'ya yakalandı. 
     Küçük kız ile annesinin, doğan bebeği Kemer Mezarlığı yakınlarında bir ağacın dibine gömdüğü, aşırı kanama nedeniyle Aydın Doğumevi'ne kaldırılan C.U'nun durumundan şüphe eden doktorların Cumhuriyet Başsavcılığı'na ihbarı üzerine olay ortaya çıktı. 
     
     OTOPSİ SONUCU BEKLENİYOR 
     Tedavisinin ardından polis tarafından gözaltına alınan C.U ve annesi A.U, Cumhuriyet Savcısı tarafından tutuklanma talebi ile mahkemeye sevk edildi. Mahkeme, anne ile kızını tutuksuz yargılanmak üzere serbest bıraktı. Cezaevinde tutuklu bulunan A.K'nın ise iddiaları reddettiği öğrenildi. 
     Bu arada, gömülen bebeğin mezarı açılarak vücudundan parça alındığı, yapılacak otopsi sonucu ölüm nedeninin saptanacağı kaydedildi. 
     Olayla ilgili, Aydın Milli Eğitim Müdürlüğü de, soruşturma başlattı. 
     





</TEXT>
</DOC>
