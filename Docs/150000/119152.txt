<DOC>
<DOCNO> 119152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/eko03.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim bitti, zam yağdı 
</HEADLINE>
<TEXT>

Önceki gün şekere gelen yüzde 15 oranındaki zammı dün de Tekel ürünlerine yapılan yüzde 13.6 ile yüzde 25 arasındaki fiyat artışı izledi 
     EKONOMİ SERVİSİ 

     Seçimin ardından peş peşe kamu zamları gelmeye başladı. Önceki gün şeker fiyatları yüzde 15 zamlandı. Dün de Tekel ürünlerine zam geldi. Tekel ürünlerinin fiyatlarına bugünden geçerli olmak üzere, yüzde 13.6 ile yüzde 25 arasında değişen oranlarda zam yapıldı. 
     Tekel Genel Müdürlüğü’nden yapılan yazılı açıklamada, kuruluşça üretilen ve ithal edilen mamüllerin fiyatlarının, en son haziran ayında ayarlandığı hatırlatıldı. Açıklamada, meydana gelen değişiklikler nedeniyle geçen süre zarfında hammadde ve malzeme başta olmak üzere girdi fiyatlarıyla maliyetlerdeki artışlar sonucu, Tekel’ce üretilen ve ithat edilen mamüllerin fiyatlarında yeni bir düzenleme yapıldığı vurgulandı. Tekel ürünlerine daha önce, 13 Haziran 2002 tarihinde yüzde 9 ile 15 arasında değişen oranlarda zam yapılmıştı. 
     
Tekel'den yüzde 13.6 - 25 zam Ürün Yeni fiyatı TL Kısa Samsun 850.000 Kısa Maltepe 850.000 Uzun Samsun 900.000 Uzun Maltepe 900.000 Uzun Tekel 2000 2.000.000 Kısa kutu Tekel 2000 1.900.000 Uzun Tekel 2001 1.400.000 Kısa Tekel 2001 1.250.000 35 cl Yeni Rakı 5.600.000 70 cl Yeni Rakı 10.000.000 35 cl Tekirdağ Rakı 6.250.000 50 cl Tekirdağ Rakı 8.750.000 70 cl Tekirdağ Rakı 11.850.000 35 cl Binboğa Votka 4.800.000 70 cl Binboğa Votka 9.000.000 35 cl Normal Votka 4.500.000 70 cl Normal Votka 8.000.000 35 cl Cin 4.300.000 70 cl Cin 8.400.000 50 cl Bira 750.000      



 EKONOMİ 
























</TEXT>
</DOC>
