<DOC>
<DOCNO> 139336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/spo01.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜLDÜR 100'ünü 
</HEADLINE>
<TEXT>

Bir asırı geride bırakacak Beşiktaş, bugün UEFA Kupası’nda çeyrek final arıyor. Slavia Prag karşısında Siyah-Beyazlılar’ın en büyük kozu, sahadaki 11, tribünlerdeki binlerce Kartal’ı... 
     19.30’da başlıyor 
     100. yılında hem Türkiye, hem de Avrupa’da destanlar yazmak isteyen Beşiktaş, bugün Slavia Prag’ı da aşıp, çeyrek finale ulaşmak için sahaya çıkıyor. İlk maçı 1-0 kaybeden Kartal’da kart cezalısı Zago oynamıyor. Sahada 11 inançlı adam, tribünlerde takımına güvenen binlerce taraftar ve kalbi Beşiktaş sevgisiyle dolu milyonlar bu gece temsilcimizden tur bekliyor. 
     
     Nasıl tur atlar 
     İLK maçı 1 - 0 kaybeden Beşiktaş, bugün aynı skorla kazanırsa maç uzatmaya gider. Her türlü beraberlik ve tek gollü Beşiktaş galibiyetleri Slavia Prag’ı çeyrek finale taşır. Beşiktaş’ın bir üst tura çıkabilmesi için iki farklı veya daha farklı skorlara ulaşması gerekiyor. 
     
Avrupa’da 86. kez      BEŞİKTAŞ, Slavia Prag karşılaşmasıyla birlikte Avrupa’daki 86. sınavına çıkacak. 85 maçta 24 galibiyet, 41 yenilgi alan Beşiktaş, 90 gol atıp, kalesinde 135 gol gördü. 
     
Deplasman fobisi      İLK turlarda evinde fırtına gibi esen S.Prag, deplasmanda bekleneni veremedi. Çek temsilcisi, UEFA Kupası’nda bu sezon oynadığı üç deplasman maçından da yenilgiyle ayrıldı. 
     
Bileği bükülmüyor      UEFA Kupası’nda Beşiktaş, evinde oynadığı son 9 maçta da yenilgi görmedi. En son 1985’de A.Bilbao’ya yenilen Kartal, bu karşılaşmadan sonra 6 galibiyet, 3 beraberlik aldı. 
     
İLHAN seferberliğiBoğaz enfeksiyonuna yakalanan golcü oyuncuya serum takıldı 
     SLAVİA karşısında takımın en büyük kozu olarak sahaya sürülecek olan İlhan Mansız’ın, iki gün önce başlayan boğaz enfeksiyonu artınca keyifler kaçtı. Önceki gün evinde dinlenen yıldız futbolcuya serum takıldığı açıklandı. Karşılaşmaya iğneyle çıkacak olan İlhan, takımdaki yerini alacak. Takımla birlikte dün idmana çıkan İlhan’ın fizik gücünün düşmesi tedirginlik yaratıyor. 
     



 SPOR 

























</TEXT>
</DOC>
