<DOC>
<DOCNO> 121519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yasam/yas05.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
O gün tümörü görseler bugün sağlıklıydım...’ 
</HEADLINE>
<TEXT>

Kanser tedavisi gören Hakan Yaman, 2.5 yıl önce çektirdiği filmde tümörü görmedikleri iddiasıyla hastanesi aleyhine 360 milyar liralık dava açtı... 
     AYŞEGÜL AYDOĞAN İstanbul 

     Otomotiv sektöründe Bayi Geliştirme Müdürü olarak çalışan, Boğaziçi Üniversitesi Ekonomi bölümü mezunu Hakan Yaman’a Nisan ayında akciğer kanseri teşhisi kondu. 
     37 yaşındaki Yaman’ı mahkeme koridorlarına taşıyan hastalık süreci, 1999’da şirketinin rutin olarak yaptırdığı check - up için Acıbadem Soyak Polikliniği’ne gitmesiyle başladı. 
     
     İşte burada deyiverdiler’ 
     Yaman’a burada yapılan kontrollerde sağlıklı’ raporu verildi. Yaman şimdi 2.5 yıl sonra ortaya çıkan hastalığı nedeniyle hastane ve doktoru suçluyor. 
     Eski basketbolcu olan, hayatında bir kez dahi sigara içmediğini söyleyen Yaman, 3 yıl önceki kontrolde tümörün atlandığını iddia ederek, radyolog doktor ve hastane aleyhine 18 Ekim’de tazminat davası açtı. Hastalığının beline ve sol kaburgasına da sıçradığını anlatan Yaman, şunları söyledi "Bel ağrılarıyla şubat ayında doktara gittim. Nisanda da bir tomografi çekildi ve eski röntgeni mi istediler. Ve radyologlar işte burada’ dedi. Tümör ameliyatında sağ akciğerimin büyük bölümü alındı." 
     Mayıstan beri izinli olduğunu, bugüne kadar yaklaşık 50 milyar lira harcadığını savunan Yaman, 360 milyar liralık davası açma nedenini de şöyle açıkladı "Bir sürü operasyon geçirdiğim için tüm birikimim eridi. 6 milyar lirayı bulan bir kemoterapi daha karşılayacak durumda değilim." 
     Acıbadem Hastanesi Medikal Direktörü Dr. Metin Çakmakçı ise sözkonusu röntgen filminin kopyasını 6 radyoloğa gösterdiğini ve hepsinin Bir şey yoktur’ diye rapor verdiğini belirterek, "Yanına 3 yıl sonra akciğerdeki tümörün göründüğü filmi koyunca Acaba, belki de’ gibi yorumlar yapıldı. Bu çok normal. İki film yanyana konup Aynı hastanın’ deyince herkes acaba orada bir şey var mı gözüyle bakıyor. Ama ilk filmin hastalıklı olarak yorumlanması mümkün değil" dedi. 
     
     Doktor Hatamız yok 
     Suçlanan Dr. Uğur Güngör de şunları söyledi "Akciğer grafisinin duyarlılığı az olduğundan yüzde 20 oranında kanserin görünmemesi sözkonusu. Bu nedenle ilk filmde görünen yerin tümör olduğunu söylemek mümkün değil." 
     



 YAŞAM 






















</TEXT>
</DOC>
