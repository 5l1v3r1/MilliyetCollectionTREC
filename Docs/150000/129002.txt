<DOC>
<DOCNO> 129002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/spor/bbas.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL SARHOŞ ETTİ 97-92 
</HEADLINE>
<TEXT>

Beşiktaş, orta sıralardaki rakibini geçemedi, 12. maçında 7. yenilgisiyle tanıştı. Ligin yeni ekibi ise özellikle son çeyrekte skora ve oyuna damgasını vurdu 
     BASKETBOL Ligi’nin orta sıralarında yer alan iki takımın mücadelesinde Siyah - Beyazlılar, Tekelspor’la başa çıkamadı, 12. maçında yedinci yenilgisini aldı. Tekelspor karşısında savunmada aksayan, yüksek şut yüzdesine karşın oyunu kontrolünde tutamayan Beşiktaş, devresini 49 - 48 önde kapadığı maçta üçüncü çeyrekte üstünlüğü rakibine kaptırdı. Tekel’de Dunkley 29 sayı ile maça damgasını vururken, Serdar ve Turgay da galibiyete önemli katkıda bulundular. 
     
     Yumruklar konuştu 
     Siyah - Beyazlı ekip, Tekelspor karşısında maçın sonlarına doğru istediği sayıları bulamadı, haftayı, ligde aldığı yedinci yenilgiyle kapadı. Karşılaşmanın devre arasında Tekelspor ve Beşiktaşlı taraftarlar yumruklaştı, güvenlik güçleri olayları güçlükle yatıştırdı. 
     
Fenerbahçe teknik nakavt 72-76Sarı-Lacivertli takım, ligde kalma mücadelesi veren İTÜ karşısında sürpriz bir yenilgi aldı 
     SARI - Lacivertliler, ligde kümede kalma savaşı veren İstanbul Teknik Üniversitesi karşısında sürpriz yenilgi aldı. Maça iyi başlayan, devreyi 12 sayı farkla önde kapayan Fenerbahçe, üçüncü çeyrekten itibaren oyundaki üstünlüğünü İTÜ’ye kaptırdı. İTÜ, Orhun’un organizasyonunda Johnson ve Williams’ın sayılarıyla ibreyi lehine çevirerek zorlu rakibini devirdi ve ligdeki üçüncü galibiyetini elde etti. 
     
     Maçın karnesi 
     HAKEMLER İsmail Aydın, Halil Baldemir 
     FENERBAHÇE Dickel 6 11, Erdal 5 9, Kelly 6 16, Davenport 8 24, Zeki 3 1, Zaza 4 6, Barış 4 2, Erkan 3 , Alpay 4 3, Emre 3 
     İTÜ Johnson 7 19, Orhun 8 16, Cömert 6 9, Levent 5 , Williams 8 26, Ufuk 4 1, Gökhan 4 , Hasan 4 1, Evren 4 , Reha 5 4 
     1.PERİYOT 24 - 15 F.Bahçe , 2.PERİYOT 48 - 36 F.Bahçe , 3.PERİYOT 59 - 58 İTÜ , MAÇ SKORU 76 - 72 İTÜ 
     
Babaoğlu’na ret      BASKETBOL Ligi ekiplerinden Pınar Karşıyaka’da, antrenör Mete Babaoğlu’nun istifası kabul edilmedi. Şube Başkanı Togan Toprak, taraftarların eleştirilerine üzülen Babaoğlu’nu ikna ettiklerini açıkladı. 
     
Fener yakaladı      BAYANLAR Birinci Basketbol Ligi’nde zirve mücadelesi veren Fenerbahçe, Ankara Etbalıkspor’u rakip sahada 66 - 56 yenerek lider Erdemirspor ile puanları eşitledi. Ankara ekibi önünde devreyi 35 - 22 önde kapayan Sarı - Lacivertliler, ikinci yarıda da bu üstünlüklerini sürdürdüler ve özellikle Esmeral - Branzova ikilisinin skorer oyunuyla sonuca gittiler. 
     
     
     



 SPOR 





















</TEXT>
</DOC>
