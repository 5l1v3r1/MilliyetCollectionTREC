<DOC>
<DOCNO> 130174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/cemal.html </URL>
<DATE> 2003/01/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümet, gerçek gündeme sahip çıkacak mı 
</HEADLINE>
<TEXT>

     Yoksa dağıtacak mı 
     Bu sorularla ilgili olarak Başbakan Gül’le AKP lideri Tayyip Erdoğan’ın takkeyi önlerine koyup soğukkanlı düşünmelerinde yarar var. 
     Çünkü bir şeyler gitmiyor. 
     Her seferinde irili ufaklı birtakım krizlerin eşiğine gelip sonra toparlanmaya çalışmak, her seferinde kendi içlerinden birilerinin yaptığı yanlışları düzeltme çabasına girmek gün geçtikçe hükümetin inandırıcılık ve güvenilirliğini azaltıyor. 
     Oysa, Türkiye’nin gündemi çok çetin ve çetrefil. Bu gündemin önceliklerini yakalamak, gerçekçi karar ve çözümlerin altına bir an önce imza atmak şart. 
     Nedir bu öncelikler 
     
     1 Ekonomi... 
     Ekonomide hayale yer yok. Mucizeler olanaksız. Yol haritası IMF ile saptanmış, bir önceki hükümetle uygulamaya geçilmiş ve ilk olumlu sonuçlar da alınmış durumda... Yeni sürücünün bir an önce ayağını frenden çekip yola koyulmasından başka çare yoktur. 
     
     2 Kıbrıs’la AB... 
     Erdoğan - Gül ikilisi, Kıbrıs’ta çözümle AB yolculuğuna iyi çıktılar. Bazı tabu ve klişeleri kırabileceklerinin işaretini verdiler. Bu çizgileri devam etmeli Bu çizgi, ne Kıbrıs’ta ver kurtul politikasıdır, ne de AB’ye teslim olmak’tır. Yeni hükümet eğer gerçekten iktidar olmak, ayakta kalmak istiyorsa, bir yandan Kıbrıs’ta çözüm hedefine kararlılıkla yürümek, öbür yanda AB üyeliğinin gerektirdiği demokratik hukuk devleti adımlarını atmak zorundadır. 
     
     3 Irak’la ABD... 
     Irak’ta barışçı çözüme evet. Aklı başında hiç kimse, hele Türkiye’nin bulunduğu coğrafyada savaş istemez. Ama savaş kapımızda Ve bunu maalesef tek başına engelleyecek güce sahip değiliz. Dünyanın tek süper gücü, aynı zamanda dost ve müttefikimiz, stratejik ortağımız Amerika, Saddam’ı vurmaya kararlı... 
     Dikkatli olmak zorundayız. 
     Amerika’nın her istediğine evet demek güç. Ama aynı zamanda Amerika’ya ters düşmek de Türkiye’nin birçok bakımdan çıkarına değil. Irak’ın geleceğinde Saddam yok artık Ama Amerika var. Türkiye’nin askerini savaşa sokmaması, ancak Amerika’yla işbirliği içinde olması gerekiyor. 
     Ekonomide olduğu gibi Irak konusunda da hükümetin hayalcilik’ten bir an önce sıyrılmasında yarar var. 
     Öncelikler böyle. 
     Hükümet, bu önceliklerden oluşan Türkiye gündemine sahip çıkmalıdır. Çıkabilir ve doğru, gerçekçi adımları atabilirse, Türkiye her alanda normalleşme yolunda ilerler. 
     3 Kasım, Türkiye’de normalleşmenin kapısını araladı. Siyaset meydanındaki aşırı bölünmüşlük seçim sandığında millet eliyle sona erdirildi. 
     Eğer hükümet şimdi Türkiye’nin yukarıda özetlediğim gündemine kararlılıkla sahip çıkabilirse, siyaset meydanı gitgide normalleşir. Türkiye’nin kendine güveni gelir. Ve özgüven büyüdükçe, bütün taşlar yavaş yavaş yerine oturmaya başlar. 
     İstikrar kapımızı çaldı 
     Fırsatı kaçırmayalım. 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
