<DOC>
<DOCNO> 131294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sonspo17.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı-lacivertliler kamp yaptıkları otelde mangal partisine katıldı. 
</HEADLINE>
<TEXT>

     Ligin ikinci yarı hazırlıklarını Antalya'nın Belek beldesinde sürdüren Fenerbahçe'de, futbolcular ve teknik heyet, bugün mangal partisine katıldı. 
     Sarı-lacivertli futbolcular, teknik sorumlu Oğuz Çetin ve teknik heyet, Arcadia Otel'de düzenlenen mangal partisinde stres attı. 
     Bu arada yemekten sonra futbolcular ve teknik heyet kıyıda kısa bir yürüyüş yapıp toplu olarak basın mensuplarına poz verdi. 
     Yürüyüş sırasında futbolcuların bir hayli neşeli oldukları ve birbirleriyle şakalaştıkları gözlendi. 
     
     SERHAT, TELEFONUNU KAYBETTİ 
     Kıyıda yapılan yürüyüş sırasında sarı-lacivertlilerin golcü futbolcusu Serhat, cep telefonunu kaybetti. 
     Otele dönüşünde telefonunun kaybolduğunu fark eden Serhat, daha sonra masörlerle birlikte kıyıya inip telefonunu aradı. 
     Tüm aramalara karşın telefonunu bulamayan Serhat üzgün gözükürken, ''Telefonuma değil içindeki bilgilere üzülüyorum'' dedi. 
     





</TEXT>
</DOC>
