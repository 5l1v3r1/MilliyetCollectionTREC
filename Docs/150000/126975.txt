<DOC>
<DOCNO> 126975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yazar/pulur.html </URL>
<DATE> 2002/12/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Mutlu ol Nazım " 
</HEADLINE>
<TEXT>

     1960 yılının Ağustos ayı, Moskova’da, "Uluslararası Doğu Bilimcileri Kongresi", kongreye katılan Türk heyetinin Başkanı Prof Fahir İz, heyette üç gazeteci var, Prof. Ahmet Şükrü Esmer Ulus , Ömer Sami Coşar Milliyet ve Orhan Karaveli Vatan . 
     Bu üç gazeteciden bugün hayatta kalan Orhan Karaveli, Moskova’daki zamanının çoğunu Nazım Hikmet’le geçirir, o tarihte Nazım Hikmet’le değil görüşmek, adını bile anmak "vatan hainliği" ile eşdeğerdedir. 
     
     ORHAN Karaveli "Tanıdığım Nazım Hikmet" kitabında şairle geçen günlerini anlatır. Pergamon 
     Şair, komünisttir, ama komünist olması, onun memleketini sevmesine engel değildir, Kars ve Ardahan’ı isteyen, Ruslarla, yaptığı tartışmadan sonra, akşam lokantada yemek yerken, kendisini sakinleştirmeye çalışan Ömer Sami Coşar ve Orhan Karaveli’ye "Öldüğüme yanmam da, buralarda gömecekler ona yanarım" der. 
     
     "ANADOLU’da bir köy mezarlığına gömün beni tepemde bir de çınar olursa taş maş da istemez hani" diyen Nazım Hikmet’in vasiyetini unutmayan Orhan Karaveli, o’nun mezarının Türkiye’ye getirilmesini istiyor. 
     
     LAKİN, biz öyle düşünmüyoruz. 
     Hayır, Nazım Hikmet’in mezarı, Moskova’da kalmalıdır. 
     Niye 
     Bu memlekette insanları mezarlarında bile, rahat bırakmazlar da ondan... 
     Her ne kadar Orhan Karaveli, böyle düşünenleri "Türk ulusuna haksızlık yapmakla" suçlasa bile... 
     
     NAZIM Hikmet’i mezarı başında anmadan, yaşatmak da mümkün... 
     Dilek Türker’in oynadığı "Mutlu Ol Nazım"ı seyrederseniz, o’nun mezarı başında eğilmenin gereğini, çok daha duygulanarak yerine getirirseniz, heyecanlanırsınız. 
     Beşiktaş Belediyesi Akatlar Kültür Merkezi’nde oynanan tek kişilik oyunu, Nazım Hikmet’in son eşi Vera Tulyakova’nın anılarından yararlanan Ataol Behramoğlu yazmış... 
     Sahneye bakıyorsunuz, evet Dilek Türker var, elle tutulur, gözle görülür bir insan, lakin iki insan daha sahnede, biri Nazım Hikmet, biri Vera... 
     Bir bakıyorsunuz, Nazım Hikmet, idam gecesi "Zavallı bir çingenenin kıllı, siyah bir örümceğe benzeyen eli geçirecekse eğer ipi boğazıma Mavi gözlerinde korkuyu görmek için boşuna bakacaklar Nazım’a" diye ölüme kafa tutuyor, bir bakıyorsunuz güç veriyor, umut veriyor, "Ben yanmasam Sen yanmasan biz yanmasak nasıl çıkar karanlıklar aydınlığa" diyor, bir bakıyorsunuz, öyle bir memleket sevgisi ki 
     "memleketim, memleketim, memleketim 
     ne kasketim kaldı senin ora işi, 
     ne yollarını taşımış ayakkabım 
     son mintanın da sırtımda paralandı çoktan 
     Şile bezindendi. 
     Sen şimdi saçımın akında, enferktında yüreğimin 
     alnımın çizgilerindesin memleketim." 
     
     DİYECEKSİNİZ 
     "Ya vasiyeti " 
     Bırakın o da şiirde kalsın... 
     Bir sabah gözünüzü açınca "Nazım Hikmet’in mezarını tahrip ettiler" haberini görmek mi, sizi mutlu mu edecek 
     
     







Saddam’sız çözüm 


Yılbaşı şarkıları mı savaş borazanları mı 


Temiz kitap... 


Beyaz Saray’a giden fatura 


Öyle bir Ortadoğu hayal ediyorum ki 


Savaş rüzgarları eserken... Anılar... 


Önalmak kozu 


Ağlama ..’ 


Savaş çıkınca ne olacak 


Çanlar kimin için çalıyor 


Mesele sadece Irak değil... 


Saddam gitmeli... Öyle ya da böyle... 


"Mutlu ol Nazım " 


İsmet Paşa’dan Özal’a 


3 - 4 yılı da Irak yüzünden kaybederiz 


Irak faturasını ödemeye başladık 


</TEXT>
</DOC>
