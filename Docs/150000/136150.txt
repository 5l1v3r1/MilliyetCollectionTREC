<DOC>
<DOCNO> 136150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/spor/spo04.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON EVDE YOK 1-1 
</HEADLINE>
<TEXT>

Karadeniz ekibi, ikinci perdeyi Elazığspor beraberliğiyle açtı. Konuk takım Meszaros ile öne geçti, Fatih’in golü sadece 1 puana yetti 
     LİGİN son haftalarında istikrarlı bir futbol sergileyerek tırmanışa geçen Trabzonspor, ikinci yarıya istediği gibi başlayamadı. Karadeniz ekibi, Avni Aker’de konuk ettiği Elazığspor karşısında kolay fırsatları harcayınca sahadan 1 - 1’lik beraberlikle ayrıldı. 60’da konuk takım Meszaros’un kafa vuruşuyla öne geçti. Bu golden 5 dakika sonra Fatih beraberlik sayısını attı. Son dakikalarda Trabzonspor, Aurelio ve Fatih ile iki fırsatı kaçırdı. 
     
     Maçın karnesi 
     HAKEMLER Cem Papila, Metin Kıtmır, Bülent Öztürk 
     TRABZONSPOR Petkoviç 5 - Mustafa 5 Muzaffer Dk.73 4 , Mehmet Kahraman 5 , Erman Güracar 4 , Serkan Kılıç 5 - Aurelio 5 , Hüseyin 6 , Gökdeniz 5 , Erman Özgür 5 Alişen Dk.57 5 - Fatih 6 , Mehmet Yılmaz 5 Somers Dk.46 5 
     ELAZIĞSPOR Orkun 6 - Bülent Bal 5 , Erhan Kurnaz 6 , Hacı Arif 6 - Juray 5 Selçuk Dk.78 5 , Mehmet Ali 6 , Erhan Namlı 5 , Ümit 5 , Erdem 7 - Ze Roberto 6 Cem Sinan Dk.82 - Meszaros 6 
     GOLLER Meszaros Dk.60 , Fatih Dk.66 
     SARI KARTLAR Mustafa, Erman Güracar, Mehmet Kahraman, Somers Trabzon , Ümit, Mehmet Ali, Selçuk Elazığ 
     
     Cem Papila’ya büyük tepki 
     MAÇIN ardından Trabzonspor kaptanı Fatih Tekke, adeta çılgına döndü. Fatih, hakem Cem Papila’nın yanına giderek yakasına yapıştı, "Puanımızı çaldın" diye bağırdı. Fatih’in, tepkisini farkeden teknik direktör Samet Aybaba, olay yerine giderek olaya müdahale etti. Öte yandan Mustafa Yalçınkaya ile Erman Güraçar 4. sarı kartlarını görünce cezalı duruma düştü. 
     



 SPOR 






























</TEXT>
</DOC>
