<DOC>
<DOCNO> 106618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur20.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel halk otobüsü çocukları ezdi "3 ölü, 1 yaralı..." 
</HEADLINE>
<TEXT>

     Gaziantep'te meydana gelen trafik kazasında 3 çocuk öldü, 1 çocuk ağır yaralandı. 
     Alınan bilgiye göre, Merveşehir 99 Nolu Cadde'de, Şıho Baz 49 yönetimindeki 27 RU 855 plakalı özel halk otobüsü, önce bisiklet üzerinde bulunan Fırat Güler ile Emrah Güler'e, daha sonra Mustafa Altun ile Yeter Bozkur'a çarptı. 
     Kazada, Yeter Bozkurt 10 ile Emrah Güler 15 olay yerinde, Fırat Güler 12 ise kaldırıldığı Gaziantep Devlet Hastanesi'nde öldü. 
     Ağır yaralanan Mustafa Altın'ın 8 yoğun bakıma alındığı ve hayati tehlikeyi atlatamadığı bildirildi. 
     Kazanın, otobüs sürücüsünün bir çocuğa çarpmamak için direksiyonu başka yöne çevirince meydana geldiği öğrenildi. 
     -HASTANEDE İZDİHAM- Trafik kazasında hayatını kaybeden ve ağır yaralanan 4 çocuğun da Nigar Ertürk İlköğretim Okulu öğrencisi oldukları öğrenildi. 
     Kazayı öğrenir öğrenmez Gaziantep Devlet Hastanesi'ne gelen çocukların yakınları sinir krizleri geçirdiler. Baygınlık geçiren aileler, dikkatsiz araç kullanan şoförlere isyan ettiler. 
     Kızı Yeter'i kazada kaybeden acılı baba Tahir Bozkurt 42 , kaza yapan otobüs şoförünün çok hızlı araç kullandığını, kızının kaldırımda bulunmasına karşın ölümden kurtulamadığını söyledi. 
     Bozkurt, kızını trafik kazasına değil, cinayete kurban verdiğini öne sürerek, yetkililerin tedbir almalarını istedi. 
     





</TEXT>
</DOC>
