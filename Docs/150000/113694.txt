<DOC>
<DOCNO> 113694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko14.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker ''Gerekli kaynak sağlanıp, emeklilere zam yapılacak'' 
</HEADLINE>
<TEXT>

     Devlet Bakanı Masum Türker, gerekli kaynakları sağlayarak, işçi emeklileri ile gazilerin ve şehit yakınlarının maaşlarına zam yapılacağını söyledi. 
     Masum Türker, Kocaeli AB KOBİ İş Geliştirme Merkezi'nin açılış töreninden sonra DSP İl Merkezi'ni ziyaret etti. 
     Türker, burada yaptığı açıklamada, memurların ve memur emeklilerinin bu ay zamlı maaş aldığını anımsatarak, bu zammın işçi emeklileri ve gaziler ile şehit yakınlarına da yansıtılması yönünde çalışmalar yapıldığını belirtti. 
     Türker, yapılacak zamma ilişkin tarih vermeyeceğini, bunun seçim yatırımı olarak değerlendirilebileceğini ifade ederek, ''Gerekli kaynaklar sağlandıktan sonra işçi emeklileri ve gaziler ile şehit yakınlarının maaşına zam yapacağız'' dedi. 
     Devlet Bakanı Fauk İçli de, DSP'nin seçim çalışmalarına yeni başladığını belirterek, ''İktidarda olduğumuz dönemdeki yapılan hizmetleri bir bir anlatacağız'' dedi. 
     İçli, DSP'nin barajı aşamayacağı yönündeki iddiaların doğru olmadığını, partisinin baraj sorunu bulunmadığını sözlerine ekledi. 
     





</TEXT>
</DOC>
