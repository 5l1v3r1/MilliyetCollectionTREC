<DOC>
<DOCNO> 134223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/spor/spo07.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dev adam 
</HEADLINE>
<TEXT>

Galatasaray, Mardinli Sultan Kösen'i basketbol kadrosuna kattı... 
     Boyu 2.42 
     Yaşı 20 
     Kol uzunluğu 1.16 
     Bacak uzunluğu 1.50 
     Ayakkabı numarası 60 
     
     
"Spor yapabilir" raporu      CİM - BOM, NBA ve Türk basketbol tarihinde rastlanmayan uzunlukta bir genci basketbolcu yapmak üzere kolları sıvadı. Mardin’in Dede köyünde keşfedilen 20 yaşında, 2.42 metre boyundaki Sultan Kösen’i, İstanbul’a getiren Galatasaray, sağlık kontrolünden geçirdikten sonra, geleceğin oyuncusu için "spor yapabilir" raporunu aldı. Eski basketbolcu Cavit Altunay’ın, Mardin basınında "2.42’lik dev ameliyat oldu" haberini okuması ve ailesini de ikna etmesi üzerine İstanbul’a gelen Sultan’ın hiç basketbol oynamadığı ortaya çıktı. 
     
Okula gitmemiş işi yok      ACIBADEM Hastanesi’nde kontrolleri yapılan ve henüz bir otelde konaklayan, yürümekte bile zorlanan Sultan’ın, planlı bir çalışmayla 2004’te forma giymesi hedeflendi. Mardin’de kamyon şoförlüğü yapan bir baba ile ev hanımı annenin 5 çocuğundan ikincisi olan "dev adam"ın üç erkek, bir de kız kardeşi bulunuyor. Ailede, Sultan’dan sonra en uzun boylu olan kişinin ise 1.83’lük ağabey Şeyhmuz olduğu bildirildi. Hiç okula gitmeyen ve meslek sahibi olmayan Sultan’ın, fakir bir aile ve köy ortamında evde oturduğu da belirtildi. 
     
     NBA TARİHİNDEKİ EN UZUNLAR 
     Manute Bol Sudan 2.30 
     Gheorghe Muresan Romanya 2.30 
     Shawn Bradley ABD - Alman 2.28 
     Yao Ming Çin 2.26 
     Ralph Sampson ABD 2.24 
     Mark Eaton ABD 2.24 
     Arvydas Sabonis Litvanya 2.21 
     Kareem Abduljabbar ABD 2.18 
     Shaquille O’Neal ABD 2.16 
     
     NBA DIŞI EN UZUNLAR 
     Süleyman Ali Nashnush Lübnan 2.45 
     Micheal Ri K.Kore 2.40 
     
     TÜRKİYE’DEKİ EN UZUNLAR 
     Halil İbrahim 2.24 
     Hüseyin Alp 2.15 
     Fatih Solak 2.15 
     Volkan Çetintahra 2.14 
     Nedim Dal 2.12 
     Hüseyin Beşok 2.12 
     Emir Turam 2.11 
     Tamer Oyguç 2.10 
     
"15 dakika yeter"      10 yaşından beri sürekli boyu uzayan ve bu nedenle Mardin’de bir kez ameliyat olan Sultan’ın, daha rahat koşması için yakında dizinden ameliyat olacağı açıklandı. İstanbul’a gelir gelmez ilk isteğinin bir kot pantolon olduğunu söyleyen Cavit Altunay, "Ben bu çocuğa inanmasam, Galatasaray’a getirmezdim" dedi. Altunay, "Hüseyin Alp’in de hocalığını yaptım. 40 dakika oynayamaz, ama 15 dakika sahada kalsın yeter. Ona sıçramayı değil, koşmayı ve sağa sola hareketlenmesi öğreteceğim" diye konuştu. 
     



 SPOR 


























</TEXT>
</DOC>
