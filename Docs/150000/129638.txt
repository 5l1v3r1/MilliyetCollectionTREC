<DOC>
<DOCNO> 129638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/ekonomi/aeko.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak içki ve sigara 
</HEADLINE>
<TEXT>

6.2 katrilyon liralık kaynak paketi açıklayan hükümet, vergi artışı yok’ sözüne rağmen içki ve sigaradaki ÖTV oranlarını yükseltti. ÖTV artışıyla birlikte içki, sigara fiyatları yüzde 20 oranında zamlanacak. Bu zamdan beklenen gelir ise 1 katrilyon 250 trilyon lira 
     ANKARA Milliyet 

     Başbakan Abdullah Gül, 2003 bütçesinin ele alındığı Bakanlar Kurulu toplantısının ardından ekonomiyle ilgili bakanlarla birlikte düzenlediği toplantısında 6.2 katrilyon liralık kaynak paketi açıkladı. Paketin 1.2 katrilyonu içki ve alkol ürünlerindeki Özel Tüketim Vergisi ÖTV artışıyla sağlanacak. 
     
     Hani vergi artışı yoktu 
     Hem Maliye Bakanı hem Hazine’den Sorumlu Devlet Bakanı Ali Babacan’ın "Yeni vergi ya da vergi artırımı yok" sözüne rağmen, en kolay gelir toplanacak kaleminde yine vergi artışı oldu. İçki ve sigarada ÖTV’nin artırılmasına ilişkin kararnameyle bu ürünlerin fiyatı yüzde 20 artıyor. Sigarada yüzde 49.5 olan ÖTV yüzde 55.3’e, şarap, rakı, votka gibi alkollü içkilerde yüzde 212’den 275.6’ya, birada yüzde 48.7’den 63.3’e yükseldi. Artışa ilişkin Bakanlar Kurulu kararı Resmi Gazete’de yayımlandı. 
     Başbakan Gül, "Kısa vadeli iyileşmeler çözüm değil. Çözümün uzun vadede geleceğini biliyoruz. Uzun vadeli işler peşindeyiz" derken, faiz dışı fazla hedefinin yüzde 6.5 olmasını sağlayacaklarını bildirdi. Gül, 2003’te hiçbir harcama kaleminin belirlenen ödeneği geçemeyeceğini, geçerse otomatik ödeme sisteminin devreye girmeyeceğini söyledi. 2003’te 55 bin olarak öngörülen personel alımının 35 bine ineceğini belirten Gül, daha önce sınava girmiş 250 bin memur adayıyla ilgili "Herhalde hepsine devlette iş verecek halimiz yok" dedi. Bu yıl alınması öngörülen 3 bin taşıttan vazgeçildiğini kaydeden Gül, vergi barışıyla ilgili olarak da şunları söyledi 
     
     Vergide bu son fırsat’ 
     "Vergi denetimleri etkin hale gelecek. Vergi reformu paketini de bir ay içerisinde hazırlayacağız. Kayıt dışı, kayıt içi olacak. Herkes devlete olan borcunu yerine getirsin. 10 katrilyon liralık bir miktar var. Bunun 2.4 katrilyonunun 2003’te sağlanacağını düşünüyoruz. Biz bunu özel sektörde 18, kamuda 24 ay taksitle tahsil etmeyi planlıyoruz. Bu yaptığımız son fırsattır, herkes değerlendirsin. Devletin alacağını bırakmayız." 
     
     IMF ile sorunumuz yok’ 
     Gül, IMF ile bir sorun olup olmadığı yönündeki bir soru üzerine, "Aramızda bir güven bunalımı yok. Hiçbir gerginlik söz konusu değil" dedi. 
     Gül, Endüstri Holding’in iflasıyla ilgili soru üzerine, "Bu tip şirketlere, küçük tasarrufları değerlendirdiği için önem veriyoruz. Fakat bu ilişki çok hassastır. Sorumsuzluk olduğu ortadadır. Kesinlikle biz istismara izin vermeyiz" diye konuştu. 
     
Gözlük taktı besmele çekti      Fotoğraf ÜMİT BEKTAŞ 

     Ek kaynak paketini açıklarken, masasındaki mikrofonun açık olduğunu fark etmeyen Başbakan Abdullah Gül, sandalyesine otururken besmele çekti. Başbakan Abdullah Gül, basın toplantısına gözlüklü çıktı. Art arda patlayan flaşlar üzerine gülümseyen Gül, "Artık beni gözlüklü göreceksiniz" dedi. Gözlüğünü kullanırken acemiliği dikkati çeken Gül, her gözlük takışında kendisini görüntüleyen foto muhabirlerine gülümsedi. 
     
6.2 katrilyonluk paketin 1.25 katrilyonu ÖTV artışından Önlem Başlama tarihi Beklenen gelir trilyon TL GELİR ARTIRICI TEDBİRLER İçki ve alkolde ÖTV artışı 8.1.2003 1.250 Vergi barışı kanunu 2003 Ocak 2.400 Jojman kirası artışı Yapıldı 70 TASARRUF TEDBİRLERİ Personel Memur atamasının 35 binle sınırlanması 2003 50 Sağlık Konsolide bütçe Aylıklardan ilaç katılım payı kesilmesi Yapıldı 110 Antibiyotik recetelerine yeni esaslar 2003 Ocak 90 Biyo - eşdeğer ilaç uygulaması 2003 Temmuz 20 Reçete kontrol uygulaması 2003 Haziran 50 Sarf malzemel. standart, fiyat birliği 2003 Ocak 50 Negatif ilaç listesi uygulaması 2003 Ocak 35 Yatırım Yeni taşıt alımı yapılmaması 2003 Ocak 90 Transferler Taşıt bakım, onarım gideri harcamasının kesilmesi 2003 Nisan 30 Emekli Sandığı Biyo - eşdeğer ilaç uygulaması 2003 Temmuz 165 Antibiyotik recetelerine yeni esaslar 2003 Ocak 85 Reçete kontrolü 2003 Haziran 35 Sarf malzemel. standart, fiyat birliği 2003 Ocak 60 Negatif ilaç listesi uygulaması 2003 Ocak 35 Bağ - Kur İlaç katılım payının maaştan kesilmesi 2003 Ocak 100 Negatif liste uygulaması 2003 Ocak 35 TOPLAM 6.225      
     Kaldırılan fon gelirlerinin kurum bütçelerine kaydı yerine 2003 bütçesine gelir kaydedilmesi 1.000 
     Diğer tedbirler 480 
     
Sigara ve içki yüzde 20 pahalanacak  Eski Fiyat Yeni Fiyat Uzun Maltepe 900 1.080 Kısa Maltepe 850 1.020 Uzun Samsun 900 1.080 Kısa Samsun 850 1.020 2000 2.000 2.400 Uzun 2001 1.400 1.680 Kısa 2001 1.300 1.560 Uzun Marlboro 2.500 3.000 Kısa Marlboro 2.300 2.760 Camel 2.300 2.760 Chesterfield 1.600 1.920 Parliament 2.500 3.000 Uzun LM 1.400 1.680 Kısa LM 1.300 1.560 Uzun Winston 1.700 2.040 Kısa Winston 1.600 1.920 Yeni Harman 1.000 1.200 Meltem 1.000 1.200 Uzun Salem 2.500 3.000 Kısa Salem 2.300 2.760 70'lik Rakı 10.000 12.000 35'lik Rakı 5.600 6.720 70'lik Votka 8.000 9.600 35'lik Votka 4.500 5.400 70'lik Cin 8.400 10.080 35'lik Cin 4.300 5.160      
     ÖTV artışıyla oluşması beklenen fiyatlar. 



 EKONOMİ 




















</TEXT>
</DOC>
