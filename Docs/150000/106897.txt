<DOC>
<DOCNO> 106897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/spo02.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AĞIZLARA KİLİT 
</HEADLINE>
<TEXT>

Teknik Direktör Werner Lorant’ın "Takım içindeki haberleri dışarı sızdıranları bundan böyle yakarım" tehdidinden sonra Fenerbahçeli oyuncular tam bir sessizliğe büründü 
     YUSUF DURSUN 

     Sus-pus oldular 
     FENERBAHÇE Teknik Direktörü Lorant’ın önceki gün yaptığı basın toplantısında futbolcularına yönelik açıklamaları bomba etkisi yarattı. Takım içindeki yaşanan tüm olayların dışarı sızdırıldığından şikayet eden ve "Herşey aile içinde kalmalı. Bundan böyle haber verenleri yakarım" tehdidinden sonra Sarı - Lacivertli futbolcular adeta ağızlarına kilit vurdular. 
     
     Huzursuzluk yarattı 
     SARI-LACİVERTLİ futbolcuların Gaziantep’e giderken havalimanında hiç konuşmamaları dikkat çekti. Basından uzak durmayı ve fazla görüş bildirmemeye özen gösteren Fenerbahçeli oyuncuların gergin oldukları gözlerden kaçmadı. Lorant’ın isim vermeden futbolcuları ispiyonculukla suçlaması ve güven ortamının bulunmadığını söylemesi huzursuzluk yarattı. 
     
Sakatlara yoğun tedavi      GAZİANTEPSPOR karşılaşması öncesi Serhat, Revivo, Rapajc ve Mirkoviç’in sakatlıkları can sıkıyor. Yoğun tedavi uygulanan bu dört futbolcunun durumu maç saatinde belli olacak. Teknik Direktör Lorant dün kulüp doktorlarından bilgi aldı ve Serhat, bu oyuncuların mutlaka maça yetiştirilmesini istedi. 
     
Saracoğlu Hospital      YÖNETİM, yeni yapılan maraton tribününün altına tam teşekküllü mini bir hastane kurdu. İçinde dört yatak bulunan ve her türlü ilk yardım malzemesinin bulunduğu komplekste hem oyunculara, hem de seyircilere acil müdahaleler yapılabilecek. 
     ŞÜKRÜ Saracoğlu Stadı’nın Migros tarafındaki açık tribünün de üstü kapatılmaya başlandı. Yöneticiler, ekim ayının sonuna kadar diğer tribünün de kapanacağını söylediler. Bu arada bozuk olan zeminin düzeltilmesi için de çalışmalar hızlandırıldı. 
     
GAZİANTEP - FENERBAHÇE      HAKEM Metin Tokat 
     TV DİGİTÜRK 
     SAAT 20.00 
     
F.Bahçe-G.Antep maçları En farklı galibiyeti 5-1 1981 En farklı yenilgisi 1-5 2000 En gollü maçları 8-4 1992 Son galibiyeti 4-1 2002 Son yenilgisi 1-2 2000 Son beraberliği 0-0 1999      
TOPLAM O G B M A Y 32 18 6 8 62 39      
Semih kadroda      TEKNİK Direktör Lorant, Almanya kampından sonra gözardı ettiği genç Semih’i 24 kişilik Gaziantep kadrosuna aldı. Özel bir uçakla dün Gaziantep’e giden Fenerbahçe’de Alman hoca, Ali Akdeniz, İsmail, Erman ve Erhan’ı ise İstanbul’da bıraktı. Sarı - Lacivertliler, Gaziantep’e gider gitmez antrenman yaptılar. 
     
İngiliz haftası      Alarm verdi 
     BİR hafta içinde üst üste üç deplasman maçı oynayacak olan Fenerbahçe’de Teknik Direktör Werner Lorant alarm verdi. Alman hoca, Gaziantep yolculuğu öncesi futbolcularıyla kısa bir toplantı yaptı, "Sekiz gün içinde birbirinden zorlu üç sınava çıkacağız. İngiliz haftası gibi. Her maçı tek tek düşünmenizi istiyorum. Bunu sakın aklınızdan çıkarmayın" ifadesini kullandı. 
     
     Beni tanıdınız’ 
     ALMAN teknik adam, "Kafanızda şu anda sadece Gaziantep maçı olsun. Gerisini bırakın. Ligde geride kalmamak için mutlaka iki deplasmandan da üç puan çıkarmalıyız" dedi. Kimsenin yerinin garanti olmadığını da hatırlatan Alman hoca, "Beni artık tanıdınız. Sadece çok çalışana formayı vereceğim. Bu yüzden tüm gücünüzü ortaya koyun. Kimsenin gözünün yaşına bakmam" diye konuştu. 
     



 SPOR 



























</TEXT>
</DOC>
