<DOC>
<DOCNO> 120139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/sazak.html </URL>
<DATE> 2002/11/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gül dönemi 
</HEADLINE>
<TEXT>

     AKP iktidarına geçişin baş döndürücü’ trafiği yaşanıyor, Ankara’da. 3 Kasım seçimleri öncesinde, AKP’nin müstakbel iktidarını satın alan piyasaların, Tayyip Erdoğan’ın AB turu, Abdullah Gül’ün başbakanlığı, hükümetin Acil Eylem Planı üzerine girdiği Too good to be true’ Gerçek olabilmek için fazla iyi iyimser havayı, başkentte de yakalamak mümkün. 
     Gerçi devlet kademelerindeki bakış açısı çok daha siyasi ve orta vadeli’ ama hızla işbaşı’ yapan AKP hükümetinin uygulamadaki başarıları açısından 2003’ün ilk yarısını görmek gerekecek. Özellikle ekonomide zor bir yıl bekliyor, Erdoğan - Gül yönetimini. 
     Başarıya mahkumuz’ derken gelecekten umutlu AKP kadroları. 1983 seçimlerini kazanan Özal dönemini çağrıştıran bir coşku gözleniyor. 
     TBMM başkanlık seçimlerinin yapıldığı oturum sonunda bunu gözlemledik. İlk turda 369 oyla başkan seçilen Bülent Arınç, Başbakan Gül ile birlikte kutlamaları kabul ediyordu. 
     AKP, anayasal çoğunluğa erişmiş, Arınç, aynı zamanda Cumhurbaşkanı Sezer’in vekili konumuna gelmişti. 
     Başbakan Abdullah Gül ile Ecevit’in üç buçuk yıldır kullandığı Meclis’teki makam odasında görüştük. 
     Sabahki devir teslim’i anlattı. Başbakanlık’tan ayrılmadan ABD Başkanı Bush aramıştı. Prag’daki NATO zirvesine giderken Ankara’ya bağlanmıştı, Avrupa üzerindeyim, sizi kutlamak istedim’ diye başlamış telefona, ancak hat kesilmiş. Gül, Demekki Başkan’ın uçağında da böyle şeyler oluyor’ diye hayretini ifade ettikten sonra 2003 için ABD daveti aldığını, ocak ya da şubatta Washington’a gidebileceğini söyledi. 
     Abdullah Gül, hükümetin ilk birkaç aylık icraatının çok önemli olduğunu ve önceliği ekonomiye’ vereceklerini anlattı. 
     Gül’ün Derviş’i, Hazine’den sorumlu Devlet Bakanı Ali Babacan olacak. 
     Başbakan Gül, iş bitirici olacağız’ derken, AKP lideri Tayyip Erdoğan tarafından açıklanan acil eylem planının kaynak’ gereksinimi konusunda şöyle konuştu Sıcak para aramıyoruz. Yabancı sermayenin Çin’de, Uzak Asya’da olduğu gibi yatırım amaçlı gelmesinin koşullarını yaratacağız. Ekonomide kendimize çok güveniyoruz. Çok iyi hazırlandık. Kesinlikle istihdam yaratacağız ve bize umut bağlayan fakir halkın refahını artıracağız.’ 
     12 Aralık Kopenhag zirvesi öncesinde AB siyasi kriterlerini karşılamaya dönük bir siyasi paket de Gül’ün ikinci önceliği. Başbakan Yardımcısı Ertuğrul Yalçınbayır’ın yönetimindeki hazırlık, hükümet güvenoyu aldıktan sonra aralık başında TBMM’den geçirilmeye çalışılacak. 
     Yeni Başbakan’ın gülen yüzünü, Milliyet’in usta foto muhabiri Mustafa İstemi görüntüledi 
     Gül’ün kızının Bilkent’teki arkadaşları, ailesinin politikacı olduğunu bilmiyorlarmış, yeni başbakan açıklanınca, Kübra’ya Baban serbest meslek sahibi değil miydi ’ diye sormuşlar. Bundan sonra da herhalde Bir kamu kuruluşunda başbakan olarak çalışıyor ’ yanıtını alacaklar. 
     Ankara’da Gül dönemi’ iyimser dalgalanmalar yaratıyor. 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
