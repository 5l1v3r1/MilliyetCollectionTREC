<DOC>
<DOCNO> 135971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur21.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul hırsızlarına suçüstü... 
</HEADLINE>
<TEXT>

     Bağcılar'da bir okuldan hırsızlık yaparken suçüstü yakalanan 2 kişinin, 8 ayrı okuldan daha elektronik eşya çaldıkları belirlendi. 
     Asayiş Şube Müdürlüğü Hırsızlık Büro Amirliği'nden yapılan açıklamaya göre, Bağcılar İlçe Emniyet Müdürlüğü ekipleriyle ortaklaşa düzenlenen operasyon sonucu, Bağcılar'daki Yeşilbağ İlköğretim Okulu'ndan hırsızlık yapmaya çalıştıkları belirtilen Sadık Özkan ve Muzaffer Sancaklı adlı kişiler suçüstü yakalandı. 
     Özkan ve Sancaklı'nın sorgusu sonucu, Gaziosmanpaşa'da 3, Eyüp'te 2, Güngören'de 1, Bayrampaşa'da 1 ve Kağıthane'de 1 okuldan daha, 10 milyar lira değerinde elektronik eşya çaldıkları belirlendi. 
     Bu kişilerin gösterdikleri yerlerde, 2 adet televizyon, 1 adet bilgisayar kasası ve 1 adet bilgisayar monitörü ele geçirildi. 
     





</TEXT>
</DOC>
