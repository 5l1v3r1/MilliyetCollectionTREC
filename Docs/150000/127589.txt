<DOC>
<DOCNO> 127589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun18.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de buz bar açıldı... 
</HEADLINE>
<TEXT>

     Almanya'nın başkenti Berlin'deki, 85 yıl önce Atatürk'ün de konakladığı tarihi Adlon Oteli, buzdan 26 metre uzunluğunda bir bar yaptı. 
     Otelin önündeki buz barın yapımında, herbiri 145 kilo ağırlığında ve 6 metre yüksekliğinde olan 500 adet buzdan sütun kullanıldı. Barda, şampanya başta olmak üzere, çeşitli içeceklerin yanı sıra Almanların kışın içtikleri kaynatılmış kırmızı şarap ''Glühwein'' ve meşrubat satışı yapılıyor. 
     Adlon Oteli yöneticileri, buz barın yeni yıla kadar erimemesi için her türlü önlemi aldıklarını söylediler. 
     Berlin'i ziyaret etmeye gelen turistlerin ilgisini çeken buz bar, kentin sembolü olan Brandenburg Kapısı'nın yanında bulunuyor. 
     Almanya'nın en önemli yeni yıl eğlencesi Brandenburg Kapısı'nda yapılacak. Buradaki eğlenceye bir milyon kişinin katılması bekleniyor. 
     





</TEXT>
</DOC>
