<DOC>
<DOCNO> 119276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sontur11.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüste kadını taciz etti, yolcular tarafından dövüldü... 
</HEADLINE>
<TEXT>

     Adapazarı'nda, minibüste bir kadını taciz ettiği öne sürülen kişi, diğer yolcular ve şoförler tarafından dövüldü. Dayak yiyen kişiyi güvenlik güçleri kurtardı. Dernekırı-Çarşı hattında çalışan minibüste kendisine elle sarkıntılık yapıldığını söyleyen E.K. adındaki kadın, bu eylemi gerçekleştirdiğini öne sürdüğü A.Y ile tartışmaya başladı. 
     Olayı fark eden diğer yolcular, A.Y'yi aşağıya indirdikten sonra dövmeye başladı. Minibüs durağındaki diğer şoförlerin de olayı duyması üzerine linç etmek istedikleri A.Y, güvenlik güçlerinin yardımıyla kurtuldu. 
     A.Y, polise verdiği ifadede hiçbir şey yapmadığını savunarak, ''Belki kalabalıkta elim değmiş olabilir, ancak bunda bir kasıt yoktur. Beni, neredeyse öldüreceklerdi. Hepsinden davacıyım'' dedi. 
     Minibüs şoförleri ise böyle bir olaya izin vermelerinin mümkün olmadığını belirterek, ''Yolculara yapılmış saygısızlığı, bize yapılmış sayarız. Minibüslerimizde, gereğinde çocuklarını ve eşyalarını bize teslim edenlerin güveninin sarsılmasına müsaade etmeyiz'' diye ifade verdiler. 
     Olayla ilgili soruşturma sürüyor. 
     





</TEXT>
</DOC>
