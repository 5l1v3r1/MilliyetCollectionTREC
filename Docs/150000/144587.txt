<DOC>
<DOCNO> 144587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo18.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 0 - Altay 1 
</HEADLINE>
<TEXT>

     Birinci Süper Futbol Ligi'nde yapılan maçta Altay, Fenerbahçe'yi 1-0 yendi. 
     5. dakikada sağdan Serhat'ın ortasında savunmaya çarpan topla ceza alanı içinde kaleciyle karşı karşıya kalan Ceyhun'un sağ çaprazdan vuruşunda, meşin yuvarlak kaleci Ramazan'dan döndü. 
     15. dakikada ceza alanın dışında topla buluşan Ceyhun'un sert vuruşunda, kaleci Ramazan üzerine gelen meşin yuvarlağı iki hamlede kontrol etti. 
     17. dakikada Ali Güneş'in sağdan ortasında ceza alanı içinde Rebrov kafayla topu Tuncay'ın önüne indirdi. Bu futbolcunun vuruşunda, meşin yuvarlak üstten auta gitti. 
     24. dakikada Hakan'ın uzun pasında savunmanın arkasında kaleciyle karşı karşıya kalan Tuncay'ın kafayla kaleci Ramazan'ın üzerinden kaleye gönderdiği topu, Özgür son anda çizgiden çıkardı. 
     26. dakikada savunmanın hatasından yararlanarak topa sahip olan Owana, ceza alanına girip kaleci Rüştü ile karşı karşıya kaldığı pozisyonda vuruşunda, Rüştü'den dönen top İnanç'ın önünde kaldı. Bu futbolcunun şutunda, Rüştü bir kez daha meşin yuvarlağı çeldi. 
     32. dakikada Beschastnykh'in pasıyla ceza alanın sol çaprazında topla buluşan Serhat'ın vuruşunda, kaleci Ramazan yatarak meşin yuvarlağa sahip oldu. 
     Maçın ilk yarısı da golsüz tamamlandı. 
     49. dakikada Altay'da İnanç sarı kart gördü. 
     65. dakikada Fenerbahçe'de Ali Güneş'in yerine Johnson x oyuna girdi. 
     68. dakikada ceza alanı içinde Serhat'ın pasıyla topla buluşan Ceyhun'un son çizgiye kadar inip yaptığı vuruşta, top üstten auta çıktı. Aynı dakikada Altay'da kaleci Ramazan sarı kart gördü. 
     74. dakikada Mustafa'nın büyük hatasıyla topu kapan Sinan, kaleci Rüştü ile karşı karşıya kaldığı pozisyonda, ileri çıkan Rüştü'nün üzerinden topu aşırarak, meşin yuvarlağı filelere gönderdi 0-1. 
     75. dakikada Ceyhun'un uzak mesafeden şutunda, top üstten auta çıktı. 
     79. dakikada sol çaprazda ceza alanın hemen dışında kaleci Rüştü ile karşı karşıya kalan Owana'nın vuruşunda, Rüştü yatarak meşin yuvarlağı çeldi. 
     80. dakikada sol çaprazda topla buluşan Serhat'ın şutunda, meşin yuvarlak yandan auta çıktı. 
     82. dakikada Fenerbahçe'de Hakan'ın yerine Kemal , Altay'da ise Owana'nın yerine İbrahim oyuna dahil oldu. 
     90. dakikada Altay'da Sinan'ın yerine Bülent oyuna girdi. 
     Maçta başka gol olmadı ve Altay, Fenerbahçe'yi İstanbul'da 1-0 yendi. 
     

     
</TEXT>
</DOC>
