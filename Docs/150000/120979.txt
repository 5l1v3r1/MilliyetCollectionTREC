<DOC>
<DOCNO> 120979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur13.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de yangın heyecanı... 
</HEADLINE>
<TEXT>

     Taksim'de 3 katlı bir binanın çatısında, bacadaki kurumların tutuşması sonucu çıkan yangın, çevre binalara sıçramadan söndürüldü. 
     İstiklal Caddesi üzerindeki 3 katlı binanın çatısında, Sütiş adlı restoranın bacasındaki kurumların tutuşması sonucu yangın çıktı. 
     Yangına müdahale eden Beyoğlu İtfaiye Grubu'na bağlı ekipler, alt katlar ile bitişikte bulunan diğer binalara sıçramasına fırsat vermeden yangını söndürmeyi başardı. 
     Binanın çatısında maddi hasara yol açan yangın, Taksim Meydanı'ndaki vatandaşlar arasında heyecan yarattı. 
     İtfaiye yetkilileri, bu tür işyerlerindeki bacaların 3 aylık periyotlar halinde temizlenmesi gerektiğini vurguladılar. 
     





</TEXT>
</DOC>
