<DOC>
<DOCNO> 108808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/yaksoy.html </URL>
<DATE> 2002/09/21/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Hediyeler 
</HEADLINE>
<TEXT>

     Kişiliklerin ikiye bölünmesi, bugün böyle, yarın öyle davranmak şekli psikolojik açıdan tartışmaya değer. 
     Son günlerde ortalık ister politikada olsun, ister sporda bir gün evvel söylediğini, hatta akşam söylediğini, sabah unutup değiştirenlerle dolu. 
     Bu kişilikler yüzünden, toplumun ve spor dünyasının adeta hastalıklı adam gibi gerilip durduğu görülüyor. 
     Mesela her maçtan evvel konuşmak moda. Dünya’yı kendi yaratanlar tablada kül bırakmayanlar, kendine herkesten daha fazla paye çıkaranlar, mağlubiyetten sonra, cinayeti işleyen katili arıyorlar. Yöneticisi ayrı, teknik direktörü ayrı, kulüp sorumlusu ayrı konuşuyor. 
     Hepsi sanki gizli hafiye Nat Pinkerton. 
     Tabii her seferinde, katil bulunamadığı için, cinayet romanı da bitmiyor. Heyecan gelecek haftaki maça kalıyor. 
     Olan da tabii bize oluyor, gerilip duruyoruz. 
     



 SPOR 































</TEXT>
</DOC>
