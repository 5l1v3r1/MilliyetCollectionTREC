<DOC>
<DOCNO> 123241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/gun11.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Antik katliam 
</HEADLINE>
<TEXT>

Sit alanı Foça’da arkeolog raporuna rağmen kanalizasyon çalışmaları sürüyor. Her çukurdan tarih fışkırıyor 
     ÖMER ERBİL İstanbul 

     Foça Phokai antik kentinde kanalizasyon ve atık kolektör çalışmaları nedeniyle açılan her çukurdan bir tarihi kalıntı çıkıyor. Kazma vurulan yerlerden Roma dönemine ait lahit, amphora mezar, Helenistik dönemden kuyu, duvar, seramik parçaları, döşeme ve mozaikler çıktı. 
     İzmir Arkeoloji Müzesi’nin aksi raporların rağmen İzmir 2 No’lu Koruma Kurulu, projeye onay verdi. 
     
     BELGESİ DE VAR 
     Antik katliam, Foça Belediye Başkanlığı’nın, bölge birinci derece sit alanı olduğu için projeyi başlatmak amacıyla İzmir 2 No’lu Koruma Kurulu’ndan kazı izni istemesiyle başladı. Kurul, İzmir Müzesi’nden boru döşenecek yerlerde araştırmalar yapmasını istedi. Arkeoloji Müzesi arkeologları, yaptıkları araştırmalarda sayısız tarihi eserlere rastladı. Hazırladıkları raporlar ve çektikleri fotoğraflarla da bunu net bir şekilde belgelediler. 
     
     KAMU YARARI 
     Ancak İzmir 2 No’lu Koruma Kurulu görevlendirdiği müze arkeologlarının raporlarını ve çıkan tarihi eserleri dikkate almadan, 9 Ekim 2002 tarihinde, "Kazılarda elde edilen kalıntıların açıkta korunması ve sergilenmesinin günümüz koşullarında mümkün olmadığı anlaşılmıştır. Uygulamanın 19. yüzyıla değin çeşitli dönem yapılaşmaya ait kalıntılara hiçbir şekilde zarar vermediğinin görüldüğü ve projenin gerçekleştirilmesinde kamu yararı olduğu..." kararını aldı. 
     
Hem tarihi hem fokları vuracak...’      Foça Kazıları Başkanı Prof. Dr. Ömer Özyiğit Koruma Kurulu için hazırladığı raporda kurulu suçlayarak, "Bu proje nedeniyle hem tarih hem de foklar yok olacak. Arıtma tesisinin deşarj borularının çıkışı fokların mağaralarına doğru" diye konuştu. 
     



 GÜNCEL 





















</TEXT>
</DOC>
