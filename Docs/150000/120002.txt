<DOC>
<DOCNO> 120002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo14.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Kings-Chicago Bulls maçında Hidayet, 9 sayı attı. 
</HEADLINE>
<TEXT>

     ABD Profesyonel Basketbol Ligi'nde NBA 4. hafta mücadelesine, bu sabaha karşı yapılan 8 maçla devam edildi. 
     Pasifik Grubu'nda 2. sırada yer alan Sacramento Kings'in, evinde Chicago Bulls'u yenerek, 11. maçında 8. galibiyetini aldığı maçta, milli basketbolcu Hidayet Türkoğlu da oyuna sonradan girdi ve 25 dakika sahada kaldı. Karşılaşmayı, 9 sayı, 7 ribaunt 2 hücum-5 savunma ve 2 asistle tamamlayan Hidayet, 2 sayılık atışlarda 7'de 3, 3 sayılık atışlarda 2'de 0, serbest atışlarda da 4'de 3 isabet kaydetti. 
     Karşılaşmada evsahibi ekibi galibiyete taşıyan isimler olarak, 22 sayı ve 5 ribauntla Doug Christie, 22 sayı, 6 ribaunt ve 5 asistle Bobby Jackson, 18 sayı, 6 ribaunt ve 6 asistle de Chris Webber göze çarptı. 
     Konuk ekipte ise Lonny Baxter, 17 sayı ve 5 ribaunt, Jamal Crawford da 16 sayıyla oynadı. 
     Merkez Grubu lideri ve ligin yenilgisiz tek ekibi olan Dallas Mavericks, sahasında son 3 sezonun şampiyonu Los Angeles Lakers'ı 26 sayı farkla geçmeyi başardı ve 11. maçından da galibiyetle ayrılmayı başardı. Mavericks böylece, lig tarihinde en fazla üstüste maç kazanma rekorunu geliştirirken, 1991'den bu yana Lakers ile yaptığı 46. maçında 5. galibiyetini elde etti. 
     Evsahibi ekip oyuncuları toplam 61 ribaunt alırken, Kanadalı oyun kurucu Steve Nash, 21 sayı ve 6 asist, Alman forvet Dirk Nowitzki, 18 sayı ve 17 ribaunt, Michael Finley, 18 sayı ve 15 ribaunt, Shawn Bradley de 16 sayı ve 12 ribauntluk performanslarıyla takımlarına galibiyeti getirdi. 
     Sezona ünlü pivotu Shaquille O'Neal'sız çok kötü bir başlangıç yapan ve sakat olan bu oyuncusunun yokluğunu her maçta biraz daha fazla hisseden son 3 sezonun şampiyonu Lakers'da ise bu maçta, 16 sayı ve 5 ribauntla oynayan Kobe Bryant ve 11 sayı, 9 ribaunt ve 5 asistlik performans gösteren Rick Fox dışında skora katkıda bulunan çıkmadı. 
     Ligde bu sabaha karşı yapılan maçlarda alınan sonuçlar şöyle 
Milwaukee Bucks-Miami Heat 93-97 
Dallas Mavericks-Los Angeles Lakers 98-72 
Minnesota Timberwolves-Memphis Grizzlies 110-106 uzatmada 
Utah Jazz-Phoenix Suns 99-76 
Houston Rockets-Cleveland Cavaliers 97-80 
New Orleans Hornets-Philadelphia 76'ers 99-98 
Sacramento Kings-Chicago Bulls 111-98 
Seattle Supersonics-Orlando Magic 84-101 

     





</TEXT>
</DOC>
