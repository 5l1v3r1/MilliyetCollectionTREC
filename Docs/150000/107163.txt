<DOC>
<DOCNO> 107163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/bila.html </URL>
<DATE> 2002/09/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Son umut küsler... 
</HEADLINE>
<TEXT>

     3 Kasım seçimlerini ertelemek için çaba gösterenlerin son umudu küs milletvekilleri... 
     Küsecek milletvekilleri gelinceye kadar bütün yollar tüketildi. 
     "Küs parti" olarak ortaya çıkan ANAP ve lideri Yılmaz, değişik denemeler yaptı Önce DYP lideri Çiller’e başbakanlık önerdi. Sonuç alamadı... 
     Başbakan Ecevit’e gitti ve çekilmesini önerdi. Yine sonuç alamadı. 
     "MHP çekilsin" dedi. Sonuç alamadı. 
     Yılmaz, "MHP çekilmezse, bu hükümeti düşürmek gerekir" demeyi de ihmal etmedi. 
     Şimdi tek seçenek olarak bu yol kalmış durumda. Yılmaz, içinde bulunduğu hükümetin düşürülmesini istiyor. 
     "Bizi düşürün" diyor, 
     Tabii biraz garip bir istek. 
     Başkalarına bizi düşürün demek yerine, kendi kendine hükümetten düşebilir. Bunun için çekilme kararı alması yeterli. 
     Ama öyle yapmıyor... 
     Küskünleri bekliyor. Eğer, ortaya çıkacak küskün milletvekilleri önemli bir sayıya ulaşırsa, ANAP hükümetten çekilip, hükümetin geri kalanını da küskünlerle birlikte düşürecek. Proje bu... 
     Küskün sayısı beklenenin altında olursa o zaman da seçime "düşürün" dediği hükümetle birlikte gidecek. 
     Bir gariplik de o zaman doğacak... 
     ANAP ve YTP mimarlarının "Ecevit ve MHP’yi devre dışı" bırakacak "havada ikmal" projeleri tutmadı. Şimdi, küslere dayanarak "Meclis’te ikmal" projesini deniyorlar... 
     Birincisinde kendi oyunlarının altında kaldılar... İkincisinde de sandık altında kalmaktan korkuyorlar... 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
