<DOC>
<DOCNO> 110601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo23.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da haftanın karmasına Kocaelisporlu Emrah seçildi... 
</HEADLINE>
<TEXT>

     Dünyanın en yüksek tirajlı gazetelerinden biri olan İtalyan La Gazzetta dello Sport, Avrupa Ligleri'nde haftanın en iyi karmasına Kocaelisporlu Emrah'ı seçti. 
     Avrupa'da üst düzey futbolun oynandığı liglerde, haftalık olarak seçtiği oyuncu kadrosunu veren gazete, bu hafta 4'lü kurduğu defansta, Kocaelispor'dan Emrah ile Mexes Auxerre , Lucio Bayer Leverkusen ve Varela'yı Real Betis en iyiler olarak gösterdi. 
     Emrah'ın, La Gazzetta tarafından Avrupa'da haftanın kadrosuna girmesinin en büyük nedeni ise Türkiye Birinci Süper Futbol Ligi'nin artık İtalyanlar tarafından artık çok yakından izlendiğini gösteriyor. 
     İtalyan haber ajansları, geçmişte de Türkiye'deki lig maçlarıyla ilgili haberler verirken, bu sezon düzenli olarak maçları izledikleri görülüyor. 
     La Gazzetta dello Sport gazetesi de haftada bir yer ayırdığı Avrupa Ligleri sayfasına Türkiye'yi de ekledi. Gazete, Türkiye ile birlikte İspanya, Fransa, Almanya, İngiltere, Hollanda ve Portekiz liglerine sayfalarına düzenli olarak veriyor. 
     Merkezi Milano'da olan La Gazzetta dello Sport'un Dış Haberler bürosundan Fabio Licari, şunları söyledi 
     ''Bu yıl gazetenin yönetiminde birçok değişiklikler oldu ve bazı yenilikler getirdik. Türk Ligi bizim için her zaman önemliydi. Çok güçlü, çok dinamik ve heyecanlı bir lig. Bize göre İspanya, İngiltere, Almanya ve Fransa'dan sonra Türkiye'deki ligde çok önemli. Avrupa Ligleri'ni artırma kararı alınca, hemen Türkiye'yi seçtik. Tabiiki Dünya Kupası'nda 3. olan bir ülkenin ligini dışarıda bırakamazdık.'' 
     





</TEXT>
</DOC>
