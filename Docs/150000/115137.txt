<DOC>
<DOCNO> 115137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur31.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli genç "Yerine otur" diyen sınıf başkanını öldürdü 
</HEADLINE>
<TEXT>

     Ankara Çankaya Lisesi'nden sonra bir öğrenci kavgası da İzmir'de yaşandı. İzmir'in Menemen İlçesi Asarlık Beldesi'nde 16 yaşındaki genç, sınıfta kendisini uyardığı için sinirlendiği 17 yaşındaki sınıf başkanını, okulun bahçesinde bıçaklayarak öldürdü. 
     Asarlık Beldesi Haldun Koşay Lisesi 10. sınıf öğrencisi ve sınıf başkanı O.K. 17 , sınıfta disiplini sağlamak için öğrencilere yerlerine oturmaları uyarısında bulundu. O.K'nın ikazına uymayan E.B. 16 , "Sen kim oluyorsun Benim onurumla oynuyorsun" diyerek sınıfı terk etti. 
     Ders bitiminden sonra bahçeye çıkan öğrencilerin gözü önünde O.K'ya bıçakla saldıran E.B, O.K.'yı kalbinden yaraladı. Öğretmenleri tarafından hastaneye kaldırılmak istenen O.K., yolda yaşamını yitirdi. E.B. yakalanarak gözaltına alındı. 
     Çankaya Lisesi'nde de önceki gün, 11-H sınıfı öğrencisi O.Ö ile 11-I sınıfında öğrenim gören bir grup öğrenci arasında çıkan bıçaklı kavgada, 9 öğrenci yaralanmıştı. 
     





</TEXT>
</DOC>
