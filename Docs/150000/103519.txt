<DOC>
<DOCNO> 103519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yazar/pulur.html </URL>
<DATE> 2002/08/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gazetecilik hik yeleri 
</HEADLINE>
<TEXT>

     GAZETECİNİN anıları, gazetecilik hikayeleri, her zaman okura ilginç gelmiştir çünkü gazetecilik, renkli bir iştir, gazeteci de bu işin renkleridir. 
     Önder Şuşoğlu’nun "Çekme Ulan Şerefsiz " kitabı, gazetecinin ve gazeteciliğin ilginç anı ve hikayeleriyle dolu, hemen hepsi kara mizah, güleriz ağlanacak halimize, misali. X 
     
     İSTİHBARAT şefi, stajyer muhabire yazdığı haberi "Şunu biraz süsle" diye geri veriyor, saf çocuk haberi yazdığı kağıdın kenarlarını çiçek motifleriyle, işlemelerle süslüyor 
     Bizim gençliğimizde de, istihbarat şefinin deftere "Bugün cemre düşüyor " diye yazdığını okuyunca fotoğraf makinesini kapıp sokaklara düşen, akşam dönünce yemin billah "Valla şef, düşen cemreyi bulamadım " diyenler de vardı. 
     
     LAKİN, hangisi olursa olsun, hiçbir gazetecilik hikayesi, bizi Ayşe Onal’ın 1994’te yayımlanan "Kan Görmeyi Sevmem" adlı kitabındaki "Üçgenin Dördüncü Köşesi" hikayesi kadar etkilememiş, kanımızı dondurmamış, kahretmemiştir. XX 
     Ayşe Önal, bu hikayesinde, odacılıktan fotoğrafçılığa atlayan birini anlatır. Nevruz’dan iki gün önce gazeteciler Cizre’dedirler, kitapta "milis, gerilla" denilen PKK’lılar, bu gazeteciye öyle "bir iş" vereceklerdir ki, ismi bir anda manşete çıkacak, dünün odacısı, bugünün en meşhur gazetecisi olacaktır. 
     Nedir bu iş 
     "Korucu infazı " 
     Gazeteci gece yarısı otelden alınır, biraz sonra korucu getirilir, elektrik direğine çekilir, asılır. 
     Orada ondan başka kimse yoktur, fotoğrafı, sadece o çekmiştir, ertesi gün Diyarbakır’a gider, film yıkanınca neye uğradığını şaşırır, heyecandan fotoğrafı iyi çekememiş, makineyi ayarlayamamış, fotoğraflar fulu’dur. 
     Meşhur olmak arzusuyla yanıp tutuşan fotoğrafçı, tekrar Cizre’ye döner, PKK’lılarla buluşur, başına gelenleri anlatır, onları razı eder, o gece bir "korucu" daha elektrik direğine çekilecektir, yalnız onların da bir şartları vardır, bu infaz gazetenin birinci sayfasında yer alacaktır. 
     Tamam, anlaşılır, infaz yapılır, "korucu" elektrik direğinde sallanırken, o’nun çektiği fotoğraflar pırıl pırıl çıkmıştır. 
     
     BU bir "hayali hikaye"midir, gerçek bir olay mıdır 
     Ayşe Onal’ın kitabının iç kapağında, hikayeler için "Yaşanmış Güneydoğu hikayeleri" denilmekte, kitabın arka kapağındaki yazıda ise "Bu öykülerin hepsi yaşanmış gerçeklere dayanmaktadır" diye tanıtılmaktadır. 
     Eğer öyleyse... 
     Bir insanın asılmasını seyredeceksin, yetmeyince, bir başkasını astıracaksın. 
     Ne uğruna 
     Gazetecilik uğruna 
     Hayır, bu gazetecilik değildir, insanlık suçudur. 
     
     x Parantez Yayınları 
     xx Altın kitaplar 
     
     







Merkez sağ, AKP ve CHP 


Hoppaaa... 


Ekonomi masası 


Yeni hükümet söylentileri var’ 


Kayıt soygunu üniversiteye de sıçradı 


Siyasette sosyoloji gerek 


Lobi yapma zamanı 


Derviş, Baykal, Cem ve Raşomon gerçeği.. 


Gazetecilik hik yeleri 


Derviş’li CHP seçeneği 


CHP’li Derviş’e Baykal’lı yorum ve tepki 


Ortalamanın faşizmi ve Makbule 


Seviyeli birliktelik 


</TEXT>
</DOC>
