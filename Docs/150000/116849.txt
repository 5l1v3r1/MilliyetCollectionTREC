<DOC>
<DOCNO> 116849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/spor/spo15.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Tokata soruşturma      ALTAY - Adana maçının ikinci yarısında saha komiseri Yüksel Yamak’ın, konuk ekibin yedek oyuncusu Mevlüt’ü tokatlamasının yankıları sürüyor. Federasyonun Ege Bölge Müdürü Hamdi Kutval, Yamak hakkında soruşturma açılacağını söyledi. Mevlüt ise, "Isınmamıza müdahale etti. Sen karışamazsın deyince tokat attı. H l şoktayım" dedi. 
     
Fatura kesildi      GENÇLERBİRLİĞİ’NE evinde farklı yenilen Elazığspor’da fatura dört oyuncuya kesildi. Basın Sözcüsü Faruk Çikoğlu, perşembe idmana çıkmayıp, yönetimi protesto eden Mehmet Altıparmak, Mehmet Çolak, Mehmet Ali Çakmak ve Erhan Namlı’yı kadro dışı bıraktıklarını açıkladı. 
     
Diplomayı yırtarım’      ALTAY, peş peşe aldığı beş yenilgiyle komaya girdi. Teknik Direktör Ümit Turmuş, "İstediğimiz şartlar oluşsun, küme düşersek diplomamı yırtarım" dedi. Kamerunlu Effa ve Buba’nın gönderilebileceği, PAF takımdaki İlhan, Kenan, Abdullah, Kürşat ve Bülent’in durumlarının yeniden gözden geçirileceği öğrenildi. 
     
Diyarbakır’ın tesellisi      TRABZONSPOR mağlubiyetinin şokunu üzerinden atmaya çalışan Diyarbakırspor’da sakat oyuncuların iyileşme sürecine girmesi teknik heyete biraz olsun teselli verdi. Yeşil - Kırmızılı takımda Abdullah, Alper ve Iraklin’in Ankaragücü maçında forma giymesi bekleniyor. 
     
Blackburn berabere      İNGİLTERE Premier Ligi’nde Tugay’ın takımı Blackburn Rovers, Alpay’ın kadroya giremediği Aston Villa ile golsüz berabere kaldı. Maça yedek başlayan Tugay, son 25 dakikada forma giydi. Bu sonucun ardından Blackburn 19 puanla 7. sıradaki yerini korurken, Aston Villa 12 puanla 12. sıraya indi. 
     
Rakipler son anda      BEŞİKTAŞ’IN UEFA Kupası ikinci turundaki rakibi Alaves, ligde kendi sahasında oynadığı Sevilla karşılaşmasını son anda attığı golle 1 - 0 kazandı. Beşiktaş’tan da duraklama dakikasında attığı golle beraberliği kurtaran Alaves’i, Sevilla karşısında galibiyete taşıyan son dakika golü Ruben Navarro’dan geldi. Bu sonuçla Alaves, ligde 14. sıraya yükseldi. Galatasaray’ın Şampiyonlar Ligi’ndeki rakibi Barcelona ise 1. dakikada J.Guerrero’nun ayağından yediği golle adeta 1-0 yenik başladığı Racing Santander deplasmanından Fernando Navarro’nun 86.dakikada attığı golle 1 puan çıkarrtı. 
     



 SPOR 
























</TEXT>
</DOC>
