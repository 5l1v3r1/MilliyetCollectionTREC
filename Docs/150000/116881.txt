<DOC>
<DOCNO> 116881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/uras.html </URL>
<DATE> 2002/11/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halk aş ve iş için bekleyecek 
</HEADLINE>
<TEXT>

     AK Parti’nin tek başına hükümet kuracak oyu aldığının belli olmasından sonra, dün akşam CNN Türk muhabirinin sorularını cevaplayan Tayyip Erdoğan, hükümet kuruluşunu beklemeden Avrupa Birliği üyesi ülkelerle temasa geçerek Kopenhag zirvesinde tam üyelik için tarih almaya öncelik vereceklerini söyledi. 
     Ekonomik sorunların çözümü için ise üç yıllık bir süreden söz etti. "İyileşmeyi halkımız yavaş yavaş hissedecek ama iyileşme üç yıldan sonra gerçekleşecek" dedi. 
     
Piyasaların tepkisini göreceğiz      Bugün piyasaların AK Parti iktidarına ilk tepkisini göreceğiz. Kısa sürede tepki verecek piyasalar 
     1 Döviz piyasası, 
     2 Faiz piyasası, 
     3 Hisse senedi piyasasıdır. Bugün bu piyasalarda büyük bir hareket beklenmiyor. Çünkü anketler kamuoyunu uzun süredir AK Parti iktidarına hazırladı. 
     AK Parti iktidarı Çok kullanılan bir deyim ile önceden satın alındı. Seçim sonuçlarına dayalı olarak bugün insanların dövize hücum etmesi, faizin patlaması, borsada panik yaşanması söz konusu değil. Ama, nispi göreceli hareketler çok önemli. Ufak ölçüde de olsa fiyatlar hareket edecek. 
     Bu hareketin yönü AK Parti iktidarının piyasa tarafından değerlendirilmesinin ilk işareti olacak. 
     
Üretim ve ihracatta sorun yok      Erken seçim tartışmalarının başlamasından itibaren koalisyon hükümetinin reel sektör ile ilgisi bağı kesildi. Aslında bu bir oluşumun sonucu idi. IMF destekli istikrar tedbirleri Ankara’nın tarıma, sanayiye akıtacağı kaynakları kuruttu. Teşvikleri yok etti. Bunu gören reel sektör, Ankara’sız bir yaşam tarzını’ benimsedi. Dikkat buyurunuz, erken seçim tartışmaları başlayalı altı ay oldu. 
     Altı aydır koalisyon hükümeti reel sektörle ilgilenmiyor. Ama bu altı ay süresince sanayiin kapasite kullanımı, üretimi arttı. 
     
Yatırımlarda kıpırdama var      İhracat arttı. Seçim ortamına girilmesine rağmen ufak da olsa yatırımlarda kıpırdanma görüldü. Seçim sonuçları bu dönen çarkın yavaşlamasını değil, hızlanmasını sağlayacak. 
     Kısa sürede iç talebin artması beklenemez ama ihracat artışına dayalı biçimde üretim artışı devam edecek. Bu ise peşinden yatırım ve istihdamda büyümeye yol açacak. 
     Ama bütün bunlar halkın AK Parti’den bekleyişlerini cevaplamayacak. 
     AK Parti’ye oy veren alt gelir gurubu kısa sürede aş ve iş istiyor. 
     Parti bu bekleyişleri cevaplamak arayışında kısa sürede bir şeyler yapmaya mecbur. Fakat gerçek kaynağa dayanmayan harcamalara yönelmek enflasyonu azdıracak. Enflasyon endişesiyle sıkı para politikasını sürdürmek partinin elini kolunu bağlayacak. Bu da AK Parti’nin açmazı olacak. 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
