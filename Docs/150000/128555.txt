<DOC>
<DOCNO> 128555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko47.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yılın ilk haftasını yükselişle tamamladı... 
</HEADLINE>
<TEXT>

     İMKB Bileşik Endeksi, 2. seansta, birinci seansa göre 245.68 puan artarak 10,837.53 puandan kapandı. 
     Hisse senetleri, ikinci seansta ortalama yüzde 2.32 oranında değer kazandı. 
     İlk seanstaki 6.73 puanlık düşüş dikkate alındığında, borsa endeksi günün tamamında 238.95 puan yükseldi. Hisse senetlerindeki günlük ortalama artış ise yüzde 2.25 oldu. 
     Endeks seansa, 4.57 puan artışla 10,596.42 puan seviyesinde başladı. İlk yarıyı 160.67 puan artıda 10,752.52 puandan geçen Endeks, günü seans içinde gördüğü en yüksek değer olan 10,837.53 puandan tamamladı. 
     Kapanışta mali endeks 341.36 puan artışla 13,497.50 puana, sanayi endeksi 185.82 puan artışla 10,326.02 puana, hizmetler endeksi 150.06 puan artışla 7,156.73 puana yükseldi. 
     Böylece ilk seansa göre mali grup hisseler ortalama yüzde 2.59, sanayi endeksi ortalama 1.83, hizmetler grubu hisseler de yüzde 2.14 değer kazandılar. 
     İşlem gören toplam 288 hisse senedinden 185'i değer kazanırken, 29 hisse senedi değer yitirdi. 74 hissenin fiyatında ise değişiklik olmadı. 
     Seansta, 185 trilyon 177 milyar 224 milyon liralık işlem hacmi kaydedildi. İki seanstaki işlem hacmi toplamı da, 385 trilyon 188 milyar 276 milyon lira olarak belirlendi. 
     Garanti Bankası, Yapı ve Kredi Bankası, Turkcell, Doğan Yayıncılık ve İş Bankası C, en yoğun işlem gören hisse senetleri oldu. 
     





</TEXT>
</DOC>
