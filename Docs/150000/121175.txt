<DOC>
<DOCNO> 121175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo25.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Tayfur Adanaspor maçında yılın en iyi oyununu oynadık 
</HEADLINE>
<TEXT>

     Beşiktaş Futbol Takımı Kaptanı Tayfur Havutçu, 3-0 kazandıkları Adanaspor maçının ilk yarısında, bu sezonun en iyi futbolunu oynadıklarını belirtti. 
     Tayfur, kulübün resmi internet sitesinde yer alan ''Kaptanın seyir defteri'' köşesinde yaptığı açıklamada, Adanaspor karşısında çok gol pozisyonuna girdikleri belirterek, ''Hem biz zevk aldık, hem de taraftarlarımıza güzel bir futbol izlettik'' dedi. 
     Teknik Direktör Mircea Lucescu'nun taktiği gereği maçın ikinci yarısında tempolarını düşürdüklerini ifade eden Tayfur, şunları kaydetti 
     ''İlk yarıdaki oyunumuzu 90 dakikaya yaysaydık, skorda tarihi bir fark oluşabilirdi. Aldığımız bu galibiyetle, maç eksiğiyle liderlik koltuğuna oturduk. Hedefimiz, liderliğimizi sürdürerek şampiyon olmak.'' UEFA Kupası 3. turunda oynayacakları Dinamo Kiev maçı için hazırlıklarını sürdürdüklerini de ifade eden Tayfur, Ukrayna ekibinin, bir önceki turda karşılaştıkları Alaves'ten daha güçlü olduğunu bildirdi. 
     Beşiktaş'ın kaptanı, ''Dinamo Kiev daha güçlü, ancak eleyemeyeceğimiz bir takım olmadığını düşünüyoruz. İlk maçta kendi seyircimiz önünde iyi bir skor elde edip ikinci maça daha az iş bırakmak istiyoruz'' şeklinde görüş belirtti. 
     





</TEXT>
</DOC>
