<DOC>
<DOCNO> 131329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sontur26.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenboğa'daki silahlı soygunun izi kameralarda aranıyor... 
</HEADLINE>
<TEXT>

     Esenboğa Havalimanı'nda gümrük deposunun soyulması olayını araştıran polis, güvenlik kameralarındaki kayıtları incelemeye aldı. 
     Olayın soruşturmasını yürüten emniyet birimleri, soygunda kullanıldığı belirlenen lacivert renkli ford focus marka arabayı araştırmaya başladı. Havalimanının depo bölümünü gören güvenlik kamerasının bantlarını inceleyen polis, görüntülerde arabanın yer aldığını tespit etti. Arabayla ilgili ayrıntıları belirlemeye başlayan polis ford servisleriyle görüşürken, Ankara'da kullanılan focus tipi arabaları incelemeye aldı. 
     Deponun bekçisini kelepçeleyerek polis olduklarını ileri süren soyguncuların telefonların bulunduğu 7 valizi aldıkları, kapının arkasında bulunan bir valizi görmedikleri tespit edildi. Gümrükte kaçak yollarla sokulmaya çalışılırken el konulan 3 bin 200 telefondan 2 bin 700'ünün çalındığı, yaklaşık 500 telefonun kapı arkasında kalması nedeniyle unutulduğu bildirildi. Gümrük deposunda aralarında kamera gibi değerli çok sayıda başka mallar bulunduğu halde sadece telefon valizlerinin alınmasını yetkililer, ''Soyguncuların polis görüntüsü vermesi, yalnızca telefonları almaları bunun yanında bazı dokümanları yanlarında götürmeleri ilginç'' dediler. 
     
     SİLAHLI KİŞİLER HAVAALANINA NASIL GİRDİ 
     Olayla ilgili çok sayıda kişinin bilgisine başvurulduğu, ancak şu ana kadar gözaltı olayının gerçekleşmediği bildirildi. 
     Bu arada olay kadar silahlı kişilerin havaalanına girmesinin olayın bir başka ''sıkıntılı'' yönü olduğuna dikkat çeken üst düzey bir yetkili, ''Bu konu bizim için soygun kadar önemli. Bu konuda hata nerede yapılıyor, kişisel zafiyetler mi var Yoksa içeriden yardım mı alındı Bunlar bizim cevabını aradığımız sorulardan bazıları'' diye konuştu. 
     





</TEXT>
</DOC>
