<DOC>
<DOCNO> 130896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/siyaset/siy06.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’liler Gül’ü eleştirdi 
</HEADLINE>
<TEXT>

Hükümeti, spekülasyonlara fırsat vermekle eleştiren AKP’li vekiller, araştırılmadan yeni atama yapılmasına da karşı çıktılar 
     ANKARA Milliyet 

     AKP grubunun basına kapalı bölümünde söz alan milletvekilleri, hükümeti eleştirdiler. AKP’liler, hükümeti "Kamu İhale Yasası’nda değişiklik yapmak isterken bir şeyleri peşkeş çekme görüntüsü oluşturarak spekülasyona fırsat vermekle" suçladılar. 
     Denizli Milletvekili Ümmet Kandoğan, sanayici ve ihracatçıların sorunlarını anlatırken hükümetin reform niteliğinde çalışmalarını bile iyi anlatamadığını savundu. Kandoğan, "Bunun en iyi örneği Kamu İhale Yasası oldu. Bu bir reformdu. Ama kamuoyunda sanki biz birilerine bir şeyleri peşkeş çekmek için yasayı değiştirmek istiyormuşuz gibi bir görüntü oluştu. Bu çok yanlış" dedi. 
     
     Usulsüzlük üzerine yapılanma 
     Ankara Milletvekili Nur Doğan Topaloğlu da, kamudaki personel atamalarına dikkat çekti. Topaloğlu, "Bizden önceki dönemde çok usulsüzlükler yapıldı. Öncelikle bunları araştırmalı, daha sonra yeni atamalar yapılmalıdır. Aksi halde bir sürü usulsüz atamanın üzerine yeni ve sağlıklı bir yapıyı oturtamayız" diye konuştu. 
     



 SİYASET 














</TEXT>
</DOC>
