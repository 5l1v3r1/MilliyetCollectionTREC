<DOC>
<DOCNO> 138812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/dunya/dun02.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Yeni tasarı kısa’ 
</HEADLINE>
<TEXT>

     NEW YORK Milliyet 

     BM’den üstü kapalı da olsa savaş yetkisi almayı amaçlayan ABD ve İngiltere, İspanya’nın desteğiyle dün Güvenlik Konseyi’ne, "Irak’ın silahsızlanmak için verilen son fırsattan yararlanamadığını" ilan eden yeni bir karar tasarısı sundu. 
     Dün gece kapalı kapılar ardında yapılan toplantıda, BM Güvenlik Konsey’in 15 üyesine dağıtılan tasarının önemli paragrafında, "Konsey, Irak’ın 1441 sayılı kararla tanınan son fırsatı kullanmakta başarısız olduğuna karar vermiştir" denilirken, Fransa ve Rusya’nın olası "veto"suna karşı Irak’a herhangi bir ültimatom ya da mühlet verilmediği dikkat çekti. 
     Tasarı, 8 Kasım’da oybirliğiyle alınan 1441 sayılı ilk kararın ana maddelerini de tekrarlıyor. 1441 sayılı karar, "Irak’a kitle imha silah programlarını açıklamak için son şans" vermiş, aksi halde Bağdat’ın "yükümlülüklerini daha fazla ihlal edeceği" uyarısında bulunmuştu. Yeni tasarı üzerinde önümüzdeki iki hafta yoğun pazarlıklar yapılması bekleniyor, ancak bu süre içinde oylama yapılmayacağı belirtiliyor. 
     



 DÜNYA 











</TEXT>
</DOC>
