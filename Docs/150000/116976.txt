<DOC>
<DOCNO> 116976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sonspo09.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, 3 puana odaklandı... 
</HEADLINE>
<TEXT>

     Bursaspor Basın Sözcüsü Erhan Akbaş, 6 Kasım Çarşamba günü Denizlispor Denizlispor ile yapacakları maçta hedeflerinin güzel futbol ve 3 puan olduğunu söyledi. 
     Akbaş, UEFA Kupası'nda aldığı başarılı sonuçlarla bir hayli moralli olan son haftaların formda ekibi Denizlispor karşısında işlerinin kolay olmadığını, ancak Gaziantepspor maçında bölüm bölüm gösterdikleri performansı yinelemeleri halinde sahadan istedikleri sonuçla ayrılabileceklerini kaydetti. 
     Bursaspor'un bugüne kadar aldığı puanlar ve sıralamadaki konumu itibariyle hak etmediği yerde olduğunu anlatan Akbaş, ''Oldukça formda bir ekip karşısında alınacak galibiyet, Bursaspor'un ligdeki seyrini de olumlu yönde etkilecektir'' dedi. 
     Akbaş, her zaman dostane ilişkiler içinde oldukları Denizlispor ile deplasmanda yine sorunsuz ve arzu ettikleri puanlarla döneceklerine inandıklarını belirterek, şunları söyledi. 
     ''UEFA Kupası'ndaki başarılarıyla mutlu olduğumuz Denizlispor karşısında, hedefimiz güzel futbol ve 3 puan olacak. Karşılaşmanın oldukça zevkli ve çekişmeli geçeceğine inanıyoruz. Gerçek futbolumuzu sahaya yansıtırsak, 90 dakika sonunda arzu ettiğimiz puanları alırız.'' 
     





</TEXT>
</DOC>
