<DOC>
<DOCNO> 133844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun16.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "28 Şubat'ta imza atılmazsa 1 Mart'ta felaket olmaz" 
</HEADLINE>
<TEXT>

     KKTC Cumhurbaşkanı Rauf Denktaş, ''28 Şubat'ta imza atılmazsa, 1 Mart'ta felekat olmayacağını ve Kıbrıs Türkünün alternatifsiz olmadığını'' söyledi. 
     Cumhurbaşkanı Denktaş, bir heyeti kabulünde yaptığı açıklamada, KKTC hükümetinin ve Türk hükümetinin, ekonomik konularda ayrı ayrı çalışmalar yaptığını belirterek, Başbakan Abdullah Gül'ün yakında KKTC'ye geleceğini, ekonomik açıdan neler yapılabileceğini daha açık bir şekilde ortaya koyacağını bildirdi. 
     ''28 Şubat'ta her şey durdu ve her şey bitti, 1 Mart felekattir'' edebiyatının doğru olmadığını ve olmayacağını dile getiren Denktaş, ''Kıbrıs Türkünün alternatifsiz olmadığını ve Türkiye ile birlikte yapılmakta olan hazırlıklar neticesinde, eğer bir anlaşma olmazsa, KKTC'nin daha iyi, daha güzele gitmesi için gerekenlerin yapılacağını hepimiz göreceğiz'' diye konuştu. 
     BM Genel Sekreteri Kofi Annan'ın planında, Kıbrıs Türklerinin verdiği mücadelenin değerlendirilmediğini ve KKTC'nin varlığının kaale alınmadığını belirten Denktaş, planda sakıncalı unsurların düzeltilmesi için müzakereleri sürdürdüğünü, başarıp başarmayacağını göreceklerini kaydetti. Rumlara bu kadar imkan verildikten sonra taviz vermeceyeğine işaret eden Denktaş, ''meselenin halladilmemesi için Avrupa Birliği'nin de elinden geleni yaptığını'' söyledi. 
     Rauf Denktaş, '' Anlaşma olsa da olmasa da siz Kıbrıs olarak üye olacaksınız Bunu devamlı sürette adama, ben müzakere derken söylersen taviz kapısını açar mı Niye açsın. Ben olsam ben de açmam. Madem ki istediğimi elde edeceğim. İstediği ne, Kıbrıs Cumhuriyeti olarak bütün Kıbrıs'a hakim olmak'' diye konuştu. 
     Rumların, Türk askerinin gitmesini, tüm Rum göçmenlerin evlerine geri dönmesini istediğini ifade eden Denktaş, Rumların anlaşıyına göre, yeni bir devlet kurulmayacağını, devletn bayrağı ve marşının değişebileceğini, Kıbrıs Türklerinin, anayasada yapılacak bazı değişikliklere ''Kıbrıs Cumhuriyeti''nin içine monte edilmek istendiğini söyledi. Denktaş, Kıbrıs Türklerine 1960 anayasasında olduğu gibi bazı haklar verileceğini, bu hakların bazılarının 1960 anlaşmasından geri olduğunu söyledi. 
     Denktaş, ''Ortaklar ayrılmıştır, bu ayrılık 40 yıldır devam ediyor. İki taraf kendi kendini idare ediyor. Şimdi bunları biraraya getirmenin yolu, varlıklarını, eşitliklerini, egemenliklerini kabulden geçer formülünü uygulamalılar'' dedi. 
     Cumhurbaşkanı Denktaş, Annan belgesinin imzalanacak bir belge olmadığını ve Türkiye'de askeri ve sivil makamların da belgenin olduğu şekliyle imzalanamayacağını söylediğini belirterek, Türkiye ile her konuda işbirliği içinde yürüdüklerini kaydetti. Denktaş, '' 28'inde imzayı atmazsak 1 Mart'a felaket doğar. Böyle şey yok. Halkı kimse kandırmasın'' dedi. 
     





</TEXT>
</DOC>
