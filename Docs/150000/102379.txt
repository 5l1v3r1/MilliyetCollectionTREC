<DOC>
<DOCNO> 102379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yazar/akyol.html </URL>
<DATE> 2002/08/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş nereye 
</HEADLINE>
<TEXT>

     İBRENİN CHP’ye kaydığı seziliyordu ama genel tahmin, Derviş’in "madem birleşmiyorsunuz, ben yokum" diyeceği yönündeydi. 
     "Troyka" kavramı ve Derviş - YTP bütünlüğü zihnimizde o kadar yer etmiş ki, Derviş’in YTP ile ilişkisini kesip CHP’yi adres göstermesi en azından benim için sürpriz oldu. 
     YTP’liler Derviş’i "sözünde durmamakla, güvenilmezlikle" suçluyorlar. Derviş cephesinden baktığımızda ise, solu birleştirme çabaları konusunda İsmail Cem’in küçümseyici beyanları hem duygu olarak hem siyaset olarak Derviş’i yol ayırımına itmiş... 
     Halbuki görüştüğüm YTP yöneticileri de "Derviş’in kapalı davrandığını" söylüyorlardı. 
     Karşılıklı olarak "laf taşıyanlar" da çok olmuş... 
     Şu belli ki, Derviş’i çekme satrancını Baykal, Cem’den iyi oynamıştır. 
     
     DUYGUSAL olarak iki tarafın da kendisini haklı görmesi doğaldır. Siyaseten önemli olan, "ittifak" kavramına iki tarafın farklı anlamlar vermesidir. 
     Derviş ve CHP "sosyal demokratların ittifakı"nı düşünürken, YTP daha geniş bir yelpazeyi hedefliyordu. Merkez sağdan Mehmet Ali Bayar’ın "ittifak"a katılmasını Derviş de olumlu karşılamıştı. 
     Sağda Özal’ın "dört akımı birleştirme" formülü doğru idi... Sol merkezli yeni bir geniş yelpaze için doğru olan da "solda Özal formülü"dür. 
     Derviş ise farklı düşünüyor. "CHP, DSP ve başka ufak partileri dışlayarak sosyal demokrat bir ittifakın olamayacağını" belirtiyor. Ama soldaki bu parçalanmanın bir sebebi de, CHP’nin birleştirici olamaması değil midir 
     Sadece İsmail Cem değil, Erdal İnönü gibi eski genel başkanlar ve başka önemli sosyal demokrat isimler de CHP’ye mesafeli durmuyor mu 
     
     DERVİŞ CHP’nin bugün "sosyal demokratların geniş ittifakı" için dar’ bir yapı olduğunu, Baykal’ın açılım’ yapması gerektiğini görüyor. 
     Derviş’in en yakın çevresine göre 
     - Derviş, Baykal’la görüştüğünde birkaç yeni isim önerecek değil. CHP’nin geniş sosyal demokrat yelpaze’yi kapsayacak şekilde açılım yapmasını, adeta yeniden yapılanmasını isteyecek 
     Halkın önemli bir kesiminin mevcutlardan soğuduğu bir konjonktürde YTP’nin bir "yeni" olma cazibesi vardı, ama örgütü yoktu. CHP’nin ise kökleşmiş bir örgütü var ama bu kökleşmiş örgüt ne ölçüde yenilenmeye açıktır 
     Baykal ve ona bağlı parti örgütü, yapı olarak da, aday listeleri olarak da "geniş bir ittifak"a açılmayı kabul eder mi 
     Pazartesi günü Derviş’le yapacağı görüşmede Baykal bu açılımı kabul ederse, Derviş’in çevresine göre, "ittifak çalışmaları öyle bir iki gün değil, haftalar alacaktır." 
     Halbuki Baykal "sonu gelmez müzakereler labirentine girmeyeceğini" söyledi. 
     Netice Derviş - CHP ittifakı henüz kesin değildir daha doğrusu Baykal’ın yapacağı açılımın ölçüsüne bağlıdır. CHP’nin ciddi bir atılım yapması da buna bağlıdır. Bu açılım olmazsa, Derviş, siyasi projesini erteleyip, zamanını beklemek üzere siyasetten çekilebilir. 
     
     







Derviş nereye 


"Demagoglar saltanatı" noktalanırken... 


MKE cinayeti 


Bundan sonrası 


139 öfkeli adam 


O gece... Ankara’da... 


Sefalet diz boyu ama eğitimde ön sıradalar 


Limonata 100 bine yine de içen yok... 


Derviş hata mı etti, doğru mu yaptı 


TÜSİAD, Derviş için kolları sıvadı 


Eğer, siyaset buysa... 


Derviş’in CHP tercihi 


Her il için acil farklı mikro çözüm 


Askerlik bitti, Paşa gelmesin ’ 


Hortumlanan paralarla iç borç’ 126 katrilyon oldu 


</TEXT>
</DOC>
