<DOC>
<DOCNO> 121076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yazar/guclu.html </URL>
<DATE> 2002/11/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Çukurova’da bir bahar Çukurova Üniversitesi 
</HEADLINE>
<TEXT>

     Bir üniversite bir kentin sosyal dokusunu nasıl değiştirir Bunun en çarpıcı örneklerinden birisi de Adana ve Çukurova Üniversitesi. 
     Çukurova Üniversitesi önümüzdeki yıl 30. kuruluş yıldönümünü kutlamaya hazırlanıyor. Gelişimini büyük ölçüde tamamlayan ender üniversitelerimizden birisi. 
     Kuzey Adana’da bir bozkırda kurulmuş. Oysa şimdi Çukurova’nın en yeşil alanlarından birine sahip. 22 bin dönüm araziye sahip. Ağacın ve tarım ürünlerinin her çeşidini görebilirsiniz. 
     Seyhan Baraj Gölü’nün hemen kıyısında tıpkı İstanbul Üniversitesi Avcılar Kampüsü gibi ama arada hemen her açıdan öylesine derin uçurumlar var ki Bir tercih yapmak istesem herhalde Çukurova Üniversitesi’nde okurdum. 
     Üniversite demek elbette sadece yeşil demek değil, vizyonu, misyonu güçlü bir eğitim kadrosu, bilimsel altyapı ve her şeyden önemlisi eğitime ve bilimsel üretkenliğe uygun sosyal bir ortamın olması gerekiyor... 
     Çukurova Üniversitesi kampüs üniversite modelinin en güzel örneklerinden birisi. İnternet ağı, spor tesisleri, kütüphanesi, laboratuvarları, yurtları ve öğrencisine verilen değer açısından farklı bir konuma sahip. 
     Anadolu’daki üniversiteleri gezdikçe İstanbul üniversiteleri adına gerçekten çok üzülüyorum. Anadolu üniversitelerine mi fazla kaynak aktarılıyor yoksa yöneticileri mi daha başarılı bu mutlaka tartışılmalı. Ama kesin olan bir şey varsa Anadolu’daki öğrencilerden pek çoğu İstanbul’dakilere göre çok daha şanslılar. 
     
Öğretmenler Günü      Öğretmenler Günü kutlamaları çerçevesinde Eğitim Fakültesi’nin konuğuydum. Öğretmenliğin dünü, bugünü, geleceği üzerinde uzun uzadıya sohbet ettik. 
     Önce şu tespitlerde bulunduk 
     - Öğretmenlik mesleğinin saygınlığı sanki kasıtlı bir şekilde aşağılara çekildi. 
     - Öğretmen yetiştirme sistemi sürekli değiştirildi. 
     - Kendisiyle barışık, konusuna h kim, vizyon sahibi, işini seven öğretmen sayısı giderek azalıyor. 
     - Eğitim fakültesi mezunu olmak öğretmen olmak için yetmiyor. 
     Bu tespitlerden sonra uzunca bir süre özeleştiri yapıldı. Köy Enstitüleri’nden öğretmen okullarına, eğitim enstitülerine, eğitim fakültelerine gelinen süreçte hangi hataların yapıldığı, öğretmenlik formasyonundan nasıl uzaklaşıldığı, YÖK’ün dayatmacı mantığı ile nasıl tek model öğretmen yetiştirilmeye çalışıldığı sorgulandı. 
     Çukurova Eğitim öğrencilerinin performansı müthişti. Özel espriyi de istekleri ve beklentilerini büyük bir içtenlikle ortaya koydular. 
     Peki istedikleri ve beklentileri neydi, bir de onlara bakalım 
     - Her şeyden önce iyi bir eğitim ve mezuniyette atama garantisi istiyorlar. 
     - Akşamları eve geldiklerinde karınlarını nasıl doyuracaklarını değil, ertesi gün verecekleri dersi düşünen öğretmen olmanın hayalini kuruyorlar. 
     - Başarılıyla başarısızın, formasyonu olanla olmayanın ayırt edileceği yeterlilik sınavından yanalar. 
     - Felsefe grubu dersleriyle Almanca ve Fransızca derslerinin yeniden zorunlu hale getirilip yaygınlaştırılmasını dört gözle bekliyorlar. 
     Özetin özeti Adana’da hemen her açıdan farklı bir gün yaşadım. Yazdan kalma bir gün, pırıl pırıl öğrenciler, mükemmel bir kampüs ve daha iyi bir eğitim ortamı yaratmak için çırpınan bir yönetim kadrosu... Yarın da Ankara’dayız. Milli Eğitim Bakanı Erkan Mumcu’yu Genç Bakış’a konuk edeceğiz. Bakalım orada havalar nasıl .. 
     
     
     







Hukuk ve yasak 


Çarşaflı soru... 


Baykal’dan Erdoğan’a 


AB’nin miyopluğu devam edecek mi 


Netleşmek 


Kamusal alan mı Neresi orası 


Çukurova’da bir bahar Çukurova Üniversitesi 


Olmayacak duaya amin denilmez 


CHP, muhalefet, kurultay 


Türkiye’de sol, krizi nasıl aşacak 


Halk AKP’ye yolsuzluklarla savaşsın diye oy verdi 


Yunanistan potansiyeli su yüzüne çıkıyor 


</TEXT>
</DOC>
