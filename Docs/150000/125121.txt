<DOC>
<DOCNO> 125121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatımın bir ayı çalındı’ 
</HEADLINE>
<TEXT>

Manisalı İsmail Alkan, kontrollerde akciğer kanserini teşhis edemediği gerekçesiyle bir doktordan tedaviyi geciktirdiniz’ diyerek davacı oldu... 
     MANİSA DHA 

     Türk filmlerinde mutlu sonla biten yanlış teşhis’ konusu, gerçek hayatta bir insanın hayatını ve bir doktorun da kariyerini tehdit eder boyuta geldi 
     Trajik olay, Manisa’nın Alaşehir ilçesinde yaşandı. İsmail Alkan 40 , rahatsızlığı nedeniyle 2001 yılında Özel Salihli Hastanesi’nde tahlil yaptırdı. İddiasına göre genel cerrahi uzmanı Turgut Yenidünya’nın muayenesinde kendisine teşhis konmayan Alkan, bir ay sonra da Alaşehir Devlet Hastanesi’nde dahiliye uzmanı Zafer Ulusan tarafından muayene edildi. Alkan’a akciğer kanseri teşhisi konuldu. Kanser teşhisi üzerine Alkan, Özel Salihli Hastanesi ve Turgut Yenidünya hakkında suç duyurusunda bulundu. 
     
     Suç duyurusunda bulundu 
     Alaşehir Başsavcılığı bu isteğe takipsizlik kararı verince, Alkan ağır ceza mahkemesine iletilmesi istemiyle yeniden suç duyurusunda bulundu. Alkan, özel sağlık kuruluşunda tam muayeneden geçmesine karşın kalça kemiğine kadar sıçrayan akciğer kanserinin belirlenemediğini, bu nedenle tedavinin en az bir ay geciktiğini öne sürdü. Yenidünya ise muayene sonrası verdiği raporda, "İleri tetkik gerekir. Kontrole gelecektir" notu düştüğü halde Alkan’ın gelmediğini iddia etti ve "Yargı belgeleri inceleyip doğru kararı verecektir" dedi. 
     



 YAŞAM 























</TEXT>
</DOC>
