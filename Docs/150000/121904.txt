<DOC>
<DOCNO> 121904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/guncel/gun08.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyafet, okullarda serbest olmalı mı 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Milli Eğitim Bakanı Erkan Mumcu, "Öğrenciyi formaya sıkıştırmak yerine bireysel gelişimine imkan verecek fırsat sunalım. Yoksul - zengin çocukların olması psikolojik sorun yaratır mı diye düşünülüyor. Dışarıdaki hayatı görmüyor mu Bal gibi yaşıyor. Tek tip uygulaması kalkmalı, öğrenciler özgür olmalı" dedi. Okullarda forma zorunluluğu kalkmalı mı Serbest kıyafet psikolojik sorun yaratır mı Görüşler şöyle 
     
Bahar Atav Pedagog Kuralsızlık yanlış      Devlet okullarında da özel okullardaki gibi daha canlı renkler, formalarda kullanılabilir. Çocuklar aynı formayı giydikleri halde Onunki pileli, benimki düz’ diyerek sorun ediyorlar. Kıyafetin serbest olması durumunda birbirlerine özenecekler. Biri ışıklı ayakkabı ile gelecek, öbürü benim neden yok’ diyerek üzülecek. Kuralsızlık da bunaltıcı olur. 
     
Talip Emiroğlu Avrupa Koleji Forma, disiplini artırır      Kıyafet, çocuğa bir camiaya ait olduğu hissi verir. Sağlıklı eğitim için disiplin şart. Forma disiplin olgusunu destekler, motivasyon sağlar. Tek tip kıyafet ekip ruhunu ön plana çıkartır. Kıyafet serbestisi, ergenlik döneminde giyim kuşama çok düşkün olan öğrencileri markacılığa sevk eder. 
     
Alaaddin Dinçer Eğitim - Sen Gen. Baş. Tek tip, kişilik bozuyor      İlk ve orta öğretim kurumlarında kıyafet uygulaması yıllardır tek tip olarak sürdürülüyor. Son yıllarda renkleri değişti ama aslında sadece siyahtan maviye dönüştü. Öğrencileri tek tipleştirmeye dönük kıyafetler giymeye zorunlu bırakan anlayış, otoriter ve militarist yönetim anlayışının bir ürünü. Dolayısıyla bu uygulamanın yürürlükten kaldırılması gerekiyor. Birçok eğitim kurumu anlaşmalı olduğu mağazalarla bir biçimde bu yasağı deliyor. Ancak bunun bile bir zorlama olduğunu düşünüyorum. Çocuklarımız dışarıda giydikleri kıyafetleri okulda da giyebilirler. Tek tip kıyafet çocukların kişiliğini bozuyor. 
     
Rüstem Eyüboğlu Eyüboğlu Koleji Törenlerde giymeli      Öncelikle Milli Eğitim Bakanlığı’nın koymuş olduğu kıyafet kanunu var, buna uymak gerekiyor. Şayet kıyafet yönetmeliği değişirse serbest olmasında yarar görüyorum. Öğrencilerin yalnızca bayrak törenlerinin yapıldığı pazartesi ve cuma günleri forma giymeleri yeterli. Onun dışında okul kıyafetlerinde serbest bırakılmalılar. Serbest kıyafet uygun görüldüğü takdirde, öğrenciler bazı kurallara uymalı. Giyim örf ve adetlerimize uygun olmalı. Öğrenci okula çıplak da gelemez, başı kapalı da gelemez. 
     



 GÜNCEL 















</TEXT>
</DOC>
