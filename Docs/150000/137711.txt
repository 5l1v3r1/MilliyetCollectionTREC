<DOC>
<DOCNO> 137711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/soneko04.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, ihracatta Türkiye'nin yarısı... 
</HEADLINE>
<TEXT>

     Bir çok ekonomik ve sosyal göstergede iller içerisinde ilk sırada yer alan İstanbul, geçen yıl Türkiye'nin toplam ihracatının yarısından fazlasını gerçekleştirdi. 
     İç pazardaki durgunluğun ihracatla aşılmaya çalışıldığı 2002 yılının ilk dokuz ayında, ihracatçı firma sayısı 27 bin 
     2'ye ulaştı. 2001 yılının eş döneminde ise toplam 24 bin 
     984 firma ihracat yapmıştı. 
     ANKA'nın Dış Ticaret Müsteşarlığı'ndan edindiği verilere göre, geçen yılın ocak-eylül döneminde yapılan 25 milyar dolara yakın ihracatın 13.4 milyar dolarlık bölümünü İstanbul'daki 11 bin 732 firma tarafından yapıldı. 
     İstanbul'dan yapılan ihracat miktarı 2001 yılının eş dönemine göre yüzde 6.6 oranında artarken ihracat yapan firma sayısı 560 azaldı. 
     İhracatta İstanbul'u Bursa izledi. Bursa'daki firmalar geçen yılın ilk dokuz ayında 2 milyar 179 milyon dolarlık ihracat yaptı, Bursa7dan yapılan ithacat önceki yıla göre yüzde 6.7 artarken, ihracatçı firma sayısında ise bin 1'ten bin 121'e geriledi. İzmir ise 1 milyar 776 milyon 
     dolarlık ihracatla ikinci sırada yer aldı. Geçen yılın ilk dokuz ayında İzmir'den toplam bin 964 firma ihracat gerçekleştirdi. Sosyal güstergeler ve ekonomik büyüklükler açısından ikinci sırada yer alan Ankara ise 788 milyon dolarlık ihracatla dördüncü sırada kaldı. Adana 695 milyon dolarlık ihracatla beşinci sırada gelirken Türkiye'nin sanayi üretiminin önemli bir bölümünü gerçekleştiren Kocaeli ise 239 ihracatçı firma ve 514 milyon dolarlık ihracatla altıncı oldu. Geçen yılın ilk dokuz ayında Afyon 286.6 milyon, Ağrı 136.9 milyon, Antalya 493 milyon, Aydın 181.9 milyon, Eskişehir 109 milyon, Gazeantep 279 milyon, Hatay 169 milyon, İcel 157.9 milyon, Kayresi 220.4 milyon, Manisa 209.2 milyon, Trabzon 117 milyon dolarla 100 milyon doların üzerinde ihracat yapan iller arasında yer aldılar. 
     
     BAYBURT'TA TEK İHRACATÇI 
     İller itibariyle en az ihracatçı firmaya sahip ilin tek bir ihracatçı firmayla Bayburt olduğu belirlendi. 
     Bayburt'taki ihracatçı firma geçen yılın ilk dokuz ayında 137 bin dolarlık ihracat yaparken, Siirt 2, Çankırı 3, 
     Batman 4, Kilis, Bartın, Kars beşer, Niğde, Erzincan ve Karabük 6'şar ihracatçı firmayla ihracattan en az pay alan iller oldular. 
     





</TEXT>
</DOC>
