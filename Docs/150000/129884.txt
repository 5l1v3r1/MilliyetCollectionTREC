<DOC>
<DOCNO> 129884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/ekonomi/eko09.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah gazetesine suç duyurusu 
</HEADLINE>
<TEXT>

     Dışbank, Sabah gazetesinin 8 Ocak günlü nüshasında "Dışbank’ın öz kaynakları Aydın Doğan’a çalışmış", 9 Ocak günlü nüshasında da "Limit aşılmadan bu kredi nasıl alındı" başlığıyla çıkan haberler’ dolayısıyla suç duyurusunda bulundu. 
     Yayınlarda, Dışbank’ın aylar önce tamamlanmış ve BDDK’nın denetim ve onayından geçmiş kredi işlemlerinin tahrif edildiğini belirten Doğan Grubu Hukuk Danışmanı Avukat Köksal Bayraktar konuyla ilgili şu açıklamayı yaptı 
     "Doğan Holding Yönetim Kurulu Başkanı Aydın Doğan ve Dışbank’ın ticari faaliyetlerini yanıltıcı beyanlarla kötüleyerek haksız rekabet, şeref ve haysiyetine hakaret teşkil eden, içeren bu yayınlar için sorumlular hakkında ayrıca suç duyurularında da bulunulacak. Suç duyurularını takiben ise sorumlular aleyhinde tazminat davaları açılacak. Hiç kimsenin hiçbir banka ve kişiye yönelik haksız ve suçlayıcı beyanda bulunmaya hakkı yoktur. Bu nedenle belirtilen haberlerin muhatabı olan Doğan Holding Yönetim Kurulu Başkanı Aydın Doğan ve Dışbank haklarını korumak için yasal yollara başvurmaktadırlar." 
     



 EKONOMİ 



















</TEXT>
</DOC>
