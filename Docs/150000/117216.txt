<DOC>
<DOCNO> 117216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur07.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cevheri "Tansu Hanım herhalde evhanımı olur.. " 
</HEADLINE>
<TEXT>

     TBMM dışında kalan DYP Genel Başkanı Tansu Çiller'in milletvekili listesine almaması üzerine Şanlıurfa'dan Meclis'e bağımsız giren Sebahattin Cevheri, Çiller'e dışlanan partililerin "ahı"nın tuttuğunu savundu. 
     22'nci dönem için aday olmayan DYP'nin ağır toplarından 
     Necmettin Cevheri'nin yeğeni olan Sebahattin Cevheri, Çiller'in büyük kongrede aday olmayacağına ilişkin kararını saygıyla karşıladığını söyledi. 
     Cevheri ANKA'ya yaptığı açıklamada Çiller'in "hatalarının kurbanı" olduğunu savundu. "Bütün partiler barajın altında kalabilirdi ama DYP kalmamalıydı" diyen Cevheri, "DYP'nin baraj altında kalmasına üzüldüm. Yalnız bizim değil yıllarca emeği geçen insanların her seçimde birkaç tanesi dışlandı, herhalde onların ahı tuttu" diye konuştu. 
     Cevheri, DYP'ye geçip geçmeyeceği yönündeki bir soruyu yanıtlarken ise bu konuda yorum yapmayacağını belirtti. 
     Cevheri, "Yeminden sonra önümüzü bir görelim" demekle yetindi. 
     Cevheri, "Tansu Hanım herhalde evhanımı olur veya okula döner. Hayatını nasıl devam ettirir bilemem. Allah işini gücünü rast getirsin" dedi. 
     





</TEXT>
</DOC>
