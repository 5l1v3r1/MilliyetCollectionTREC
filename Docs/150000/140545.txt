<DOC>
<DOCNO> 140545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko24.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'de rekor üstüne rekor... 
</HEADLINE>
<TEXT>

     Ereğli Demir ve Çelik Fabrikaları'nın T.A.Ş yüksek fırınında ve soğuk haddehanede üretim, sıcak haddehanede çalışma, liman ve nakliyat başmüdürlüğünde de sevkıyat rekoru kırıldığı bildirildi. 
     ERDEMİR Genel Müdürlüğü, yazılı açıklamasında, İkinci Yüksek Fırın Zübeyde de 11 Şubat 2003'de 5 bin 566 ton gün olan rekorun 1 Mart'ta 5 bin 648 ton gün, soğuk haddehanedeki sürekli asitleme tandem hattında geçen yılın Ekim ayında 92 bin 27 ton olan rekorun bu yılın Şubat ayında 92 bin 422 ton, sürekli tavlama hattında 1997 yılının Temmuz ayında 65 bin 708 ton olan üretim rekorunun, bu yılın Şubat ayında 66 bin 148 ton, liman ve nakliyat başmüdürlüğünden 19 Aralık 2002'de 17 bin 615 ton gün olan yurtiçi sevkıyatının 28 Şubat 2003'de 18 bin 814 ton güne çıkarak rekorların yenilendiği belirtildi. 
     İkinci sıcak haddehanede ise 2 milyon 900 bin ton yıl üretim planına göre Şubat ayındaki 225 bin ton olan aylık üretim programına karşın 233 bin 231 ton üretim gerçekleştirildiği kaydedilen açıklamada, şöyle denildi 
     ''Böylece, Şubat ayı sonu itibariyle programa göre 3 bin 40 ton fazla üretim olmuştur. Bu üretimi yaparken, net çalışma oranımız yüzde 87,8'e çıkmasıyla bugüne kadar elde edilen en üst değere ulaşılmıştır. Eski rekor geçen yılın Kasım ayında yüzde 86,8'di. İkinci sıcak haddehane Avrupa'daki benzer tesisler içinde ilk 3'e girmiştir. Ayrıca, İkinci Yüksek Fırın Zübeyde de aylık verimlilik sıralamasında, Avrupa'daki 66 benzer tesisler içinde 8'inci sıraya yükselmiştir. Fabrikamız, yeni çalışma dinamiği ile rekorlarını yenilerine eklemeye devam ediyor. Bu yıla ait 3 milyon 250 bin ton olan yassı mamul üretim hedefini, 3 milyon 350 bin ton olarak revize eden şirketimiz yolunda hızla ilerlemeye devam ediyor.'' 
     





</TEXT>
</DOC>
