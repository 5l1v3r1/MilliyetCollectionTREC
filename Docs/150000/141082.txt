<DOC>
<DOCNO> 141082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur18.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmene okul bahçesinde taciz 
</HEADLINE>
<TEXT>

     Eskişehir Kurtuluş'taki Orgeneral Halil Sözer İlköğretim Okulu bahçesinde gezinen kadın öğretmene elle sarkıntılıkta bulunan bir kişi yakalandı. 
     Okul bahçesinde dün 08.00'de ders zilini beklerken bahçede gezinen Firdevs Sarıbardak'ı 39 , arkadan yaklaşan Murat Toprak 30 kucaklayıp taciz etti. Sarıbardak'ın çığlık atması üzerine kaçan Toprak, daha sonra, Çifteler Caddesi'ndeki otobüs durağında beklediği sırada başka kadınlara da sarkıntılık yaparken yakalandı. Gözaltına alınan Toprak'ı karakolda teşhis eden Sarıbardak, "Bahçede dolaşırken arkamdan biri bana sarılıp kucakladı. Kadın öğretmenlerden birinin şaka yaptığını sandım. Döndüğümde tanımadığım bir adamı görünce şoke odum. Bağırınca beni bıraktı ve kaçtı" dedi. 
     Sorgusunun ardından nöbetçi mahkemeye çıkartılan Toprak, tutuksuz yargılanmak üzere serbest bırakıldı. 
     





</TEXT>
</DOC>
