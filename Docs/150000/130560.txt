<DOC>
<DOCNO> 130560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo01.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor... Caio'nun transferinde pürüzler var 
</HEADLINE>
<TEXT>

     Trabzonspor Kulübü Asbaşkanı Erol Tuna, ara transferde kadrolarına dahil etmeyi düşündükleri Brezilyalı oyuncu Caio'nun transferinin tam olarak kapanmadığını söyledi. 
     Tuna, ara transferde kadrolarına dahil etmeyi düşündükleri ismin Caio olduğunu ancak kulüp ve takımın şartlarına uygun olması halinde başka bir ismin de gündeme geleceğini belirterek, ''Caio, konusunda teklifimizi yaptık. Bu transfer tam olarak kapanmadı'' dedi. 
     Gelecek sezona yönelik yapılacak transferleri de sağlıklı bir biçimde yapacaklarını ifade eden Tuna, ''Bir futbolcunun 1 veya 2 haftalık durumunu göz önünde bulundurarak, transfer yapmayacağız. Oyuncu belirlendikten sonra, bu futbolcular izlenecek ve en az futbolcunun 6-7 karşılaşmasını takip edeceğiz'' diye konuştu. 
     Bordo-mavili takımdan istifa eden yönetim kurulu üyelerinin istifalarını geriye almadığını kaydeden Tuna, bu konuda Salı günü toplanarak büyük olasılıkla karar vereceklerini ifade etti. 
     Göreve geldikleri 1 aylık süre içerisinde olumlu gelişmelerin yaşandığını da kaydeden Tuna, ''İlk haftalar seçim tartışmaları ile yaşandı. Külüplerin vergi borçlandırmaları ile ilgili gelişme de bize epeyece bir katkı sağladı. Yönetim olarak da birçok bilgiye ulaşıyoruz. Yönetilmiyoruz, yönetmeye çalışıyoruz'' diye konuştu. 
     Başka takımlarla transfer görüşmesi yapan bordo-mavili oyuncu Hakkı'nın, büyük olasılıkla Trabzonspor'a tekrar döneceğini de ifade eden Tuna, ''Biz Vestel Manisaspor ile anlaşmıştık. Ancak bu oyuncu Vestel Manisaspor ile anlaşamadı. Cazip bir teklifi reddetti'' diye konuştu. 
     





</TEXT>
</DOC>
