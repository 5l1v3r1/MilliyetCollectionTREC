<DOC>
<DOCNO> 132038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur06.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi yazı yetişmedi, karnelere reklam alınamadı... 
</HEADLINE>
<TEXT>

     Okulların merakla beklediği, karnelere reklam alınarak gelir sağlanması ile ilgili uygulamaya, resmi yazı gelmediği için başlanamadı. 
     Konya Milli Eğitim Müdür Vekili Bekir Akça, yaptığı açıklamada, bir süre önce gündeme gelen karnelere reklam alınması uygulaması konusunda gelişme olmadığını söyledi. 
     Uygulamanın başlatılması konusunda kendilerine resmi yazı ulaşmadığını ve bilgi verilmediğini anlatan Akça, okullarda birinci yarı yılın tamamlanmasına az zaman kala bu çalışmanın başlatılsa bile yetişeceğini sanmadığını ifade etti. 
     Özelikle kent merkezinde eğitim-öğretim veren okulların reklam gelirlerinin daha iyi olabileceğini ve okulların araç-gereç, yakıt gibi ihtiyaçlarının daha rahat karşılanabileceğini dile getiren Akça, uygulama ile okulların düzenli gelirlerinin de olabileceğini sözlerine ekledi. 
     





</TEXT>
</DOC>
