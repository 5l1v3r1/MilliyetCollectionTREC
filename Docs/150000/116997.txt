<DOC>
<DOCNO> 116997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur09.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar "Keşke böyle olmasaydı" 
</HEADLINE>
<TEXT>

     DYP Genel Başkanı Tansu Çiller ile seçim ittifakı yaparak DTP Genel Başkanlığı'ndan ayrılan, DYP'nin baraj altında kalması ile birlikte parlamentoya da giremeyen DTP'nin eski Genel Başkanı Mehmet Ali Bayar, seçim sonuçlarını "Keşke böyle olmasaydı" diye değerlendirdi. 
     Seçim sonuçlarını seçim bölgesi İzmir'de izleyen Bayar, ANKA'nın sorularını yanıtlarken, "Seçim sonuçları açık. Bir değerlendirmede bulunmayacağım" dedi. 
     Seçim sonuçları karşısında "hayırlı olsun" demekle yetinen Bayar, "Bu tür bir parlamento yapısı temsil sorunu yaratır" dedi. 
     "DYP'nin hakkı o parlamentoya girmekti. Olmadı" diyen Bayar, Türkiye'de büyük bir sosyolojik kayma yaşandığını savundu. 
     Bayar, ayrılmasının ardından DTP'de işbaşına gelen yönetimin DYP'ye oy verilmemesi yönündeki çabaları hatırladıldığında ise bunun DTP örgütü tarafından "kaale" alınmadığını ileri sürdü. 
     





</TEXT>
</DOC>
