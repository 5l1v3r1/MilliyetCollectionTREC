<DOC>
<DOCNO> 122104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sondun09.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolculara kızan otobüs şoförünün ilginç intikamı... 
</HEADLINE>
<TEXT>

     ABD'nin New Jersey eyaletinde, kestirme yollara girmeye çalıştığı için kendisiyle dalga geçen yolculara kızan otobüs şoförü, ''Sizi Taliban'a götürüyorum'' deyince ortalık karıştı. 
     Yolculardan Sally Weisbrot, Philadelphia'dan New York'a giden Greyound şirketine ait otobüsün şoförünün, trafikte sıkışınca kestirme yollara girmeye çalıştığını, bunun üzerine yolcuların, ''Nereye gitiğini biliyor musun '' diyerek şoförle dalga geçtiğini söyledi. 
     Weisbrot, yolcuların müdahelesine kızan şoförün, ''Sizi Taliban'a götürüyorum'' demesi üzerine, bazılarının paniğe kapılarak polisi aradığını bildirdi. 
     Sally Weisbrot, ihbarlardan birkaç dakika sonra otosün etrafını saran 18 polis aracındaki memurların, yolcuları elleri havada araçtan indirdiğini belirtti. 
     Halkı korkutmakla suçlanan şoförün, kefaletle serbest bırakılması beklenirken, otobüsün 30 yolcusunun başka bir şoförle yola devam ettiği kaydedildi. 
     





</TEXT>
</DOC>
