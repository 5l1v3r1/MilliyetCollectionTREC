<DOC>
<DOCNO> 130857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/ekonomi/eko02.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergisini ödeyene de indirim’ önerisi 
</HEADLINE>
<TEXT>

Vergisini ödemeyen kesimlerin afla ödüllendirildiğini vurgulayan CHP, dürüst mükelleflere de yüzde 10 indirim yapılması için önerge verecek 
     EKONOMİ SERVİSİ 

     Hükümetin hazırladığı vergi affı yasa tasarısı Maliye’ye borcunu olanlara ödeme kolaylığı getirirken, CHP vergisini zamanında ödeyen mükellefler için 2003 yılı ödemelerinde indirim istedi. Geçen hafta TBMM Plan ve Bütçe Komisyonu’nda CHP tarafından yapılan bu öneri yarın TBMM Genel Kurulu’unda da yinelenecek. 
     Vergi affı yasa tasarısı TBMM Plan ve Bütçe Komisyonu’nda görüşülürken CHP’li komisyon üyeleri vergi borcu olmayan dürüst mükelleflerin af kanunu nedeniyle mağdur edildiğini ileri sürerek, bu yönde önerge verdiler. 
     
     Yüzde 10 az vergi alın’ 
     CHP’nin vergisini zamanında ödeyen dürüst mükellefler için yüzde 10 vergi indirimi istediği önerge metninde şunlar dile getirildi "Gelirlerini yıllık beyanname ile bildiren Gelir Vergisi mükellefleri ile Kurumlar Vergisi mükelleflerinin 2002 kazançlarına ilişkin olarak 2003’te beyan ettikleri matrahlar üzerinden tarh ve tahakkuk ettirilen Gelir ve Kurumlar vergilerinin yüzde 10’u tecil edilir." CHP’nin önergesinde, bu düzenlemeden Maliye’ye borcu olmayan ve vergisini zamanında ödeyenlerin yararlanması istendi. Komisyonda görevli 13 CHP milletvekilinin imzasını taşıyan önerge AKP’liler tarafından kabul edilmedi. 
     
Dürüstler cezalandırılıyor’      CHP Grup Başkanvekili Mustafa Özyürek vergi aflarının vergisini ödemeyen kesimleri ödüllendirdiğini, bu durumun dürüst mükelleflerin tepkisine neden olduğunu söyledi. Özyürek, tepkiyi gidermek ve eşitsizliği önlemek için CHP olarak böyle bir önerge verdiklerini belirterek, şöyle dedi "Ne yazık ki önerge komisyonda kabul edilmedi. Genel Kurul’da önergemizi gündeme getirip, savunmaya devam edeceğiz. Affın yalnız hukuki değil vicdani olması için de böyle bir düzenleme gerekiyor." Bu düzenlemeden 1.5 milyon Gelir Vergisi mükellefi ile 500 bin civarında Kurumlar Vergisi mükellefinin büyük çoğunluğunun yaralanabileceğini kaydeden Özyürek, şöyle devam etti 
     
     Kayıp 100 trilyon olur’ 
     "2002’de beyannameli mükelleflerin ödediği Gelir ve Kurumlar Vergisi toplamının 2 katrilyon lira olduğu dikkate alındığında Hazine’nin kaybı en fazla 200 trilyon lira olur. Kaldı ki, bazı mükellefler af dışında bırakıldığı için bu indirimden yararlanamayacağı dikkate alındığında yüzde 10’luk indirimin Hazine’ye maliyeti 100 trilyon civarında kalacaktır." 
     



 EKONOMİ 





















</TEXT>
</DOC>
