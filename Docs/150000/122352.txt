<DOC>
<DOCNO> 122352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur23.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beni aldatıyorsun" dedi, karısını 30 yerinden bıçakladı... 
</HEADLINE>
<TEXT>

     Adana'da bir kişi, kendisini başka erkeklerle aldattığını ileri sürdüğü eşini 30 yerinden bıçaklayarak öldürdü. 
     Emniyet Müdürlüğü'nden alınan bilgiye göre, cinayet, merkez Yüreğir İlçesi'ndeki otogar ile SSK Dispanseri arasındaki ara yolda işlendi. 
     Hatay'ın İskenderun İlçesi'nin Kocatepe Mahallesi'nde yaşayan Metin A. 44 , otobüsle geldiği Yüreğir Otogarı'ndan çıkışta eşi Ümmihan A. 30 ile tartıştı. Kavgaya dönüşen kavga sırasında Metin A, eşini bıçaklayarak öldürdükten sonra kaçtı. 
     Daha sonra suç aleti bıçakla polise giderek teslim olan Metin A'nın sorgulamasında, suçunu itiraf ettiği ve eşini, kendisini aldattığı için öldürdüğünü söylediği bildirildi. 
     Metin A'nın, ifadesinde şunları söylediği bildirildi 
     ''İskenderun'da yaşıyoruz. Dün gece eşimin beni başka bir erkekle aldattığına şahit oldum. Onu öldürmektense Adana'da bulunan ağabeyine götürüp teslim edip, daha sonra da boşanmayı planlıyordum. Ancak, Adana'ya geldiğimizde otobüsten indikten sonra tartıştığım eşime 3 çocuğumuz var. Beni neden aldattın deyince gururumla oynadı. Namusumu temizledim.'' Metin A'nın sorgulamasının devam ettiği bildirildi. 
     





</TEXT>
</DOC>
