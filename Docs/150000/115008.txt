<DOC>
<DOCNO> 115008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yasam/yas08.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dur ’mamanın cezası 2 yaralı 
</HEADLINE>
<TEXT>

Jandarma timleri, dur’ ihtarına uymayıp kaçmaya çalışan Mercedes’in arkasından ateş açtı. Tekeri parçalanan otomobil bulunduğunda içinde biri kadın iki ağır yaralı vardı. 
     ALİ ŞENER, MUSTAFA ARSLAN DHA 

     Burdur ve çevresinde kadın ticareti yaptığı öne sürülen Sinan Öztürk, Lokman ve Muhammet Çiçek ile adı öğrenilemeyen üç kişi ve Rus uyruklu Natali, iddiaya göre sabaha karşı bir kişinin cep telefonunu gasp ederek kaçmaya başladı. Jandarma ekipleri, sabah saatlerinde Çeltikçi İlçesi girişinde barikat kurmaya çalışırken şüpheli araç olay yerine geldi. Aracın önüne geçen Jandarma Astsubay Hakan Boyar, otomobilin durmaması üzerine kendini yere atarak ezilmekten kurtuldu. Jandarma erleri de kaçmaya çalışan otomobilin lastiğine ateş açtı. Üç kilometre ileride arka lastiği patlamış halde bulunan otomobildeki Lokman Çiçek ve Natali adlı yabancı uyruklu bir kadın, ağır yaralı olarak yakalandı. Muhammet Çiçek, Öztürk ve adları henüz öğrenilemeyen üç kişi de arazide yakalandı. 
     



 YAŞAM 


















</TEXT>
</DOC>
