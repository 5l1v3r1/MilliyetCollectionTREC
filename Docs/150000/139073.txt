<DOC>
<DOCNO> 139073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/siyaset/siy06.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Döner kapı gibisiniz’ 
</HEADLINE>
<TEXT>

Baykal, ABD’ye karşı kapı gibi direndiklerini söyleyen Dışişleri Bakanı Yakış’a gönderme yapıp "Döner kapı gibisiniz" dedi 
     ANKARA Milliyet 

     CHP Genel Başkanı Deniz Baykal, hükümetin baskılara boyun eğdiğini belirtirken, "Müslümanlık" uyarısı yaptı. "Döner kapı gibisiniz" diyerek, Yakış’ın "ABD’ye kapı gibi direniyoruz" sözlerine de gönderme yapan Baykal, "Dünyada bu savaşın ahlaki temeli olduğunu söyleyen ne bir Budist, ne bir Ortadoks, ne de bir Katolik vardır. İnşallah Müslüman da olmaz. Kitle imha silahlarını ortadan kaldırmak için, kitleyi imha edecek füze saldırısı yapmak zorunda mısınız Hükümet içine sindiremiyor, bizden sindirmemiz bekleniyor" diye konuştu. Hükümetin, ABD’nin isteği üzerine KDV oranlarını indireceğini savunan ve "Mazot ucuzlayacak ama çiftçinin traktörünün değil, ABD tankının mazotu ucuzlayacak" diyen Baykal, şöyle devam etti 
     
     MAZOT UCUZLAYACAK AMA... 
     "Tezkere gelmeden, muharip güçler Anadolu’ya yerleşmeye başladı. Bütçe getireceğiz diye gelecek 10 yılı gözden çıkarıyorsanız, o kararı alacak sorumluluk düzeyinde değilsinizdir" dedi. 
     



 SİYASET 















</TEXT>
</DOC>
