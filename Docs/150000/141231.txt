<DOC>
<DOCNO> 141231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun36.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Dışişleri Bakanı Irak konusunda sabırlı ve sağduyulu olmalıyız 
</HEADLINE>
<TEXT>

     Çin Dışişleri Bakanı Tang Jiaxuan, Irak'ın silahsızlanması konusunda sabır ve sağduyu tavsiye ederek, silah denetimlerinin sürmesini istedi. 
     Konsey'in veto hakkına sahip daimi üyelerinden Çin'in Dışişleri Bakanı Tang, Konsey'de yaptığı konuşmada, Irak'taki silah denetimlerinde aşama sağlandığını belirterek, denetleme sürecinde bazı sorunlarla karşılaşıldığını, ancak siyasi uzlaşmayla bunun aşılabileceğini söyledi. 
     Güvenlik Konseyi'nin birliğini ve otoritesini koruması gerektiğini söyleyen Çin Dışişleri Bakanı Tang, Konsey'in, denetimlerin sürmesine izin vermesini istedi. 
     ''Barış kapısının kapanmaması gerek'' diyen Tang, bunun, dünya ve bölge istikrarı için zorunlu olduğunu belirtti. 
     Tang, Konsey ve dünyadaki savaş karşıtı seslere kulak vermek gerektiğini belirterek, ''İstikrarlı bir dünyaya ihtiyacımız var, Irak konusunda sabırlı ve sağduyulu olmalıyız'' diye konuştu. 
     





</TEXT>
</DOC>
