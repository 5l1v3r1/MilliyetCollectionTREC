<DOC>
<DOCNO> 117728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/akyol.html </URL>
<DATE> 2002/11/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP, Hitler ve şeriat 
</HEADLINE>
<TEXT>

     ABBAS Güçlü’nün KANAL - D’deki "Genç Bakış" adlı programı geçen akşam Yeditepe Üniversitesi’nde yapıldı. Türkiye’nin en iyi vakıf üniversitelerinden biri... 
     Geniş salonda gazetecileri soru yağmuruna tutan gençlerin çoğunun CHP’ye ve sonra da AKP’ye sempati duyduğu izlenimini edindim. 
     Programdan sonra çevremizi saran gençlerden ikisi "biz Kürd’üz" dediler 
     - Türk vatandaşlığından mutluyuz, Türkiye’nin bütünlüğüne bağlıyız. Ama fazla Türk milliyetçiliği yapılırsa tedirgin oluyoruz... 
     Kürtçülük yapmanın Türkçülüğü, Türkçülük yapmanın da Kürtçülüğü tahrik edeceğini söyledim. Türk vatandaşlığı bilinciyle, ülke bütünlüğü ve üniter devlet içinde demokrasi ve kimliklere saygının esas olması gerektiğini anlattım. 
     Çevremdeki bütün öğrencilerin bunu onaylamasına sevindim. 
     
     İKİ öğrenci Tayyip Erdoğan’ın ve AKP’nin "takiyye" yaptığını söyledi. Hatta birine göre 
     - Anayasa’yı değiştirecek çoğunlukla geldiler. Türkiye’de seçimler son defa yapıldı, bir daha seçim falan olmayacak 
     Çünkü şeriat geliyordu 
     "Hitler de sandıktan çıkmıştı " 
     Türkiye’de böyle düşününler hala var. Hatta Yargıtay Başsavcısı Sayın Sabih Kanadoğlu da böyle bir açıklama yapmıştı. 
     Bu korku zamanla ülkenin istikrarını bile bozabileceği için, en çok da AKP’liler tarafından ciddiye alınmalıdır. 
     Öte yandan AKP gerçeği de iyi görülmelidir. 
     SAM’ın Sosyal Araştırmalar Merkezi verilerine göre, AKP’nin aldığı oyların yüzde 30’u eski Fazilet seçmeninden, yüzde 18’i eski MHP seçmeninden, yüzde 17’si ANAP ve DYP seçmeninden geliyor. Soldan da var AKP oylarının yüzde 9’u DSP’den gelmiş, yüzde 1’i CHP’den gelmiş. 
     Kalan yüzde 25’i 1999 seçimlerinde başka partilere oy vermişti veya oy kullanmamıştı. 
     
     AKP bu oyları toplayabilen "muhafazakar demokrat" ve pragmatik çizgiden sapar da teokrasiye yönelirse parti de, milletvekili kadrosu da parçalanır. 
     "Hitler de sandıktan çıkmıştı" ama Nazi Partisi böyle demokratik yapılı, hetorojen bir parti değildi vurucu SA birlikleriyle ve parlamento grubuyla Nazi Partisi bir "askeri örgüt" idi. 
     Değişimi de görmeliyiz. Mütevazı muhafazakar aile kökenlerinden gelen Tayyip Erdoğan ve yenilikçi’ arkadaşları, gelişen ve değişen Türkiye’de hayat merdiveninde tırmandıkça değişik tecrübelerle, verilerle, çevrelerle, işlerle karşılaşmışlar düşünce yapıları da ona göre evrilmiş ve Erbakan’a isyan etmişlerdir. Esin kaynakları Menderes ve Özal’dır. 
     AB için ne kadar çabaladıkları belli. AB üyesi bir Türkiye’de mi teokrasi kuracaklar Asıl böyle sanmak akıldışıdır. 
     Tarihimizde DP, AP ve ANAP gibi bunlar da "devlet partisi"nden farklı bir "liberal laikliği" benimsemişlerdir. Eşi türbanlı birini millet seçmişse, başbakan olmasında elbette sakınca görmeyeceklerdir. 
     Paranoyaları bırakıp asıl ekonomi ve demokrasinin gelişmesine bakalım. Ekonomi ve demokrasinin sekülerleşme’ getirmekte olduğunun en iyi örneklerinden biri "Milli Görüş"ü sandığa gömen "muhafazakar demokrat" AKP’dir zaten... 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
