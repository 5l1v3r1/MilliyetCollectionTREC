<DOC>
<DOCNO> 111234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/ekonomi/eko15.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den kaliteye 13.6 milyon euro 
</HEADLINE>
<TEXT>

     Avrupa Birliği, Türkiye’deki kalite altyapısının geliştirilmesi için ayırdığı 13.6 milyon euro tutarındaki hibe fonun idaresini Türkiye Kalite Derneği KalDer , Dış Ticaret Müsteşarlığı ve 
     AB Türkiye Daimi Temsilciliği’nin yer aldığı komisyona verdi. Geniş bir teknik destek programından oluşan proje, akreditasyon, belgelendirme, test muayene, metroloji ve standardizasyondan oluşan uygunluk değerlendirme unsurlarını destekleyerek, Türkiye’nin kalite altyapısının geliştirilmesine katkıda bulunacak ve teknik mevzuat uyumunu kolaylaştıracak. Projenin başlaması nedeniyle düzenlenen toplantıda konuşan Avrupa Komisyonu Türkiye Temsilcisi Büyükelçi Hansjörg Kretschmer, projenin Türkiye ile AB arasındaki ticarette mevcut olan engellerin ortadan kaldırılmasına yardımcı olacağını vurguladı. Kretschmer, "AB bugün bile, Türkiye’nin en büyük ticaret ortağı konumunda" dedi. 
     
     



 EKONOMİ 
























</TEXT>
</DOC>
