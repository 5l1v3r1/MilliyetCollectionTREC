<DOC>
<DOCNO> 102211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/yilmaz.html </URL>
<DATE> 2002/08/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
AKP gelsin de akıllansınlar’ 
</HEADLINE>
<TEXT>

     Aşiretler şehri Şanlıurfa’dan sanayi şehri Gaziantep’e geldiğimde en çarpıcı yorumu TOBB Başkenvekili ve Gaziantep Sanayi Odası Başkanı Nejat Koçer yapıyor "Doğu’da işyeri yok, işsizlik var bizde işyeri olmasına rağmen işsizlik var..." Milliyet TIR’ının ateşli konuşmacısı 13 yaşındaki genç adam İbrahim Arık, etrafını saran kameralar ve işsizler arasında belki biraz da sesi tescilli güzel olmasının verdiği cesaretle olanca gücüyle yakınıyor "Babam işsiz, eve gittiğimde üç kardeşim Bize ne getirdin’ diye soruyor, gözlerim doluyor. Eve bir ekmek götürmek bile şereftir. İş bulamıyoruz, torpilin yoksa açsın." 
     Koçer de, Arık da "Ellerini vicdanlarına koysunlar " dileğinde birleşiyor. DİSK’e bağlı Genel - İş Sendikası Başkanı Nihat Bencan çok mu farklı düşünüyor SSK’ya kayıtlı işçi sayısı son 2.5 yılda, 75 binden 45 bine düşmüş, sanayide kayıtlı işsiz sayısı 100 bini geçiyor. Bencan da sanayiciler gibi, istihdamı artıracak ekonomik önlemleri beklediklerini söylüyor. 
     
     Yeni yatırımlar var 
     Tablo burada Batman’a, Diyarbakır’a, Urfa’ya göre o kadar iç karartıcı değil, hatta bir umut bile var. Sanayici yatırım şevkini inatla sürdürüyor olsa gerek. Son 6 ayda GSO’ya Yatırım Teşvik Belgesi için müracaat eden 54 firma, 72 trilyonluk yatırım izni almış. 
     Gelelim krizin etkilerine... Ekonomik krizin etkilerini tam aşmak üzerelerken, Başbakan Ecevit’in sağlığı inşa edilen kuleleri yıkmaya başlıyor... 1999’dan bu yana kapasite kullanım oranları tekstilde yüzde 68’den 67’ye, gıdada yüzde 35’ten 33’e, makine ve metalde yüzde 53’ten 31’e düşmüş. Bankalara kısa, orta ve uzun vadeli kredi borçlarının toplamı ise 700 trilyon. 
     Gaziantep’te yedi yabancı sermayeli kuruluş var. Suriyeli bir yatırımcı buraya gelmiş, buradan da oraya gitmiş Koçer, muhtemel Irak savaşının Gaziantep ekonomisini doğrudan etkilemeyeceğini söylüyor. Körfez krizinde ilk darbeyi aldıktan sonra Irak ile sanayi ilişkisi kesilmiş. 
     
     İşsizlik açlık demek 
     Seçim turu olur da, siyaset konuşulmaz mı Merakım, CHP’nin oylarını ikiye katlayan Gaziantep Belediye Başkanı Celal Doğan’ın Derviş’in izinden gideceğini açıklamasıyla durum değişiyor mu CHP’liler "Oylarımız düşmez" diyorlar. Doğan ile CHP arasındaki göbek bağını kesmiş görünüyorlar. Hatta Doğan’ın Derviş’e yaklaşması burada biraz da tepki toplamış... 
     YTP’nin CHP’nin oylarını bölüp, bölmeyeceği üzerindeki tahminlere bakılırsa Cem’in partisini "Demirel’in fasoncuları" olarak tanımlayanların sayısı hiç de az değil kısacası YTP burada sosyal demokrat bir parti olarak algılanmıyor... AKP, varoşlara ulaşıyor... Gönlü bu durumdan çok da rahat olmayanlar, "AKP gelsin de, akıllansınlar" diyebiliyor. İşsizlik, açlık demek Aç insanın ne yapacağı da belli olmaz. 
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
