<DOC>
<DOCNO> 103113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun03.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada, ABD'nin olası Irak harekatına destekte isteksiz... 
</HEADLINE>
<TEXT>

     Kanada Savunma Bakanı John KcCallum, güçlü kanıtlar gösterilmediği sürece, ABD'nin olası Irak harekatında yer almayacaklarını söyledi. 
     İktidardaki Liberal Parti'nin Ouebec eyaletinin Chicoutimi bölgesindeki toplantısında konuşan McCallum, Kanada hükümetinin hala bu konuyu tartıştığını, ancak şu ana kadar askeri harekat düzenlenmesini gerektirecek kesin bir kanıt gösterilemediğini belirtti. 
     McCallum, ''sahip olduğumuz bilgiler temelinde hükümetteki herkes Irak'a karşı bir saldırıya katılmamızın mümkün olmadığını söylüyor. Ancak hiçbirimizin bu konuda kararı yok, çünkü henüz hangi bilgelerle karşılaşacağımızı bilmiyoruz'' dedi. 
     Bakan McCallum, Irak'a yönelik bir askeri harekat ya da Birleşmiş Milletler yaptırımı için bu ülkenin nükleer, kimyasal ya da biyolojik silah üretiyor olmasının kuvvetli kanıt sayılacağını ifade ederek, ''Bu durumda Kanada'nın harekata katılması olası, ancak bunu söylemek için çok erken'' diye konuştu. 
     





</TEXT>
</DOC>
