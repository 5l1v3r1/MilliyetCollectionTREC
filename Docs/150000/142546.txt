<DOC>
<DOCNO> 142546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur31.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkokulda tecavüz şoku 
</HEADLINE>
<TEXT>

     Konya'da öğrencisi 15 yaşındaki R.C.'ye tecavüz edip hamile bıraktığı ileri sürülen 29 yaşındaki öğretmen Savaş Altınsoy, tutuklandı. 
     Merkez Karatay İlçesi Yaylapınar Mahallesi'ndeki Naci Gücüyener İlköğretim Okulu'nda görev yapan Türkçe öğretmeni Savaş Altınsoy iddialara göre, geçen yılın Haziran ayında 7'nci sınıfta okuyan R.C.'i evine götürerek tecavüz etti. Öğretmen Savaş Altınsoy, öğrencisiyle bu ilişkiyi bir süre devam ettirdi. 
     Öğretmenin tecavüzüne uğramanın utancı içindeki R.C., bu öğretim yılında ailesine artık okumak istemediğini söyleyerek okuldan ayrıldı. Karnını büyümeye başlayan R.C., babası İbrahim C.'nin sıkıştırması üzerine öğretmeni Savaş Altınsoy'un kendisine tecavüz ettiğini söyledi. Baba İbrahim C., özel bir klinikte yaptırdığı muayene sonucu kızı R.C.'nin 8 aylık hamile olduğunu öğrenince savcılığa öğretmen Savaş Altınsoy hakkında suç duyurusunda bulundu. 
     
     6 YILLIK EVLİ 

     Cumhuriyet Savcılığı'nın talimatı üzerine evli ve bir çocuk babası öğretmen Savaş Altınsoy gözaltına alındı. Altınsoy, kendi gibi öğretmen, 6 yıllık eşinden 5 yıllık tedavi sonucu 9 ay önce 1 erkek çocuk sahibi olduğunu belirterek öğrencisi R.C.'nin iddialarını reddetti. Mahkemeye sevkedilen Altınsoy, R.C. çok başarılı bir öğrencimdi. Suçlamaları kabul etmiyorum. Gerçek nasıl olsa ortaya çıkacak'' diye ifade verdi. 
     Adliye koridorunda görüntülenmemesi için kızının başına montla kapatan baba İbrahim C. gazetecilerede saldırdı. R.C. Suçüstü Savcılığı'nda verdiği ifadesinde öğretmeni Altınsoy'un kendisini evine götürerek tecavüz ettiğini iddia etti. İfadelerin ardından mahkemeye sevkedilen öğretmen Savaş Altınsoy tutuklandı. 
     





</TEXT>
</DOC>
