<DOC>
<DOCNO> 102334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/guncel/gun06.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali Bar’a ceza yağdı 
</HEADLINE>
<TEXT>

     YAŞAR ANTER Bodrum DHA 

     Bodrum’da, ünlü şovmen Mehmet Ali Erbil ve ağabeyi Mustafa Erbil’in işlettiği Mali Bar, kapatma ve ceza rekoru kırdı. Mali Bar’a, yüksek sesle müzik yayını yapıp gürültü kirliliğine yol açtığı iddiasıyla, 15 gün içinde iki kez kapatma ve para cezası uygulandı. 
     Mali Bar’a 15 gün önce de 90 desibelin üzerinde müzik yayını yaptığı gerekçesiyle, 1.5 milyar lira para, 3 gün de kapatma cezası verildi. 
     Tekrar açılmasının ardından yine yüksek sesle yayın yaptığı öne sürülen barda Bodrum Sağlık Grup Başkanlığı ölçüm yaptı. Ses, normalin çok üzerinde çıktı ve 110 desibel olarak saptandı. Bunun üzerine Mali Bar’a 3 milyar lira para ve 3 gün yeni kapatma cezası uygulandı. 
     Bu arada Bodrum’da gürültü ile mücadele çalışmaları çerçevesinde yapılan denetimlerde kurallara uymadığı belirlenen 6 eğlence yeri kapatıldı, 8 işletmeye de çeşitli miktarda para cezası verildi. 
     



 GÜNCEL 




















</TEXT>
</DOC>
