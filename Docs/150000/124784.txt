<DOC>
<DOCNO> 124784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sondun24.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da büyük koalisyon söylentileri... 
</HEADLINE>
<TEXT>

     Almanya'da iktidarda bulunan Sosyal Demokrat Parti SPD ile muhalefetteki Birlik partilerinin CDU CSU ''büyük koalisyon'' oluşturabilecekleri şeklinde söylentiler gündeme geldi. 
     Bild am Sonntag gazetesi, ''Büyük koalisyon mu geliyor'' başlığıyla verdiği haberde, olası ''büyük koalisyon'' hükümetinde yer alabilecek politikacıları, Cumhurbaşkanı Johannes Rau ile birlikte gösteren bir fotomontaja yer verdi. 
     Gazetenin haberinde, büyük koalisyon hükümetinde Başbakan Gerhard Schröder'in yerine, federal hükümette Ekonomi ve Çalışma Bakanı olarak görev yapan Wolfgang Clement'in SPD Başbakan, Hıristiyan Demokrat Birlik Partisi CDU Genel Başkanı Angela Merkel'in ise Başbakan Yardımcısı ve Dışişleri Bakanı olarak görev alabilecekleri belirtildi. 
     Bavyera Eyaleti İçişleri Bakanı Günther Beckstein'ın CSU Federal İçişleri Bakanı olarak görev yapabileceği, Adalet Bakanı Brigitte Zypries'in SPD görevinde kalacağı, CDU Federal Meclis Grubu Başkanlığı görevini Merkel'e devreden Friedrich Merz'in ise Hans Eichel'in yerine Maliye Bakanlığı görevini üstlenebileceği kaydedildi. 
     Ekonomi ve Çalışma Bakanlığı görevini, istihdam piyasası için hazırladığı yeni reform paketi ile tanınan Peter Hartz'ın SPD üstlenebileceği belirtilen haberde, SPD Baden-Württemberg eyaleti parti teşkilatı başkanı Ute Vogt'un, Tarım ve Tüketiciyi Koruma Bakanı, Horst Seehofer'in Sağlık ve Sosyal İşler Bakanı, Jörg Schönbohm'un da CDU Savunma Bakanı olabileceği ifade edildi. 
     Renate Schmidt'in SPD Aile Bakanı, Heidemarie Wieczorek-Zeul'un da Ekonomik İşbirliği Bakanı olarak görevde kalacakları belirtilen haberde, Federal Meclis Eyalet Grubu Başkanı Michael Glos'un CSU Ulaştırma Bakanı, Klaudia Martini'nin Çevre Bakanı SPD , Baden-Württemberg Eyaleti Kültür Bakanı Anette Schavan'ın da CDU Eğitim Bakanı olarak görev yapabilecekleri kaydedildi. 
     





</TEXT>
</DOC>
