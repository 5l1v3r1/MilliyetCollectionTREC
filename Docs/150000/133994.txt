<DOC>
<DOCNO> 133994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/siyaset/siy02.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçiler kurtuldu 
</HEADLINE>
<TEXT>

Erdoğan’a rağmen kapsam dışı tutuldular 
     ANKARA Milliyet 

     AKP lideri Tayyip Erdoğan’ın "Dışişleri’nde genç, dinamik kadroların önünün açılması lazım. 61 yaş Türkiye için erken bir yaş değil" açıklamasına rağmen büyükelçiler, memurların azami 61 yaşında emekli edilmelerini öngören yasa taslağında "deneyim ve verimlilik" gerekçe gösterilerek kapsam dışında tutuldu. 
     Dünkü Bakanlar Kurulu toplantısında memurların azami çalışma yaşını 65’ten 61’e indiren yasa taslağı değerlendirildi. Kapsama büyükelçiler, misyon şefleri ve daimi temsilcilerin de alınması kararlaştırıldı. Böylece, daha önce bu düzenlemeden istisna tutulan asker, istihbaratçı, askeri ve sivil h kimlere Dışişleri mensupları da eklendi. Dışişleri Bakanı Yaşar Yakış, değişiklik gündeme geldiğinde büyükelçilerin kapsam dışında tutulması için girişimde bulunmuştu. AKP lideri Erdoğan ise değişikliğe destek vererek, "Genç, dinamik kadroların önünün açılması lazım. 61 yaş Türkiye için erken bir yaş değil" görüşünü dile getirmişti. 
     



 SİYASET 















</TEXT>
</DOC>
