<DOC>
<DOCNO> 125318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/magazin/mag02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye’de dünya markası olunmaz" 
</HEADLINE>
<TEXT>

Dünya sosyetesinin gözde markası Dice Kayek’i Paris’te yaratan Ayşe ve Ece Ege, Milliyet’e konuştu Başarımızın sırrı, sınırlarımızı aşmakta 
     ŞÜKRAN PAKKAN İstanbul 

     Paris’te ünlülerin gözdesi Dice Kayek markasıyla fırtınalar estiren modacı Ayşe Ege, başarısının sırrını 11 yıl önce İstanbul’u terk etmesine bağladı. 
     "Türkiye’de kalsaydık, lokal bir marka olmaktan ileri gidemezdik" diyen Ege, modada Türkiye’den bir dünya markası çıkarmanın imk nsız olduğunu iddia etti. Ayşe Ege, 11 yıl önce kız kardeşi Ece ile Dice Kayek’i dünya markası yapmak için modanın merkezi Paris’in yolunu tutmuştu. Kız kardeşler, geçen hafta Fransa’da her yıl Avrupa çapında en başarılı kadınlara verdiği ödüllerden biri olan Yılın Altın modacısı’ ödülünü almaya hak kazandı. "Her defilede kendimizi film yıldızı gibi hissediyoruz" diyen ve bir Fransız filminin kostümlerini hazırlamak için teklif alan Dİce Kayek’ Milliyet’e konuştu 
     
Paris, kendi marka ve tasarımcılarını koruyan bir merkez değil mi Bir Türk tasarımcısı Fransızların elinden nasıl altın ödülü aldı 
     Fransa’da başarılı olabilmek o kadar da zor değil. Fransızlar moda konusunda gerçekten çok tutucudur. Bu anlamda bir ödül alabilmek çok önemli. Ancak, gerçekten çok iyiyseniz, Türk ya da Japon olmanın bir önemi kalmıyor. 
     
İstanbul’da kalmayı neden tercih etmediniz 
     Türkiye’de olup bir dünya markası olmaya imkan yok. Bizim koyduğumuz çıta dünya markası olmaktı. Şimdi dünya devleriyle aynı podyumda boy gösteriyoruz. Türkiye’de kalsaydık, lokal bir marka olurduk. Belki yine çok başarılı olur, çok para kazanırdık ama dünyaya açılamazdık. Türkiye’nin markaya ihtiyacı var. Türkiye’de şu an İtalya’da bile olmayan makineler var ama insana yatırım yok. 
     
Defilelerin yıldızı Türkiye’de mankenler, Avrupa’da ise tasarımcılar oluyor. Defilelerde kendinizi nasıl hissediyorsunuz 
     Defilelerde tüm dikkat bizim üzerimizde oluyor. Son defilemizi üç bine yakın gazeteci seyretti. O gün için star sizsiniz. Yıldız oluyorsunuz. Peşinizden koşuyorlar, kendimizi film yıldızı gibi hissediyoruz. 
     
     Çizgilerimiz şiirsel’ 
Dice Kayek, ünlülerin tercihi bir marka. Tasarımlarınız hangi kadın grubuna hitap ediyor 
     Hedef, çok spesifik bir kadın değil. Bizden giyinenler arasında ünlü yıldızlar, entelektüeller ve sokaktaki kadın da var. Ama Dice kadınının tarz olarak çok daha romantik ve şiirsel bir havası var. 
     
Bir ara, Hollywood filmlerindeki giysilerin tasarımını yapmak istediğiniz konuşulmuştu.. Hiç teklif aldınız mı 
     Bir teklif geldi. Fransa’da bir film çekilecek. Kesinleşmedi ama bir yıldız bizim giysilerimize hayran olduğu için ısrar etmiş. Teklifi değerlendiriyoruz. 
     



 MAGAZİN 













</TEXT>
</DOC>
