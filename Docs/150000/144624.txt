<DOC>
<DOCNO> 144624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun01.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklıları, silahlarını alıp eve yolluyoruz’ 
</HEADLINE>
<TEXT>

Operasyonun gidişatından çok memnun olduğunu söyleyen General Franks, "Saddam Hüseyin’in ölü ya da canlı olup olmadığını bilmiyorum" dedi 
     DIŞ HABERLER SERVİSİ 

     Irak’a yönelik operasyonun komutanı General Tommy Franks, şu ana kadar harek tın sonuçlarından çok memnun olduğunu söyledi. Katar’daki merkez kararg hta, operasyonun başlamasından bu yana ilk kez kameraların karşısına geçen Franks, Irak lideri Saddam Hüseyin’in ölü ya da canlı olup olmadığını bilmediğini söyledi. Franks, "tahmin edilemeyecek kadar güçlü ve esnek" olarak nitelendirdiği operasyonun başarıyla sonuçlanacağını iddia etti. 
     "Şu ana kadar yapılan çalışmadan çok memnunum" diyen Franks, saldırıların önceden planlandığı gibi yürüdüğünü ifade etti. Körfez Savaşı’ndaki varılan en uzak noktaya, çok daha kısa sürede şimdiden ulaştıklarını savunan Franks, şiddetli çatışma haberlerinin geldiği güney cephesiyle ilgili olarak, müttefik güçlerinin Basra’da bir kent çatışmasına girmeyeceğini söyledi. 
     Franks, "Şu anda bin ila 2 bin arasında düşman askeri elimizde, ancak çok daha fazlası silahlarını bırakarak evlerine gidiyor" diye konuştu. 
     
     Hedef Saddam’ın rejimi 
     Franks, Irak liderinin akıbetinin birkaç gün içinde belli olabileceğini de belirterek, "Saddam ölü ya da diri mi, bilmiyorum. Ama bu operasyon tek bir kişiye bağlı değil. Hedefimiz, Saddam’ın tüm rejimi" dedi. 
     Bağdat’a odaklanan hava saldırılarında, sivillere zarar vermeyecek hedeflerin seçildiğini savunan Franks, Irak rejiminin kargaşa içinde olduğunu iddia etti. 
     



 GÜNCEL 





















</TEXT>
</DOC>
