<DOC>
<DOCNO> 144326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sonspo34.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Kocaelispor maçına odaklandı... 
</HEADLINE>
<TEXT>

     Göztepe Profesyonel Şube Sorumlusu Halil Kiraz, Kocaelispor karşısında tüm hedeflerinin galibiyet olduğunu söyledi. 
     Halil Kiraz, yaptığı açıklamada, puan cetvelinin son sırasında yer alan Kocaelispor'u mutlaka yenmek zorunda olduklarını belirtti. 
     Hafta boyunca tüm hazırlıklarını galibiyet üzerine yaptıklarını kaydeden Kiraz, ''Galip gelmekten başka hiçbir düşüncemiz yok. Ligde kalmak için bu karşılaşmayı kazanmak zorundayız. Taraftarımızın da desteği ile bu maçta galip gelen taraf olacağımıza inanıyorum'' dedi. 
     Kiraz, sakatlığı süren İlhan'ın dışında eksik oyuncu bulunmadığını belirtti. 
     Öte yandan 23 Mart Pazar günü yapılacak karşılaşmanın bilet fiyatları kapalı tribün 5 milyon, açık tribün 2 milyon lira olarak belirlendi. Karşılaşmayı öğrenci, bayan ve emekliler, yüzde 50 indirimli izleyebilecek. 
     





</TEXT>
</DOC>
