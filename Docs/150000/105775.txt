<DOC>
<DOCNO> 105775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur22.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da şiddetli yağış nedeniyle yine evleri su bastı 
</HEADLINE>
<TEXT>

     İstanbul'da sağanak yağış nedeniyle Bağcılar, Bahçelievler, Gaziosmanpaşa, Bayrampaşa ve Küçükçekmece'de 50'nin üzerindeki ev ve işyerini su bastı. 
     Öğle saatlerinde bastıran sağanak yağış, özellikle Bağcılar, Bahçelievler, Gaziosmanpaşa, Bayrampaşa ve Küçükçekmece ilçelerinde etkili oldu. Yağışlar nedeniyle 50'nin üzerinde ev ve işyerini su bastı. 
     Bu arada, Basın Ekspres Yolu başta olmak üzere bazı yollarda çok sayıda araç oluşan su birikintilerinde mahsur kaldı. Bu araçlarda bulunan vatandaşlar, olay yerine ulaşan itfaiye ve polis ekiplerince kurtarıldı. 
     İtfaiye, belediye, İSKİ ve polis ekiplerinin, yağışın yoğun olduğu ilçelerdeki kurtarma ve su tahliyesi çalışmaları devam ediyor. 
     
</TEXT>
</DOC>
