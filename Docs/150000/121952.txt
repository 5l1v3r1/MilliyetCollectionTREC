<DOC>
<DOCNO> 121952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/okur.html </URL>
<DATE> 2002/11/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Zorunlu tasarruf açmazı 
</HEADLINE>
<TEXT>

     Sanayi ve Ticaret Bakanı Ali Coşkun, çarşamba günü İstanbul Sanayi Odası Meclis toplantısının konuğuydu. Bu arada çok önemli bir konuyla ilgili bir rakam telaffuz etti. 
     Konu, zorunlu tasarruflar. Telaffuz edilen rakam 3.1 katrilyon liraydı. Coşkun, şubat ayında ödemelerin başlayacağını ve bu kadar paranın piyasaya çıkacağını söyleyip, "Bakın neler olacak, piyasa nasıl canlanacak" dedi. Hazine’nin bu konuda bir program hazırlığı içinde olduğunu da söylemeyi ihmal etmedi. 
     AKP’den daha öncede zorunlu tasarrufların üçte birlik bölümünün şubatta ödeneceğine ilişkin çalışma yapıldığı açıklamaları gelmişti. Zorunlu tasarrufların toplamı 12 katrilyon lira. Ödeme yapılacağı söylenen üçte birlik bölümü de zaten 3 katrilyon lira. 
     Eski Bakan Masum Türker, giderayak konuyla ilgili açıklama yapmış, "Bu paranın ödenmemesi için bir neden yok" demişti. Ama bu para nasıl bulunacak 
     Biz, bu işi çözemiyoruz. Ortada tek seçenek var. Ya Merkez Bankası para basacak. Ya da Hazine borçlanacak. Merkez Bankası özerk. Para basması mümkün değil. Geriye kala kala Hazine’nin borçlanması kalıyor. 
     Burada da kafalar karışıyor. 
     Devlet Bakanı Ali Babacan, Hazine, Merkez Bankası, BDDK ve Ziraat Bankası’ndan brifing aldı. Zorunlu tasarruflarla ilgili çalışmaları takip ediyor. 
     Kısacası nasıl bir müjde verecek Merak ediyoruz. 
     
Katılım bankacılığı      Onlara "beşi bir yerde" diyorlar. Tamı tamına 5 kurum. 
     Artık adlarını istemiyorlar. 
     Onlara göre isimleri, kendilerini anlatmaktan uzak. 
     Oysa Bankalar Kanunu’na tabiler. Mevduat toplamıyorlar. Faiz vermiyorlar ama katılım ortaklığı payıyla, ortaklarına kar payını dağıtmaya devam ediyorlar. Üstelik "güvence fonu" kurmuşlar. Ortaklarını güvence şemsiyesi altına almışlar. Tasarruf Mevduatı Sigorta Fonu’nun muadili olmuş. 
     Özel finans kurumlarından söz ettiğimizi anladınız. 
     Atağa kalktılar demiştik. 
     Gerçekten atağa kalktılar. Farklı enstrümanlar üzerinde çalışıyorlar. Varlığa dayalı menkul kıymet, faizsiz bono, hisse senedi içeren fonlar. Ama şu aşamada en önemli çalışma isimleri. 
     Onları artık farklı konseptte göreceğiz. Yakında Bankacılık Düzenleme ve Denetleme Kurumu’na başvuracaklar. Katılım bankacılığı ismini talep edecekler. 
     Al Baraka Türk, Family Finans, Kuveyt Türk, Anadolu Finans, Asya Finans eğer katılım bankacılığı ismini almayı başarabilirse yatırım ve ticaret bankalarına rakip olacaklar. 
     Ne diyelim 
     
Gıdada transfer yarışı      Koç Holding, Tüketim Grubu’nu yeniden yapılandırıyor. Maret, Pastavilla, SEK Süt, Tat Konserve’nin çatısı altına giriyor. Koç Holding Tüketim Grubu Başkanı Hasan Yılmaz. Bu şirketleri çatısı altında toplayacak Tat Konserve’nin yeni Genel Müdürü Erdal Kesrelioğlu. İki yönetici de Türk Unilever’den transfer edildi. Türk Unilever, mübarek transfer merkezi. 
     Tüketim Grubu’nda faaliyet gösteren tüm şirketlerin yönetici transferi yaptıkları yer Unilever. 
     Ülker de sessiz ve derinden gidiyor. Transfer ettiği çoğu yöneticiye ya transfer parası veriyor ya da kardan yüzde 20 prim... 
     İki yıldır şirket üzerine şirket alıyor, çoğu şirketle ortaklık yapıyor. Kendi pazarlama ağıyla, stratejisiyle rakiplerine parmak ısırtıyor. Ancak konumuz Koç ve Ülker rekabeti değil, konumuz Türk Unilever’deki değişim. Tüketim pazarındaki rekabet, iki hafta önce Unilever’de yönetim değişikliğini beraberinde getirdi. 
     
     Unilever’de değişim 
     Vietnam kökenli Fransız Genel Müdür Jacques Serri yerini Algida’nın Genel Müdürü İzzet Karaca’ya bıraktı. Koç ve Ülker, Unilever’den trasfer yaparken, Unilever de bu kez Algida’dan transfer yaptı. 
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
