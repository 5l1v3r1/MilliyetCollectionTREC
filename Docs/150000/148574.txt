<DOC>
<DOCNO> 148574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun54.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı "Bağdat'ın düşüşü memnuniyet verici " 
</HEADLINE>
<TEXT>

     Almanya Başbakanı Gerhard Schröder, Amerikan ve İngiliz birliklerinin Bağdat'ta ilerlemelerinin memnuniyet verici bir gelişme olduğunu söyledi. 
     Schröder, başkent Berlin'de yaptığı açıklamada, müttefik güçlerin kısa sürede zafer elde etmelerini umduğunu belirtti. 
     Bölgede istikrarın en kısa zamanda sağlanması için her türlü çabanın harcanması gerektiğini ifade eden Schröder, Irak halkının da, geleceğini kendisi belirlemesi gerektiğini tekrarladı. 
     Hür Demokrat Parti FDP Federal Meclis Grubu Başkanı Wolfgang Gerhardt ise hükümeti, Irak'ın yeniden imarında kimin öncülük yapacağı konusunu bir prestij meselesi haline getirmemesi yönünde uyardı. 
     Gerhardt, Irak'a insani yardım yapılmasında ve demokratik yapıların oluşturulmasında BM'nin ya da ABD'nin öncülük etmesinin önemli olmadığını belirtti ve ''Almanya, AB'nin başından itibaren Irak'ın yeniden imarına katılmasını sağlamalı'' diye konuştu. 
     





</TEXT>
</DOC>
