<DOC>
<DOCNO> 130074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur21.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvercin güzeli yarışmasında birincilik İnegöl'ün... 
</HEADLINE>
<TEXT>

     Türkiye Güvercin Güzellik Yarışması'nda, İnegöl'de yetiştirilen ''Yaşmaklı'' güvercinler, kendi kategorilerinde ilk 3 sırayı aldı. 
     Bursa'nın Mustafakemalpaşa İlçesi'nde Güvercin Severler Derneği tarafından organize edilen yarışmaya, Türkiye'nin çeşitli bölgelerinden getirilen yaklaşık bin güvercin, 27 kategoride değerlendirildirmeye alındı. 
     Yarışmanın, en önemli kategorilerinden biri olan ''yaşmaklı güvercin'' kategorisinde, yetiştirdikleri güvercinlerle İnegöl Hayvan Severler Derneği üyesi Hasan Çetin birinciliği, Yaşar Özbek de ikinciliği ve üçüncülüğü elde etti. 
     Gösterişli fiziği ile tanınan ''yaşmaklı güvercin'', gözlerinin güzelliği ve gagasının altının beyaz olmasıyla dikkati çekiyor. Saatlerce uçabilen ''yaşmaklı güvercin'' geniş alanlarda attığı taklalarla da yetiştiricilerin gözdesi konumunda bulunuyor. 
     





</TEXT>
</DOC>
