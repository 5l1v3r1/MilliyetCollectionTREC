<DOC>
<DOCNO> 129874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/dunya/tur.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Ankara’ya medya bombardımanı      Ankara’nın Kuzey Cephesi’ne ayak diremesi, Amerikan medyasında, Türkiye’nin tutumunu eleştiren haber ve yorumları artırdı. ABD televizyonlarına görüş açıklayan kimi yorumcular, Ankara’yı, Washington’a Irak konusunda "şantaj" yapmakla suçlayacak kadar sert bir üslup kullanıyorlar. "The New York Times" ve "The Washington Post" gibi etkin gazeteler ise son bir haftadır, Ankara ve Washington mahreçli geniş haberler vererek, Türkiye’nin tutumunun Beyaz Saray ve Pentagon’da yarattığı rahatsızlığı yansıttılar. Ancak Bush yönetiminin, gerek Amerikan, gerek Türk medyasına ilettiği görüşlerin hep "kaynağı gizli kalmak koşuluyla" açıklanmış görüşler olduğuna ve ABD yetkililerinin şu ana kadar Ankara’yı eleştiren resmi bir açıklamadan özenle kaçındıklarına da dikkat çekiliyor. 
     
Türkiye’siz de olur ama uzun sürer      SEMA EMİROĞLU New York 

     ABD’nin önde gelen gazetelerinden "The New York Times", dün manşetten verdiği haberde, Türk hükümetinin, ABD’nin Türk topraklarından Irak’a saldırma ve Kuzey Cephesi açma isteğine h l yanıt vermemesinin, Washington’u giderek artan biçimde kaygılandırdığını bildirdi. 
     New York Times, bir Amerikalı yetkilinin, "yeni ve tecrübesiz Türk hükümetinin olaylara hazırlıksız yakalandığını" söylediğini yazdı. 
     Gazete, Amerikalı yetkililerin, "Türkiye’deki kara üsleri olmadan da Saddam Hüseyin’i devirmek için başarılı bir operasyon düzenleyebiliriz. Ancak böyle bir saldırı daha zor ve daha çirkin olur" şeklinde konuştuklarını öne sürdü. 
     



 DÜNYA 












</TEXT>
</DOC>
