<DOC>
<DOCNO> 117952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yazar/tamer.html </URL>
<DATE> 2002/11/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Evet yeni bir sol parti, hemen şimdi 
</HEADLINE>
<TEXT>

Buyurun becerebiliyorsanız CHP’yi ya da DSP’yi dönüştürün. Bence hiç mahzuru yok, ama pek imk nı da yok 
     Sol cenahta pek çok kişiyi fena halde kızdırdığımın farkındayım. Hem AK Parti’nin söylemlerinin ve icraatının dikkatle takip edilmesinden yana olduğum için, hem de derhal yeni bir sol parti için kolların sıvanması gerektiğini düşündüğüm için... 
     Sivas’tan adının açıklanmasını istemeyen bir eğitimci, "Yine yeni bir sol parti kurulmasıyla ilgili önerinizi tekrarlamışsınız. Sizi anlayamıyorum. Bölünerek çoğalan bakterileri, virüsleri biliyorum. Ama henüz bu yolla çoğalan bir parti görmedim" diye itiraz ediyor. 
     Bir diğer okurum Alp Kocaman, genelde sol oylar konusunda umutsuz 
     "Türkiye’de kaç kişi vardır ki, kendilerinin sosyal demokrat parti tarafından temsilini ister Ortalama eğitim düzeyi 4 yıl olan, toplumunun yüzde 45’i h l çiftçilikle uğraşan ve meslek sahibi insanları 2 - 3 milyonla sınırlı bir ülkede, kendini sol addeden bir partinin yüzde 19 oy alması dahi mucizedir. 
     İşte Baykal - Derviş derken CHP’nin aldığı oy oranı belli. Onlar olmasaydı CHP belki barajı da aşamaz ve AKP tek başına TBMM’ye girerdi." 
     
     "Bir de siz bölmeyin" 
     Semerci rumuzuyla e - posta yollayan okurumdan da yeni sol parti önerime itiraz var 
     "Neden yeni bir oluşum Perşembenin gelişi belli değil miydi Yan yana durmak için illa parti içi iktidar mı gerekiyordu Anketlerde en çok oy alabilecek sol partide yan yana durup, ülke için yapılabileceklere ilişkin yeni yapılanmaya gitmek yerine bölünmüşlük niye Yetmedi mi sağ partilerin on yıllardır partizanca yaklaşımları ve at gözlüğü ile bakarak sorunları değerlendirdiği Yapmayın Sayın Tamer, bir de siz bölmeyin." 
     Ben bir şey yapmıyorum Sayın Semerci. Tek kaygım, bu gidişle bir sonraki seçimlerde yüzde 10 barajını h l varsa aşabilecek bir sol partiyi bile mumla arayacağımız. 
     Batı’da halka yakın duran, halk için politikalar üretenler sol partilerdir. Bizdeyse sol partiler giderek halktan kopuyor. Benim derdim Türkiye’nin dört bir yanındaki vatandaşa dokunabilen, onun bakış açısıyla sorunlara çözüm önerileri getirebilen bir sosyal demokrat parti. Eğer CHP ya da DSP bu bakış açısıyla yeniden yapılandırılabilirse neden olmasın Adında CHP ya da DSP yazsa bile halk hemen farkı fark eder hiç merak etmeyin. Ama partinin tepesindekilerde nerede o basiret 
     
     "İşçiler AK Parti’de" 
     Ankara’dan yazan Dr. Ali Senay’ın sol parti analizi ise benimkine daha yakın 
     "CHP, sosyal demokrat tabandan oy alan bir parti, fakat bu tabana galiba ezilen yoksul kesim girmiyor. Her türlü tabanını kaybetmiş işçi liderini aday göstermek de etkili olamadı. İşçi lideri CHP’de, işçiler AK Parti’de. Ezilen yoksul çoğunluğun sesini duyuramayan CHP Ankara Çankaya’da, İstanbul Kadıköy’de ve İzmir Karşıyaka’da birinci parti. İlginç değil mi Sosyal demokrat denilen CHP galiba bir avuç elit ve bir kısım medya ile işlerini halledecek. Son seçimde sadece sosyal demokrat taban değil, AK Parti gelmesin’ diyen herkes destekledi CHP’yi. Solda yeni bir parti kurulmasından önce var olanlar kendilerini bir toparlasalar. Haaa olmuyorsa o zaman yeni bir parti konuşalım." 
     Koray Yılmaz da aynı görüşte 
     "Türkiye’ye sahici bir sosyal demokrat parti gerek. Bu iş için derhal kollar sıvanmalı. Fakat bunun yolu yeni parti kurmak değil, CHP’yi bu noktaya çekmektir. CHP’ye katılıp, çoğulcu bir parti anlayışını sağlayıncaya kadar inatla mücadele edildiği takdirde CHP’yi sizin söylediğiniz sahici sosyal demokrat kimliğine kavuşturmak mümkün olabilir." 
     Pekiyi o zaman sıvayın bakalım kolları. Dalın CHP’ye ya da DSP’ye... Ne kadar erken başlarsanız o kadar iyi 
     
     







Başbakanlık sorunu 


Hadi gelin gülelim hep beraber, kah kah kah... 


Irak ve Türkiye 


Akçakoca’nın itirazı 





CHP neden gümbür gümbür olmadı 


Baykal’dan Terim’e... 





Asr-ı ihanet 


ÖSS, YÖK, AKP ve unutulan gençlik 








Savaş olasılığı zayıflıyor 


İlk aşk mektubumun hazin sonu... 











Hükümetlerin başarı karnesi 


Ilımlı İslam senaryosu 


Evet yeni bir sol parti, hemen şimdi 





Anayasa nasıl değişir 





ABD’de pişer bize de düşer 


SPK, Tombala’ diyecek 


</TEXT>
</DOC>
