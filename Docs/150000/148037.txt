<DOC>
<DOCNO> 148037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yasam/yas03.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte jinekoloğu hırsızlık ele verdi 
</HEADLINE>
<TEXT>

Kemal Devrim Doğan, kendisini doktor olarak tanıttığı kadınların cüzdan ve değerli eşyalarını çalıyordu... 
     MURAT EĞİLMEZ İzmir DHA 

     İzmir’de kendisini doktor olarak tanıttığı kadınların cüzdan ve değerli eşyasını çalmakla suçlanan Kemal Devrim Doğan 28 , son kurbanı üniversiteli bir kız öğrencinin şik yeti üzerine yakalandı. Kendisini "jinekolog doktor" diye tanıtan Doğan’ın Bodrum, Mersin, Isparta ve Afyon’da da aynı yöntemle yakınlık kurduğu kadınları dolandırdığı iddiasıyla arandığı anlaşıldı. 
     
     Gitti ve gelmedi.. 
     Poliste beş ayrı olay nedeniyle kaydı bulunan Doğan, son olarak Ege Üniversitesi Hastanesi girişinde tanıştığı Ege Üniversitesi Spor Akademisi öğrencisi Sibel Demir’in 20 çantasını çaldı. Antrenman yaparken ayağı incinen Demir, tedavi için gittiği hastanede yaşadıklarını şöyle anlattı "Kemal Doğan yardım etmek istediğini söyledi. Çantamı otomobiline bırakabileceğimi belirtip anahtarları verdi. Ben de güvenip çantamı arabasına bıraktım. Bir şey unuttuğunu söyleyip arabasına gitti, bir daha da gelmedi." 
     
     İş işten geçmişti 
     Şik yet üzerine İnönü Caddesi’nde babasına ait lüks otomobille gezerken yakalanan Doğan’ın, 2001’de tanıştığı ve ardından dolandırdığı kafe işletmecisi Neriman Fidan da şunları söyledi "Kafeteryama müşteri olarak geldi ve benimle yakınlık kurdu. Kafeteryanın yoğun olduğu bir gün cüzdanım kayboldu. O da ortadan üç saatliğine kayboldu. Geri dönüp cüzdanımı bulup bulmadığımı bile sordu. Bu arada Mavişehir’e gidip alışveriş yapmış, arabasına benzin almış. Bunu, hesap hareketlerinden öğrendiğim alışveriş merkezinden eşkalini teyit ettim." 
     


YAŞAM 


















</TEXT>
</DOC>
