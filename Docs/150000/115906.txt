<DOC>
<DOCNO> 115906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yasam/yas09.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaloriyi azaltarak yaşlılığa dur deyin 
</HEADLINE>
<TEXT>

Amerikalı bilim adamları, kobaylar üzerinde yaptıkları deneylerde, orta yaşta kalori alımını düşürerek kalbin korunup ömrün uzatılabileceğini tespit etti 
     CHICAGO AA 

     Deneyler başarılı oldu 
     KALPTE bulunan 10 bin gen üzerinde araştırma yapan Wisconsin Üniversitesi bilim adamları, kobaylar üzerinde yaptıkları deneylerde, kalori alımının düşürülmesiyle kalpteki yaşlanma belirtilerinin ortaya çıkışının yavaşladığını ortaya koydu. Araştırma raporu, Amerikan Ulusal Bilim Akademisi’nin internet üzerinden yayımlanan dergisi Proceedings’de açıklandı. 
     
     Ömür yüzde 20 uzadı 
     ARAŞTIRMADA, Dr. Thomas Prolla ve Dr. Richard Weindruch, orta yaş kobayların kalori alımını kısıtladıklarında, hayvanların ömrünün ortalama yüzde 20 uzadığını gözledi. Araştırmacılar, orta yaşta kalori kısıtlamasının dahi ömrü uzatıyor olmasının sürpriz sonuç olduğunu bildirdi. Düşük kalorili besinlerin, bağışıklık sistemine olumlu bir etki yaptığı da bildirildi. 
     



 YAŞAM 



















</TEXT>
</DOC>
