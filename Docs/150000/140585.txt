<DOC>
<DOCNO> 140585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo08.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Gençlerbirliği, kupada 6. kez karşılaşacak... 
</HEADLINE>
<TEXT>

     Beşiktaş ile Gençlerbirliği yarın yapacakları maçla, Türkiye Kupası'nda 6. kez karşı karşıya gelecek. 
     İki ekip, Türkiye Kupası'nda bugüne kadar 3 kez eşleşirken, bunların 2'sinde Beşiktaş, 1'inde ise Gençlerbirliği turu geçen taraf oldu. 3 eşleşmede oynanan 5 maçın 2'sini siyah-beyazlılar kazanırken, 3 maçta ise taraflar eşitliği bozamadı. 
     Beşiktaş ve Gençlerbirliği, ilk olarak 1965-66 sezonunda Türkiye Kupası yarı finalinde eşleşti. Deplasmanda rakibini 1-0 yenen Beşiktaş, rövanşta ise 1-1 berabere kalarak finale yükseldi. 
     Daha sonra iki ekip 1997-98 sezonunda 6. turda karşı karşıya gelirken, İstanbul'daki ilk maç 3-3 berabere sonuçlandı. Beşiktaş, deplasmandaki maçı 5-1 gibi farklı bir sonuçla kazanarak turu geçen taraf oldu. 
     İki takım arasındaki son eşleşme ise 2000-01 sezonundaydı. Yarı finalde tek maçlı eleminasyon sistemine göre yapılan karşılaşmanın normal ve uzatma süresi 1-1 berabere biterken, Gençlerbirliği penaltı atışlarında 4-2 üstünlük sağladı ve Beşiktaş'ı İstanbul'da eleyip finale çıktı. 
     
     BEŞİKTAŞ İSTANBUL'DA YENEMEDİ 
     Beşiktaş ile Gençlerbirliği arasındaki 3 eşleşmede, siyah-beyazlılar rakibini İstanbul'da yenmeyi başaramadı. 
     İki ekip arasında İstanbul'da yapılan 3 Türkiye Kupası maçı da berabere bitti. 1965-66 sezonunda İstanbul'daki maç 1-1, 1997-98 sezonundaki karşılaşma 3-3, 2000-01 sezonundaki maç ise 1-1 berabere sonuçlandı. 
     





</TEXT>
</DOC>
