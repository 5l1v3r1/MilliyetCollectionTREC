<DOC>
<DOCNO> 102839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/siyaset/siy08.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem Milliyet’te 
</HEADLINE>
<TEXT>

     Fotoğraf YURTTAŞ TÜMER 

     Genel Sekreter İstemihan Talay ile birlikte dün gazetemizi ziyaret eden YTP Genel Başkanı İsmail Cem, Genel Yayın Yönetmenimiz Mehmet Y. Yılmaz, Yayın Koordinatörümüz Emre Oral ve Haber - Araştırma Müdürümüz Tunca Bengin’le görüştü. Cem, 3 Kasım seçimlerinde tercihin eskiyle yeni arasında olacağını kaydetti. Cem, hızla örgütlendiklerini ve partilerine olan ilginin giderek arttığını söyledi. Cem, sivil toplum örgütleriyle yakın temasta olduklarını belirterek, YTP gönüllüleriyle’ kitlelere ulaşmayı hedeflediklerini vurguladı. Bugün Almanya’ya gidecek olan Cem, dönüşünde de partisinin İstanbul il merkezinin açılışını yapacak. 
     
Star’a yalanlama      İSTANBUL Milliyet 

     YTP Genel Başkanı İsmail Cem, Rodos’a giderek Doğan Holding Yönetim Kurulu Başkanı Aydın Doğan’la görüştüğü iddialarını yalanladı. Star gazetesinin dünkü sayısında Cem’in, 11 Ağustos’ta Rodos’ta Doğan ile görüştüğü ileri sürülmüştü. Bir açıklama yapan Cem, Star’daki iddiaların gerçeği yansıtmadığını belirterek, Rodos’a gitmediğini açıkladı. YTP Genel Sekreteri İstemihan Talay da, Star gazetesine, haberin doğru olmadığını ilettiklerini kaydetti. 
     



 SİYASET 
















</TEXT>
</DOC>
