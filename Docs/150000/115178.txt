<DOC>
<DOCNO> 115178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy08.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Avrupa bizi oyalıyor 
</HEADLINE>
<TEXT>

Başbakan Kopenhag’da müzakere yerine randevu tarihi verilmesi kararının benimsenmesine tepki gösterdi 
     ANKARA Milliyet 

     Başbakan Bülent Ecevit, Avrupa Birliği liderler zirvesinden Türkiye’ye müzakere yerine randevu tarihinin verilmesini, "seçime kadar oyalama taktiği" olarak değerlendirdi. Ecevit, dün DSP Genel Merkezi’nden ayrılırken gazetecilerin gündeme ilişkin sorularını yanıtladı. Kopenhag’da dün yapılan AB liderler zirvesinden Türkiye’ye randevu tarihi verilmesi kararının benimsenmesiyle ilgili soruya Ecevit, "Son ayrıntıları bilmiyoruz ama edindiğimiz izlenime göre AB Türkiye’yle ilgili karar vermeden önce seçimleri bekliyor. Belki o zamana kadar oyalama taktiklerini sürdürecekler. Biraz sabırlı davranmamız gerekiyor" yanıtını verdi. 
     Ecevit, Kopenhag’da müzakere tarihi verilmemesi durumunda Türkiye’nin şartlı bir kararı kabul edip etmeyeceği yönündeki soru üzerine de, "Şartlı karar diye bir şey olmaz" dedi. 
     



 SİYASET 






















</TEXT>
</DOC>
