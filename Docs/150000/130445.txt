<DOC>
<DOCNO> 130445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/siyaset/siy03.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta tasfiye 
</HEADLINE>
<TEXT>

Genel başkandan sonra MKYK’nın da yarısı değişti. Turgut Yılmaz aday olmazken, Taşar’ı delege çizdi 
     AYDIN HASAN NAMIK- DURUKAN Ankara 

     Seçim hezimetinden sonra toplanan ANAP kongresinde, genel başkanın değişmesinin yanı sıra parti yönetimi de, önemli ölçüde yenilendi. Mesut Yılmaz’ın A Takımı’ndan çok sayıda isim yönetim dışında kalırken, partinin sembol isimlerinden Mustafa Taşar delege tarafından çizildi. 
     ANAP kongresinin ikinci gününde, MKYK için büyük çekişme yaşandı. Kongreyi kaybeden Lütfullah Kayalar liste savaşına girmemeyi tercih etti. Yeni Genel Başkan Ali Talip Özdemir, 10 kişilik kontenjan listesi ve 40 kişilik anahtar listesi çıkardı. MKYK seçimine, 195 aday başvuruda bulundu. Mesut Yılmaz’ın kardeşi Turgut Yılmaz’ın yanı sıra partinin ağır toplarından Yılmaz Karakoyunlu, Nejat Arseven, Zeki Çakan, Rüşdü Kazım Yücelen, Bülent Akarcalı ve Cavit Kavak yarışa girmedi. 922 delegenin oy kullandığı MKYK seçiminin sonucunda, 50 üyeden 22’si yerini korudu. 
     Anahtar listede yer almayan şu 7 kişiyi ise delege parti yönetimine taşıdı Niyazi Kahveci, Ahmet Keskin, Halil İbrahim Özsoy, Işılay Saygın, Ahad Andican, Beyhan Arslan ve Ahmet Özal. 
     En fazla oyu yarışta Nesrin Nas 605 alırken kontenjan listesinde ise Sami Selçuk 622 birinci oldu. 
     Yeni parti yönetiminin oluşumunda, ANAP’ın klasik "4 eğilimi" dikkat alındı. Oltan Sungurlu, Ediz Hun, Ekrem Pakdemirli, Işın Çelebi ve Niyazi Kahveci de, MKYK’ya seçildi. 
     



 SİYASET 














</TEXT>
</DOC>
