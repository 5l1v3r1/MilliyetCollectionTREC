<DOC>
<DOCNO> 134623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo05.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 3 - Ankaragücü 0 ilk yarı 
</HEADLINE>
<TEXT>

     Malatyaspor Miloşevski xxx, Stankov xxx, Arsin xx, Tolga xx, Mert xx, Ayman xx, Timuçin xxx, Serkan xx, İlhan xx, Fazlı xx, Hasan Özer xxx . 
     Ankaragücü Zafer x, Adem x, Gökmen xx, Yılmaz xx, Carabas xx, Hakan Keleş x, Hüseyin x, Augustine x, Mehmet Türkmehmet x, Simao x, Burak x . 
     Sarı Kartlar Dk. 13 Ayman, Dk. 42 Serkan Malatyaspor , Dk. 13 Hüseyin, Dk. 27 Yılmaz Ankaragücü . 
     Birinci Süper Futbol Ligi erteleme maçında Malatyaspor, Ankaragücü önünde ilk yarıyı 3-0 önde kapadı. 
     Maça hızlı başlayan Malatyaspor, 5. dakikada öne geçti. Stankov'un yaptığı ortada Ankaragücü savunma oyuncularının uzaklaştırdığı top, ceza alanı dışındaki Ayman'ın önüne düştü. Bu oyuncunun sert vuruşunda, meşin yuvarlak kaleci Zafer'in sağından filelerle buluştu 1-0. 
     15. dakikada Timuçin'in pasıyla ceza alanına giren Hasan Özer, kaleci Zafer ile karşı karşıya kaldı. Timuçin'in vuruşunda, top yan direğe çarparak auta çıktı. 
     19. dakikada gelişen Ankaragücü atağında, Carabas'ın ortasında ceza alanındaki Hakan Keleş'in gelişine vuruşunda, meşin yuvarlak direğe çarparak dışarıya gitti. 
     21. dakikada Timuçin ortasına Hasan Özer'in kafa vuruşunda, top kaleci Zafer'de kaldı. 
     31. dakikada Malatyaspor, 2. gole kavuştu. Ayman'ın derinlemesine pasıyla ceza alanına giren Fazlı, topu uygun durumdaki Hasan Özer'e uzatı. Bu futbolcunun kafa vuruşunda, top filelerle buluştu 2-0. 
     37. dakikada ceza alanında Stankov'un Augustine'i düşürmesi pozisyonunda hakem Çetin M.Sarıgül penaltı noktasını gösterdi. Augustine'in kullandığı penaltı vuruşunda, topu Milosevski kurtardı. 
     38. dakikada Malatyaspor, farkı 3'e çıkardı. İlhan'ın pasıyla ceza alanına giren Timuçin, meşin yuvarlağı kaleci Zafer'in bacakları arasından filelere gönderdi 3-0. 
     41. dakikada kazanılan serbest vuruşu Yılmaz kullandı. Yılmaz'ın sert vuruşunda, kaleci Milosevski güçlükle topu kornere gönderdi. 
     44. dakikada ceza alanındaki Augustine'in vuruşunda, Milosevski'den top uygun durumdaki Hakan Keleş'in önüne düştü. Bu oyuncunun kötü vuruşunda, top auta çıktı. 
     Kalan dakikada sonucu değiştirmeyince, maçın ilk yarısı 3-0 Malatyaspor'un üstünlüğüyle sona erdi. 
     





</TEXT>
</DOC>
