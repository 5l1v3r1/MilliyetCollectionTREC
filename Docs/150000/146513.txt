<DOC>
<DOCNO> 146513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun10.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD birlikleri baskın düzenledi... Hedef "Kimyasal Ali"... 
</HEADLINE>
<TEXT>

     ABD deniz piyade birliklerinin, bu sabah Nasıriye kentinin kuzeyindeki Şatra kasabasına baskın düzenlediği bildirildi. 
     Bölgedeki Reuters muhabirinin bildirdiğine göre, bu baskınla, gerilla saldırılarını yönettiklerine inanılan üst düzey Iraklı yetkililerin öldürülmesi hedefleniyor. 
     Hedefler arasında ''kimyasal Ali'' lakaplı Irak Devlet Başkanı Saddam Hüseyin'in güney cephesinden sorumlu kuzeni Ali Hasan El Mecid'in bulunduğu belirtildi. 
     ABD birliklerinin, Saddam karşıtı Iraklılardan ''Mecid'in Baas partisinin diğer üst düzey yetkilileriyle Şatra'da olduğuna'' dair aldıkları istihbarat üzerine kasabaya helikopterler ve tanklarla baskın yaptıkları kaydedildi. 
     Amerikan savaş uçaklarının, Şatra'da 4 hedefe bomba bıraktıkları bildirildi. 
     





</TEXT>
</DOC>
