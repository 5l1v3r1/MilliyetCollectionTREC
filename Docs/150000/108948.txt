<DOC>
<DOCNO> 108948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo06.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gidersem, dönmem 
</HEADLINE>
<TEXT>

Sarar mağazasının açılışında Şenol Güneş ile sohbet eden Başkan Aziz Yıldırım, "Geçen defa ısrar üzerine geri geldim, bir daha olmaz" dedi 
     İlginç diyalog 
     DUDULLU’DA hizmete giren Sarar mağazasının açılışını yapan Fenerbahçe Başkanı Aziz Yıldırım ile Milli Takımlar Teknik Direktörü Şenol Güneş arasında ilginç diyaloglar yaşandı. Sohbet sırasında Güneş, "Tesis yapanlardan Allah razı olsun" diyerek Yıldırım’ı övdü ardından "Başkan, Şükrü Saracoğlu’nun çimlerini düzeltebildiniz mi" sorusunu yöneltti. 
     Dert yandı 
     AZİZ Yıldırım, sorunu hallettiklerini ancak Fenerbahçe’nin fazla sayıda çim sahası olduğundan masrafın ağırlığından bahsetti. Bunun üzerine Güneş, "Başkan nasıl olsa siz uzun yıllar kalırsınız, problem yaşanmaz" diye konuştu. Yıldırım ise "Yok, yok. Geçen sefer bıraktım, ısrar ettiler geri geldim. Bu kez bırakırsam dönüşüm olmaz" karşılığını verdi. n YALÇIN TÜRK 
     
     
Pist açıldı rekor kırıldı      YÖNETİCİ Mehmet Karasu tarafından yaptırılan tartan pist Dereağzı Tesisleri’nde hizmete girdi. Açılış törenine Gençlik ve Spor Genel Müdür Yardımcısı Sinan Köksal, İstanbul İl Müdürü Vedat Bayram, Atletizm Federasyonu Başkanı Hüseyin Yıldırım, Başkan Aziz Yıldırım, yöneticiler, Milli Takımlar Teknik Direkörü Şenol Güneş, Lorant ve bazı futbolcular katıldı. 
     AZİZ Yıldırım, "Bu tesisleşme inşallah bitmez. Tesisi yapmak değil, kullanmak önemli" derken, Gençlik ve Spor Genel Müdür yardımcısı Köksal, Yıldırım’a bir plaket verdi. Tartan pistte ilk yapılan yarışlarda Aslıhan Kayaalp, Esma Cantez, Ecem Onaran, Merve Cansu Çığ’dan oluşan Fenerbahçe yıldız kızlar takımı İsveç Bayrak yarışını Türkiye rekoru kırarak kazandı. n YUSUF DURSUN 
     



 SPOR 
























</TEXT>
</DOC>
