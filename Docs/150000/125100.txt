<DOC>
<DOCNO> 125100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/aspo.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de büyük şok Arjantinli yıldız Türkiye’ye geri dönmek istemiyor 
</HEADLINE>
<TEXT>
ORTEGA DEPREMİ 
Sarı - Lacivertli taraftarların sevgilisi, tedavi olmak için gittiği ülkesinde menajeri Berroe ile eski kulübü River Plate’in başkanı Aguiler’in kapısını çaldı, "Bana acilen takım bulun" dedi 
     MEHMET ÇİFTÇİ 

     Beş ay dayandı 
     DÜNYA Futbolu’nun son yıllardaki en büyük yıldızlarından biri olan Arjantinli Ariel Ortega, Fenerbahçe’ye sadece beş ay dayanabildi. Lorant ile ciddi problemler yaşayan, takım içinde de aradığı huzuru bulamayan Ortega, kontrolden geçmek için gittiği ülkesinde ilk iş olarak menajeri Juan Berroe ve eski kulübü River Plate’nin başkanı Joze Maria Aguiler’in kapısını çaldı. 
     
     Fener çok karışık’ 
     YÖNETİMİN, Lorant’ı göndermesi de Arjantinli yıldızın sorunlarına merhem olmadı. Ortega menajerine "Bana bir an önce yeni bir kulüp bul" talimatını verdi. Arjantinli oyuncu eski kulüp başkanı Aguiler’e de dert yandı ve "İstanbul’da aradığım ortamı bulamadım. Adaptasyon sorunu yaşıyorum. Hiçbir şey istediğim gibi gitmedi. Kulüp de zaten çok karışık" ifadesini kullandı. 
     
     Aldığımız parayı veremeyiz’ 
     SARI - Lacivertli takımdan kesinlikle ayrılmak istediğini ve geri dönmeyi düşünmediğini söyleyen Ortega’ya River Plate Başkanı, "Fenerbahçe’den aldığımız parayı geri ödeyemeyiz. Ama oturup konuşuruz. Fiyat konusunda anlaşmaya varırsak seni tekrar yuvanda görmek isteriz" yanıtını verdi. Arjantinli yıldız "River Plate olmasa bile bana mutlaka bir kulüp ayarlayın" dedi. 
     
İkna çabası      ORTEGA’NIN Fenerbahçe’ye transferinden yüksek miktarda komisyon alan menajeri Berroe’nin Arjantinli yıldızı ikna etmeye çalıştığı ve "En azından sezon sonuna kadar idare et" dediği öğrenildi. Bu arada Ortega, Türkiye’ye dönmemesi halinde altı ay süreyle herhangi bir takımda forma giyemeyecek. Transfer olursa ancak Fenerbahçe izin verirse oynayabilecek. 
     



 SPOR 


























</TEXT>
</DOC>
