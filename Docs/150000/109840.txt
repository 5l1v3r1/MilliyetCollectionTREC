<DOC>
<DOCNO> 109840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/spo09.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
REAL FIRTINASI 
</HEADLINE>
<TEXT>

Şampiyonlar Ligi’nde yer aldığı grubun tozunu atan İspanyol ekibi, kupanın en güçlü favorisi olarak gösterildi. Galatasaray’a ise şampiyonluk şansı verilmedi 
     

     9 gol attı 
     ŞAMPİYONLAR Ligi’nde ilk turun ikinci maçları da geride kalırken, son şampiyon ve turnuvanın en büyük favorisi İspanyol Real Madrid, Belçika’nın Genk takımı karşısında aldığı 6 - 0’lık galibiyetle yine gündeme oturdu. Eflatun - Beyazlılar, böylece iki maçta toplam dokuz gol atıp altı puanla C Grubu’nda liderliğini korurken, bahisçilerin de gözdesi haline geldi. 
     
     Arsenal ikinci 
     İNGİLİZ bahis şirketi William Hill, 4’e 11 ile Real Madrid’i şampiyonluğun en güçlü adayı olarak gösterdi. William Hill, PSV Eindhoven’ı rakip sahada 4 - 0’la şoka uğratan İngiliz Arsenal’i 1’e 5 şansla ikinci sıraya oturturken, Bayer Leverkusen’i deplasmanda 2 - 1 yenen bir diğer İngiliz Manchester United de 1’e 6 ile üçüncülüğe çıktı. Temsilcimiz Galatasaray ise bahis şirketinin şampiyonluk şansı verdiği 13 kulüp arasına giremedi. 
     



 SPOR 



























</TEXT>
</DOC>
