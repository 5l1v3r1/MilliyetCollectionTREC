<DOC>
<DOCNO> 119026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/sazak.html </URL>
<DATE> 2002/11/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni Meclis 
</HEADLINE>
<TEXT>

     22. dönem TBMM, yemin töreni’yle göreve başladı. Yeni hükümet de önümüzdeki hafta kurulmuş olacak. 
     Her yeni başlangıç gibi, toplum yeni parlamentoya umutla bakıyor. 
     Türkiye fırsatlarla riskler’ arasındaki baş döndürücü tempodan yorgun düşmüş bir ülke. Daha bir buçuk ay önce, 3 Ekim’de TBMM’nin yeni yasama’ yılı açıldığında erken seçime giden parlamento üyelerinin yarıya yakınının aklından 3 Kasım’da sandıkta kalma’ düşüncesi geçmiyordu. Sonuçta Cumhuriyet tarihinin en büyük tasfiyesi’ yaşandı, askeri darbelerden sonra Kurucu Meclis’lerde bile görülmeyen oranda yenilenme’ oldu. 
     İki partili Meclis’in yüzde 90’ı değişti. 
     AKP ve CHP üyelerinden oluşan 22’nci dönem TBMM’de, son olarak 1957 seçimlerinde yaşanan iktidar - muhalefet’ dengesi oluştu. Ancak bu dengenin asimetrik’ boyutu gözden kaçırılmamalı. Bir tarafta 363 sandalyeyle anayasal çoğunluğa’ sahip güçte iktidar grubu. Öte yanda 178 üyeli muhalefet. 
     Yüzde 35 oyla tek başına’ iktidar olan AKP, barajı iki partinin geçmesi nedeniyle Meclis’in yüzde 65’ine sahip olurken, çoğunluğu tayin eden 10 milyon oya yakın bir kitle sandık başına gitmemiştir. Baraja takılan partiler nedeniyle TBMM’de temsil edilmeyen oyların toplamı da 10 milyonu aşmaktadır. 
     Dolayısıyla yeni Meclis’in, 22. dönem yasama çalışmalarında parlamento dışındaki’ bu dengeyi de gözetmesi gerekecek. 
     Ağır ekonomik sorunlarla boğuşan, tepki’ye açık toplumda çözümsüzlük bir sonraki seçimde halkın yeni tercihleri’ne zemin hazırlayacaktır. 
     Seçimle gelenin seçimle gitmesi’ demokrasinin değişmez ilkesidir. 
     Her seçimde yeniyi deneme’ umuduyla oy kullanan yurttaşlar sandık önüne gelince hesap sormayı’ da biliyor. 18 Nisan 1999 seçimleriyle kurulan ve üç buçuk yılda tarih olan 21’inci dönem TBMM yaptıkları ve yapamadıkları’yla yeni seçilen parlamenterlerin başucu’ kaynağıdır. 
     Çankaya’ya saygın bir Cumhurbaşkanı seçimi, AB uyum yasaları ve reformist pek çok düzenleme geçen Meclis’in ürünüdür. Buna karşılık yolsuzluk ve yoksulluk’la baş edemeyen, af yasasıyla toplumun gözünden düşen, giderek halktan kopan bir süreç geride kalmıştır. 
     TBMM lojmanlarının boşaltılması ve dokunulmazlıkların kaldırılması o nedenle kamuoyunun büyük desteğini almaktadır. 
     CHP liderinin Varşova’dan verdiği Ya siyaset ya ticaret’ mesajı da yerindedir. 
     Milletvekili seçilenlerin eski işleri’yle bağları kesilmelidir. 
     Meclis’in Zübük’ü Fadıl Akgündüz, Neden milletvekili seçildiğini’ anlatırken, dokunulmazlık zırhına sığınmak istemediğini ancak yurtdışına rahat gidip gelerek, otomobil projesi’ni tamamlamaya çalışacağını, bu amaçla halktan para toplamaya devam ettiğini söylemektedir. 
     İşte Türkiye’de siyaset kurumu’ politikayı rant kapısı’ gören anlayış nedeniyle aşınmaktadır. 
     Yeni dönemde Meclis’ten öncelikle temiz siyaset’ bekliyoruz. 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
