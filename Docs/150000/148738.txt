<DOC>
<DOCNO> 148738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/ytan.html </URL>
<DATE> 2003/04/10/ </DATE>
<TIME>  </TIME>
<AUTHOR> Mehmet TAN  </AUTHOR>
<HEADLINE>
Futbola yakışan sonuç 
</HEADLINE>
<TEXT>

     Malatyaspor bu düşüncesini müsabaka boyunca otuz kez uyguladı. Başlangıçta tedirginlik yaratan Malatyaspor’un bu düzeni, Erman Güraçar’ın garanti oyunu seçmesi ve Erdinç’in mükemmel performansı ile eridi kaldı. 
     Hatlar arasındaki bağlantısı ile iş bilgisi ve iş yeterliliği olmayan, saha içinde Ayman ile Stankov’un didiştiği Malatyaspor’un finalist olması tesadüflere bağlıydı. Nitekim olamadı da. 
     Buna karşılık Trabzonspor son derece akıllı oynadı, hiç telaşlanmadı. O bilinen sistemine geri dönen Trabzonspor, takım oyunu oynadı... Yine çok pas yaptılar, yine orta sahada olağanüstü adam eksiltip, çok boş alan yarattılar... Ve sahanın her yerinde rakibe baskı kurdular. 
     Kendi defansından garanti toplarla kademli çıkan Trabzonspor, Marco Aurelio, Hüseyin ve Somers’tan kurulu orta alanının muhteşem oyunu ile finalin kapısını kolay araladı. Kilidi ise genç Tayfun açtı. Sahada adam gibi duran Trabzonspor’un bu genç yıldızı, mükemmel oynadı, muhteşem de bir gol attı. 
     Taşlar yerli yerine oturunca ve yardımlaşma ile pas yüzdesi yüksek olunca Trabzonspor’un seyrine doyum olmuyor. Trabzonspor’da kötü ya da eksik oynayan yoktu. Ancak, Hüseyin, Marco, Somers ve Tayfun arkadaşlarından iki adım öndeydiler. 
     İsmet Arzuman’a fazla iş düşmedi. Sadece 12. kuralda standardı yoktu. Farklı skor, maçı rahat bitirmesine yol açtı. 
     


SPOR 






























</TEXT>
</DOC>
