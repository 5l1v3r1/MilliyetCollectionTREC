<DOC>
<DOCNO> 146768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun46.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un Rumsfeld'e güveni tam... 
</HEADLINE>
<TEXT>

     ABD Savunma Bakanı Donald Rumsfeld'e son günlerde yöneltilen eleştiriler karşısında, Başkan George Bush'un Rumsfeld'e güveninin tam olduğu belirtildi. 
     Beyaz Saray'dan adının açıklanmasını istemeyen bir yetkili, ''Başkan Bush'un, Rumsfeld ve generallerine güveni tam. Başkan, karar ve idaresinde Rumsfeld'e güveniyor, çünkü o askeri kampanyayı başarılı buluyor'' dedi. 
     New York Times gazetesi, bazı generallerin Rumsfeld'i, Vietnam Savaşı'nın mimarı Robert McNamara'ya benzettiğini yazdı ve Rumsfeld'in Irak savaşı harcamalarını sınırlandırmakla suçlandığını belirtti. 
     Bu generallerden birinin Rumsfeld'i kastederek, ''Korkak bir albay savaşı çok para harcamadan yürütmek istedi ve istediği de oldu'' dediği, Beyaz Saray'dan bir yetkilinin buna cevaben, ''Savunma Bakanlığı büyük bir kurumdur ve binlerce albayı barındırır ve her zaman Bakanı eleştiren birileri de olur'' açıklamasını yaptığı belirtiliyor. 
     





</TEXT>
</DOC>
