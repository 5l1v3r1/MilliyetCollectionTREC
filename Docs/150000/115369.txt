<DOC>
<DOCNO> 115369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/guncel/gun08.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek-çift’ plaka trafiği azaltır mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     İstanbul Valisi Erol Çakır, Boğaz köprülerindeki trafiği azaltmak için, sivil otomobillerin, plakalarının son rakamına göre haftada bir gün köprüden geçmesini yasaklayacak bir çalışma üzerinde durduklarını söyledi. Kararı ihlal edenler ise trafik suçu işlemiş sayılacak. Bir kez daha gündeme gelen bu öneri, farklı yorumlara neden oldu. 
     
     Prof. Dr. Nadir Yayla İTÜ İnşaat Fakültesi Ulaştırma Ana Bilim Dalı 
Sıkı denetim şart      Vali Erol Çakır, bu uygulamayı iki - üç yıl önce de gündeme getirdi. Ama "yasaklayıcı" olduğu söylenerek tepki gördü. Trafiğe çıkacak araçlarda plaka sınırlaması pek çok ülkede uygulanan yöntem. Daha çok tek - çift diye uygulanıyor. İlk uygulandığında trafikte yüzde 50 oranında azalma saptandı. Ancak birçok ülkede sıkıntı yarattığı için bir süre sonra kaldırıldı. Çünkü, parası olanlar ikinci bir plaka edindiler ya da bazı kişilere görevlerinden dolayı taviz verildi. Uygulamanın Boğaz trafiğindeki tıkanıklığa bir yararı olur. Bu uygulamayla trafikteki araçlar yüzde 20 oranında azalır. Ancak bunun yansımaları olacaktır. Bir planlama yapması gerekiyor. Bu uygulama sabah mı yoksa bütün gün mü olacak Sıkı bir denetim şart. 
     
     Rafet Bozdağ Büyükşehir Belediyesi Ulaşım Daire Başkanı 
Kısa vadede çözüm      Bu uygulamayla, araç sayısında azalma olacağından, trafikte de büyük oranda rahatlama olacaktır. Mesela Boğaz köprülerinden günde 10 araç geçiyorsa, bu sayı dörtte bir oranında azalacaktır. Trafik sorununa uzun vadeli ve kısa vadeli bakmak lazım. Valilikçe uygulanacak bu yöntem kısa vadede çözüm getirecektir. Büyükşehir Belediyesi olarak İstanbul’daki tüm trafik sorununu çözmek için, toplu taşımayı en optimum seviyeye çekmeye uğraşıyoruz. Hedefimiz en önemli raylı sistemleri bir an önce hizmete sunmaktır. 
     
     Ahmet Tan TBMM Trafik Komisyonu Başkanı 
Çok anlamsız olur      Bu tür yasak anlayış, seçime gidildiği ve Avrupa rotasını tutturduğumuz bir dönemde anlamsız ve tehlikeli olacaktır. Eğitim sorununu, okulları kapatıp toptan çözmeye benziyor. Trafik sorunu, başkanlığını yaptığım ve kitaplaştırılan Trafik Komisyonu raporundaki önlemlerin, durumlara göre uygulanmasıyla çözülebilir. İstanbul’da köprü geçişinde toplu taşıtlara öncelikli şerit ayrılması şarttır. Böyle bir uygulamada halkımız, özel araçları bırakıp belediye otobüslerini tercih edecektir. Başta Bostancı olmak üzere çok sayıda iskelemiz vardır. Zaman zamana buradan Beşiktaş ve Kabataş’a deniz yoluyla ulaşım imk nı yaratılmadır. Ayaküstü öneriler devleti beceriksiz duruma düşürmekten, gazetelere bir günlük haber olmaktan başka bir işe yaramıyor. 
     
     Hitay Güner Türkiye Trafik Kazalarını Önleme Derneği Başkanı 
Geçici bir tedbir      Bu geçici bir tedbir. Denetlemesi de zor olur. İki yıl önce de gündeme geldi. O zaman da bunun tartışmasını yaptık. Bu tip uygulamalar süreli olmak mecburiyetindedir. Yıllarca mı gidecek Çoğunlukla kriz halinde veya kentin belli bir bölgesinde uygulanabilir. Uygulanırsa da alternatiflerinin olması gerekir. Bu uygulama belki geçici bir rahatlık getirir. Konu hep Boğaz Köprüsü oluyor. Köprüler, İstanbul’un caddelerinden biri sadece. Örneğin, Avrupa yakasından Anadolu yakasına geçerken, Boğaziçi Köprüsü’ne 11 şerit gelir, bu üçe düşer. Sıkışıklık ondandır. 
     



 GÜNCEL 


















</TEXT>
</DOC>
