<DOC>
<DOCNO> 130577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo18.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay, sayıya doymuyor... 
</HEADLINE>
<TEXT>

     Yunanistan'ın BC Panathinaikos Atina Takımı'nda forma giyen milli basketbolcu İbrahim Kutluay, ligin 11 haftası süresince gösterdiği performansla ekibinin en skorer oyuncusu olma başarısını elde etti. 
     Yunan basını tarafından, ''Türk bombacı'', ''Cellat'', ''Efe'' gibi isimlerle anılan Kutluay, toplam 252 dakika görev yaptığı Panathinaikos'da 146 sayının da sahibi oldu. 
     Ekibinin mücadele verdiği takımların potalarından, 2 sayılık atışların yüzde 52'si ile 3 sayılıkların yüzde 51'nde topu geçirmeyi başaran Türk basketbolcu, kullandığı serbest atışların yüzde 75'ini isabet ettirdi. 
     Kulübünün verdiği istatistikler doğrultusunda, Panathinaikos'un başarı grafiğinin zirvesine yerleşen Kutluay, 16 asist yaptı ve 14 top çaldı. 
     Yeşil-beyazlıların skorer listesinde bulunan diğer oyuncular ise 138 sayı ile Andonis Fotsis ve 121 sayı ile Darryl Middleton oldu. 
     





</TEXT>
</DOC>
