<DOC>
<DOCNO> 143679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo04.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İnönü Stadı'nda yenilmiyor... 
</HEADLINE>
<TEXT>

     İtalya'nın SS Lazio Roma takımıyla yarın UEFA Kupası çeyrek final rövanş maçında karşı karşıya gelecek olan Beşiktaş, BJK İnönü Stadı'nda bu sezon Avrupa kupası maçı yitirmedi. 
     UEFA Kupası'nda bu sezon evinde 4 karşılaşma yapan Beşiktaş, 3 kez sahadan galibiyetle ayrılırken, yalnızca 1 beraberlik aldı ve yenilgi yüzü görmedi. Bu 4 karşılaşmada kalesinde 5 gol gören ''Kara Kartallar'', rakip fileleri ise 10 kez havalandırdı. 
     
     BU SEZONKİ MAÇLAR 

     Beşiktaş, bu sezon ilk olarak İstanbul'da Bosna Hersek'in FK Sarajevo takımını konuk etti ve karşılaşma 2-2 berabere sonuçlandı. 
     UEFA Kupası 2. turunda İspanya'nın CD Alaves ekibini BJK İnönü Stadı'nda 1-0 yenen siyah-beyazlılar, 3. turda Ukrayna'nın Dinamo Kiev takımını 3-1, 4. turda da Çek Cumhuriyeti'nin SK Slavia Prag ekibini 4-2 yendi. 
     
     İSTANBUL'DA 43 MAÇ YAPTI 

     Siyah-beyazlılar, evinde bugüne dek 43 Avrupa kupası maçına çıktı. 
     ''Kara kartallar'', yaptığı 43 maçın 21'ini kazanırken, yalnızca 9 kez yenildi, 13 de beraberlik aldı. ''Kara Kartallar'', evinde rakip fileleri 62 kez havalandırırken, kalesinde 43 gol gördü. 
     Yaptığı 43 maçtan yalnızca 1986-87 sezonundaki Dinamo Kiev karşılaşmasını kötü hava koşulları nedeniyle İzmir'de oynayan ve 5-0 yenilen siyah-beyazlılar, böylece Türkiye'deki en farklı skorlu yenilgisini almış oldu. 
     
     SON 23 MAÇTA 2 YENİLGİ 

     Avrupa kupalarında 1993-94 sezonunda Hollanda'nın AFC Ajax Amsterdam takımına BJK İnönü Stadı'nda 4-0 yenilen siyah-beyazlılar, o tarihten bu yana yaptığı 23 Avrupa Kupası maçının yalnızca 2'sini yitirdi. 
     Avrupa Kupa Galipleri Kupası 2. turunda karşılaştığı ve 2 maçta da yenilerek elendiği AFC Ajax Amsterdam karşılaşmasından sonra, Beşiktaş İnönü Stadı'nda Finlandiya'nın HJK Helsinki, Fransa'nın AJ Auxerre, Norveç'in Rosenborg BK Trondheim, Belarus'un Dinamo Minsk, Belçika'nın RWD Molenbeek, Polonya'nın Legia Varşova, İspanya'nın Valencia CF, Slovenya'nın NK Teatanic Maribor Branik, Fransa'nın Paris Saint Germain, İsveç'in IFK Göteborg, Slovakya'nın Spartak Trnava, Norveç'in Valerenga IF, İsrail'in Hapoel Hayfa, Bulgaristan'ın PFC Levski Sofya, Rusya'nın Lokomotif Moskova, İspanya'nın FC Barcelona, İngiltere'nin AFC Leeds United, Bosna Hersek'in FK Sarajevo, İspanya'nın CD Alaves, Ukrayna'nın Dinamo Kiev ve Çek Cumhuriyeti'nin SK Slavia Prag takımları karşısında yenilgi almadı. 
     Siyah-beyazlılar, İstanbul'da yaptığı son 23 maçta yalnızca Almanya'nın FC Bayern Münih ve İtalya'nın AC Milan takımlarına yenildi. Beşiktaş'ın İstanbul'daki son yenilgisini 24 Ekim 2000 tarihinde 2-0'lık skorla AC Milan'a karşı almıştı. 
     
     BJK İNÖNÜ STADI'NDAKİ SON 23 MAÇ 

     Siyah-beyazlıların 14 galibiyet, 7 beraberlik, 2 de yenilgi alarak, 44 gol atıp, 20 gol yediği BJK İnönü Stadı'ndaki son 23 Avrupa kupası maçlarının dökümü şöyle 
     Avrupa Şampiyon Kulüpler Kupası 
1995-96 eleme turu Beşiktaş-Rosenborg BK Trondheim 3-1 
1997-98 eleme turu Beşiktaş-NK Teatenic Maribor Branik 0-0 
1997-98 E Grubu Beşiktaş-Paris Saint Germain 3-1 
1997-98 E Grubu Beşiktaş-IFK Göteborg 1-0 
1997-98 E Grubu Beşiktaş-FC Bayern Münih 0-2 
1999-00 eleme turu Beşiktaş-Hapoel Haifa 1-1 
2000-01 eleme turu Beşiktaş-PFC Levski Sofya 1-0 
2000-01 eleme turu Beşiktaş-Lokomotiv Moskova 3-0 
2000-01 H Grubu Beşiktaş-FC Barcelona 3-0 
2000-01 H Grubu Beşiktaş-AFC Leeds United 0-0 
2000-01 H Grubu Beşiktaş-AC Milan 0-2 
Avrupa Kupa Galipleri Kupası 
1994-95 1. tur Beşiktaş-HJK Helsinki 2-0 
1994-95 2. tur Beşiktaş-AJ Auxerre 2-2 
1998-99 1. tur Beşiktaş-FC Spartak Trnava 3-0 
1998-99 2. tur Beşiktaş-Valerenga IF 3-3 
UEFA Kupası 
1996-97 eleme turu Beşiktaş-Dinamo Minsk 2-0 
1996-97 1. tur Beşiktaş-RWD Molenbeek 3-0 
1996-97 2. tur Beşiktaş-Legia Varşova 2-1 
1996-97 3. tur Beşiktaş-Valencia CF 2-2 
2002-03 1. tur Beşiktaş-FK Sarajevo 2-2 
2002-03 2. tur Beşiktaş-Deportivo Alaves 1-0 
2002-03 3. tur Beşiktaş-Dinamo Kiev 3-1 
2002-03 4. tur Beşiktaş-SK Slavia Prag 4-2 

     
</TEXT>
</DOC>
