<DOC>
<DOCNO> 141131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/guncel/gun99.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bağcılar’da silahlı kavga      ABağcılar’da iki grup arasında çıkan silahlı kavga sırasında iki kişi yaralandı, bir kişi de hayatını kaybetti. Dün saat 21.30 sıralarında Yavuz Selim mahallesinde iki grup arasında kavga çıktı. Sinan Küçükarslan, Abdullah Ünal ve Ufuk Çetin’i silahla yaralayan kişiler otomobille kaçtı. Özel Bağcılar Hastanesi’ne kaldırılan Çetin, kurtarılamadı. Olayda kullanılan otomobil Ambarlı’da terkedilmiş olarak bulunurken, kavganın bir kadın yüzünden çıktığı öne sürüldü. 
     
Jet Fadıl Zaten varlıklı biriydim      Milletvekilliği düşen, ardından da tutuklanan Fadıl Akgündüz, Almanya’daki gurbetçileri dolandırdığı iddiasıyla h kim karşısına çıktı. Bakırköy 8. Ağır Ceza Mahkemesi’ndeki duruşmada suçlamaları kabul etmeyen Akgündüz, "Zaten o zamanlarda varlıklı biriydim. Yurtdışında para toplamaya ihtiyacım yoktu" diye konuştu. Mahkeme, Akgündüz’ün tutukluluk halinin devamına karar verilirken, "İmza" isimli otomobille ilgili marka ve tescil talebinin bulunup bulunmadığının sorulmasını kararlaştırarak duruşmayı erteledi. 
     
Haliç’teki köprülere dikkat      Haliç Tersanesi’nde bakımı yapılan gemilerin Marmara’ya geçişlerini sağlamak için Galata ve Unkapanı köprüleri, yıl sonuna kadar her perşembe belli saatlerde deniz trafiğine açılacak. Yeni uygulama çerçevesinde iki köprü de dün saat 04.30 - 06.00 arası deniz trafiğine açıldı. Böylece üç yolcu vapuru, bakım için Haliç Tersanesi’ne geldi. Trafik ekipleri köprüler açılmadan yaklaşık yarım önce barikatlar kurarak, araç ve yaya trafiğini durdurdu. Ayrıca köprüden de sürekli sirenler çalınarak sürücüler uyarıldı. Polis, sürücüleri Haliç Köprüsü’ne yönlendirdi. 
     
Rayda yürüyen kadına tren çarptı      Maltepe’de tren raylarında yürüyen bir kadın, banliyö treninin çarpması sonucu hayatını kaybetti. 1052 sefer sayılı banliyö treni, Bostancı istasyonu yakınında raylar üzerinde yürüyen Ebru Koç’a 26 çarptı. Yerde sürüklenen Koç, olay yerinde öldü. Makinisti Aslan Pekacar ifadesinde, "Bir kadının raylara doğru yürüdüğünü gördüm. Raylarda sırtını dönerek durdu. İmdat frenini çekmememe rağmen mesafenin kısa olması sebebiyle durduramadım" diye konuştu. 
     
Nilüfer Yılmaz’ın acı günü      Doğan Medya Grubu Reklam Stratejileri Koordinatörü Nilüfer Yılmaz’ın annesi Melahat Başar, toprağa verildi. Kanlıca Camii’nde öğle namazının ardından düzenlenen cenaze törenine Yılmaz’ın ailesi, yakınları, Doğan Medya Grubu yönetici ve çalışanları katıldı. Başar, kılınan cenaze namazının ardından Tuzla Mezarlığı’na defnedildi. 
     
Küçükçekmece’de kapkaçı dehşeti      Küçükçekmece’de Ümran Üstün isimli kadın, kapkaççıların saldırısı sonucu başını yere çarparak yaralandı. Üstün 22 Sögütlüçeşme Mahallesi’ndeki evine gitmek için dün akşam saatlerinde Halkalı Özel Zeynebiye Tıp Merkezi’nden çıktı. Üstün’ün yanına yaklaşan iki kapkaççı, çantasını çekti. O sırada başı beton zemine çarpan Üstün yaralandı. Çantayı alan iki kapkaççı ise kaçarak izlerini kaybettirdi. 
     
Karabük’de 4 kişi sobadan zehirlendi      Karabük Devlet Hastanesi’nde yatan babalarını ziyaret ettikten sonra evlerine dönen Hamdi-Emir Çengel çifti ile kardeşi Mustafa ve eşi Zeynep Çengel’den haber alamayan komşuları eve girince korkunç tablo ile karşılaştı. Mustafa Çengel 49 ve eşi Zeynep gece kıyafatiyle yatakta, Hamdi 56 ile eşi Emir ise salondaki kanepede ölü olarak bulundu. Polis, ölümlerin sobadan sızan gazdan meydana geldiği üzerinde duruyor. 
     
     



 GÜNCEL 























</TEXT>
</DOC>
