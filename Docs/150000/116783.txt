<DOC>
<DOCNO> 116783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur47.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'de endişeli bekleyiş... 
</HEADLINE>
<TEXT>

     3 Kasım seçimlerine büyük umutlarla hazırlanan 
     DYP ilk sonuçların "şokunu" yaşıyor. 
     Seçim sonuçlarını değerlendirmek üzere partinin Genel İdare Kurulu seçim karargahına dönüştürüldü. Burada yaklaşık 50 parti çalışanı tarafından parti örgütlerinden gelen 
     sonuçlar sinevizyonla yansıtıldı. 
     DYP'ye seçime ilişkin ilk sonuç Mardin Kızıltepe ilçesi Soğanlı Köyü'nden geldi. 
     DYP örgütünden Türkiye geneline ilişkin gelen ilk sonuçlar "alkışlarla" karşılandı. Partinin "Halkla İlişkili Müdürü" Hasan Çağlayan tarafında açıklanan sonuçları göre, DYP 23 İlde açılan 61 sandıktan en fazla oyu alan parti olarak gösterildi. Saat 17 00 civarındaki sonuçların ardından parti genel merkezin'e ulaşan sonuçların ikincisi DYP'deki sevincin yerini yavaş yavaş "sıkıntılı" bir bekleyişe bıraktı. 
     İlerleyen saatlerde DYP'nin yüzde on olan ülke barajının altında seyretmesi umutları azaltırken moralleri de bozdu. 
     Genel Merkez'de ise parti yöneticilerinin neredeyse tamamı gelmedi. Sadece Seçim İşleri Başkanı İsmet Attila ile Teşkilat Başkanı Mehmet Ali Yavuz bulundu. Onlar da daha sonra partiden ayrıldı. DYP'nin Seçim Koordinasyon Merkezi Başkanlığını üstlenen Genel Başkan Yardımcısı Ufuk Söylemez'in de partiye gelmeyen kurmaylar arasında bulunması dikkati çekti. 
     Bu durum ise Genel Merkez'deki televizyon ve basın çalışanlarına zor dakikalar yaşattı. Televizyon muhabirleri canlı yayına çıkaracak yetkili bulamadı. 
     DYP Genel Başkanı Tansu Çiller, "koltuğunu" sarsabilecek seçim sonuçlarını İstanbul Yeniköy'de bulunan yalısında izledi. 
     





</TEXT>
</DOC>
