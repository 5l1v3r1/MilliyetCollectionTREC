<DOC>
<DOCNO> 109616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/siy06.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşibendilerin artık siyasi bir partisi var 
</HEADLINE>
<TEXT>

Sağduyu adını alan partinin Onursal Başkanı Esad Coşan’ın oğlu Nureddin Coşan, amblemi ise uluslararası smile güler yüz sembolü 
     SERHAT OĞUZ İstanbul 

     Her seçim öncesi sağ partilerin oylarına göz diktiği en etkin tarikatlardan biri olan Nakşibendilerin en büyük kolu İskenderpaşa Derg hı’nın artık kendi partisi var. İçişleri Bakanlığı’na geçtiğimiz ay yapılan başvuruyla kurulan partinin adı Sağduyu. Onursal Başkanı Esad Coşan’ın oğlu Nureddin Coşan. Amblemi ise uluslararası smile gülen yüz sembolü. 
     Sağduyu Partisi’nin otuz kişilik Kurucular Kurulu adına Mehmet Sait Yavuz 4 Eylül 2002’de İçişleri Bakanlığı’na kuruluş başvurusunu yaptı. Teşkilatlanma aşamasında olan partinin merkezi Ankara Yenişehir olarak gösterildi. Geçtiğimiz ay içinde toplanan Kurucular Kurulu, cemaat üyeleri arasından Merkez Karar Yönetim Kurulu, Disiplin Kurulu ve Merkez Yürütme Kurulu üyelerini seçti. Cemaatin lideri Nurettin Coşan, internet sitesinde, partinin kuruluş amacını şöyle özetledi 
     "Sağduyu Partisi, Türkiye’yi diğer dünya devletleri arasında en adil, en saygın, en güçlü, en sevilen ve yönetim tarzı örnek alınan lider ülke durumuna getirmek amacıyla kurulmuş bir siyasi ve sosyal hizmet kurumudur." 
     



 SİYASET 


















</TEXT>
</DOC>
