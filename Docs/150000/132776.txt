<DOC>
<DOCNO> 132776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/ekonomi/aeko.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’den açık çek aldılar yağcılık yok’ dediler... 
</HEADLINE>
<TEXT>

Başbakan Gül’den, hükümete sert eleştiriler yönelten TÜSİAD’a çağrı En önemli sivil toplum kuruluşusunuz, diyalog için açık çek veriyoruz. TÜSİAD Başkanı Özilhan ise, İktidarların sırtını sıvazlayanlar her dönemde vardır, gerçekleri söyleyen ise az bulunur’ dedi 
     EKONOMİ SERVİSİ 

     Başbakan Abdullah Gül, Türk Sanayicileri ve İşadamları Derneği TÜSİAD üyelerine seslenerek, hükümetin, işbirliği ve diyalog için açık çek’ verdiğini söyledi. TÜSİAD Başkanı Tuncay Özilhan ise her zaman diyaloğa açık olduklarını, ancak gerçekleri söylemekten de kaçınmayacaklarını belirtti. Özilhan, "İktidarların sırtını sıvazlayan her dönem bulunur. Ama gerçekleri söyleyen az bulunur" dedi. 
     TÜSİAD’ın dün yapılan genel kurulu, hükümet ile TÜSİAD arasındaki buzları eritti. Bilindiği gibi TÜSİAD Başkanı Tuncay Özilhan, enflasyon ve büyüme konulu raporlarının tartışıldığı toplantıda, hükümeti eleştirmiş, bunun üzerine Başbakan Gül de toplantı sırasında Özilhan’ı Devlet Bakanı Ali Babacan’ın cep telefonundan arayarak, hükümet için güvensizlik açıklamalarının haksız olduğunu iletmişti. Genel Kurul toplantısı, tarafların karşılıklı diyalog açıklamalarına sahne oldu. Genel Kurul sonrası yemeğe Başbakan Gül’ü onur konuğu olarak çağıran TÜSİAD, başbakandan açık çek de aldı. 
     
     Samimi ortamda konuş’ uyarısı 
     Ceylan Otel’deki yemeğe katılan Başbakan Gül, "Her türlü tenkide açığız. Hepimizin yaptığı ikazlar neticeye olumlu yansımalı, hepimiz aynı gemideyiz. Zaman zaman iyi niyetli işler yapıyoruz ama piyasalarda olumsuz etkilerini görebiliyoruz. Aramızdaki ilişkileri daha da geliştirmemiz, tekliflerimizi daha samimi ortamlarda aktarmaya dikkat etmemiz gerekir. Hükümetimiz bu konuda açık çekini, hem kurumlara hem şahıslarınıza veriyor" diye konuştu. 
     TÜSİAD Başkanı Tuncay Özilhan ise "Her zaman doğru bildiğimizi söylemeye özen gösterdik. Çünkü şuna inandık Her toplumda iktidar sahibinin sırtını sıvazlayan çok olur. Ama gerektiğinde sevimsiz olma riskini üstlenerek gerçeği söyleyen az bulunur" şeklinde konuştu. 
     
Yeni yönetimde tek kadın      Tek liste ile gidilen seçimlerde yeni yönetim, mevcut başkan Tuncay Özilhan başkanlığında Mustafa Koç, Ömer Sabancı, Arzuhan Yalçındağ, Cem Duna, Şadi Gücüm, Oktay Varlıer, Ömer Aras, Pekin Baran, Tufan Ünal ve Haluk Tükel’den oluştu. 
     TÜSİAD Yüksek İstişare Konseyi de Muharrem Kayhan Başkan , Erkut Yücaoğlu, Aldo Kaslowski, Rona Yırcalı, Yavuz Canevi ve Zekeriya Yıldırım’dan oluştu. Tuncay Özilhan, yaptığı açıklamada bir yıl sonra görevi bırakacağını söyledi. 
     
Toplam üye sayısı 469 oldu      TÜSİAD’ın 45 yeni üyeyle birlikte toplam üye sayısı 469’a ulaştı. Yeni üyeler şunlar 

</TEXT>
</DOC>
