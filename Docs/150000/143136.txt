<DOC>
<DOCNO> 143136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yazar/temelkuran.html </URL>
<DATE> 2003/03/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bu savaştan kim k r edecek 
</HEADLINE>
<TEXT>

     Mardin’de, sınıra yirmi kilometre uzaktaki çocuklar dünyanın efendilerinin icat ettiği muazzam silahlara karşı, küçük, beyaz mendilleriyle korunmaya çalışıyorlar. Dünkü Milliyet’te "Ders Hayat Bilgisi - Konu Kimyasal Silahlar" başlığıyla birinci sayfadan yayımlanan haberdi bu. ABD’nin askeri konvoylarının bu ülke topraklarında konfor içinde salınmasından, insanların ABD askerlerinin konuşlandığı bölgelerde zavallıca para kazanmaya çalışmalarından daha acıklı bir şey varsa o da bu fotoğraftı. 
     Çünkü, çocukların sıraların altına kaçarak korunacakları bombanın adı "Tüm Bombaların Anası" 
     
     "Mother Of All Bombs" 
     ABD, 12 Mart’ta, Florida eyaletinde adı "Massive Ordnance Air Blast" olan, ama kelimelerin baş harfleri nedeniyle "Mother Of All Bombs" Bütün bombaların anası ismi takılan muazzam silahını denedi. Associated Press’in haberine göre, "yok edici bir alev dalgasının öldürücü etkisi binlerce metrekarelik bir alanı kaplarken, bütün canlıları yok edecek ve tüm yapıları yıkacak" güçteki bomba, dünyanın en büyük konvansiyonel bombası. AFP’nin haberine göre ise 9 bin kilogramlık patlayıcı içeren bomba, Vietnam’da "alanları düzlemek" için kullanılan ve 7.5 bin kilogramlık patlayıcı içeren "Daisy Cutter" Papatya Kırıcı adlı bombadan çok daha güçlü. 
     
     Savaşın pisliği 
     Bombanın Irak’ta kullanılacağını söyleyen ABD’nin Savunma Bakanı Donald Rumsfeld, Florida’daki denemeden sonra şöyle demiş 
     "Elbette hedefimiz savaş çıkmamasıdır " 
     Bu cümlenin komikliğine daha sonra geleceğiz, aklınızda tutun. Ama önce... 
     Bu, her yerinden pislik akan bir savaş. O kadar ki, gözünü para bürümüşlerin kulübü Dünya Ticaret Örgütü bile dayanamayıp dün bir açıklama yaptı. International Herald Tribune’ün dünkü haberine göre açıklama şöyle 
     "Bush’un tek başına hareket etmesi uluslararası ticareti tehdit ediyor. ... ABD’nin Irak’a saldırısı uluslararası kurallara duyulan saygıyı azaltacağı gibi dünya ekonomisi ve iş lemi bakımından da somut ve ciddi sonuçlara yol açacaktır." 
     Yine dün The Guardian’da bir haber yayımlandı 
     Bush yönetimi savaş sonrası Irak’ın yeniden kurulması için inşaat firmalarıyla 900 milyon dolarlık inşaat sözleşmesi imzaladı. Firmaların listesi US Agency for International Development adlı, hükümetle çok yakın bağları bulunan bir kurum tarafından hazırlandı. 
     Listedeki firmaların beşinin ismi biliniyor. Biri Kellog Brown Roots. Bilin bakalım bu şirketin eski yöneticisi kim ABD Başkan Yardımcısı Dick Cheney. Bilgi Şu anda Türkiye’deki ABD üslerinde bütün yiyecek içecek işlerini üstelenen şirket de Cheney ile bağlantılı Üstelik bu beş şirket, Cumhuriyetçi Parti’ye seçim kampanyasında toplam 2.8 milyon dolarlık bağış yapan şirketler. 
     K rlı değil mi 2.8 milyon ver. Arada insanlar ölsün. 900 milyon dolar al Temiz iş 
     
     "Barışçı bombalar" 
     Rumsfeld’in, bomba denemesinden sonra, son derece barışçı insan kılığında yaptığı "Hedefimiz savaşın çıkmaması" açıklamasının iğrençliği ise şurada 
     Tıpkı Dick Cheney’ninkiler gibi onun da birtakım bağlantıları var. Şöyle ki... Biliyorsunuz, ABD’nin en az Irak kadar tehlikeli gördüğü bir başka ülke Kuzey Kore. Nükleer silahları var diye oraya da bir iyilik düşünüyorlar. Peki bu nükleer silahlar nereden geldi Kuzey Kore’deki bütün nükleer tesisleri satan, kuran ve işletilmesine yardımcı olan bir firma var ABB. Bir İsviçre firması. Hadi bilin bakalım Yönetim Kurulu’nda kim varmış Elbette ABD Savunma Bakanı Donald Rumsfeld 
     Daha o kadar çok pis bağlantı var ki, insan neresinden başlayıp da anlatsın bilemiyor. Ama bildiğimiz bir şey var. Bu, çocuklarımızı mendille koruyamayacağımız, mendilleri gözlerimize bağlasak da kaçamayacağımız bir kıyametin başlangıcı. 
     
     







Başbakan’ın dikkatine bir kitap 


Kragujevaç şehitleri 


Henüz köprüleri atmadık 


Erdoğan’ı bekleyen... 


Türkçeye bir başka bakış... 


116 profesör 


Bu savaştan kim k r edecek 


Savaş kapımızda, biz aramızda çekişiyoruz 


İş güvencesi’ idi, işveren güvencesi’ oldu 


</TEXT>
</DOC>
