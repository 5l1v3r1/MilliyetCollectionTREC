<DOC>
<DOCNO> 130612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur27.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel'in çalınan televizyonları bulundu... 
</HEADLINE>
<TEXT>

     VESTEL'in bir süre önce çalınan 37 ekran toplam 840 adet TV'sinden 442'si, Manisa, İzmir ve Mersin'de ele geçirildi. Olayı planlayan kişinin tutuklu olduğu tespit edilirken, 10 kişi gözaltına alındı. 
     Alınan bilgiye göre, VESTEL'in kayıp TV'leri, Manisa Asayiş Şube Müdürü Fikri Özsoy ve ekibinin 1 aylık çalışması sonucu bulundu. Toplanan 442 TV, fabrikaya teslim edildi. 
     Organize şekilde gerçekleştirildiği anlaşılan olayda 10 sanık gözaltına alınırken, kayıp 398 adet televizyonun ise Mersin ve İstanbul'da olduğu tespit edildi. 
     Manisa Emniyet Müdür Yardımcısı Nilgün Koçak, şoförün arandığını, organizasyonun elebaşı Aziz Albayrak'ın bir başka suçtan cezaevinde yattığını ve kayıp 398 TV'nin de bulunmasına çalışıldığını bildirdi. 
     Manisa'da, 10 Aralık 2002'de meydana gelen olayda, Fransa'ya ihraç edilmek üzere Ahmet Çakır yönetimindeki 42 KS 1 plakalı TIR'la İzmir Limanı'na gönderilen 840 TV, sürücü ve araçla sır olmuştu. 
     





</TEXT>
</DOC>
