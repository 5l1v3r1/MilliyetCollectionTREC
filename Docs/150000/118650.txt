<DOC>
<DOCNO> 118650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/soneko13.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük cevizi Kahramanmaraş'ta yetiştirildi... 
</HEADLINE>
<TEXT>

     Kahramanmaraş Sütçü İmam Üniversitesi KSÜ Rektörü Prof. Dr. Osman Tekinel, yaptıkları çalışmalar sonucu dünyanın en büyük cevizini yetiştirmeyi başardıklarını söyledi. 
     Prof. Dr. Tekinel, ''ABD'de üretilen cevizlerin ağırlığı en fazla 28 gram gelirken, Kahramanmaraş'ta yaptığımız çalışmalarla 38 gram meyve ağırlığı olan ceviz yetiştirdik. Bu özelliğinin yanı sıra, kalitesi de üst düzeyde olduğu için, büyük ilgi görüyor'' diye konuştu. 
     Kahramanmaraş yöresinde yetişen ve elle kırılan badem tarımını da üst düzeyde geliştirmek amacıyla bilimsel çalışmalar yaptıklarını anlatan Prof. Dr. Tekinel, KSÜ'nün, yöre tarımına çok önemli katkılar sağladığını ifade etti. 
     KSÜ bünyesinde kurulan Ziraat ve Orman fakültelerinin, yörede meyve tarımının gelişimi yönünde önemli çalışmalar yaptıklarını anlatan Prof. Dr. Tekinel, sözlerini şöyle sürdürdü 
     ''Maraş'ın dünyaca ünlü dövme dondurması, içine katılan sahlep sayesinde lezzet kazanıyor, ilgi görüyor. Maraş dondurması asla sahlepsiz düşünülemez. Sahlep dağlarda doğal ortamda yetişir. Ancak, dağları, taşları yok ettiğimizden yeterli miktarda sahlep üretmek zorlaştı. Yaptığımız çalışmalar sonucu suni orkide üretebiliyoruz. Bu çalışma ile sahlep sorunu da çözümlenmiş olacak.'' 
     





</TEXT>
</DOC>
