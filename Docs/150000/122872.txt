<DOC>
<DOCNO> 122872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sontur03.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöp kamyonuna atılan kişi son anda kurtarıldı 
</HEADLINE>
<TEXT>

     Küçükçekmece'de çöp konteynerinde uyurken yanlışlıkla çöp kamyonuna atılan bir kişi, son anda kurtarıldı. 
     Cennet Mahallesi Hürriyet Caddesi'ndeki çöp konteynerinin içinde uyuyan ve alkollü olduğu anlaşılan Mehmet Yavuz, sabah görevliler tarafından fark edilmeyerek yanlışlıkla çöplerle birlikte kamyona atıldı. 
     Görevlilerin çöpleri ezmek için çalıştırdığı presin kolunu sıkıştırmasıyla uyanan Yavuz'un bağırmaya başlamasıyla durumu fark eden görevliler, hemen preslemeyi durdurdu. 
     Çevrede çöplerden kağıt toplayarak geçimini sağladığı belirlenen Yavuz, olay yerine gelen belediye ve itfaiye ekiplerince güçlükle çöp kamyonundan çıkarıldı. 
     Kolundan yaralanan Yavuz, tedavisinin yapılması amacıyla Haseki Eğitim ve Araştırma Hastanesi'ne kaldırıldı. 
     





</TEXT>
</DOC>
