<DOC>
<DOCNO> 109304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun23.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina polisi kırmızı ışıkta geçen yayalara ceza kesiyor... 
</HEADLINE>
<TEXT>

     Yunanistan'ın başkenti Atina'da kırmızı ışıkta geçen yayalara trafik polisi tarafından ceza kesilmesi uygulamasına başlandı. 
     Yunan televizyonları, uygulamanın nedeninin, kentin trafik problemlerinden birini oluşturan ''yayaların trafik ışıklarına'' uymamalarının ve bu çerçevede özellikle geçen aylarda artış gösteren yayaların ölümüyle sonuçlanan trafik kazalarının olduğunu duyurdular. 
     Televizyonlar, bu sabah saatlerinden itibaren kent merkezinin yoğun trafik akışı bulanan bölgelerinde ellerindeki, üzerinde 16 euro yazan makbuzlarla mevzilenen trafik polislerinin ''kırmızıda durmayan'' çok sayıda yayaya ''ceza yağdırdıklarını'' kaydettiler. 
     





</TEXT>
</DOC>
