<DOC>
<DOCNO> 103056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy09.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt Partisi’ni seçti 
</HEADLINE>
<TEXT>
Tantan, 30 dakikada başkan olacak 
     ANKARA ANKA 

     Erkan Mumcu ve Melih Gökçek’ten umudunu kesen eski İçişleri Bakanı Saadettin Tantan, 25 Ağustos’ta Kızılay’da yarım saatliğine kiralanan küçük bir salonda yapılacak kongrede Yurt Partisi YP Genel Başkanlığı koltuğuna oturacak. 
     YP’nin Tantan’ı genel başkanlığa getirmek için yapacağı ikinci olağanüstü genel kongreye alışılmış parti kurultaylarının tersine, misafir ve basının çağırılmaması öngörüldü. Sadece delegelerin katılması beklenen kongre, tüzük değişikliği ve genel başkanlık seçimini kapsayan iki gündemle toplanacak. Tüzükte, Yargıtay Başsavcısı’nın yasaya uygun hale getirilmesini istediği maddeler değiştirilecek. Daha sonra, seçimle Hakan Önder genel başkanlık görevini Tantan’a devredecek. Kızılay’da bir salonda yapılacak kongrenin yarım saat sürmesi bekleniyor. 
     



 SİYASET 






















</TEXT>
</DOC>
