<DOC>
<DOCNO> 125066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/dunya/dun01.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlik Konseyi devrede 
</HEADLINE>
<TEXT>

     SEMA EMİROĞLU New York 

     Genel Sekreter Kofi Annan’ın Kıbrıs’a ilişkin çözüm planı üzerinde, Kopenhag Zirvesi’ne kadar bir anlaşma sağlayamayan Birleşmiş Milletler BM , Türk ve Rum taraflarının 28 Şubat’a kadar bir sonuca ulaşması için, yeniden aktif biçimde devreye girmeye hazırlanıyor. 
     Avrupa Birliği AB Zirvesi’nde son dakikaya kadar planın kabulü için uğraşan Genel Sekreter’in Kıbrıs Özel Temsilcisi Alvaro de Soto, gelişmeler hakkında bilgi vermek ve Güvenlik Konseyi’nin ağırlığını arkasına almak üzere New York’a geldi. 
     Genel Sekreter Annan’la görüştükten sonra bugün, Konsey’in 15 üyesine brifing verecek olan De Soto, daha sonra yeniden Ada’ya dönerek, KKTC Cumhurbaşkanı Rauf Denktaş ve Rum Yönetimi lideri Glafkos Klerides’i görüşme masasında bir araya getirecek. 
     Perulu diplomat, Konsey’e vereceği brifingte, hem Türk, hem de Rum tarafının, Annan’ın 10 Aralık’ta yeniden gözden geçirerek sunduğu çözüm belgesiyle ilgili bazı çekinceleri bulunmasına rağmen, anlaşmanın son dakikaya kadar mümkün gözüktüğünü ve belgenin h l müzakere masasında olduğunu söyleyeceği de belirtiliyor. 
     Güvenlik Konseyi’nin bugünkü brifingin ardından Annan’ın çabalarına tam destek veren ve tarafları, Annan belgesi üzerinde derhal görüşmeye ve 28 Şubat’a kadar anlaşmaya varmaya çağıran bir açıklama yayımlaması bekleniyor. 
     



 DÜNYA 











</TEXT>
</DOC>
