<DOC>
<DOCNO> 100689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/cetiner.html </URL>
<DATE> 2002/08/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
AB kişilere neler kazandıracak 
</HEADLINE>
<TEXT>

     Şimdi bunun ince hesabını yapmak güç ama görülüyor ki, Avrupa Birliği’ne girmemizi isteyen vatandaşlarımızın sayısı daha önce tahmin edildiği gibi yüzde 60 filan değil... çook çok üzerinde. Belki de yüzde 90’lara yükselebilir. Geriye kalanlar ise bazı marjinal siyasi partilerin etkisine takılanlar 
     Bunun böyle olduğunu toplumun çeşitli kesimlerinden gelen sesler, görüntüler anlatmıyor mu Aslında, 3.5 - 4 milyon vatandaşı yurtdışında yaşayan, çalışan, bunun üç katı da Avrupa topraklarında yüzlerce yıldır doğup büyümüş Türklerin, başka türlü düşünmeleri ne mümkün 
     Geçenlerde, kızlı erkekli gençlerle karşılaştım bir toplulukta. Konuşmalar hep Avrupalılık, Avrupalılaşma üzerineydi ve zaten herkes kendisini Avrupalı görüyordu. Merak edilen ise Türkiye’nin Avrupalı olduğunun tescilinden sonra neler elde edebileceğiydi Meclis’ten çıkan uyum yasaları için "zaten olması, yapılması gerekendi" diyor herkes 
     Evet, gelelim gençlerin öğrenmek istediklerine uygulamalar başladığında nelerden yararlanabileceğimize. TURKAP yani AB - Türkiye İşbirliği Derneği’nin küçük kitapçığında Ayşe Roy’un derlediği bilgilerin içinde bütün bu soruların cevapları vardı. Şimdi ben de bunların ilginç bulduğum bazılarını aşağıya alıyorum. 
     Nelerden yararlanılacak 
     - AB vatandaşlığı diye bir şey var mı 
     - Evet var... AB ülkelerinden herhangi birinin uyruğunu taşıyan herkes aynı zamanda Avrupa Birliği vatandaşı olmuştur. 
     AB üyesi ülke vatandaşı vize gerekmeden seyahat edebilir, kimliğini ispat için sadece tek tip bir AB pasaportu taşır. 
     - Herhangi bir AB ülkesinde çalışma hakkımız olacak mı 
     - Evet, bu Avrupa sosyal şartının koyduğu temel bir haktır. Her AB vatandaşına, her üye ülkede uyruğuna dayalı ayırım yapılmaz. Yaşama ve çalışma hakkı vardır. 
     - Herhangi bir AB ülkesinde nasıl iş bulursunuz 
     - İstediğiniz ülkenin vatandaşları gibi iş bulma kurumlarına başvurur, o ülkenin vatandaşı gibi yardım görürsünüz. 
     - Çalışma için ayrıca oturma izni gerekli mi 
     - Hayır. Üye ülkede çalışıyor olmak bu hakkı doğrudan verir. Hatta seçme ve seçilme hakkınız vardır. Aile bireylerinin de. Ayrıca herkes sosyal güvenlik yardımlarından faydalanır. Herkesin sosyal sigortası vardır. 
     Bunlar uzayıp gidiyor, yani hemen bugünün işi değil bütün bu hakka sahip olmak... İşte bu nedenle ince uzun bir yol diyorlar Önümüzdeki seçimlerde bugün uyum yasalarının çıkışında olduğu gibi hızla, şevkle bu işe çalışanlar yönetime gelebilirlerse o uzun ince yol kısalabilir... 
     
Bahçeli niçin başbakan olamadı      Tam yerinde, zamanında Derya Sazak Meclis Başkanvekili Murat Sökmenoğlu’na sordu, "Bahçeli isteseydi başbakanlığı alamaz mıydı " 
     Uyum yasalarının müzakerelerini başarıyla yöneten "Doğrucu Davut" Sökmenoğlu’nun cevabı 
     - Hazır olduğunu beyan etti başbakanlığa ama Bahçeli sözünün eri, "Ben transferlerle başbakan olmam" diyen kendisi. Protokolde sayısal değişikliklerin başbakanlığı etkilemeyeceği yazılmış, imzasının arkasında duruyor. Bence burada asıl görev Başbakan’a düşüyordu, Sayın Ecevit bu işin bittiğini görmeliydi. Başbakan çekilmeliydi. 
     Anlaşılan Bahçeli başbakan olabilseydi seçim filan yoktu, üstelik AB’yi de unutun, o yasalar da çıkmayacaktı Galiba Bahçeli’nin taktiği geri tepti. 
     







Siyaset ve adalet 


Tam dalga geçmenin zamanı 


Su ısınırken.. 


İttifak zor 


Kabus senaryosu, Tayyip Erdoğan’ın AKP’si mi 


AB kişilere neler kazandıracak 


Kesişen yollar 


Yerli Othello 


Gençlerin sandığa gitmeye niyeti yok 


Çin atasözleri 


Hemşeriler berabere 


Ecele sitemin tam zamanıdır 


İpi göğüslemek’ 


Rize’de seçim çay yaprağının ucunda... 


Meclis’in iş güvencesi sınavı 


Fazıl Say, Mercan Dede ve Milliyet TIR’ı 


Döviz kredisi gelmezse ya maaş, ya faiz ödeyemeyiz 


Oyların rengini sel felaketi belirlemiş 


</TEXT>
</DOC>
