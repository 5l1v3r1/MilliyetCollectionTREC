<DOC>
<DOCNO> 132995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur30.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Afla çıkıp 20 işyerini soydular... 
</HEADLINE>
<TEXT>

     Şartla Salıverilmeye, Dava ve Cezaların Ertelenmesine Dair Kanun'dan yaralanarak cezaevinden çıkan sabıkalı hırsızlar 20 işyerini soyduktan sonra yakalandılar. 
     Ankara Emniyet Müdürlüğü Hırsızlık Büro Amirliği'nden verilen bilgiye göre, Şükrü İ. ve Fikret İ., çok sayıda hırsızlık suçundan 17 yıl ağır hapis cezasına çarptırıldıktan sonra Şartla Salıverilmeye, Dava ve Cezaların Ertelenmesine Dair Kanun'dan yaralanarak tahliye edildiler. 
     Bir takside şoför olarak çalışmaya başlayan Şükrü İ. bir süre sonra eski arkadaşı Fikret İ. ile birlikte Çankaya'daki büfe ve marketleri soymaya başladı. Fikret İ.'nin ticari takside müşteri gibi arka koltukta olay yerine gittiği, hırsızların 20 işyerinden bugüne kadar 50 milyarlık tekel maddesi çaldıkları saptandı. Bu kişilerin çaldıkları malları İstanbul'da sattıkları ortaya çıktı. 
     Polisin uzun süren çalışmaları sonucu ele geçirilen sabıkalı hırsızlar bugün tutuklanarak cezaevine gönderildiler. Bu kişilerin geçmişten kalan cezalarını da çekecekleri bildirildi. 
     





</TEXT>
</DOC>
