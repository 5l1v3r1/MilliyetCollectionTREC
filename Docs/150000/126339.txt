<DOC>
<DOCNO> 126339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun08.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya'nın 7 yeni harikasında Ayasofya 13. sıraya geriledi... 
</HEADLINE>
<TEXT>

     Dünyanın yeni 7 harikasını belirlemek amacıyla internette yapılan oylamada, Ayasofya Müzesi 13. sıraya geriledi. 
     Oylamada, Çin Seddi'nin oyların yüzde 9.84'unu alarak birinci sıraya yükseldiği, ikinciliğe yüzde 7.29 oy oranıyla Roma'daki Colosseum'un, üçüncülüğe de oyların yüzde 6.86'sını alan Tac Mahal'in yerleştiği belirtildi. 
     İstanbul'daki Ayasofya Müzesi ise Versay Sarayı ve Yemen'deki Sanaa kentinden sonra 13. sıraya geriledi. Ayasofya'ya oy verenlerin oranı yüzde 3.21 olarak açıklandı. 
     Oylamada ilk 10'a giren diğer adaylar Meksika'daki Chicen İtza tapınağı, Tibet'teki Potala Sarayı, Easter adasındaki heykeller, İtalya'daki Pisa Kulesi, Fransa'daki Eyfel Kulesi, Peru'daki Machu Picchu tapınağı ve Moskova'daki Kremlin Sarayı oldu. 
     Dünyanın 7 harikasını belirlemeye yönelik oylamaya şimdiye kadar 9,5 milyon kişi katıldı. Katılımcıların yüzde 31.44'ünü Çinliler oluşururken, Türkler yüzde 11.43'lük katılım oranıyla 3. sırada yer alıyor. İkinciliği alan Perulular ise yüzde 15.15 oranında oy kullandılar. 
     





</TEXT>
</DOC>
