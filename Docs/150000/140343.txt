<DOC>
<DOCNO> 140343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko60.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Almanya'daki ekonomik durgunluk firmalarımızı etkileyebilir 
</HEADLINE>
<TEXT>

     Fransa Başbakanı Jean-Pierre Raffarin, Almanya'nın ekonomik bir durgunluk yaşadığını belirterek, bu durgunluğun Fransız firmaları da olumsuz etkileyebileceği uyarısında bulundu. 
     Fransa'nın batısındaki La Sarthe bölgesini ziyaret eden Raffarin, basına yaptığı açıklamada, dünya ekonomisindeki büyümenin yavaşladığına dikkati çekti ve ''Bu durgunluk özellikle bizim ticari ilişkilerimizin yoğun olduğu Almanya'yı yakından etkiledi. Almanya ile iş yapan Fransız şirketlerde de ekonomik durgunluk hissediliyor'' diye konuştu. 
     Uluslararası piyasalarda bekleyiş sürecinin, yeni yatırımları engellediğini ifade eden Raffarin, yatırımcıların uluslararası belirsizlikten oldukça etkilendiğini söyledi. 
     





</TEXT>
</DOC>
