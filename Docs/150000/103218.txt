<DOC>
<DOCNO> 103218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur20.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü sürücü trafiği altüst etti... 
</HEADLINE>
<TEXT>

     Alkollü sürücü kendisine işlem yapan ekibin aracına iki defa çarparak trafiği altüst etti. 
     Emniyet yetkililerinden alınan bilgiye göre, yoğurtçuluk yapan İbrahim E. 46 , kendisine ait 06 VPE 77 plakalı kamyonetle Keçiören Halil Sezai Erkut Caddesi'nde kırmızı ışığı ihlal etti. Bunu gören trafik polisi Mahir Erkan, kamyonetin peşine düşerek aracın önünü kesti. Polis memuru araçtan inerek sürücünün belgelerini isterken İbrahim E., hızla hareket ederek önünde duran ekip aracına çarptı ve yeniden kaçmaya başladı. 
     Bunun üzerine aynı ekip, olayı telsizle haber merkezine anons ederek kaçan aracı izlemeye başladı. Polisten kaçmak için ara sokaklara giren, trafiği tehlikeye sokan İbrahim A., Gülhane Askeri Tıp Akademisi Hastanesi önünde kendisini takip eden polis memuru Mahir Erkan'nın kullandığı ekip aracına bu seferde önünden çarptı. Polis aracı karşı refüje savrulurken şans eseri olayda ölen ya da yaralanan olmadı. 
     Yoğurtçunun kullandığı kamyonet önlem alan polisler tarafından güçlükle yakalandı. Gözaltına alınan İbrahim E., alkollü olduğunu belirterek ne yaptığının farkında olmadığını söyledi. İfadesi alınan alkollü araç sürücüsü mahkemeye sevkedildi. 
     





</TEXT>
</DOC>
