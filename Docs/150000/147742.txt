<DOC>
<DOCNO> 147742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo01.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Adanaspor ligde yarın 40. maça çıkıyor... 
</HEADLINE>
<TEXT>

     Fenerbahçe ile Adanaspor, yarın yapacakları karşılaşmayla birlikte, Birinci Futbol Ligi'nde 40. kez karşı karşıya gelecek. 
     İki takım arasında şimdiye kadar yapılan lig maçlarında Fenerbahçe'nin galibiyet sayısında 19-6 üstünlüğü bulunuyor. Taraflar 14 maçta da beraberliği bozamadı. 
     Sarı-lacivertli ekibin attığı toplam 65 gole, turuncu-beyazlılar 27 golle yanıt verebildi. 
     Sezonun ilk yarısında, Fenerbahçe'nin cezası nedeniyle İstanbul'da seyircisiz yapılan maçta taraflar 1-1 berabere kalmıştı. 
     
     ADANA'DAKİ MAÇLAR 
     Fenerbahçe ile Adanaspor, yarın karşılaşacakları Adana'da şimdiye kadar 19 lig maçında birbirlerine rakip oldu. 
     İki takım arasında Adana'da yapılan lig maçlarından 7'sini Fenerbahçe, 2'sini Adanaspor kazanırken, 10 maç da berabere sonuçlandı. 
     Adana'da sarı-lacivertliler 27, turuncu-beyazlılar ise 13 gol attı. 
     Bu arada, iki takım Adana'da en son 2000-2001 sezonunda karşılaştı ve maç 1-1 berabere sonuçlandı. 
     Adanaspor, kendi evinde rakibine karşı 2 galibiyeti 1972-73 sezonunda 1-0, 1990-91 sezonunda da 3-2'lik skorlarla aldı. 
     Adana'da yapılan son 3 maçtan 2'sini Fenerbahçe kazanırken, 1 maç berabere sonuçlandı. 
     
     FARKLI SKORLU GALİBİYETLER 
     Fenerbahçe, Adanaspor karşısında en farklı skorlu galibiyetini 1998-99 sezonunda kendi evinde 6-0'la aldı. 
     Adanaspor ise Fenerbahçe karşısında aldığı 6 lig galibiyetinden 5'ini tek farklı skorlarla elde ederken, sadece 1999-2000 sezonunda İstanbul'da 4-2 kazandı. 
     İki takım arasında en gollü maçlardan biri de 1980-81 sezonunda Adana'da 3-3'le yaşandı. 
     





</TEXT>
</DOC>
