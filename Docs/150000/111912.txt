<DOC>
<DOCNO> 111912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/ekonomi/eko02.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Orada kimse var mı 
</HEADLINE>
<TEXT>

Batık bankaların kalem k ğıdını bile kamuoyuna açıkladığı ihalelerle satan BDDK, Sabah ve atv’yi Ciner’e sessiz sedasız kiraladı. Bu haber basına yansıdı. Ama BDDK yine de sessizliğini bozmadı 
     Bankacılık Düzenleme ve Denetleme Kurumu BDDK , batık bankaların kalem ve k ğıtlarını bile daha önceden kamuoyuna açıkladığı ihaleler ile satarken, Etibank’ın borçlarını tahsil etme gerekçesiyle bankanın eski sahibi Bilgin Grubu’na ait Sabah ve ATV’yi sessiz sedasız Turgay Ciner’e aylık 200 bin dolara kiraladı. 
     Bu konuda hiçbir açıklama yapılmazken, BDDK bünyesindeki Tasarruf Mevduatı Sigorta Fonu TMSF ile Merkez ATV Televizyonu Prodüksiyonu AŞ ve Merkez Gazete Dergi Yayıncılık AŞ arasında imzalanan kira sözleşmesiyle Ciner’in Sabah ve ATV’nin yayın haklarının yanı sıra gayrimenkullerini de kiraladığı önceki gün ortaya çıktı. Buna karşın BDDK sessizliğini bozmadı. 
     Devlet, bugüne kadar el konulan 23 bankada, resmi olmayan ancak el koymalardan sonra yapılan kısmi açıklamalara dayanılarak yapılan hesaplamalara göre 20 milyar dolarlık zararı üstlendi. TMSF, haziran ayı sonuna kadar batık bankalardan kaynaklanan zararları karşılamak için Hazine’den 22.7 katrilyon lira kredi, Merkez Bankası’ndan ise 1.6 katrilyonluk kısa vadeli avans kullandı. Böylece Fon’un kullandığı toplam kaynak 24.3 katrilyon liraya ulaştı. Fon’un 30 Haziran 2002 tarihli bilançosuna göre görev zararları, 14.6 katrilyon lira olarak gerçekleşti. 
     
     800 milyon dolar borcu var 
     Fon, buna karşın zararların sadece 1.5 milyar dolarını tahsil edebildi. Bilgin Grubu’nun Fon’a devredilip kapatılan Etibank’tan doğan zarar ve Fon’daki diğer bankalara olan toplam borcu 800 milyon doları buluyor. 
     BDDK, Ciner’in ödeyeceği aylık 200 bin doları bu borçlardan düşecek. Ancak, yılda 2.4 milyon dolar olan kira geliriyle borcun ödenmesi 333 yılı bulur. 
     



 EKONOMİ 

















</TEXT>
</DOC>
