<DOC>
<DOCNO> 121009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/ekonomi/eko02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Başkanı istifa etmeyi düşünmüyor 
</HEADLINE>
<TEXT>

AKP’nin iktidara gelmesiyle sık sık gündeme gelen özerk kurumların başında yer alan Bankacılık Düzenleme ve Denetleme Kurumu BDDK Başkanı Engin Akçakoca’nın istifaya etmeyeceği bildirildi 
     KADİFE ŞAHİN 

     Adalet ve Kalkınma Partisi’nin AKP tek başına iktidara gelmesiyle yoğun olarak demeçlere konu olan özerk kurumlardan Bankacılık Düzenleme ve Denetleme Kurumu BDDK , cuma günü Danıştay’ın Pamukbank’ta yürütmeyi durdurma kararını açıklamasıyla piyasaların dikkatinin yöneldiği kurum oldu. 
     Bankacılık sektöründe ve borsa çevrelerinde BDDK Başkanı Engin Akçakoca’nın görevini bırakacağı yönünde spekülasyonlar yapılırken, Akçakoca’nın istifa etmeyi düşünmediği bildirildi. 
     Pamukbank’a ilişkin Danıştay kararında hukuksal sürecin devam ettiğini düşünen BDDK Başkanı Akçakoca’nın görevinde kalacağı ve BDDK’nın bağımsız bir özerk kurum olarak misyonunu devam ettirmesini istediği belirtildi. 
     
     2001’de atandı 
     Akçakoca göreve gelmeden önce sırasıyla Türkbank, Bank Ekspres, Interbank, Etibank, Egebank, Yurtbank, Sümerbank, Esbank, Yaşarbank, Bank Kapital, Demirbank, Ulusal Bank ve İktisat Bankası Tasarruf Mevduatı Sigorta Fonu TMSF yönetimine alınmıştı. 
     BDDK, Engin Akçakoca’nın 17 Mart 2001 tarihinde kurumun başına atanmasından sonra EGS Bank, Kentbank, Bayındırbank, Tarişbank, Sitebank, Okanbank, Atlasbank, Toprakbank ve Pamukbank’ı Fon yönetimine almıştı. 
     



 EKONOMİ 
















</TEXT>
</DOC>
