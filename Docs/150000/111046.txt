<DOC>
<DOCNO> 111046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/ekonomi/eko04.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, yeni hükümetle pazarlık yapmayacak 
</HEADLINE>
<TEXT>

IMF Türkiye Masası Şefi Juha Kahkonen ile Türkiye Temsilcisi Brekk, İstanbul’da iş çevreleriyle görüşürken teknik heyet de Ankara’da çalışmalara başladı. 
     EKONOMİ SERVİSİ 

     IMF, seçim sonrası kurulacak hükümetin istemesi halinde yapılan anlaşmaları yeniden müzekere etmeyecek. 
     4’üncü gözden geçirme çalışmalarına İstanbul’dan başlayan IMF Türkiye Masası Şefi Juha Kahkonen ve Türkiye Temsilcisi Odd Per Brekk, dün hızlı bir görüşme turu gerçekleştirdiler. 
     Sabah Çırağan’da iktisatçılarla bir araya gelen Kahkonen ve Brekk, Prof. Dr. Asaf Savaş Akat, Prof. Dr. Taner Berksoy, Prof. Dr. Refik Erzan ve Uğur Gürses’in katıldığı toplantıda özellikle seçim sonuçlarının ekonomiye etkisini sordu. 
     
     Programdan sapma olur mu ’ 
     Toplantıda seçim sonrasında programda bir sapma olur mu ’ sorusuna cevap arayan IMF yetkilileri, kurulacak yeni hükümetin gündeme getirmesi halinde yeni bir pazarlığa açık olmadığı izlenimini verdi. 
     Kahkonen’in görüşme turunun ikinci durağı Yabancı Sermaye Derneği oldu. Daha sonra Türkiye Sanayicileri ve İşadamları Derneği’ne TÜSİAD , Bankalar Birliği’ne ve son olarak da Türkiye İhracatçılar Meclisi’ne TİM giden Kahkonen, görüşmelerin ardından yöneltilen sorulara yanıt vermekten kaçındı. TÜSİAD’daki görüşmede ağırlıklı olarak büyüme ve enflasyon gündeme geldi. 
     



 EKONOMİ 


















</TEXT>
</DOC>
