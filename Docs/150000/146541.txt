<DOC>
<DOCNO> 146541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun38.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan "Hava korsanı bizim ülkemizde yargılanacak" 
</HEADLINE>
<TEXT>

     Yunanistan Hükümet Sözcüsü Hristos Protopapas, Türk Hava Yolları'na ait ''Ergene'' uçağını Atina'ya kaçıran hava korsanı Özgür Gençaslan'ın Yunanistan'da yargılanacağını açıkladı. 
     Protopapas, yaptığı basın toplantısında, Türkiye'nin resmen Gençaslan'ın iadesini istemediğini söyledi. 
     İlgili makamların uçak kaçırma eylemi sırasında yürüttükleri faaliyeti ''mükemmel'' olarak tanımlayan Protopapas, ''Muhalif çevrelerin öne sürdüğü gibi her şeyin Başbakan Recep Tayyip Erdoğan tarafından yapılmış olmadığını'' kaydetti. 
     Gençaslan, bugün Atina 7. Sorgu Yargıçlığı'na verdiği ifadenin ardından hava taşımacılığı kurallarını çiğnemek, yolcuların yaşamlarını tehlikeye atmak ve yasadışı silah taşımak suçlarından yargılanmak üzere tutuklanmıştı. 
     





</TEXT>
</DOC>
