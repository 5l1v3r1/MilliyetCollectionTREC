<DOC>
<DOCNO> 134599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sondun02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, ABD'nin uzay programlarına katılmayı sürdürecek... 
</HEADLINE>
<TEXT>

     İsrail Savunma Bakanı Şaul Mofaz, mürettebatında bir İsrailli astronotun da bulunduğu Columbia uzay mekiğinin dün düşmesine rağmen, ABD'nin uzay programına katılmayı sürdüreceklerini söyledi. 
     Mofaz, devlet radyosuna yaptığı açıklamada, İsrailli astronot İlan Ramon'un da öldüğü kazayla ilgili olarak, Amerikan Uzay Ajansı, Amerikan Uzay ve Havacılık Dairesi NASA ve Amerikalı yetkililer tarafından kazanın nedeninin belirlenmesi için yürütülen soruşturmaya güveninin tam olduğunu belirtti. 
     İsrailli yetkililerin soruşturmaya katılmadıklarını söyleyen Mofaz, istenirse Amerikalı yetkililer ile tam işbirliği yapacaklarını kaydetti. 
     Mofaz, ABD'nin, Columbia'nın düşmesine rağmen uzay programını sürdüreceğini açıkladığını ve kendilerinin de bu programa katılmaya devam edeceklerini belirtti. 
     Columbia'nın dün inişe geçtiği sırada düşmesi sonucu, mekikteki 7 kişilik mürettebattan kurtulan olmamıştı. 

     
</TEXT>
</DOC>
