<DOC>
<DOCNO> 136505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/ekonomi/eko10.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu ülkeleri parayı silaha akıtıyor 
</HEADLINE>
<TEXT>

     BARKIN ŞIK Ankara 

     ABD’nin Irak’ı kitle imha silahlarından temizlemekte gösterdiği kararlılıkla dünya kamuoyunun gündemine oturan Ortadoğu, en çok silah harcamasında bulunan ülkelere ev sahipliği yapıyor. ASELSAN Genel Sekreteri Serdar Erdurmaz tarafından kaleme alınan "Ortadoğu’daki Kitle İmha Silahları, Kontrolü ve Türkiye" adlı çalışmada, Ortadoğu ülkelerinin savunma harcamalarına ayırdığı kaynak gözler önüne serildi. Çalışmada, silah ithalatının toplam ithalata oranı 1997 rakamlarına göre, ortadoğu ülkelerinde yüzde 12.3 olarak gerçekleşti. Aynı yıl, dünya ortalaması ise yüzde 1’de kaldı. 
     Askeri harcamaların GSMH oranı, 1997’de dünyada yüzde 2.6 olurken, Ortadoğu ülkelerinde yüzde 7.6 olarak gerçekleşti. Gelişmekte olan ülkelerdeki oran ise yüzde 2.7’de kaldı. 1997 - 99 yılları arasında en çok silah ithal eden 15 ülke sıralamasında, 27.5 milyar ile Suudi Arabistan birinci oldu. 
     



 EKONOMİ 



















</TEXT>
</DOC>
