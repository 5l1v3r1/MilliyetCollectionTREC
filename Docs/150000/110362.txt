<DOC>
<DOCNO> 110362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo06.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütahyaspor'da ilk 3 puanın sevinci yaşanıyor 
</HEADLINE>
<TEXT>

     İkinci Futbol Ligi B Kategorisi A Grubu takımlarından Kütahyaspor'da, Fatih Karagümrük karşısında 2-0'lık skorla alınan sezonun ilk galibiyetinin sevinci yaşanıyor. 
     Kütahyaspor Yönetim Kurulu Üyesi Şenol Ulusavaş, sezon başından beri maçlarda istenen sonuçların alınamaması nedeniyle futbolcuların olumsuz etkilendiğini, Fatih Karagümrük karşısında alınan galibiyetle, bu sorunları geride bıraktıklarını söyledi. 
     Hafta içinde Kamuran Yavuz'un istifasıyla yaşanan teknik direktör değişikliğinin takımı ateşlediğini kaydeden Ulusavaş, ''Futbolcularımızı kutluyorum. Gerçekten çok iyi mücadele ettiler. Bu galibiyetle çıkışa geçeceğiz'' dedi. 
     Ulusavaş, galibiyette tribün desteğinin de çok önemli olduğunu vurgulayarak, ilk 5 haftada alınan başarısız sonuçlara karşın maça gelerek takıma destek veren taraftarlara teşekkür etti. 
     





</TEXT>
</DOC>
