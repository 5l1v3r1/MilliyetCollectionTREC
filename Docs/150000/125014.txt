<DOC>
<DOCNO> 125014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo12.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor... Ağaoğlu Sağlıksız bir yönetim oluşacak 
</HEADLINE>
<TEXT>

     Trabzonspor Kulübü başkan adaylarından Ahmet Ağaoğlu, kesin olmayan sonuçlara göre bordo-mavili kulüpte sağlıksız bir yönetim oluşacağını tahmin ettiğini söyledi. 
     Ağaoğlu, 17 kişilik yönetim kurulunda kendi listesinden 6 ismin yer alacak olmasıyla ilgili gazetecilere yaptığı açıklamada, ''Sağlıksız bir yönetim oluşacağını tahmin ediyorum. Bu bir ekip işidir. Beraber güvendiğiniz ve inandığınız insanlarla yola devam ederseniz başarı gelir'' dedi. 
     Kendi kararının önemli olmadığını ve birlikte yola çıktıkları insanlarla birlikte bir karar vereceklerini de ifade eden Ağaoğlu, şöyle konuştu 
     ''Trabzonspor'u kaosa sokacak bir durum içerisinde olmayacağız. Trabzonspor yönetimi 6 ay veya 1 yıl sonra olağanüstü bir genel kurula mı gider... Bunun haricinde, biz de çekilebiliriz ve Sümer'in listesi de yedek listesi ile devam edebilir. Çok sıcak bir tablo var. Sabaha kadar seçim sürdü. Bunun için daha bir görüşme yapmadık. Ancak bugün veya yarın bu konu netlik kazanır.'' Uyumlu çalışmanın ötesinde düşünce ve fikirlerin önemli olduğunu da belirten Ağaoğlu, ''Bunları gerçekleştirme şansı da çok önemli. Başkan için dün genel kurulda statükocu dedim. Bunu geri alıyorum. Başkan tutucu bir yapıya sahip. Ben ise reformistim. Başkan Sümer'in 3 dakikada düşündüğünü ben ise 1 dakikada düşünürüm. Projelerimiz aynı olsa da uygulamada ciddi sıkıntılar olacaktır'' diye konuştu. 
     





</TEXT>
</DOC>
