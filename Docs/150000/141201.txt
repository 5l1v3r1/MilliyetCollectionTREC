<DOC>
<DOCNO> 141201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun06.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak askerlerine batılı askerlerinkine benzer üniformalar.. 
</HEADLINE>
<TEXT>

     ABD Savunma Bakanlığı, Irak Devlet Başkanı Saddam Hüseyin'in askerlerine Amerikan ve İngiliz askerlerinin giydiği üniformalara benzer üniformalar giymeleri emri verdiğini bildirdi. 
     Florida eyaletindeki Merkez Komutanlığı'nın Stratejik Haberleşme Bölümü Başkanı Jim Wilkinson, Irak liderinin, paramilislere de Iraklı sivillere saldırdıktan sonra batılı askerleri suçlamaları emrini vereceğini ileri sürdü. 
     Pentagon yetkilisi, Saddam Hüseyin'in sivillerin bulunduğu tesislerin yakınlarına asker ve teçhizat yerleştireceğini öne sürdü. 
     Saddam Hüseyin'in petrol kuyularını ateşe vermeyi planladığını ifade eden Wilkinson, Irak liderinin, enerji santralleri ve gıda stoklarını yok ettikten sonra bundan ABD'yi sorumlu tutmayı planladığını kaydetti. 
     Wilkonson, Amerikan istihbaratının bu bilgileri nerede, nasıl ve ne zaman topladığı hakkında açıklama yapmadı. 
     





</TEXT>
</DOC>
