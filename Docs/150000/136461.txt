<DOC>
<DOCNO> 136461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sonspo03.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Bursaspor'a hazırlanıyor... 
</HEADLINE>
<TEXT>

     Birinci Süper Futbol Ligi'nde hafta sonu Bursaspor ile deplasmanda karşılaşacak olan Galatasaray, hazırlıklarını bir günlük izinin ardından sürdürdü. 
     Florya Metin Oktay Tesisleri'nde teknik direktör Fatih Terim yönetiminde gerçekleştirilen ve yaklaşık 1,5 saat süren çalışmada futbolcular, kondisyon idmanının ardından çalışmasını salonda sürdürdü. 
     Antrenmana milli takımlarda bulunan futbolcuların yanı sıra sakatlığı devam eden Suat Kaya katılmazken, sakatlığı nedeniyle tedavi gören Ümit Karan koşulara başladı. 
     Ayrıca, leğen kemiğindeki sakatlığı nedeniyle bir süredir idmanlarda yer alamayan kaleci Mehmet Bölükbaşı da bugünkü antrenmanda takımla birlikte çalıştı. 
     Sarı-kırmızılılar, Bursaspor maçı hazırlıklarını bu akşam basına kapalı olarak yapacakları çalışmayla sürdürecek. 
     





</TEXT>
</DOC>
