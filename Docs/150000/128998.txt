<DOC>
<DOCNO> 128998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/siyaset/siy99.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika Turu.. 
</HEADLINE>
<TEXT>

Özel Kalem’ muhabir gibi      Bülent Ecevit’in başbakanlığı döneminde Özel Kalem Müdürlüğü koltuğunda oturan Zeynel Yeşilay birçok sanat dalıyla ilgilenirken usta bir fotoğraf sanatçısı olduğunu da göstermişti. Yeşilay, yeni hükümetin kurulmasıyla birlikte koltuğunu Hüseyin Avni Karslıoğlu’na terketti. Karslıoğlu’nun, Yeşilay’a benzer bir yönü Başbakan Abdullah Gül’ün Suriye gezisinde ortaya çıktı. Bol bol fotoğraf çeken Karslıoğlu, bu konudaki ustalığını da ortaya koymuş oldu. 
     
Bakan ve kardeşi basını sevdi...      Anadolu Ajansı ve TRT’den sorumlu Devlet Bakanı Beşir Atalay’ın kardeşi İbrahim Atalay da Kültür Bakanlığı Müsteşar Yardımcılığı görevini yürütüyor. Atalay kardeşlerin basına olan ilgisi o kadar yoğun ki kardeş Atalay’a da Kültür Bakanlığı Basın Halkla İlişkiler Dairesi’nin bütün birimleri bağlandı. Bakanlık koridorlarında "Atalay kardeşler basını yönetmeyi seviyor" yorumları yapılırken, AA ve TRT’nin Kültür Bakanlığı’na bakan muhabirleri de Müsteşar Yardımcısı ile ilgili haberler de dikkatli davranmayı yeğliyorlar. 
     
TRT Cevat Kelle’ arıyor      Olası Irak savaşı için özellikle Güneydoğu bölgemizde hareketli günler yaşanıyor. Bölgeye yabancı basının ilgisi de büyük. Ünlü haber kanalı CNN Kuzey Irak’ta elemanları için otel kiralarken, Türkiye sınırları içinde de Cizre ilçesi gazetecilerin üssü oldu. Savaşı yakın ihtimal olarak gören Türk basın kuruluşları da Cizre’de konuşlanmaya başladı. Basın kuruluşları arasında en yoğun çalışmayı ise TRT yürütüyor. TRT, Cizre Bürosu’nu önümüzdeki günlerde açacak. TRT yöneticileri olası savaş karşısında burada görevlendireceği muhabir ve kamereman ile teknik ekip için gaz maskesi ve çelik yelek temin etti. Sıra görevlendirilecek muhabirlere geldi. Anlatılanlara göre, bu görevin isteklisi pek yokmuş. TRT koridorlarında, oraya gidecek elemanlar için "Olacak O kadarödaki savaş muhabiri tiplemesi hatırlatılıp "bizim yöneticiler tam teşekküllü Cevat Kelle arıyor" esprisi yapılıyormuş. 
     



 SİYASET 















</TEXT>
</DOC>
