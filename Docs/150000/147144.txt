<DOC>
<DOCNO> 147144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/siyaset/siy00b.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Hayal kırıklığımız bitti 
</HEADLINE>
<TEXT>

     ANKARA Milliyet 

     ABD Dışişleri Bakanı Colin Powell, Kuzey Irak’taki ABD birliklerine yönelik taleplerinin kabul edilmesiyle Türkiye’ye yönelik hayal kırıklığının sona erdiğini açıkladı. Powell, Türkiye’den ayrılmadan katıldığı TV mülakatında şunları söyledi 
     HAYAL KIRIKLIĞI Türk Meclisi’nin taleplerimizi kabul etmesini beklerdik. Hem yönetimde hem de Kongre’de hep hayal kırıklığı yaşandı. İlk başta oylamanın olumlu geçtiğini sanmıştık. Daha sonra sürpriz oldu. Hükümet çok açık bir şekilde bize bu işin parlamentoda güç olduğunu söylemişti. Hem süpriz hem de hayal kırıklığı oldu. Zaman zaman hayal kırıklıkları her ilişkide olur. Ek talep olarak kuzeydeki birliklerimizin desteklenmesini istedik. Buna da hükümet evet dedi. Artık hayal kırıklığı bitti. 
     TSK’NIN KUZEY IRAK’A GİRİŞİ Şimdilik girmesi için sebep yok. Gelecekte böyle bir sorun çıkarsa, o zaman durumu tahlil edeceğiz. Türk birlikleri sınırı geçmeden orada durumu halledebiliriz. ABD ile tam koordinasyon halinde mesele çözülecektir. 
     BAĞDAT Zor bir misyon. Umuyoruz ki Irak rejimi kendi durumlarının zayıf olduğunun farkına varacak ve çökecektir. Bütün Irak savunmasını ortadan kaldırıp Bağdat’ı kuşatacağız. O zaman da sokak savaşlarına gerek kalmayacak. Irak rejimini ortadan kaldıracağız. 
     


SİYASET 























</TEXT>
</DOC>
