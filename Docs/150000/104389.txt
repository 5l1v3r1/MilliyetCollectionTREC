<DOC>
<DOCNO> 104389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sondun11.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sağcı hükümet kaçaklara karşı yumuşamıyor 
</HEADLINE>
<TEXT>

     Fransa'da sağcı hükümet, kaçak yollarla ülkede bulunan yabancılara topluca oturma ve çalışma izni verilmesi gibi bir uygulamaya gidilmesinin kesinlikle söz konusu olmadığını açıkladı. 
     İçişleri Bakanı Nicolas Sarkozy, oturma ve çalışma izni talebinde bulunan yabancıların oluşturduğu bir heyetle görüşmesi sırasında, başvuruların valilikler tarafından ''birer birer değerlendirileceğini'' söyledi. 
     Sarkozy, valiliklerin ''gerçeklik ve insani duygularla'' başvuruları değerlendirerek sonuçlandırılacağını söyledi. 
     Oturma ve çalışma izni olmayan yabancılar, son bir hafta içinde başta başkent Paris'te olmak üzere, ülke genelinde yaptıkları protesto gösterilerini giderek artırıyor. 
     Fransa'da 1980'li yılların başında, dönemin Cumhurbaşkanı François Mitterrand, ülkede bulunan bütün yabancılara oturma ve çalışma izni vermişti. 
     





</TEXT>
</DOC>
