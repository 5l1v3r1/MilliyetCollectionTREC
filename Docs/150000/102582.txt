<DOC>
<DOCNO> 102582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/astro/index.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Asi bir pazartesi 
</HEADLINE>
<TEXT>

Hafta Güneş Uranüs karşıtlığı altında başlıyor. Oğlak burcundaki Ay ise duygusal açıdan çok rahat bir zeminde olmadığımızı göstermekte. Toleranslı olmalıyız. Koç’lar haftaya hızlı bir başlangıç yapıyorlar. Yeni sorumluluklar ya da üstleri ile beraber uğraşacakları konular olabilir. Tedbirli olmalılar. Boğa’lar daha rahatlar ve esneklik göstererek istediklerini kolayca elde edebilirler. Bu arada yabancı ortamlardan gelen haberler de onları harekete geçirebilir. İkizler biraz endişeli ve bu yüzden verimsiz olabilir. Duygusal konularda ortaya çıkabilecek sıkıntıları aşmak için daha samimi olmak gerekiyor. Yengeç’ler ortaklıklardan yana hareketli bir gün geçirebilirler. Bazı arzularından vazgeçmek ya da denge bulmak zorunda kalabilir. Abartıya kaçmamalılar. Aslan’lar şanslılar ama bugünlerde şartları aşırı zorlamamalılar. Günlük işler yüzünden gecikmeler olabilir. Sağlıklarına özen göstermeliler. Başak’lar akıcı bir gündeler. Yaratıcı konularda kendilerini rahatça gösterecekler. Bu arada yeni girişimlerde de bulunabilirler. Terazi’ler eldeki işler yüzünden biraz bunalabilirler. Çevrelerinde rahat edemedikleri için keyifleri kaçabilir. Sabırlı olmalılar. Ev hayatına ilgi göstermek lazım. Akrep’ler hızlı ve hareketliler. Yeni haberler, kısa yolculuklar ve iletişim öne çıkarken aşırı meşgul olabilirler. Bu arada sürprizlerle karşılaşabilirler. Yay’lar harcamalarına önem vermeliler. Bütçelerini gözden geçirmelerinde fayda var. Beklenmedik gelişmeler kayıplara neden olabilir. Oğlak’lar yeni girişimlerinde daha başarılı olacaklar. Her zamanki ciddiyetleri ve sorumluluk anlayışları nedeniyle dikkat çekecekler. Kova’lar haftaya rahat başlangıç yapamayabilirler. İkili ilişkilerinde yeteri kadar destek görememek yüzünden sıkıntı çekebilirler. İnatçılık işe yaramayacak. Balık’lar haftaya iyimser mizaçla başlıyor. İleriye yönelik planlar onlara rahatlık sağlayacak. Arkadaşlarla bir araya gelmek ve grup çalışması yapmak faydalı olabilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
