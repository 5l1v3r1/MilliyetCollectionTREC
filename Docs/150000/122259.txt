<DOC>
<DOCNO> 122259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sondun14.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen "Türkiye'ye ne söyleneceğini bilmek için erken" 
</HEADLINE>
<TEXT>

     AB dönem başkanı Danimarka Başbakanı Anders Fogh Rasmussen, Kopenhag doruğunda Türkiye'ye tarih verilip verilmeyeceğini söylemek için çok erken olduğunu bildirdi. 
     Avrupa turunun Lizbon durağında Portekiz Başbakanı Jose Manuel Durao Barroso ile ortak basın toplantısı düzenleyen Rasmussen, Türkiye'nin demokratik reformlar yaptığını ve bunların memnuniyet verici olduğunu belirtti. Rasmussen, ''Türkiye geçen ay üyelik ölçütleri doğrultusunda cesaret verici gelişmeler kaydetti, ancak 12 Aralık doruğunda Türkiye'ye ne söyleneceğini şu anda bilmek için erken'' dedi. 
     Portekiz Başbakanı Durao Barroso ise Rasmussen'den sonra söz aldı ve Türkiye'ye tarih verilmesini istedi. 
     Portekiz Başbakanı Barroso, ''Türklerin yol haritasına sahip olabilmeleri için tarih belirlenmeli. Onlar bunu bekliyorlar, yuvarlak laflar değil...'' diye konuştu. 
     





</TEXT>
</DOC>
