<DOC>
<DOCNO> 107637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/dunya/dun02.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel Bağdat BM’ye uymalı 
</HEADLINE>
<TEXT>

     NEW YORK Milliyet 

     Başbakan Yardımcısı ve Dışişleri Bakanı Şükrü Sina Gürel, Irak’ı BM Güvenlik Konseyi kararlarına uymaya çağırarak, bunun mevcut sorunun aşılmasında tek yol olduğunu vurguladı. 
     Bakan Gürel, 57. Dönem Genel Kurul toplantıları kapsamında BM’ye hitaben yaptığı konuşmada, Kuveyt’in Irak işgalinden kurtulmasının ve Körfez Savaşı’nın üzerinden 10 yıldan fazla bir zaman geçmesine karşın Irak sorununun çözümlenemediğini hatırlattı bu durumun olumsuz etkilerinin Irak halkı, Türkiye ve diğer bölge ülkeleri açısından sürdüğünü ifade etti. 
     Dışişleri Bakanı Gürel, Bağdat’ı BM Güvenlik Konseyi kararlarına uymaya çağıran ve bu yolda teşvik eden Türkiye’nin Irak’ın toprak bütünlüğü ile siyasi birliğine büyük önem verdiğini söyledi. 
     



 DÜNYA 













</TEXT>
</DOC>
