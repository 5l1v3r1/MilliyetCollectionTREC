<DOC>
<DOCNO> 108405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/spor/bbas.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
VATAN MİLLET BİTTİ 
</HEADLINE>
<TEXT>

Dünya Basketbol Şampiyonası’nı, MİLLİYET’e değerlendiren coach Aydın Örs, "Fiziksel, teknik ve taktik olarak hazır değilseniz, motivasyon konusunda ne yaparsanız nafile" dedi 
     Benim şöyle yaptırım gücüm var, böyle yaptırım gücüm var diye söylemem ne derece doğru olur Ben bu oyuncuların çoğuyla küçük yaşlardan itibaren bir aradayım. Şu ana kadar büyük bir disiplin sorunu olmadı." 
     Çok açık söylüyorum. Geçen sene Avrupa ikincisi olduk, ama bu hiçbir zaman bizim Avrupa’nın ikinci ekolü olduğumuzu göstermez. Çok iyi bir jenerasyonumuz var. Ama halletmemiz gereken sorunlarımız da var." 
     
Indianapolis’e’ giderken, Athena’nın, tüm Türk halkının diline dolanan "12 Dev Adam" şarkısının hayal kırıklığıyla noktalanan "hüzünlü" bir "ara nağmeye" takılıp kalacağını kimse aklının ucundan bile geçirmemişti. Hedef yarı finaldi ve hatta zihinlerimizin derinliklerinde gizli bir "final" rüyası bile yatıyordu. Eksik olan şeyler takım ruhu, motivasyon ve fiziksel dirençti. Bunları biliyor, ama devlerimizin üstesinden gelemeyeceği şeyler olmadığını düşünüyorduk. Olmadı, daha almamız gereken çok yol olduğunu gözlerimizle gördük. Üzüldük, kırıldık, hayallerimize yandık. Peki onlar neler hissetti 
     İşte 12 Dev Adam’ın teknik patronu, tecrübeli antrenör Aydın Örs’ün ağzından şampiyonanın kritik anları ve ileriye dönük mesajlar 
     
Brezilya maçında kaptırılan hava topunda pozisyon hatası var mıydı 
     "Molada bunu dizayn etmiştim. Yüz kere aynı şey olsa aynısını yapardık. Burada tek planladığımız şey olmadı. Mirsad’ın yanındaki Brezilyalı 14 numaralı oyuncuyu engellemesi, Kerem’in de bir adım daha geride olması gerekirdi." 
     
Aynı maçta üçüncü periyotta fark 10’un üzerine çıktığı anlarda niye Harun’u kenara çekip, kötü oynayan Kerem’i tekrar oyuna aldınız 
     "O anda rakip takımda Filho oyuna girmişti ve çok hareketli olan bu guardı durdurmak için Harun’u alıp Kerem’i oyuna soktum. Bunda da pişmanlık duymuyorum. Harun’la oynayıp maçı kaybetseydik de, bu kez oyun kurucuyu kenarda oturtup, onu niye bu kadar oyunda tuttu derlerdi" 
     
     Kumarı kaybettik’ 

Brezilya maçında son saniye üçlüğünde taktik hatası var mıydı 
     "Mehmet’i ve Kaya’yı oyundan alıp iki kısayı, Haluk’u ve Mirsad’ı oyuna soktuk. Biz burada daha büyük olasılıkla iki sayıya gideceklerini tahmin ettik. Antrenörlerin yüzde sekseni böyle bir anda yakın atışa gider. Biz de planlarımızı buna göre kurduk. Üçlük attırmamak için de şartlanmıştık. Ama Brezilya kumarı tercih etti. NBA üçlüğünü denedi. Kumarda kazanmak da vardır, kaybetmek de. Pozisyon hatası yapmadık." 
     
Guard sorunu bir yıldır çözülemez miydi 
     "Türkiye’de bir guard sorunu varsa eğer, bu geçici olarak senede 1,5 ay Milli Takım’ı çalıştıran antrenörün sorunu değil. Türkiye’deki antrenörlerin sorunu. En zor şey, Milli Takım antrenörlüğü. Kulüp antrenörlüğü daha kolay. Hem elinizde daha çok yaptırım gücü var. Çünkü oyuncular size konratla bağlı. Hem de istediğiniz zaman formsuz ya da sakat oyuncuyu maçlara yetiştirebilecek süreniz var. Bu yüzden bu tip konuları hep beraber tartışmamız lazım." 
     
     Motivasyon nafile’ 

Oyuncuların bu ruh hali gözönüne alınarak, tecrübeler de göz önünde bulundurularak bu tip infiale karşı baştan önlem alınamaz mıydı 
     "Fiziksel, teknik ve taktik olarak hazır değilseniz, motivasyon konusunda ne yaparsanız nafile. Vatan, millet, Sakarya devri artık geçti. Burada önemli olan oyuncunun ne kadar hedefe odaklandığı. Biz aslında bu konuda sorun çekmedik. Hep söylediğim şey, Dünya Şampiyonası’nın ilk iki maçında yaşanmış olan inanılmaz kayıplar. Milli Takım oyuncularının ufak motivasyon konuşmalarıyla birden bire sınıf atlayabileceklerini sanmıyorum." 
     
Arjantin kadar savaşçı olamaz mıydık 
     "Burada iki önemli şey var. Birincisi legal sertlik. Çok sert oynayan ancak faullu değil, kurallar içinde sert olan. İkincisi de müthiş bir takım konsepti ile oynayan, müdafaada ve savunmada sürekli paylaşan. Bu müdafaa anlayışını 90’lı yıllarda Efes Pilsen’de uygulamaya çalıştım. Fakat sonra ilerleyen yıllarda bu yozlaştırıldı. Müdafaa neymiş dendi, eskiye döndük. Fazla atan kazanıra geldi, herşey. Kötü hücum ettiğimize de katılmıyorum. Birçok maçta 80’li 90’lı skorlar bulduk. Bence esas sorgulamamız gereken şey savunma. Türkiye’de savunma anlayışının geriye gitmesi, Türkiye liglerinin eski kalitesi ve rekabetinden uzaklaşması işi bu noktaya getirdi. Legal sertlik konusunda hakemlerle de kesinlikle oturup toplantılar yapmamız gerekiyor. Takım savunması anlayışını yerleştirmemiz gerekiyor. İşte o zaman Arjantin gibi Yugoslavya ile final oynamaya hakkımız olur. Şu anda buna hakkımız yok." 
     
     Hatalarını kabul ettiler’ 
     "Hidayet ile Hüseyin’in 20 sayı gerideyken, kenarda gülüşmelerinin müdafaa edilecek bir tarafı yok. Onların o anda ne düşündüğü ya da ne konuştuğunu bilemiyorum. Ancak ne olursa olsun hayati bir mücadele verilirken, fark dahi olsa sonuçta bir sporcu disipliniyle maça adapte olmaları gerekirdi. Bunun daha sonra çok üzücü birşey olduğunu onlara söyledim. Onlar da hatalarını kabul ediyorlar." 
     
     Duygusal bir milletiz’ 
     "Oyuncularımızın turnuva öncesi ve başlarında çok istekli olduklarını söylemek mümkün. Ancak Porto Riko ve Brezilya’ya kaybettikten sonra toparlanamadık. Duygusal milletiz. Bir Alman ya da ABD’li böyle hissetmez. Sonuçta takım ruhu da kayboluyor ve bireysellik ön plana çıkıyor. Çocukların milli formayı düşünmediğini sanmıyorum. Bizim üzüntülere karşı reaksiyonumuz ile oyuncular arasında fark var." 
     
     
     TED Open ısınıyor 
     AKBANK Private Banking’in sponsorluğunda düzenlenen 54. TED Open Tenis Turnuvası’na, ikinci tur maçlarıyla devam edildi. Tek erkeklerde seri başı oyuncularından Danimarkalı Kristian Pless, Çek Petr Luka karşısında ilk seti 6-1 kazandı, ikinci sette 2-1 öndeyken sakatlanınca oyunu bıraktı. Luka tur atladı. Ayrıca Marc Kevin Goellner Almanya , Ivaylo Traykov Bulgaristan , Igor Kunitcin Rusya üçühncü tura çıktılar. 
     
     Efes mağlup 
     YENİ sezon hazırlıklarını Slovenya’da sürdüren Efes Pilsen, Rogaska Slatina Turnuvası’nın finalinde ev sahibi ülke takımı Olimpija’ya 82-73 yenildi. Lacivert - Beyazlılar, karşılaşmanın ilk yarısını da 36-33 yenik kapadı. Efes, yarın Krka ile karşılaşacak. 
     
     
     



 SPOR 




























</TEXT>
</DOC>
