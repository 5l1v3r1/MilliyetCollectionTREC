<DOC>
<DOCNO> 144444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/spo06.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher’den uyarı 
</HEADLINE>
<TEXT>

Avustralya’da podyuma bile çıkamayan şampiyon, Malezya’da ilk sıralama turunun en hızlısı oldu, rakiplerine gözdağı verdi 
     Sürpriz yapmıştı 
     FORMULA 1’de sezona, Avustralya’da podyuma çıkamayarak sürpriz bir başarısızlıkla giren Ferrari’nin Alman şampiyonu Michael Schumacher, dün yapılan ilk sıralama turunda 1 34.98’lik derecesiyle Sepang pistinin en hızlısı oldu. İki kez zirveye çıktığı ve hiç ilk üçten inmediği bu pistte Schumacher’i takım arkadaşı Rubens Barrichello ile Williams’tan Juan Pablo Montoya izledi. 
     
     Coulthard 5. oldu 
     MELBOURNE’DEKİ ilk yarışı kazanan ve serbest antrenmanda yine en hızlı zamanı yapan McLaren pilotu David Coulthard, dün takımın genç yeteneği Kimi Raikkonen’in ardından beşinci sırayı aldı. Bugün yapılacak ikinci bir saatlik sıralamada pilotlar, dünkü klasmana göre tersten start alacaklar. Malezya Grand Prix’si ise yarın TSİ 09.00’da başlayacak ve NTV’den naklen yayınlanacak. 
     
En büyük rakip, sıcak      FORMULA 1’DE pilotları ve araçları, rakipleri kadar Malezya’nın sıcağı da etkiliyor. Dünyanın en sıcak pist yarışı olarak kabul edilen Malezya Grand Prix’sinde geçen yıl hava sıcaklığı gölgede 33 dereceye, Sepang pistinin sıcaklığı ise 50 dereceye kadar yükselmişti. Lastiklerin şeker gibi eridiği pistte, pilotlar da araçların küçük kokpitinde adeta cehennemi yaşıyor. 
     
Telafi edeceğiz’      AVUSTRALYA’DAKİ hüsranın ardından Malezya’daki ilk sıralamada moral bulan Michael Schumacher iddialı konuştu. Dünkü bölümün Ferrari için umut verici olduğunu belirten Schumacher, "Büyük bir gün yaşadık. Hiç hata yapmadık ve pist çok temizdi. Son derece düzenli turlar çıkardım. Ferrari takımı olarak şu anki durumdan memnunuz. Kayıpları telafi edeceğiz" dedi. 
     



 SPOR 





























</TEXT>
</DOC>
