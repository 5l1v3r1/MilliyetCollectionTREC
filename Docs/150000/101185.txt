<DOC>
<DOCNO> 101185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur11.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş İstanbul'a geldi... 
</HEADLINE>
<TEXT>

     Devlet Bakanlığı görevinden istifa eden Kemal Derviş, Türk Hava Yolları'na ait bir uçakla İstanbul'a geldi. 
     Uçağı yarım saat rötar yapan Derviş, Atatürk Havalimanı'na indikten sonra Başbakanlık Ağırlama Odası'nda bir süre dinlendi. 
     Daha sonra Atatürk Havalimanı'ndan ayrılırken gazetecilerin ısrarlı sorularına karşın, Ankara'daki açıklamasından sonra başka bir açıklama yapmayacağını söyledi. 
     Derviş, daha sonra havalimanından ayrıldı. 
     Bu arada, Derviş ile aynı uçakta bulunan AKP Milletvekili Abdülkadir Aksu da Derviş ile uçakta siyaset konuşmadıklarını söyledi. Aksu, ''Benim prensibim değil. O söylemezse ben bir şey sormam. Sadece hayırlısı olsun dedim'' diye konuştu. 
     Aynı uçakla Bayındırlık Bakanı Abdülkadir Akcan da İstanrbul'a geldi. 
     





</TEXT>
</DOC>
