<DOC>
<DOCNO> 123230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/gun01.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudiler yola geldi 
</HEADLINE>
<TEXT>

Tarihi Osmanlı kalesini yeniden yapacaklarına dair söz veren, ancak sözünde durmayan Suudi Arabistan, bu kararından çark etti ve otel kompleksinin içine Ecyad Kalesi’nin birebir kopyasını yapmaya karar verdi 
     Suudi Arabistan’da Osmanlı döneminden kalma tarihi Ecyad kalesinin yıkılmasının ardından, aynı yerde geçen günlerde temeli atılan otel ve alışveriş kompleksinin planları içinde, kalenin replikası da birebir kopyası bulunuyor. 
     "Riyadhdaily.com.sa" internet sitesinde maketi gösterilen kompleksin içinde, kalenin bir replikası da yer alıyor. 
     
     Yeni bir gelişme değil 
     Suudi yetkililerin, başından beri kalenin yıkıldığı yere otel inşa edeceklerini söylediklerini hatırlatan kaynaklar, bu nedenle olayın "Kale yerine otel inşa ediyorlar" ya da "yeni bir gelişme" olarak değerlendirilmemesi gerektiğine işaret ediyor. 
     Aynı kaynaklar, Suudilerin aynı yere otel yapmaktan hiçbir zaman vazgeçmediğini, bu nedenle kalenin bulunduğu dağı tamamen yok ettiklerini belirtiyor. 
     Suudi Arabistan yetkililerinin daha önce kalenin yeniden inşa edileceğine dair söz verdiklerini, ancak nasıl ve nerede yapılacağından bahsetmediklerini bildiren kaynaklar, otel ve alışveriş merkezi kompleksi maketinde, kalenin replikasının yer aldığını ifade ediyor. 
     



 GÜNCEL 





















</TEXT>
</DOC>
