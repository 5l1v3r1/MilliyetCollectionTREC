<DOC>
<DOCNO> 137239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yasam/yas05.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İklimimiz değişiyor 
</HEADLINE>
<TEXT>

Devlet Meteoroloji İşleri Genel Müdürlüğü’nce yapılan bir araştırma, Türkiye ikliminin ılıman ve sıcak koşullara doğru gittiğini ortaya koydu 
     ANKARA Milliyet 

     Sıcaklıklar artıyor 
     GENEL Müdürlük Araştırma ve Bilgi İşlem Dairesi Başkanlığı uzmanlarından Doç. Dr. Murat Türkeş, Utku Sümer ve İsmail Demir’den oluşan grubun gerçekleştirdiği araştırma, Türkiye’nin yıllık ortalama sıcaklıklarının "ısınma" eğiliminde olduğunu, özellikle Akdeniz ve Güneydoğu Anadolu’daki ısınma oranlarının, her 10 yılda 0.07 - 0.34 derece arttığını ortaya çıkardı. 
     
     Karadeniz ısınıyor 
     YILLIK ilkbahar ortalama sıcaklıkları artış gösterirken, yaz ortalama sıcaklıklarında da Karadeniz’de ısınma eğilimi tespit edildi. Yıllık sonbahar ortalama sıcaklıkları azalırken, soğuma eğilimi Karadeniz ve Doğu Anadolu’nun orta bölümünde daha belirgin ortaya çıktı. Ayrıca batı ve doğu bölgelerinde gündüz sıcaklıklarında da artış saptandı. 
     
Yağışlı hava geliyor      ANKARA Milliyet 

     YURDUN güneybatı kesimleri, bugün Orta Akdeniz üzerinden gelen yeni bir yağışlı havanın etkisi altına girecek. Bugün, yarın ve çarşamba günü, Ege ve Akdeniz kıyılarında yağmur ve sağanak yağmur görülecek. İç ve Doğu bölgelerde ise kar yağışı etkili olacak. 
     
     



 YAŞAM 





















</TEXT>
</DOC>
