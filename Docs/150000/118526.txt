<DOC>
<DOCNO> 118526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko07.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Elmalarla armutları ayırdık 
</HEADLINE>
<TEXT>

     EKONOMİ SERVİSİ 

     Türkiye’de yatırım fonları iki ana kategoride inceleniyor. Sabit getirili faize dayalı enstrümanlara yatırım yapan B tipi yatırım fonları ve özellikle borsanın yükseldiği dönemlerde ön plana çıkan portföylerinde minimum yüzde 25 oranında hisse senedi bulunduran A Tipi Yatırım Fonları. Ancak söz konusu sınıflama doğru tercih yapma telaşında olan yatırımcı için yeterince yol gösterici mi Bu soruya evet’ cevabını vermek çok mümkün görünmüyor. 
     Yatırımcının ihtiyaçlarına cevap verecek doğru yatırım fonunu seçebilmesi için bu bilgi setinin bazı detaylarla zenginleştirilmesi gerekiyor. Yatırım fonu yatırımcısının zaman içerisinde bilinçlenirken diğer taraftan hangi enstrümana ne oranda yatırım yaptığının da farkına varmaya başlaması gerekiyor. 
     
     Bilgi karmaşasına son verdik 
     Yatırım fonu türü bazında analizler yatırımcı açısından yatırım fonlarına yeni bir bakış açısı getirecek. Bu yolla yatırımcı satın aldığı yatırım fonunun ana karakteri konusunda bilgi sahibi olacak. İhtiyacına ve tercihine uygun yatırım fonunu seçme konusunda daha bilinçli hareket edebilecek. 
     Bu sayfada yatırım fonları bazında yatırımcıya yeni bir düşünce tarzı sunmayı amaçladık. Yatırım fonlarını A ve B tipi yatırım fonu ana kategorilerinin dışında 14 alt tür bazında incelemeye tabii tuttuk. 
     Böylece sadece likit fon yatırımcısı 230’dan fazla farklı yatırım fonu arasında kaybolmadan kendi kategorisinde gerek analizlerini yapabilecek gerekse tercih ettiği yatırım fonunun performansını izleyebilecek. Bir anlamda yatırım fonu türleri bazında yapılan analizle elmalarla armutları ayırdık. 
     



 EKONOMİ 

























</TEXT>
</DOC>
