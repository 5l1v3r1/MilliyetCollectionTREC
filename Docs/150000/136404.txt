<DOC>
<DOCNO> 136404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo00a.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de özel gece 
</HEADLINE>
<TEXT>

A Milli Takım, 2004 Avrupa Şampiyonası Grup Elemeleri’nde İngiltere ile oynayacağı kritik maç öncesi son provasını Ukrayna önünde yapacak. Karşılaşma saat 20.30’da başlayacak 
İngiltere takipte      AVRUPA Şampiyonası’nda İngiltere ile oynayacağı kritik maçın hazırlıklarını sürdüren Milli Takımımız, bugün özel maçta İzmir’de Ukrayna ile karşılaşacak. Saat 20.30’da başlayacak olan karşılaşmayı Joseph Attark yönetecek. Öte yandan İngiltere Futbol Federasyonu, Türkiye - Ukrayna maçını yakın takibe aldı. Teknik Direktör Sven Goran Eriksson’un bugünkü karşılaşmayı yardımcılarından birine takip ettireceği öğrenildi. 
     
378. sınav      A MİLLİ Futbol Takımı, Ukrayna ile oynayacağı özel maçla birlikte, 378. karşılaşmasına çıkacak. Ay - Yıldızlı ekip, bugüne kadar oynadığı 377 maçta 125 galibiyet, 168 yenilgi ve 84 beraberlik elde etti. 463 kez fileleri sarsan Milli Takım, kalesinde 610 gol gördü. 
     
Ukrayna ile 2. kez      TÜRKİYE Ukrayna ile tarihinde ikinci kez karşı karşıya gelecek. Ay - Yıldızlı takım, güçlü rakibini daha önce yine özel maçta Samsun’da 3 - 2’lik skorla devirmeyi başarmıştı. 1996 yılında oynanan sınavda Türkiye’nin gollerini Hakan, Faruk ve Tugay atmıştı. 
     
TÜRKİYE - UKRAYNA      STAT İzmir Atatürk SAAT 20.30 
     HAKEM Joseph Attard YAYIN TRT1 
     
A Milliler’in Şubat karnesi      ŞUBAT ayında bugüne kadar toplam 19 maç oynayan Milli Takımımız, 5 galibiyet, 7 yenilgi ve 7 beraberlik elde etti. İşte Ay - Yıldızlı ekibin Şubat ayında oynadığı maçlar 
     
TARİH RAKİP TÜRÜ SONUC 1956 Macaristan Özel 3 - 1 1967 İspanya Resmi 0 - 0 1967 İrlanda Cum. Resmi 2 - 1 1973 Cezayir Özel 4 - 0 1973 İtalya Resmi 0 - 1 1976 Irak D Özel 0 - 0 1977 Bulgaristan Özel 2 - 0 1979 Cezayir Özel 0 - 1 1991 Yugoslavya Özel 1 - 1 1992 Finlandiya Özel 1 - 1 1993 Hollanda D Resmi 1 - 3 1994 Çek Cum. Özel 1 - 4 1995 Romanya Özel 1 - 1 1996 Belarus Özel 3 - 2 1997 Finlandiya Özel 1 - 1 1998 İsrail D Özel 0 - 4 2000 Norveç Özel 0 - 2 2001 Hollanda Özel 0 - 0 2002 Ekvador D Özel 0 - 1      
Şenol Güneş rekor arıyor      MİLLİ Takım Teknik Direktörü Şenol Güneş, Türk futbol tarihinde bir ilke imza atmak için Ukrayna maçının sonunu bekliyor. Ay - Yıldızlı ekibin başına 16 Ağustos 2000’de geçen Güneş, bu süreç içinde oynadığı 33 maçta 17 galibiyet elde etti. Zafer sayısı Fatih Terim ile eşit olan Güneş, bugünkü Ukrayna maçından da gülerek ayrılırsa, 18 galibiyetle en çok zafer alan hoca olacak. 
     
Rakamlarla Milli hocalar ŞENOL GÜNEŞ MAÇ G B M A Y 33 17 8 8 51 28      
FATİH TERİM MAÇ G B M A Y 34 17 8 9 47 36      
COŞKUN ÖZARI MAÇ G B M A Y 54 14 16 24 56 93      
MUSTAFA DENİZLİ MAÇ G B M A Y 37 12 10 15 51 54      
İzmir’de 6 yıl sonra      UKRAYNA ile kozlarını özel maçta paylaşacak olan Milli Takım, 6 yıl sonra İzmir’de maça çıkıyor. Türkiye, 80 yıllık tarihinde İzmir’de oynadığı toplam 32 milli maçta 13 galibiyet, 10 yenilgi, 9 da beraberlik alırken, bu maçlarda 41 gol atıp, 32 gol yedi 
     
     



 SPOR 


























</TEXT>
</DOC>
