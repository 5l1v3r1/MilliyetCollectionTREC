<DOC>
<DOCNO> 145211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun08.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un acil mali önlem paketinde Türkiye'ye 1 milyar dolar... 
</HEADLINE>
<TEXT>

     ABD Başkanı George W.Bush'un Kongre'den talep etmeye hazırlandığı 74.7 milyar dolarlık acil mali önlem paketinde ''Türkiye için 1 milyar dolarlık yardım bulunduğu'' kaydedildi. 
     ABD'li bir üst düzey yetkili, mali önlem paketi hakkında bilgi verirken, savaştan dolayı mali kayba uğrayan havayolu şirketlerine para verilmeyeceğini belirtti. 
     Öte yandan ABD Savunma Bakanlığı Pentagon'dan ismini açıklamak istemeyen bir yetkili ise, 62.6 milyar dolarlık acil ödenek çıkmaması durumunda Irak savaşı için ayrılan paranın Mayıs ayında bitebileceğini ifade etti. 
     Söz konusu yetkili, Pentagon'un ''Irak'taki askeri yapılanma için 30.3 milyar dolar, savaşın kendisi için 13.1 milyar dolar, geçiş ve istikrar dönemi için 12 milyar dolar ve çatışmada kullanılan silah, cephane ve teçhizatın taşınması için 7.2 milyar dolara'' ihtiyacı olduğunu söyledi. 
     
</TEXT>
</DOC>
