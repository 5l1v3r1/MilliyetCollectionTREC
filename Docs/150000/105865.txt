<DOC>
<DOCNO> 105865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/sazak.html </URL>
<DATE> 2002/09/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezen’e DEHAP çengeli 
</HEADLINE>
<TEXT>

     Fikri Sağlar umutlu konuşuyor SHP olarak baştan beri sol eksende bir çatı parti oluşturmaya çalışıyorduk. Karayalçın bunu Derviş’e önerdi ama gerçekleşmedi, CHP merkeze yöneldi, oysa AKP’nin karşısında bu düzene muhalefet edenlerin birleşecekleri bir adres gerekiyor. HADEP, ÖDP, EMEP ve SHP’nin katılımıyla solda yeni bir sinerji yaratacağız. Bunu sağlarsak barajı rahat geçeriz. Oylarımız yüzde 15’i bulur.’ 
     SHP Genel Sekreteri Sağlar’ın gösterdiği adres, seçim işbirliği yapacak partilerin listelerinden aday olacakları, DEHAP. 
     Demokrat Halk Partisi. 
     Ankara’daki görüşmeler hayli ilerlemiş. 
     Murat Karayalçın SHP , Murat Bozlak HADEP , Ufuk Uras ÖDP arasındaki ilke birliği bozulmazsa, DEHAP çatısı altındaki ittifak en geç cuma günü açıklanacak. Parti liderliğini Karayalçın’ın üstlenmesi bekleniyor. 
     30 Ağustos konserleriyle öne çıkan sanatçı Sezen Aksu’ya da adaylık önerisi götürülecek. Kültür eski Bakanı Sağlar, Aksu’nun Türkiye sorunlarına duyarlı bir sanatçı olarak toplumsal barışa büyük katkıda bulunduğunu ve kendisine milletvekili adaylığı’ önereceklerini açıkladı. 
     DEHAP şemsiyesi altında seçime katılacak partiler arasında sadece HADEP’in barajı yakalama şansı var. Ancak HADEP’in son seçimde yüzde 5 olan ve anketlerde yüzde 7 - 8 dolayında gözüken oylarını artırabilmesi için mutlaka seçim işbirliği’ne gitmesi gerekiyor. Geç kurulduğu için 3 Kasım seçimlerine girme olanağı bulamayan SHP, şimdiden 68 ilde örgütlenmiş ve 30 bin dolayında üyesi bulunuyor. ÖDP’nin de son seçimde parlak bir sonuç almadığı biliniyor. Dolayısıyla bu ittifakın lokomotifi Güneydoğu’da, İstanbul, İzmir, Mersin gibi metropollerde yaşayan Kürt kökenli yurttaşlarımız olacak. 
     SHP, benzer ittifakı 1991 seçimlerinde HEP’le yapmış, Türkiye’de siyasi iklimi yumuşatmaya yönelik girişimin sonuçları iki partiye de pahalıya patlamıştı. 
     Fikri Sağlar, o zamanki dersler ışığında HADEP’in etnik kimlik ve bölgecilik siyaseti yapmak yerine Türkiye partisi olmaya çalıştığını, SHP’nin önerdiği çatı parti’de buluşmaları halinde, toplumsal barış ve kalkınma’ programıyla Meclis’te hizmet vereceklerini savunuyor. 
     Sağlar’a göre sorun çözen’ bir parti olacaklarını belirterek şunları söylüyor 
     Türkiye bu yıl bütçeden toplam yatırım bedeli olarak 5 ayda 3.5 trilyonluk ihaleyi zorlukla açarken, savunma ihalelerine ayrılan pay bunun 10 katıdır. İç barış tam olarak sağlanamadığı için bu ihaleler yapılıyor. Bu ekonomi yoksulluğu besliyor. Biz dışlanmış, mağdur çoğunluğun partisi olacağız. İç barışı gerçekleştireceğiz. O zaman kaynaklar daha çok kalkınmaya, işsizliğin önlenmesine, Güneydoğu ekonomisinin canlanmasına aktarılacak.’ 
     HADEP’i Meclis’e taşıma eleştirilerine gülüp geçiyor, Sağlar 
     Biz kahramanca iş yapıyoruz, Doğu’yla Batı’yı barıştırmak üzere yola çıkıyoruz. Barajı rahat geçeriz.’ 
     Önce ittifakı görelim 
     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
