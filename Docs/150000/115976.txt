<DOC>
<DOCNO> 115976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sonspo04.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş İspanya'ya gitti... 
</HEADLINE>
<TEXT>

     Beşiktaş, Alaves ile yapacağı UEFA Kupası ikinci tur ilk maçı için bugün İspanya'ya gitti. 
     Teknik direktör Mircea Lucescu, cezalı olmasına rağmen Tümer'i takımla birlikte İspanya kafilesine katarken, sakatlığı süren Ahmet Dursun ise İstanbul'da kaldı. Ayrıca Zafer, Niyazi, Eser ve genç kaleci Yasin Yıldız da istanbul'da kalan oyuncular arasında yer aldı. 
     Bu arada Beşiktaş kafilesi yoğun trafik nedeniyle Atatürk Havalimanı'na ancak uçağın kalkış saatinde gelebildi. 
     Futbolcular konuşma yasağı nedeniyle Atatürk Havalimanı'nda herhangi bir açıklama yapmazken, Lucescu da geç kalındığı için basın mensuplarının sorularını yanıtlamadı. 
     Beşiktaş kafilesi ile birlikte kulüp başkanı Serdar Bilgili ve yöneticilerin büyük bir bölümü de İspanya'ya gitti. 
     Asbaşkan Yıldırım Demirören ise, İspanya'dan avantajlı bir skorla dönmek amacında olduklarını belirterek, ''Bizim UEFA Kupası'nda hedefimiz çok büyük, şimdi ikinci turdaki rakibimiz karşısında son haftalardaki iyi futbolumuzu sergileyip ilk maçtan güzel bir skorla ayrılmayı planlıyoruz'' dedi. 
     Diğer yandan Lucescu, havalimanında geç kalındığı için futbolcuların alış-veriş yapmalarına izin vermeyip, direkt uçağa yönelmelerini istedi. 

     
</TEXT>
</DOC>
