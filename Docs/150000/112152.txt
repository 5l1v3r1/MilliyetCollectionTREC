<DOC>
<DOCNO> 112152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/spo02.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER ÇOK BÜYÜK 
</HEADLINE>
<TEXT>

Sarı-Lacivertliler’in UEFA Kupası ikinci turundaki rakibi Panathinaikos’da eşleşmenin şoku yaşanıyor. Teknik Direktör Santos, "İşimiz kolay değil" dedi 
     YORGO KIRBAKİ Atina 

     Yakından izledim’ 
     FENERBAHÇE’NİN UEFA Kupası ikinci turunda eşleştiği Panathinaikos, kurayı şanssızlık olarak değerlendirildi. Yunan ekibinin Portekizli Teknik Direktörü Fernando Santos, "Fenerbahçe büyük bir takım" dedi. Tecrübeli teknik adam, Fenerbahçe’yi yakından izlediğini dile getirip, "Ortega gibi büyük bir yıldızları var. Bildiğim tek şey işimiz kolay olmayacak" diye konuştu. 
     
     Rövanş avantaj’ 
     SANTOS sözlerini şöyle sürdürdü "Kolay maç olmayacağını biliyorum. Maçlar öncesinde söyleyebileceğim en önemli nokta rövanşı evimizde oynayacak olmamız. Bu bizim için avantaj olacak." Öte yandan Santos ve yardımcısı Zaic’in Adanaspor maçını izleyeceği öğrenildi. Finlandiyalı oyuncu Kolka ise "Türk - Yunan ilişkileri sportif açıdan sorunsuz noktalanacaktır" dedi. 
     
     Rakibimiz güçlü’ 
     PANATHİNAİKOS’UN başarılı oyuncularından Konstantinidis ise güçlü bir rakibe düştüklerini iddia etti. Başarılı futbolcu, "Daha kolay bir kura çekebilirdik. Fenerbahçe güçlü bir takım. Turu atlamak elimizde, ama herşey iki maçta da nasıl oynayacağımıza bağlı. Bizim İstanbul’da karşılaşacağımız ortamın aynısını, Fenerbahçe de Atina’da bulacak" yorumunu yaptı. 
     
Dostluk uyarısı      YUNAN Futbol Federasyonu EPO Uluslararası İlişkiler Sorumlusu Teodoros Teodoridis, Panathinaikos - Fenerbahçe maçlarının, 2008 Avrupa Şampiyonası’na ev sahipliği yapma yolunda büyük önem taşıdığını söyledi. Teodoridis, "İlk maç da, rövanş da riskli. Taraftarlar için sıkı tedbirler alınmalı. Bu sınavlar, iki ülke adına artı puan kazandırmalı" dedi. 
     
Lorant’a söz hakkı      YUSUF KOBAL 

     Stevic örnek oldu 
     FENERBAHÇE Yönetimi, Ocak ayında yeniden açılacak olan transfer borsası için şimdiden düğmeye basıyor. Sarı - Lacivertli yönetim, Steviç konusunda iyi tercih yapan Alman teknik adama transferde tam yetki vermeye hazırlanıyor. UEFA Kupası’nda üst turlara çıkılması durumunda, yıldız bir oyuncu transfer etmek isteyen Fenerbahçe, birçok alternatif isim üzerinde inceleme yapıyor. 
     
     Ailton ilk aday 
     TEKNİK Direktör Lorant’ın liste başında yer alan ilk adayı Werder Bremen’de forma giyen Ailton. Brezilyalı futbolcunun, UEFA Kupası’nda bu sezon maç oynaması nedeniyle, ilerleyen turlarda Avrupa’da Fenerbahçe forması giyme şansı bulunmuyor. Yönetim, zorlu maratonda Avrupa Kupaları’nda havlu atması durumunda Lorant’ın ısrarla istediği Ailton’u lig için transfer etmeyi planlıyor. 
     
Mustafa Doğan’a anlamlı ziyaret      ALMANYA’DA ameliyat olan Mustafa Doğan’ı ilk ziyaret eden Teknik Direktör Werner Lorant oldu. Bir hafta daha koltuk değnekleriyle gezecek olan gurbetçi oyuncunun Lorant’a, "Yaklaşık beş hafta tam kapasiteyle oynayamam" dediği öğrenildi. Operasyonu başarıyla gerçekleştiren doktor ise menisküsün tamamıyla alındığını ve sahalara dönüş süresinin bu yüzden uzadığını açıkladı. 
     
Devlerden derbi erteleme talebi      2 Kasım’da Fenerbahçe ile Beşiktaş arasında oynanacak olan derbi maçının ertelenmesi için iki kulübün İstanbul Valiliği’ne başvurduğu bildirildi. Ezeli rakiplerin karşılaşmayı 3 Kasım seçim günü saat 20.00 veya 21.00’de oynamayı talep ettiği öğrenildi. Valiliğin önümüzdeki günlerde Fenerbahçe ve Beşiktaş’ın başvurusunu değerlendirip, maç tarihini belirleyeceği öğrenildi. 
     
Özaydınlı’dan Altay’a tepki      FENERBAHÇE yöneticilerinden Murat Özaydınlı, Altaylı yöneticileri sert bir dille eleştirdi. Özaydınlı, "Özürleri kabahatlerinden büyük. Halen bağıranlar Galatasaraylı bir azınlıktı diyorlar. O zaman aralarından neden atmadılar. Bu savunma asla kabul edilemez. Acaba kendilerine bu kadar kalabalık bir koro küfür etseydi ne yaparlardı " diye konuştu. 
     
Bunalım bitti ruh geri geldi’      İKİNCİ Başkan Nihat Özdemir, Fenerbahçe’nin son haftalardaki çıkışıyla sıkıntılı günleri atlattığını iddia etti. Futbolcuların özgüvenlerini yeniden kazandıklarını açıklayan Özdemir şunları söyledi "Bundan sonra daha iyi günler yakında. Patlamamız devam edecek. Yakın bir zamanda, zirvedeki yerimizi alacağımıza inancım kesinlikle tam." 
     



 SPOR 




























</TEXT>
</DOC>
