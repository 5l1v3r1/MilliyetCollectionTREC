<DOC>
<DOCNO> 133471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo14.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenç Kurtar Fenerbahçe karşısındaki skor aldatmasın 
</HEADLINE>
<TEXT>

     Fenerbahçe ile dün yaptığı hazırlık maçını 4-0 kaybeden Kocaelispor, farklı skora karşın ortaya konulan futboldan memnun. 
     Teknik Direktör Güvenç Kurtar, Fenerbahçe maçında eksiklerini görme şansı bulduklarını belirterek, ''Skor aldatmasın, 65 dakika iyi mücadele ettik'' dedi. 
     Antalya'da faydalı bir kamp dönemi geçirdiklerini ifade eden Kurtar, şunları kaydetti 
     ''Kampta güç depoladık, teknik ve taktiksel anlamda eksiklerimiz var. Onları da bu hafta gidereceğiz. Bu arada, kamp sırasında birçok futbolcu denedik, bu da yararlı oldu. Ekonomik olarak yük getirmeyen, ancak kaliteli futbolcuları, hafta sonuna kadar renklerimize dahil edeceğiz.'' Bugün ve yarını dinlenerek geçirecek olan Körfez ekibi, çarşamba günü çalışmalarına devam edecek. 
     Öte yandan, Gençlerbirliği ile cuma günü İzmit'te bir hazırlık maçı yapılacağı bildirildi. 
     





</TEXT>
</DOC>
