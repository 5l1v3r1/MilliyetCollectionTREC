<DOC>
<DOCNO> 133965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko03.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur zammında yüzde 5 planı 
</HEADLINE>
<TEXT>

Hükümet, yılbaşında yüzde 5 zam yapılan memura, yılın geri kalanında da sadece yüzde 5 zam yaparak harcamalarda tasarruf planlıyor. Ayrıca otoyol ve köprülere de zam yapılarak, kaynak yaratılacak 
     ANKARA Milliyet 

     Yüzde 6.5’ten yüzde 6.8’e çekilmesi öngörülen 2003 yılı faizdışı fazla FDF hedefine ulaşılması için ekonomi yönetiminin üzerinde çalıştığı ikinci önlemler paketinin toplam tutarının 6.5 katrilyon liraya ulaştığı öğrenildi. 
     Personel harcamalarını kısmak isteyen hükümetin, memura ikinci yarıyılda yüzde 5 zam yapmayı planladığı belirtiliyor. Bilindiği gibi memura yıl başında yüzde 5 zam yapılmış, yılın geri kalanı için de sadece yüzde 7 oranında ikinci bir zam planlandığı belirtilmişti. 
     
     Tasarruf hedefi 5.1 katrilyon 
     Önceki gün başlayan ve dün de devam eden Yüksek Planlama Kurulu YPK toplantısında, FDF hedefinin tutması için alınacak tedbirler görüşüldü. Dün saat 16.00’da başlayan toplantıda, makro büyüklükler yeniden ele alınarak, ayrıntılar gözden geçirildi. Hedeflenen FDF’ye ulaşılması konusunda daha önce KİT’lerden GSMH’nin yüzde 1’i oranında beklenen katkı yüzde 1.2 olarak belirlendi. 
     İlk tedbirler paketinden GSMH’nin yüzde 1.7’si kadar kaynak sağlamayı hedefleyen hükümetin, ikinci tedbirler paketinin beklentisi 2003 GSMH’sinin yüzde 1.8’i olarak belirlendi. İkinci ek önlemler paketinde harcamalarda tasarrufa yönelik öncelikli önlemlerin tutarı yaklaşık 5.1 katrilyon lira, gelir artırmaya yönelik öncelikli önlemlerin tutarı ise yaklaşık 1.4 katrilyon lira düzeyinde bulunuyor. 
     Hükümetin hazırladığı ikinci paketin gelir artırıcı kalemleri arasında otoyol ve köprü geçiş ücretlerine zam, dış proje KDV ödemeleri hasılatında artış ile bazı vergi kalemlerine ilaveler bulunuyor. Paket kapsamında öngörülen bazı tedbirler şöyle 

</TEXT>
</DOC>
