<DOC>
<DOCNO> 125042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur10.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali milat kaldırılıyor... 
</HEADLINE>
<TEXT>

     Mali miladı kaldıran yasa tasarısı yarın TBMM Plan ve Bütçe Komisyonu'nda görüşülecek. 
     Gelir Vergisi Kanunu, Vergi Usul Kanunu, 4306 sayılı Kanun ve 4481 Sayılı Kanunda Değişiklik Yapılması Hakkındaki Yasa Tasarısı'nda, ''Mali Milat ve Nereden Buldun '' uygulamasına son verilmesinin yanı sıra bütçe gelirlerini arttırıcı düzenlemelere de gidiliyor. 
     Yürütme ve yürürlük maddeleriyle birlikte 13 maddeden oluşan tasarıya göre, Radyo ve Televizyon Üst Kurulu, Rekabet Kurumu ve diğer bağımsız kurullar ile İstanbul Menkul Kıymetler Borsası'nın İMKB 2002 yılı sonu itibarıyla faiz, repo, pay, alım-satım farkı ve diğer adlarla elde ettikleri her türlü gelir ile 2003 başından itibaren belirlenecek orandaki gelirleri, bütçeye gelir kaydedilmek üzere Maliye Bakanlığı hesabına yatırılacak. 
     Tasarının 18 Aralık Çarşamba günü de TBMM Genel Kurulu'nda ele alınması bekleniyor. 
     





</TEXT>
</DOC>
