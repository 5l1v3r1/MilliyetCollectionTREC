<DOC>
<DOCNO> 134550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/siyaset/siy05.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan Kıbrıs’a devam 
</HEADLINE>
<TEXT>
Çözümsüzlük isteyenler var 
AKP lideri, "Türkiye’nin önünü tıkayan politikaları değiştirmeye kararlıyız" dedi 
     ANKARA Milliyet 

     AKP lideri Recep Tayyip Erdoğan, Kıbrıs konusunda çözümsüzlük siyasetinden fayda uman çevreler bulunduğunu belirterek, "Türkiye’nin ve halkın önünü tıkayan politikaları değiştirmeye kararlıyız" dedi. 
     Erdoğan, Milli Güvenlik Kurulu’nun önceki günkü toplantısında KKTC Cumhurbaşkanı Rauf Denktaş’a destek kararının çıkmasının ardından Kıbrıs konusundaki çıkışını sürdürdü. AKP Kurucular Kurulu’nun tüzükte genel başkanın yetkilerini artırmak amacıyla düzenlediği toplantıda Kıbrıs ağırlıklı bir değerlendirme yapan Erdoğan, şunları söyledi 
     "Biz bir defa ver, kurtul demiyoruz, çöz, yaşat diyoruz. Kimse bu meselelerde duyguları kapma yarışına girmesin. Boy göstermesin. İç politika malzemesi yapmasın. Boy gösterenler, Türkiye’yi daha önce yönetti. Bu ülkeyi yönetirken Türk Milli Takımı’nı Kuzey Kıbrıs’a götürüp milli maç yaptırabildiler mi Onları Türkiye’ye getirebildiler mi Ama Güney Kıbrıs’a götürüp orada maç yaptırdınız. Milletin ruh dünyasını tahrik etmeyin." 
     
     Erdoğan’a Irak sorusu 
     Toplantısının ardından Başbakan Gül’le Bilkent Otel’de yemek yiyen Erdoğan, "Meclis’ten Irak’la ilgili karar çıkması konusunda sıkıntınız var mı " sorusunu ise şöyle yanıtladı "Bunu şimdi parlamentodaki arkadaşlarımla ve muhalefetle görüşmeden söylemek yanlış olur. Kaldı ki bu konu ile ilgili zannediyorum ki muhalefet de bilgilendirilecektir. Bu süreç ile ilgili bilgilendirmelerden sonra da eğer parlamentoya gelirse, müzakerelerle parlamento hür iradesini kullanacaktır." 
     



 SİYASET 



















</TEXT>
</DOC>
