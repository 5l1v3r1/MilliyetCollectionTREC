<DOC>
<DOCNO> 144463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/akyol.html </URL>
<DATE> 2003/03/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çirkin Amerikalı’ 
</HEADLINE>
<TEXT>

     "Western filmlerinde iyi adam’ önce taraftarlarını toplar, müfrezesini kurar sonra onlarla birlikte kasabaya saldırarak kötü adam’ı yakalar. Bush ise tam tersini yapıyor, kasabaya tek başına saldırıyor, ondan sonra müfrezesini, taraftarlarını oluşturmayı düşünüyor." 
     Gerçekten Bush yönetimi dost ve müttefiklerini kırıp dökmüştür. İşte Irak’a kendi başına saldırıyor. 
     Dostları kırmanın bir çılgınlık olduğunu vurgulayan Friedman, Bush takımının davranış bozukluğundan "beyin ameliyatına" lobotomy ihtiyacının olduğunu yazıyor NYT, 19 Mart 2003 
     Eski ABD Başkanı Carter da Bush yönetimine benzer eleştirilerde bulundu. Amerikan basınında böyle eleştiriler çok çıkıyor. Newsweek’in başyazarı ünlü siyaset bilimci Fareed Zakeriya da Bush yönetiminin "her ağzını açtığında bir dost kaybettiğini" yazdı. 
     
     AKP hükümetinin ikinci tezkereyi kabul ettirmek için enerjik davranmadığı, ondan sonra da ayak sürüyerek "Kuzey Cephesi" kartını elden kaçırdığı doğrudur. 
     Sadece ekonomik değil, askeri alanda da önemli imkanları elden kaçırdık. Mesela "her askeri kademede Amerikan komutanının yanında bir Türk komutanının da bulunması" imkanını elden kaçırdık 
     Ve işte şimdi Kuzey Irak’a girmemiz sorun oluyor 
     Hükümetin bu başarısızlığında "uluslararası yasallık, oydaşma, insanlık suçu, Bush da kim oluyor " gibi kavramlarla yapılan frenlemelerin rolü oldu. Hükümet de gereken vizyonu ve cesareti gösteremedi... 
     Ama bir sebep daha var "Kovboy"un ikide bir silah gösterir gibi Türkiye’yi tehdit etmesi .. Bu yüzden Ankara şüphelere kapıldı, müzakereler uzayıp gitti... 
     Powell, zabıtlara geçen telefon konuşmalarında "Kuzey Irak’ta asker konuşlandırmanızı onaylıyoruz, siz de hava sahasını açın" diyor. 
     Hava sahası tezkeresi Meclis’te kabul edilince, Amerikalılar "Kuzey Irak’a giremezsiniz" demeye başlıyor, Powell da bunu tekrarlıyor 
     
     TÜRK - Amerikan ilişkileri ciddi surette zedelenmiştir. Türkiye bundan çok zarar görür. Ama Amerika da zarar görür. 
     Herhalde "kovboy" koca imparatorluğun tepesinden bakınca Türkiye’yi küçümsüyor 
     Halbuki koca Amerika alelacele oluşturduğu "koalisyon listesi"nde sayıyı artırmak için Eritre ve Somali’ye bile muhtaç oldu 
     Dünyada ve Türkiye’de "Çirkin Amerikalı" imajı tekrar çığ gibi büyüyor 
     Abdullah Gül’ün dün Brüksel’de görüştüğü Avrupa dışişleri bakanlarının pek çoğunun da "Amerika’nın hoyrat tavırlarından" yakındığını belirtmeliyim. 
     NATO’yu, AB’yi kim çatlattı 
     Türkiye ile Avrupa arasında bir yakınlaşmanın başlaması sevindiricidir. İsrail’e iki gün önce 10 milyar dolar veren Amerika "Türkiye’ye yardım yok" dediği sırada, Avrupa’nın Türkiye’ye ekonomik destek konusunu masaya alması elbette güzel... Ama bu ABD ile sorunlarımızı dengelemez. 
     ABD’nin de Türkiye’ye ihtiyacı vardır. Türk - Amerikan ilişkileri tamir edilmelidir. Hem Ankara hem Washington artık daha rasyonel ve yapıcı olmak zorundadır. 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
