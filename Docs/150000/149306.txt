<DOC>
<DOCNO> 149306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun12.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat, sakin bir gece geçirdi... 
</HEADLINE>
<TEXT>

     Irak'ın başkenti Bağdat, karanlık içinde sakin bir gece geçirdi. 
     Bazı semtlerde ara sıra hafif silah sesleri duyuldu ve Amerikan ve İngiliz helikopterlerinin de Bağdat semalarında çok alçaktan uçtukları görüldü. 
     Necef'te Şiilerin Bilim Meclisi'nin yayınladığı, halktan yağmalama eylemleri yapmamalarının istendiği bildiriden sonra, bu sabah yağmalamanın azaldığı görüldü. Ancak yine aralarında Enformasyon Bakanlığı binasının da bulunduğu bazı yerlerin yağmalandığı görüldü. 
     Samsung şirketinin 6 katlı binasında bırakılan eşyalar da dün akşam bazı silahlı kişiler tarafından yağmalandı. 
     Yağmalanan ve ateşe verilen Irak Merkez Bankası'ndaki yangın da hala sürüyor. Bu arada, Amerikan askerlerinin Bağdat sokaklarında yayılması sonucu, insanlar askerlere güvenerek dışarı çıkmaya başladı ve böylece Bağdat sokakları biraz olsun canlandı. 
     Medya mensuplarının kaldığı Filistin ve Sheraton otellerine, Amerikan askerleri de yerleşti. 
     Bu sabah aralarında mühendislerin bulunduğu kalabalık bir grup bu otellere gelerek, Amerikan askerlerine elektrikleri onarma başvurusunda bulundu. 
     BBC radyosundan Arapça yayınlanan bildiride de, Bağdatlılara güvenliği korumada yardım için Amerikalılara müracaat etmeleri çağrısında bulunuldu. 
     





</TEXT>
</DOC>
