<DOC>
<DOCNO> 118579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas06.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte uçan taksi’ 
</HEADLINE>
<TEXT>

Bir Amerikalı mucit, kent içi ulaşımda herkesin rahatça kullanabileceği tuhaf bir uçak’ icat etti 
     DIŞ HABERLER SERVİSİ 

     Yaklaşık 100 yıl önce Wright Kardeşler’in birkaç yüz metre gidebilen uçakları ile başlattığı havacılık yarışında, bugün birçok amatör mucit kendilerine bir kulvar açma arayışında. 
     İtalya’da yaşayan 57 yaşındaki Amerikalı mucit Patrick Peebles’ın geliştirdiği "FanWing" isimli küçük uçak da, dikine havalanabilme, hava boşluklarından etkilenmeme, yüksek manevra kabiliyeti gibi özellikleriyle bu yarışta önemli virajlardan biri olacak. İngiliz Independent gazetesi Peebles’ın bu buluşunu 21. yüzyıl havacılığının önemli gelişmelerinden biri olarak tanımlıyor. Peebles’ın, İngiltere hükümetinin yardımlarıyla geliştirdiği "FanWing", 100 beygirlik bir motorla iki ton yük taşıyabiliyor. Bu "Fanwing"i helikopterlerden daha kullanışlı ve maliyeti daha düşük bir konuma getiriyor. 
     Uzmanlara göre "FanWing"in gelecekteki kullanım alanları şunlar olacak 

</TEXT>
</DOC>
