<DOC>
<DOCNO> 127808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sonspo05.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Ülkerspor'un yenilgisiz liderliği sürüyor... 
</HEADLINE>
<TEXT>

     Türkiye Basketbol Ligi'nde TBL Ülkerspor, yenilgisiz liderliğini 11. hafta sonunda da sürdürdü. 
     Lider Ülkerspor, deplasmanda son haftaların başarılı ekibi OYAK Renault'yu 26 sayı farkla yenerek, 22 puanla zirvedeki yerini korurken, Bursa ekibi son 4 maçta ilk yenilgisini aldı. 
     2. sıradaki Efes Pilsen, bu sezon düş kırıklığı yaratan sonuçlar alan Darüşşafaka önünde farklı skorla galip gelerek, üstüste 10. maçından da galibiyetle ayrılırken Darüşşafaka, son 6 haftada 5. yenilgisini almış oldu. 
     Haftanın en önemli karşılaşmasında, 6. durumdaki Türk Telekomspor, 3. sıradaki Galatasaray'ı, sürekli önde götürdüğü karşılaşmada Ankara'da yenerek, rakibine ligdeki 3. yenilgisini tattırdı. 
     İlk 7 sıranın değişmediği ligin 11. haftasında, son sıralardaki zorlu mücadelede Ankara Büyük Kolej, deplasmanda İTÜ'yü yenerek galibiyet sayısını 4'e çıkarmayı başardı. 
     Türkiye Bayanlar Basketbol Ligi'ne TBBL ise geçen hafta, yılbaşı tatili nedeniyle ara verildi. 
     





</TEXT>
</DOC>
