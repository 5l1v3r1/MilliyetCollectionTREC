<DOC>
<DOCNO> 122900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/ekonomi/eko05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, programı çok beğendi 
</HEADLINE>
<TEXT>

Başbakan Abdullah Gül, Deppler’in hükümetin gerçekçi programını gördükten sonra, Dış piyasaların size neden güvendiklerini şimdi anladım’ dediğini belirtti 
     OKTAY ENSARİ Kayseri DHA 

     Başbakan Abdullah Gül, "Gerçekçi ve realist programımızı IMF de çok beğendi. Ekonomik güveni yeniden sağlayacağız" dedi. IMF Avrupa Birinci Bölge Direktörü Michael Deppler başkanlığındaki heyetle görüşmelerin olumlu geçtiğini belirten Gül, şunları söyledi 
     
     Şimdi anladım’ dedi 
     "IMF de realist programımızı gördü. Deppler, uluslararası piyasaların neden ikna olduğunu, programı görünce Şimdi daha iyi anladım’ dedi. Köklü reformlar içeren gerçekçi ve realist programımız ve gereksiz harcamaları kısıtlayan tavrımızı görünce, reform programımızı dinleyince, yabancı piyasaların da neden ümitli olduklarını anladıklarını ifade etti. Onlara kendi evimizi kendimizin düzene koyacağımızı da söyledim. Ekonomik güveni sağlayacağız ve yeniden tesis edeceğiz. Sağladığımız güven ortamının içerde ve dışarıda etkili olmasıyla, 10 yıldır ilk kez dışarda uzun vadeli borçlanma, iç piyasada ise, yine ilk kez bir yılı geçen vadede borçlanma gerçekleşti. Faizler ise, makul seviyeye düşmeye, yani reel oranlara dönmeye başladı." 
     
Vergide oranlar düşecek, af yok’      Başbakan Abdullah Gül, vergi affının söz konusu olmadığını söyledi. Gül, TGRT’de katıldığı televizyon programında, şunları söyledi 
     "Vergi oranlarını düşüreceğiz, ama af getirmeyeceğiz. Çünkü vergi affı vergisini ödeyene haksızlıktır. Özellikle mazot fiyatları üzerinde çalışıyoruz. Çünkü köylünün en önemli girdisi. Kaynağını bulmadan da yapamazsınız. Merkez Bankası para basmayacağına göre, bağımsız olduğuna göre kaynak bulmak zorundayız" dedi. 
     



 EKONOMİ 




















</TEXT>
</DOC>
