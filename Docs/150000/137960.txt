<DOC>
<DOCNO> 137960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko32.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaat Fuarı İstanbul'da açıldı... 
</HEADLINE>
<TEXT>

     15. İstanbul Uluslararası Yapı-İnşaat Teknikleri, Sistemleri ve Malzemeleri Endüstriyel Fuarı, İstanbul'da açıldı. 
     İnterteks Uluslararası Fuarcılık A.Ş. tarafından Lütfi Kırdar Uluslararası Kongre ve Sergi Sarayı'nda düzenlenen fuarda, inşaat yapı malzemelerinden dekorasyona kadar pek çok ürün sergileniyor. 
     Fuar, bu yıl Ulusal Ahşap Birliği ile İnterteks Fuarcılık'ın yaptığı anlaşma çerçevesinde ziyaretçilerin ahşabı tanıması için çeşitli etkinliklere de ev sahipliği edecek. 
     Bu etkinlikler kapsamında yapılacak ''Çevre, Enerji, Ahşap'', ''Geleneksel Yapılar'' ve ''Çağdaş Yapılar'' konulu seminerlerde, yüzyıllar boyunca insanların barınma ihtiyaçlarına cevap veren en temel malzeme olan ahşabın deprem ve yangın gibi doğal afetlere dayanıklılığı konusuna dikkat çekilecek. 
     Fuar, 23 Şubat tarihine kadar 12.00-20.00 saatleri arasında gezilebilecek. 
     





</TEXT>
</DOC>
