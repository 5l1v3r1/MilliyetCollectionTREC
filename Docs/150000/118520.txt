<DOC>
<DOCNO> 118520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko03.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cıvata’nın diyerek yatları kaçıramadı 
</HEADLINE>
<TEXT>

İktisat Bankası’nın eski sahibi Erol Aksoy’un yatlarını Doğuş Çelik Cıvata’ya ait göstermesine karşın gereken yasal işlemlerin yürütüldüğünü belirten BDDK yetkileri, yatların satılacağını bildirdi 
     KADİFE ŞAHİN 

     2001 yılında el konulan İktisat Bankası’nın eski sahibi Erol Aksoy’un oturduğu yalı gibi kendisine ait olan yatları da Doğuş Çelik Cıvata A.Ş’ye ait göstererek devletten kaçırmaya çalıştığı ortaya çıktı. 
     Konu ile ilgili gelişmelerin yeni olmadığını belirten Bankacılık Düzenleme ve Denetleme Kurumu BDDK yetkilileri, gereken önlemlerin alındığını ve yatların satışının yapılacağını belirtti. 
     Aksoy’un, 15 Mart 2001 tarihinde Tasarruf Mevduatı Sigorta Fonu TMSF yönetimine geçtikten sonra Sümerbank ile birleştilerek kapatılan İktisat Bankası’ndan dolayı devlete 1 milyar 200 milyon dolar düzeyinde borcu bulunuyor. 
     
     Bir gecede devir 
     Aksoy, BDDK Tahsilat Dairesi yetkilileri 1.2 milyar dolarlık zararın tahsil edilmesi için haciz işlemleri başlatırken haciz tedbirlerini önlemek için muvazaalı işlemlerde bulundu. 
     Aksoy’un bu tür işlemlerine ilişkin kamuoyuna yansıyan ilk gelişme Yeniköy’de bulunan Tahsin Bey Yalısı’nda yaşandı. Hacze giden BDDK görevlileri ünlü yalının Aksoy’a değil, Doğuş Çelik Cıvata’ya ait olduğu cevabı ile karşılaştıkları için işlem gerçekleştirilememişti. 
     Aksoy’un yalı için bir gece yarısı gerçekleştirdiği’ iddia edilen "şirket devir"’ operasyonu kendisine ait olan ve yaz aylarında yapılan operasyonlar ile BDDK’nın eline geçen yatlar için de yaptığı belirtiliyor. 
     Aksoy’un şirketi Edatur Turizm A.Ş üzerine görünen Pearl ve Virgo isimli yatlar, Doğuş Çelik Cıvata A.Ş’ye devredildi. 
     



 EKONOMİ 

























</TEXT>
</DOC>
