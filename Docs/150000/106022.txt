<DOC>
<DOCNO> 106022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yasam/yas00.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlak istediğini alır Kova tam bir devrimcidir 
</HEADLINE>
<TEXT>

Kudret açlığı çeken Oğlak erkeğinin yataktaki tutkusu, Balık erkeğinde farklı bir görüntü çizer. Balık erkekleri, yatakta hükmedilmeyi sever... Kova erkeği bilgedir ve kesinlikle sıradan değildir.. Her zaman yeniliğe açıktır. Hiçbir oyuna hayır’ demez. Kötü huyu, inatçılığıdır.. 
     Erkeğin aşk alfabesi - 4 
PINAR AKTAŞ 

     OĞLAK 22 Aralık-20 Ocak 
Cıvıklığa’ hiç gelemez      O iyi bir şık ve işadamıdır. İşine ne kadar özen gösterirse, birlikte olduğu kadına da aynı hassasiyeti gösterir. Bir şeyi istediğinde, onu elde etmek için elinden geleni yapar ve mutlaka başarılı olur. 
     Hırsları her zaman ön plandadır. Oğlak erkeği, kudret açlığı yaşar ve kontrol etme ihtiyacı, özel hayatında da kendini gösterir. Biraz tutucu olabilir. Ama aynı zamanda tutkularına çıkış yolu arar. 
     Kabuğunu kıracak bir kadın peşindedir. Çok fazla beklentileri olduğu için tam aradığı kadını bulması uzun sürebilir. Değer verdiği kadını, sosyal hayatta yanında görmek ister. 
     Kötü özelliklerinden biri zaman zaman züppe olmasıdır. Statü onun için önemlidir ve insanları statülerine göre yargılayabilir. İşkolik olabilir. Böyle durumlarda, sizin onu bu depresyondan çıkarmanız gereklidir. Öfkesi, onu içine kapanık yapar. Hemen kaderci bir hal alır. 
     Oğlak erkeği, cinsel iştahı beslendiği sürece sadıktır. Başından birden fazla evlilik geçtiyse bunun nedeni, hüsrana uğramış olması ve cinsel beraberlikte ideal doyumu aramasıdır. 
     
     CİNSEL ATEŞ 
     Onun cinsel ateşini canlandırmak için iki şart vardır. Evine sahip çıkan, sevgi dolu olan ve aynı sevgiyle şefkati yatakta da ona gösterebilecek bir kadın. Hafifmeşrep kadınlar Oğlağın asla tahammül edemeyeceği cinstendir. Böyle bir kadınla imajının zedelenme ihtimali nedeniyle asla birlikte olmaz. Gelenek ve göreneklere çok önem verir. Ona topluluk içinde kesinlikle sarkıntılık etmeyin. Cıvıklıktan hiç hoşlanmaz. 
     
     NASIL GİYİNMELİ 
     "Klasik" kelimesi, Oğlak erkeğinin kadının üzerinde görmek istediği kıyafetlerin sıfatıdır. Kıyafetiniz hem ağırbaşlı hem de biraz seksi olmalıdır. Seksilik konusunda tamamen açık bir kıyafet tabii ki onun tarafından kabul görmez. Ama makul bir açıklık hoşuna gider. Oğlak erkeğinin renkleri, siyah ve koyu kahverengidir. 
     
     NE YEDİRMELİ 
     Oğlak erkeği, genellikle kendisine yararlı yiyecekleri yemeyi tercih eder. Özellikle de son derece sade yemekler ilgi alanına girer. Oğlak, dizlere ve kemiklere hükmeder. Bu nedenle kalsiyum fosfata ihtiyacı vardır. Bu açıdan zengin olan süt içmesi, çilek, ahududu, marul ve salatalık yemesi şarttır. Bir Oğlak erkeği için, yemek pişirirken, ıspanağı, kepeği, çavdarı, arpa ve balıkları ihmal etmeyin. 
     
     NASIL MUTLU ETMELİ 
     Onu elinizde tutabilmek için güçlü bir cinsel tabiat şarttır. Görünürde tutucu olsa da aslında tutkuları çok güçlüdür. Her şey daima kontrolünde olmasına karşın fantezisini kurduğu cinsellik ilkel ve tutkuludur. Bastırılmış cinsel doğası serbestçe akacak bir yer bulursa tamamen elden çıkar. Sosyal hayatta kontrolü elinde tutma isteğine rağmen, yatakta kendini kadının arzularına teslim etmek ister. 
     
     KOVA 21 Ocak-19 Şubat 
Hür doğar ve hür yaşar...      Bilge bir erkektir. Kesinlikle sıradan değildir. İdealleri onun için çok önemlidir. İmaj onun umurunda bile değildir. Beni ya olduğum gibi al ya da hiç alma’ demez ama, siz bunu açıkça hissedersiniz. Bireylerle ilişki kurmaktan ziyade topluluklarla iletişim kurmayı yeğler. 
     İlerici ve devrimcidir. Davranışları elektriklidir ve toz duman dağılınca hayat asla eskisi gibi olmaz. Yaptığı değişiklik radikal olur ama hep iyi yöndedir. 
     Onunla ilişkinizde hem kafanızın hem de vücudunuzun aynı anda tükenmesi muhtemeldir. Tam bir ruhsal ve duygusal beraberlik ister. 
     En kötü huyu inatçılığıdır. Sizi bir konuda ikna etmeyi amaçlarsa her ne kadar direnseniz de o galip gelecektir. Unutkanlık bir diğer kötü huyudur. 
     Bağırıp çağıran, öfke krizleri geçiren bir erkek değildir. Zaman zaman varlığınızın bile farkında olmaz. 
     Sizi şaka yollu sinirlendirmeye bayılır. Ama sesini kesinlikle yükseltmez. Daha az gelişmiş olan Kova erkeklerinde, öfke patlaması yaşayanlar nadiren bulunur. Haklı olduğunu anladığnda kendi kendine vaaz verir. 
     Tek eşlidir. Gençliğinde nik h masasından kaçar ama bir kere oturdu mu söylediği "evet" onun için artık sonsuza kadar geçerlidir. 
     
     CİNSEL ATEŞ 
     Onun cinsel ateşini alevlendirmek için önce beynini tahrik etmeniz gereklidir. Bu erkeği yürek, kafa, beden ve ruhuyla fethetmenin yolu başkalarını da kendinizi düşündüğünüz kadar düşünmektir. 
     Kova erkeği kendisini hep özgür hissetmek ister. Bu nedenle asla yapışık bir kadınla yaşayamaz. Arkadaşlık kesinlikle aradığı bir şeydir ama kurallara tahammülü yoktur. 
     Kovaya onu özgürlüğünden mahrum edecek biri olmadığınızı, onun partneri ve manevi yoldaşı olmak istediğinizi söyleyin. Alıp başını tek başına iki üç gün bir yerlere kaçmasına izin verin, surat asmayın. 
     Kova erkeğine verdiğiniz sözleri mutlaka tutun. Çünkü sözler onun için kutsaldır. Siz sözünüzden dönerseniz, o da ilişkiye sırtını döner. 
     
     NASIL GİYİNMELİ 
     Giyim konusunda bütün kuralları çiğneyebilirsiniz. Hiç umurunda olmaz. Bütün çılgın fikirlere açıktır, ufku geniştir. Onun ailesinin yanına çok çılgın bir kıyafetle gitseniz bile hiçbir şey söylemez. Hatta insanların suratlarındaki şaşkınlık ifadesi daha çok hoşuna gider. O, sizin mümkün olduğunca rahat olmanızı ister. Gümüş rengi, onun rengidir. 
     
     NE YEDİRMELİ 
     Bu burçtan çok fazla kişi, yarı vejetaryendir veya sadece balık ve tavuk yer. Öncelikle onun et yiyip yemediğini öğrenmeniz gerekli. Kova erkeği, yemekte de sadelikten yanadır. Vücudu sodyum klorüre ihtiyaç duyar. Tuz tadını sever, çünkü etkisi çok su içirmektir ve dolayısıyla vücudunda bol su dolaşımı sağlar. Ispanak, elma, incir, salatalık, çilek, kestane, turp ve havuç yemesi gerekli olan besinlerdir. 
     
     NASIL MUTLU ETMELİ 
     Kova ayak bileklerine hükmettiği için, gerçek dünyadaki fiziksel dengesi de pek parlak değildir. Baş dönmesi şik yetleri vardır. İyi bir masaj, baş ağrılarına ve dönmelerine neden olan gerginliği üzerinden alacaktır. Onunla kaçamak yapmak için ise ilkel güzellikleri olan yerleri tercih edin. Ona göre kurallar çiğnenmek içindir. Özel hayatınızda yeni düşüncelere her zaman açık olmalısınız. O, değişik şeyler denemekten her zaman zevk alır. 
     
     BALIK 20 Şubat-20 Mart 
Romantik ve hayalci bir çocuktur      Tüm burçlar arasındaki en romantik erkektir. Sürekli sihirli bir ilişki arar. Bu konuda da açık davranır. Büyümeye ve hayallerini gerçekleştirmeye ihtiyacı vardır. Tek ihtiyacı sizin desteğiniz, güveniniz ve onunla birlikte hayal kurma gücünüzdür. 
     Birlikte olduğu kadını, yerlere göklere sığdıramaz. Ona göre, siz muhteşemsinizdir ve bu hissettiklerini insanlar içinde söylemekten de hoşlanır. Balık erkeği, bir kadına sadece şık olmaz, onun kafasını ve bedenini tüketip ruhuna dalar. Onun bu her şeyi abartılı görme özelliği, sizin gerçekçi olmanızı gerektirir. 
     Balık erkeği, sinirlendiğinde duygularını ifade etmekte zorlanır. Bu nedenle onunla sorunlarını konuşup paylaşabilecek bir kadına ihtiyaç duyar. Aksi bir kadınla birlikte olduğu takdirde kendisi içkiye ve uyuşturucu maddelere yöneltmek gibi bir zayıflık içine girecektir. 
     Onun inanılmaz bir hayal gücü vardır. Siz bir konuda onun canını hafif yaksanız bile o kafasında yazar, yazar, yazar. Problem bir anda devasa bir hale gelir. 
     
     CİNSEL ATEŞ 
     Gizemli kadınlar hoşuna gider. Altıncı hissi çok kuvvetlidir. Ne düşündüğünüzü bilebilir. Balık erkeğini yatakta olağanüstü çekici kılan şey bu hassasiyettir. Verici ve fedak r bir yapısı vardır. Bu vericilik yolunda bazen kendi benliğini kaybetme noktasına gelebilir. Onu tahrik edecek şey, sizin ona duyduğunuz güvendir. Para ve kudret onun için pek önemli değildir. Bu yüzden güce ihtiyacı olan kadınlara pek hitap etmez. Maddeci kadınları, zaten o da pek sevmez. 
     
     NASIL GİYİNMELİ 
     Yumuşak, romantik Balık erkeği, pantolon giymenizden pek hoşlanmayacaktır. Kadında eteği çok sever. Yumuşak kumaşları tercih edin. Favori renkleri ise lavanta, eflatun ve mordur. 
     
     NE YEDİRMELİ 
     Adı üzerinde balık erkeği, deniz mahsullerinden oluşan bir yemeğe asla hayır demeyecektir. Yiyeceği yemekte sos muhakkak olmalıdır. Demir fosfata ihtiyacı vardır. Yemesi gereken şeyler, ıspanak, lahana, çilek, soğan, kuru üzüm, karalahana, arpa, marul, kırmızı ve karaturptur. Yemeğe başkalarını da davet etmek istiyorsanız dikkatli olmalısınız. Çünkü Balık erkeği, masada oturan herkesin kafa sesini duyabilecek duyarlılıktadır. 
     
     NASIL MUTLU ETMELİ 
     Balık, ayaklara hükmeder ve ayak masajı en erotik eylemlerden biridir. Ayağa masaj yapılırken, aynı zamanda pankreasa, karaciğere ve kalbe de masaj yapılmış olur. Balığın pillerini doldurmak için zaman zaman yalnız kalmaya ihtiyacı vardır. Bunu sizden talep ettiğinde alınganlık yapmayın. Bu tür ayrılıklar birbirinize daha çok yakınlaşmanızı sağlayacaktır. O, çok hassastır. Eğer genelde düşünmeden konuşanlardansanız yaralanır ve bütün gece ağzını bıçak açmaz. Yaralarını tek başına sarmayı tercih eder. Balık erkeği, yatakta teslimiyetçi ve erotiktir. Kontrol altında olmak ister. Sizin verdiğiniz talimatlar onu baştan çıkarır. Oyunlar onun hoşuna gider. 
     
     -BİTTİ- 
     
     



 YAŞAM 
















</TEXT>
</DOC>
