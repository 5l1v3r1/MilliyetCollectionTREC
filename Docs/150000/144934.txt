<DOC>
<DOCNO> 144934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/spor/ytan.html </URL>
<DATE> 2003/03/24/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Sürgündeki sefa 
</HEADLINE>
<TEXT>

     Bir hafta önce yine bu stadda Trabzonspor, futbol adına resital vermiş, Samsun deplesmanında berrak bir skora imza atmıştı. 
     Dün de böyle oldu, bu kez aynı akıbete Bursaspor uğradı. 
     Trabzonspor bir kere çok koşuyor, sahanın her yerinde rakibe baskı kuruyor. 
     Trabzonspor, imrenilecek bir iş ahlaki ile oynuyor. Hem takımdaşlıkları mükemmel ve hem de oyun kurgusu ile sistemine olağanüstü sadıklar. 
     Defansında dengeli, rizikodan uzak, orta alanında top çalan, adam eksilten, isabetli pas oranını giderek arttıran ve de dikine oynadığı zaman da rakibin canını alan bu Trabzonspor gerçekten keyif veriyor. 
     Bir müsabakanın görünen kahramanları vardır, bir de görünmeyeni... Fatih, Hüseyin, Marco, Tayfun ve Gökdeniz görünenlerdi...Günün görünmeyen kahramanı ise Somers. Kusursuz oynadı Havuç. 
     Bir de Fatih Tekke tabii. Başlı başına bir bir takım. 
     Mehmet Yılmaz, hem iyi bir santrafor ve hem de iyi bir sporcu. Ancak şansız bir golcü. Vermemiş mabut, neylesin Mehmet. İki topu direkten döndü adaşım. 
     Takım bütünlüğe inanlardanız. Ancak, Trabzonspor’u bugünlere taşıyan, uyuyan bir devi uyandıran Samet Aybaba’dır. Kimse ile tartışmam, tartışılmasına da müsade etmem. 
     


SPOR 

































</TEXT>
</DOC>
