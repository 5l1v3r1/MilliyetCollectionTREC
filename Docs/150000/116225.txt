<DOC>
<DOCNO> 116225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur24.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den Baykal ve Erdoğan'a son çağrı 
</HEADLINE>
<TEXT>

     DYP lideri Tansu Çiller, 3 Kasım'a üç gün kala AK Parti Genel Başkanı Recep Tayyip Erdoğan ve CHP Genel Başkanı Deniz Baykal'a "tarihi çağrı"da bulunarak "Gelin, programınızla ekibinizle Türkiye'yi tartışalım" dedi. 
     İzmir Torbalı'da halka seslenen Çiller, Türkiye'nin en önemli meselesinin işsizlik olduğunu vurgulayarak sözlerini şöyle sürdürdü 
     "Kurtuluş savaşına hepinizi davet ediyorum. Yeni bin yılda Türkiye'nin idaresinin ekibi ve ehli olan insanlara verilmesi için çalışıyorum. Liderleri açık oturuma davet ediyorum. Adaylarının ve projelerinin boş olduğunu göresiniz diye çağrı yapıyorum. Ey Tayyip Erdoğan, bu ülkeyi idare edecek, gücün, bilgin ve yüreğinde cesaret varsa gel karşıma görelim. Çünkü 4 Kasım'da ülkeyi maceraya bırakmayalım. 3 Kasım'daki seçime, başbakanı, ekibi, projesi yetkisi olmayan birisiyle nasıl gideceksiniz. Ey Baykal, ekibine kendine güveniyorsan, yüreğin varsa, demokrasiye inanıyorsan çık karşıma. İşin ehli kimmiş halkımız da görsün." 
     





</TEXT>
</DOC>
