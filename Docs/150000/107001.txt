<DOC>
<DOCNO> 107001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/soneko21.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker "Spekülatif olaylar döviz ve faizi sanal yükseltiliyor" 
</HEADLINE>
<TEXT>

     Devlet Bakanı Masum Türker, göreve gelişinden bu yana üzerinde hassiyetle durduğu konunun dövizle kimsenin oynamaması olduğunu belirterek, ''Bazı spekülatif olaylar dövizi ve faizi sanal olarak yükseltiyor... Belli kesimlerin sanal olarak ekonomiyi büyütüp reel ekonomiyi gözardı etmelerine izin vermeyiz'' dedi. 
     Devlet Bakanı Türker, Kamu-Sen Genel Başkanı Bircan Akyıldız'ı ziyaret etti. 
     Ziyarette konuşan Türker, Başbakan Bülent Ecevit'in dünkü konuşmasında hükümetten çekilmeyeceklerini belirtmesinin yanı sıra, çiftçilere yapılacak ödemeler ve memur zamlarına ilişkin görüşmeler sonuçlandırılmadan hükümeti bırakmanın yanlış olacağını söylediğini hatırlattı. 
     Ecevit'in programın sosyal ayağının uygulanacağı 2 aylık dönem içinde ülkeyi hükümetsiz bırakmayacaklarını da kaydettiğini anlatan Türker, döviz fiyatlarında yaşanan artışa değindi. 
     Göreve gelişinden buyana üzerinde hassasiyetle durduğu konunun dövizle kimsenin oynamaması olduğunu ifade eden Türker, şöyle devam etti 
     ''Eskiden bu ülkede dövizin bastırıldığından sözedilirdi. Şimdi maalesef bazı spekülatif olaylar dövizi, faizi sanal olarak yükseltiyor. Biz toplum olarak örgütlü hale geldiğimiz zaman belli kesimlerin sanal olarak ekonomiyi büyütüp ardından reel ekonomiyi gözardı etmelerine izin vermeyeceğiz.'' 
     
     BÜYÜME 
     Bakan Türker, kendisinin ilk defa ''bardağının yarısının dolu'' olduğunu söyleyen bir ekonomi bakanı olduğunu belirterek, ekoniminin pozitif büyümeye geçtiğini hatırlattı. 
     Bazı işadamlarının yanlış yaptığını, büyümeyi eleştirdiklerini hatırlatan Türker, ''O zaman onların üyeleri 34 milyar dolara yakın ihracatı büyüme olmadan nasıl gerçekleştirdi '' diye sordu. 
     





</TEXT>
</DOC>
