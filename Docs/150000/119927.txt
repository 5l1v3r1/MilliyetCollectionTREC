<DOC>
<DOCNO> 119927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/pulur.html </URL>
<DATE> 2002/11/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Buzluktakiler duruyor, bunlar yeni 
</HEADLINE>
<TEXT>

     YA Cumhurbaşkanı Sezer - tabiri amiyane - "atlasaydı", o zaman ne olacaktı 
     Kırıkkale Üniversitesi rektörüyken "irticai faaliyetler" iddiası ile, YÖK tarafından görevden alınan Beşir Atalay Milli Eğitim Bakanı olacaktı... 
     
     İŞTE, Cumhurbaşkanı bunu atlamadı, bunun üzerine Abdullah Gül’ün cebinde getirdiği listede Turizm Bakanı olan Erkan Mumcu, Milli Eğitim’e, aileden sorumlu, Devlet Bakanı Güldal Akşit Turizm’e kaydırıldı... 
     Tabii buna "takiyye" diyen çarpılır 
     
     YA Beşir Atalay’ın yerine gelen Erkan Mumcu 
     Erkan Mumcu, kamuoyuna yabancı bir isim değil, Ecevit hükümetinde bakanken, yakışmayan bir üslupla Başbakan Ecevit’i eleştiren, Mesut Yılmaz’ı zor durumda bırakan, uzun süre ANAP’tan ayrılacağı ya da AKP’ye geçeceği haberleri ile gündemde kalan bir politikacı... 
     En iyisi ve kısası kendilerini, meslektaşımız Yalçın Bayar’ın dünkü "Bakanlarımızı tanıyalım" başlıklı yazısından aktararak tanıyalım 
     "Erkan Mumcu’nun imam - hatipte okuduktan sonra, son sınıfı Atatürk Lisesi’nde bitirdiğini, önce ülkücü, sonra İslamcı olduğunu, bir dönem Cağaloğlu’nda sakallı ve poturlu gezdiğini, 2000 yılında İstanbul Üniversitesi’nin açılış töreninde türbanı savunduğunu .... biliyor musunuz " 
     Bilin, öğrenin hayırlı olsun 
     
     HEP sorarlar 
     "Bakanları nasıl seçiyorlar 
     Yani, kendilerine sorup muvafakatlerini alıyorlar mı, yoksa adam, adını, televizyonda, radyoda duyunca bakan olduğunu mu anlıyor 
     Her ikisi de oluyor... 
     Yalnız bir üçüncü yöntem daha var adam Çankaya Köşkü’ne Milli Eğitim Bakanı olarak çıkıyor, Devlet Bakanı olarak iniyor, ya da Turizm Bakanı olarak çıkıyor, Milli Eğitim Bakanı olarak iniyor, Devlet Bakanı olarak çıkıyor, Turizm Bakanı olarak iniyor... 
     Peki, bu milletvekilleri, bunu nasıl kabul ediyor, dama taşı gibi oradan oraya oynatılmasını nasıl hazmediyor 
     Demek iktidar koltuğu, en müessir hazmettirici... 
     
     BUNCA yılın yüksek bürokratı devleti tanıyan, yol yordam bilen Sayın Vecdi Gönül bile "Meclis başkanı olacaktım, Bülent Arınç ısrar edince, bakanlık koltuğundan bile oldum " diye yakınınca, altına Milli Savunma koltuğu çekilirse, o da bunu kabul ederse, bize ne demek düşer ki 
     
     ŞİMDİ bazıları diyecek ki 
     "Hani bazı şeyleri buzluğa kaldırdık, diyordun, erken başlamadın mı " 
     "Hayır, onlar hala buzlukta duruyor, bunlar yeni mallar, turfanda mallar " 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
