<DOC>
<DOCNO> 144464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/altan.html </URL>
<DATE> 2003/03/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Ahmak bir yanı da var şu insanlığın"... 
</HEADLINE>
<TEXT>

     - Tarihte ne olmuşsa, başka türlü olamadığı için öyle olmuştur... 
     Irak'ta da yarım milyon insan ölecek... 
     Ölecek de ne olacak 
     Abdülhak Hamit'in, Büyük İskender'in Hindistan seferinde geçen "Eşber" trajedyasında Hindistan'ı yenmiş olan Büyük İskender, savaş alanını göstererek hocası Aristo'ya sorar 
     - A Risto bu ne 
     - Zafer veya hiç... 
     
     Saddam devrildikten sonra, aşiretlerle tarikatlar arasında kimbilir ne siyasal çekişmeler yaşanacak... 
     Topluluklarda ilkellikle, siyasal kavga düz orantılıdır, ilkellik ne kadar yoğunsa, başa geçme kavgaları da o kadar kanlı ve belalı olur... 
     "Egemenlik saltanatı", çekimini yitirinceye dek de, sürüp gideceğe benzer bu çatışmalar. 
     
     "Egemenlik saltanatı" çekimini ne zaman yitirir 
     İshak Alaton'un da geçenlerde değindiği gibi Bill Gates benzeri, beyinsel bir yaratıcılık saltanatı, başka bir deyimle "var olma" üstünlüğü ve serveti, "demagoglar saltanatı"nın çekiciliğini aşındırıncaya dek... 
     Genç kuşaklar Saddam, yahut Bush gibi olma özlemleri yerine üst düzey bir elektronikçi, yahut piyanist olma düşleri kurmayı yeğlemeye başladıklarında... Politikacılar eski itibarlarıyla, albenilerini yitirdiklerinde... 
     Yani efendim 2050'lere doğru... 
     
     Bendeniz bu arada Solmaz Kamuran'ın bir yıl öncesinden planlanmış Paris'teki bir yazı paneline katılması nedeniyle 5 günlüğüne Fransa'ya gitmek zorunda kaldım. 
     6 yıldır gittiğim yoktu Paris'e... Eski anılarla burun buruna gelmek öylesine yoruyor ki iç benliğimi... 
     Hiçbir yaşın kendine özgü koşulları, o yaşa gelmedikçe anlaşılamaz... 
     Düşünün ilk kez Paris'e 1953'te gitmiştim... 
     Ayda üç kez gittiğim dönemler oldu Paris'e aylarca oturduğum dönemler... 
     Artık çoğunu, çoktan unuttuğum bir yığın anı... 
     Ve şimdi yine bir Paris gezisi ve bu kez gözümde büyüyen bir Paris... 
     
     Önümüzdeki hafta kimbilir neler olacak Irak'ta ve dünyada... 
     Yazı emekçiliğinin dostları, çeşitli açılardan, sıcağı sıcağına yeterince değerlendireceklerdir kanlı, bombalı, tanklı, uçaklı, demeçli, açıklamalı olayları... 
     Bendeniz de, "Gölgelerin Gölgesi"nden seçtiğim beş değişik portreyle yaşayıp geçmiş gizli bir "ömürler albümü"nden minicik bir buketle, değişik bir pencere sunmaya çalışacağım önümüzdeki hafta... 
     Bir yanda yağan bombalar, ölenler, yaralananlar ve yıllarca önce dünyadan çekip gitmiş, ünlü ünsüz beş değişik insan, yahut insancık... 
     Bilmem ilginizi çekecek mi 
     
     Bu arada Saddam'ın serüveniyle Irak'ın dramı ve Ortadoğu'nun bir türlü aşamadığı kendine özgü ortaçağı uzun uzun incelenmeye değer, sosyo - ekonomik bir ucube... 
     Neden iç dinamiklerin de çalıştığı, çağdaş ve saydam denklemler kurulamadı buralarda 
     Neden hamasi söylem ve koşullanmalar hep ağır bastı buralarda 
     Neden mesleksiz insanlar, sürünüp durdu buralarda .. 
     
     Sanırım Irak dramı, birçok değişik değerlendirmeyi de hızla getirecek gündeme... 
     35 bin günü bile pek bulmayan bir insan yaşamında, bir de öldürüp durmak birbirini... 
     Fransız ozanı François Coppe'nin dediği gibi 
     - Ahmak bir yanı da var şu insanlığın... 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
