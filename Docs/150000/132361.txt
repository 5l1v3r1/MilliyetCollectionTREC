<DOC>
<DOCNO> 132361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/pulur.html </URL>
<DATE> 2003/01/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İngilizler, cesur amiral ve yine Karen Fogg... 
</HEADLINE>
<TEXT>

     Diyeceksiniz ki, onlar, ne zaman, hangi işe burunlarını sokmadılar Kıbrıs’a sokmasınlar... 
     Yok, yok, bu sefer bildiğiniz gibi değil, alıştığınız gibi değil 
     
     TÜRK Parlamenterler Birliği’nin Ankara’da düzenlediği "Kıbrıs sempozyum"una katılan İngilizler "Annan planı, Kıbrıs Türklerinin intiharıdır" demişler. Milliyet 18.01.2003 
     Lord Kilclooney, planın uzun vadede Türk toplumunun ortadan kalkmasına neden olacağını belirtip, Türklerin yaşadığı yüzde 28’lik alanın, Rumların eline geçeceğini eklemiş... 
     Eski parlamenter Michael Stephen, daha keskin çıkmış "Türkiye, savaş alanında değil, kelimelerle yürütülen mücadele de kaybediyor" demiş ve noktalamış 
     "20 yıl içinde Kıbrıs, Rum adası olur ve 1974’te ölenler yani şehitler hayatlarını boşu boşuna kaybetmiş olurlar." 
     
     BUYURUN bakalım buna ne buyurulur 
     Ne diyecekler, "Derin devlet, Denktaş’la el ele, İngilizleri de kafaya almışlar " diyecekler. 
     
     KIBRIS’ın, Türkiye’nin güvenliğiyle ilgisi var mı 
     Türkiye Cumhuriyeti’nin Genelkurmay Başkanı Orgeneral Hilmi Özkök şöyle demişti 
     "Kıbrıs’ta, düşman bir güç bulunursa, bu güç güney ve güneydoğu Anadolu’yu etkiler. Böyle bir çözümle, Türk’ün Anadolu’ya hapsedilme süreci hemen hemen tamamlanmış olacaktır." 
     Genelkurmay Başkanı’nın bu tespitini beğenmeyip, ortaokul atlaslarını önlerine açanlar, bir hayli uğraştılar, derken yardımlarına emekli Koramiral Atilla Kıyat yetişti "Yapmayın beyler " diyerek Türkiye’nin güvenliğinin Kıbrıs’la ilgili olduğunu söyleyenleri "geçmişe saplı kalmış kafalar"a benzeterek, bir tehlikenin mevcut olmadığını anlattı... 
     
     EMEKLİ Koramiral’in bu görüşünü "cesur" bulanlar çıktı zaten AB temsilcisi Karen Fogg da daha önce o’nu "cesur" bulmuştu... 
     Atilla Kıyat, 9 kasım 2001’de, NTV’de çıktığı programda hemen hemen aynı görüşleri ileri sürüyor ve "Türkiye, Kıbrıs için AB’den vazgeçmemeli" diyordu. 
     Her ne kadar bu cümleyi "Türkiye AB için Kıbrıs’tan vazgeçmeli" diye okuyanlar çıkmışsa da, emekli Koramiral’in bu konuşması Karen Fogg tarafından övgüyle karşılanıyordu. 
     Karen Fogg, 14 kasım 2001 günü Dr. W. Wallace ve Helen Wallace’ye yolladığı "e - posta"da şöyle diyordu 
     "Emekli amiral Kıyat, TESEV Başkanı Can Paker ile birlikte 9 Kasım’da saat 21.15’te Kıbrıs konulu 80 dakikalık bir programa çıktı. Etkisi harika oldu. Program iki defa daha yayımlandı. Mesaj çok cesurcaydı. Bu sorundan bıktık artık. İş ortağı öldürüldüğü için artık polemiklerden çekilmiş olan TESEV kurucusu dostum İshak Alaton’un sözleri... " x 
     
     KAREN Fogg’un "e - postalları" meraklısı için bir hazine, şarap gibi yıllandıkça, zaman içinde değer kazanıyor, bazılarına itibar kaybettirse de... 
     - 
     x Karen Fogg’un "E-postalları" Doğu Perinçek Kaynak yayınları. 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
