<DOC>
<DOCNO> 121928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/spor/spo03.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan meydan okudu 
</HEADLINE>
<TEXT>

Fair - Play konusunda taviz vermeyeceğini belirten Özhan Canaydın, "Bunun için tribünlerin tepkisini göğüslerim" diyerek, bu işte de lider olacaklarını söyledi 
     NECMİ KEPÇETUTAN 

     Yumruk mu atsaydım’ 
     BİLKENTLİ Aslanlar Kulübü’nün toplantısına katılan Galatasaray Başkanı Özhan Canaydın, özellikle centilmenlik konusunda kararlılığını dile getirdi. Fenerbahçe maçında Aziz Yıldırım’ın elini sıktığı için eleştirilmesine çok üzüldüğünü söyleyen Canaydın, "Yumruk mu atsaydım Fair - Play konusunda sonuna kadar giderim. Başkan olarak tribün tepkisini göğüslerim" dedi. 
     
     Tahriklere kapılmayın’ 
     MALİ açıdan da reformlar yaptıklarını belirten Galatasaray Başkanı, "Galatasaray’ı borçla aşağı çekmek istediler, bunu aştık. Şimdi de taraftarıyla arasına girerek aşağı çekmek istiyorlar" dedi. Canaydın, "Tarihi Galatasaray yazar ama ekonomik olarak taraftarın da desteği lazım. Takımın bugünkü durumundan rahatsız olmayın" ifadesini kullandı. 
     
     Hakan’a ambargo yok’ 
     HAKAN Şükür’ün transferi konusuna da açıklık getiren Canaydın, şöyle konuştu "Ayrılırken bize eziyet çektirse de, kulübe para kazandıran bir kardeşimiz. Kulüpte tedavi olurken ne bana, ne de Fatih Terim’e gelmek istediğini söyledi. Malatya maçının oynandığı gün eski bir yöneticimiz aracılığı ile transfer talebini iletti. Ancak az bir süre kaldığı için bu iş olmadı." 
     
Aslan’ın solu cöktü      EROL DEMİRKOL 

     SAKATLIKLARI nedeniyle Baliç, Ergün, Batista, Hakan, Christian, Mehmet Bölükbaşı ve Ayhan’ı İstanbul’da bırakarak Ankaragücü maçı için Başkent’e giden Galatasaray’da özellikle sol kanat sıkıntısı yaşanıyor. Hakan Ünsal ve Ergün’ün sakatlığı nedeniyle savunmada zaafı bulunan Teknik Direktör Fatih Terim’in, bu bölgede Vedat’a görev vermesi bekleniyor. 
     ÖNCEKİ gün yapılan antrenmanda ayağına aldığı darbeyle çalışmayı terk eden Suat ise Ankara’ya götürüldü. Sarı - Kırmızılı kafilede morallerin bozuk olduğu dikkat çekerken, karşılaşma için de hiçbir taraftarın bulunmaması gözlerden kaçmadı. Daha önceki deplasmanlara otobüsle giden PAF takımı da ağabeyleriyle birlikte Ankara’ya uçtu. 
     
Arif ve Ümit’e kart uyarısı      SAKATLARDAN dolayı kadro kurmakta zorlanan Galatasaray’da kart sınırında bulunan Arif ile Ümit Davala sarı kart görmemeleri konusunda uyarıldı. Ankaragücü maçının ardından Beşiktaş ile oynanacak derbiyi düşünen teknik heyet, özellikle iki futbolcudan kart görmemesini istedi. 
     
Tokat attı’      TERİM’DEN forma kapmak için mücadele veren Fabio Pinto, Galatasaray Dergisi’ne konuştu. Sambacı, "İspanya’da futbol oynadığım dönemde beni Luis Figo’ya benzetiyorlardı" dedi. Pinto, Dünya B Gençler Futbol Şampiyonası’nın finalinde de Metin Tokat’ın kendisini kırmızı kartla oyundan attığını hatırlattı. 
     
Ankaragücü - Galatasaray      STAT 19 Mayıs 
     SAAT 19 00 
     TV Digitürk 777 
     SAKAT Baliç, Ergün, Batista, Hakan, Christian, M. Bölükbaşı, Ayhan Galatasaray , Faruk Ankaragücü 
     HAKEM 
     Ali Aydın 
     
İstatistik TOPLAM O G B M A Y 74 45 16 13 142 63      
     En farklı galibiyeti 8-0 1993 
     En farklı yenilgisi 2-4 1964 
     Son galibiyeti 2-0 2002 
     Son yenilgisi 1-2 2001 
     Son beraberliği 2-2 1998 
     Not İstatistik Galatasaray’a göre yapılmıştır. 
     
     



 SPOR 



























</TEXT>
</DOC>
