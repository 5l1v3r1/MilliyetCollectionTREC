<DOC>
<DOCNO> 138997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur08.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürekli kara bakmayın... 
</HEADLINE>
<TEXT>

     Uzun süre kara bakmanın geçici körlüğe neden olabildiği belirtildi. 
     Dicle Üniversitesi D.Ü Tıp Fakültesi Göz Hastalıkları Anabilim Dalı Başkanı Doç. Dr. Kaan Ünlü, A.A muhabirine yaptığı açıklamada, yoğun kar yağışının devam ettiği bugünlerde vatandaşların dikkatli olması gerektiğini belirterek, sürekli kara bakmanın geçici körlüğe neden olduğunu söyledi. 
     Özellikle kar yağışının ardından güneşin açmasının daha tehlikeli olduğunu anlatan Ünlü, güneş ışınlarının ultraviyole ışınlarını daha iyi yansıttığını bildirdi. 
     Sürekli kara bakanların özel gözlükler kullanması gerektiğini ifade eden Doç. Dr. Ünlü, şöyle dedi 
     ''Karın yoğun olduğu günlerde özellikle dışarıda çalışanlar sürekli kara bakmasınlar. Kar, ultraviyole ışınlarının daha dik gelmesine neden oluyor. Bu da insan sağlığı için zararlıdır. Sürekli kara bakmak geçici körlüğe neden olurken, çok uzun süreli bakmak da kalıcı körlüklere neden olabilir. Bunun için uzun süre kara bakanlar özel gözlükler kullanmalıdır.'' 
     





</TEXT>
</DOC>
