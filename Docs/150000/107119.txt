<DOC>
<DOCNO> 107119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy05.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
180 küskün vekil, imza topluyor 
</HEADLINE>
<TEXT>

     ANKARA Milliyet 

     ANAP Genel Başkanı Mesut Yılmaz’ın hükümeti düşürme ve seçimi erteletme girişimine dayanak oluşturan "küskünler"in sayısı, devasa bir boyuta ulaştı. Partilerin aday listelerinin YSK’ye verilmesiyle ortaya çıkan küskünler tablosu, seçimlerin ertelenmesini isteyen ANAP, YTP, SP ve bağımsızların yüzünü güldürürken, sandığa gidilmesini isteyen AKP ve CHP’yi korkuttu. Küskünlerin sayısı, seçilemeyecek sıralara girenlerle 180’i aştı. Necmettin Erbakan’ın doktoru olan Ali Gören, küskünlerin öncülüğüne soyundu. 
     DSP’de disipline sevk edilen Hayri Diri dışında 9’lar grubundan Cengiz Güleç aday olmadı. Hasan Metin İzmir ve Fikret Tecer Kırşehir ile Ömer Üstünkol Zonguldak liste dışı bırakıldı. İstanbul’da 10. sıraya konulan Yücel Erdener, listeden çekilebileceğini söyledi. 
     
     En küskün parti MHP 
     MHP’de seçimi erteletmek için ilk imzayı veren, liste dışı kalan Mehmet Kaya Kahramanmaraş oldu. Parti kurmayları, listelere giremeyen 22 vekilden çok azının küskünlere katılabileceğini öne sürdü. 
     YTP’de istediği yeri bulamayan Edip Özgenç, Cahit Savaş Yazıcı, Zafer Güler, Perihan Yılmaz, Bülent Ersin Gök, İsmet Vursavuş, Mehmet Yaşar Ünal, Ahmet Sancar Sayın, Tamer Kanber, Numan Gültekin, Kemal Batan, Burhan Bıçakçıoğlu, Hasan Gülay ve İhsan Çabuk ile liste dışı bırakılan Tunay Dikmen, Turhan İmamoğlu ve İbrahim Gürdal’ın bu harekete katılması bekleniyor. 
     ANAP’ta Mecit Piruzbeyoğlu, Sebgetullah Seydaoğlu, Abdülbaki Erdoğmuş, Işın Çelebi, Ahmet Kamil, Erkan Kemaloğlu, Burhan Kara, Rasim Zaimoğlu listeye alınmadı. 
     
     DYP’de 30 küskün 
     Doğru Yol Patisi’nde listeye alınmayan veya seçilme riski olan yerlere konulan 30 kadar ismin küskün cephesine katılma olasılığı yüksek. Çiller Agah Oktay Güner, Abdulhaluk Çay, Mehmet Gölhan, Hayri Kozakçıoğlu, Saffet Arıkan Bedük, Sait Değer, Ali Naci Tuncer’in de aralarında bulunduğu 22 milletvekilini listeye koymadı. 10 kadar milletvekili de, alt sıralara konuldukları için rahatsız oldu. 
     



 SİYASET 
















birinci sırada 








</TEXT>
</DOC>
