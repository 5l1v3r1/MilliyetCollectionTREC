<DOC>
<DOCNO> 112096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur35.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB diplomatları "Raporun genel üslubu çok olumlu" 
</HEADLINE>
<TEXT>

     Türkiye'nin, Avrupa Komisyonu'nun İlerleme Raporu'na gösterdiği tepkiyi yorumlayan AB diplomatları, raporun sadece olumsuz yönleri değil olumlu yönlerinin de dikkatle alınması gerektiğini belirterek "Raporun genel üslubu çok olumlu" dediler. 
     AB diplomatları, Türkiye'nin İlerleme Raporu'nda teknik hatalar ve eksikliklerin olduğu gerekçesiyle verdiği kuvvetli tepkileri değerlendirirken özellikle raporun genel üslubun çok olumlu olduğunu savunurken Komisyonun, müzakereler konusunda bir görüş bildirmek istemediğini kaydettiler. Türkiye'nin seçim öncesi bulunduğuna işaret eden bu diplomatlar, Komisyonun seçimleri göz önünde bulundurarak "çok dikkatli ve ihtiyatlı" bir dil kullanmaya özen gösterdiğini de öne sürdüler. 
     
     SEVİLLA ZİRVESİ KARARLARI 
     Öte yandan, AB diplomatları, Haziran ayında yapılan Sevilla Zirvesi bildirgesinde Kopenhag'da kararların Komisyon'un raporunun yanısıra, Aralık'a kadar meydana gelen gelişmeler de dikkate alınarak alınacağı belirtildiğini anımsatarak Komisyon'un raporunun çok önemli bir unsur oluşturmakta birlikte tek kriter olmayacağını da belirttiler. 
     Bu arada, AB diplomatik çevrelerde İlerleme Raporunun AB devletlerinin değil, Komisyonun bir raporu olduğu, üye devletlerin Türkiye'nin eleştirilerini not edebildiğini ancak raporu değiştiremeyeceği ifade ediliyor. Resmi raporun yayınlanmasından önce AB Büyükelçilerinin Dışişleri Bakanlığına çağrılması, toplantıda Avrupa Komisyonu Temsilciliğinden hiç kimsenin bulunmamasının saşkınlıkla karşılandığı da öğrenildi. 
     





</TEXT>
</DOC>
