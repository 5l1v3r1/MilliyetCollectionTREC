<DOC>
<DOCNO> 115564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/spor/ysenay.html </URL>
<DATE> 2002/10/28/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Ortega’dan başkası yalan 
</HEADLINE>
<TEXT>

     Fenerbahçe, Gençlerbirliği ile üç puan kavgası yaparken, yine geçmiş haftaların kopyası bir "futbol girdabı" içinde sallanıp, durmaktaydı. 
     Sağ ayaklı Ali Güneş’i, orta alan grubunun solunda oynatmak ve delikanlının sol ayağındaki topu sağına almak için nasıl çırpınıp, durduğunu seyretmek sadizmi, olsa olsa Lorant gibi bir futbol m sının duygusuzluğundan kaynaklansa gerek... Tuncay’ı sağ çizgi uzantısında kullanma fikri de çok sakat bir teknik kulübe duyarsızlığı değilse nedir ki Tuncay zaman zaman gerilere dönüp, top kullanmaya kalkmasa, çizgide işsiz bir futbol fukarası olup, kalacaktı belki de. 
     Steviç, yaşını başını almış, Fener’de forma giyme değerleri de çok tartışılacak bir adam... Dün ne preste, ne de attığı toplarda bir futbol kalitesinin anlatımı vardı. Öyleyse genç Yusuf’u bu formaya monte edip, kazanmak varken, vücudu ve duygularından yorgunluklar akan Steviç’teki bu kadar ısrar nedendir Fenerbahçe, Fatih Akyel’i kendi formasına bir gençlik abidesi ve sağ kanattaki en emin "Mehmetçik" olarak kullanmak düşüncesiyle aldı. Ama Fatih’in dünkü ilk gol laubaliliği bu takımın disiplin anlayışında daha kaç hafta taşınabilir ki Washington attığı penaltı golünü ileriki maçlarda kaç adete çıkarırsa çıkarsın, bize göre bu takımın aradığı bir santrfor tiplemesi asla olamaz. Sahada beli bile eğrilmeyen bir heykel gibi dolaşıp, durmasa, Fenerbahçe’nin son yıllardaki Gençlerbirliği’ne hiç benzememeyen dün geceki rakip defansa karşı gol sayısı bulması bu kadar zorlaşır mıydı Yani Gençlerbirliği savunması ne kadar eski yıllara göre hafifse, Washington da Başkent defansından birkaç kez daha berbattı. 
     
     Fenerbahçe’de Ortega hareketli ve enfes bir Arjantin melodisi sanki... Topla yaptığı hareketlerle bütün tribünleri ayaklandırıyor. Hele kısa metrajlı alanlardan yaptığı ve rakip grup içinden çıkışlardaki özelliklerinin hepsi kare kare filme alınmalı ve gençlere ders olarak gösterilmek adına arşivlenmelidir. Kimse kimseye masal okumasın. Ortega, Fener’de hem oyun kurucu, hem gizli santrfor, hem de kanatlara hayat getiren bir futbol sanatkarı... Eğer oyunu onun üstüne kurup, yanına Washington gibi bir mezarlık enkazını değil de, Tuncay, Yusuf, Revivo hatta Rapajc gibi düşünce ve hareket canbazlarından birini koysanız, Fenerbahçe’nin hücum planlarında çok şey olumlu olarak değişir bence. 
     Kısacası Fenerbahçe, önündeki üç haftalık müthiş maç maratonunun ilkinden iki puanlık bir yarayla ayrıldı. Umarız diğer iki haftada Gençlerbirliği önündeki zaaflarını devam ettirmez de, ligde puan olarak belini doğrultabilir. 
     



 SPOR 































</TEXT>
</DOC>
