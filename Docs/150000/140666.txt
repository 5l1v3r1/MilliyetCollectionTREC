<DOC>
<DOCNO> 140666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/guncel/gun06.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir gitti Cerrah geldi 
</HEADLINE>
<TEXT>

İstanbul Emniyet Müdürü Hasan Özdemir dün akşam istifa etti. Özdemir’in görevi bırakmasında İçişleri’nin, Ayrıl’ baskısının neden olduğu öne sürüldü 
     TOLGA ŞARDAN, Ankara 

     İçişleri Bakanı Abdülkadir Aksu’dan "görevden ayrıl" mesajı alan İstanbul Emniyet Müdürü Hasan Özdemir, görevinden istifa etti. Özdemir’in yerine Sivas Emniyet Müdürü Celalettin Cerrah "geçici görevle" atandı. 
     Emniyet kulislerine göre, vali kadrosuyla bakan onaylı olarak Özdemir, pazar gecesi Ceylan Otel’deki Diyarbakırlılar gecesine davet edildi. Kendisine davetiye gönderilmediği gerekçesiyle geceye katılmak istemeyen, ancak, davetiyenin geç gönderildiği anlaşılınca Özdemir, Aksu’nun da katıldığı geceye gitti. 
     Bu arada, Aksu’nun, Özdemir’e değişik kanallardan "AKP hükümetinin kendisiyle çalışmayacağı ve göreve devam edemeyeceği" mesajı iletildi. Bunun üzerine Özdemir istifa etme kararı aldı. 
     Özdemir, 17.00 sıralarında İstanbul Valiliği’ne giderek Vali Muammer Güler ile görüştü. Kısa görüşmede Özdemir, "İstanbul Emniyet Müdürlüğü görevimden affımı istiyorum" şeklindeki dilekçesini Güler’e sundu. 
     
     Cerrah Karar sürpriz değil 
     Ankara’ya çağrılarak yeni görevi kendisine bildirilen Cerrah, "Büyüklerimiz, benimle ilgili böyle bir karar vermiştir. İstanbul bizim teşkilatta herkesin emniyet müdürü olma konusundaki hedefi. Bu karar bizim için sürpriz olarak nitelendirilemez. " dedi. 
     



 GÜNCEL 

















</TEXT>
</DOC>
