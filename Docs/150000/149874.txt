<DOC>
<DOCNO> 149874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/spor/spo15.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Büyük hedefler      AVRUPA Şampiyonu atletimiz Süreyya Ayhan dün basın toplantısı düzenleyerek, ABD'deki çalışmaları ve hedefleri hakkında bilgi verdi. Ayhan, ABD'de günde 6 - 7 saat çalıştığını belirtti, "Bu yıl bütün Golden Lig yarışlarında koşmak istiyorum. 21 Haziran'da da Atatürk Olimpiyat Stadı'nın açılışı nedeniyle düzenlenecek Milletler Kupası Yarışları'nda da yer almayı amaçlıyorum. En büyük hedefim de Dünya Atletizm Şampiyonası'nda birinci olmak" dedi. 
     
Boks rüzg rı      18. Uluslararası Ahmet Cömert Boks Turnuvası 22 ülkenin katılımı ile bugün başlayacak. Ahmet Cömert Spor Salonu'ndaki şampiyonada yaklaşık 350 sporcunun ringe çıkacağını belirten yetkililer, dünyada en önemli 8 turnuva arasına girdiklerini söylediler. 
     
TSYD 40 yaşında      TÜRKİYE Spor Yazarları Derneği'nin 40. kuruluş yıldönümü kutlandı. Genel Başkan Onur Belge ile İstanbul Şubesi Başkanı İlyas Namoğlu, Atatürk büstüne çelenk koydu ve saygı duruşu yapıldı. Törene, yönetim kurulu üyeleri, Fenerbahçeli futbolcular Ümit, Rüştü ve Semih katıldı. 
     
Saka'ya sponsor      DÜNYA'NIN en önemli spor olaylarından biri olan Boston Maratonu'nda mücadele edecek tek Türk sporcusu Mustafa Saka'ya, Adidas sponsorluk yapacak. Saka yarışta a3 teknolojisiyle üretilen ayakkabı ile mücadele edecek. 
     


SPOR 



























</TEXT>
</DOC>
