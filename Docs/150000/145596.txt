<DOC>
<DOCNO> 145596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/guncel/gun01.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Generalin itirafı 
</HEADLINE>
<TEXT>
Şok ve dehşet’ sökmedi 
Irak’ta Pentagon stratejisinin istenen sonucu vermediğini itiraf eden ABD Genelkurmay Başkanı, "Hava saldırısının nakavt vuruşunu yapamadığını" kabul etti 
     SEMA EMİROĞLU New York 

     ABD Genelkurmay Başkanı Orgeneral Richard Myers, Irak hükümetini erkenden yapılan "şok ve ve dehşet" saldırısıyla şaşırtıp kısa süre içinde etkisiz hale getirmeyi amaçlayan Pentagon stratejisinin istenen sonucu vermediğini itiraf etti. 
     Haberi "Orgeneral, hava saldırısının nakavt vuruşunu yapamadığını kabul etti" başlığıyla veren New York Times gazetesi, Myers’ın üç hafta önce yaptığı açıklamada, "Ordu sistemde öyle bir şok yaratacak ki, Irak rejimi sonunun kaçınılmaz olduğunu baştan farz etmek zorunda kalacak" dediğini hatırlattı. 
     Myers’ın tahminde bulunmadığını kaydeden gazete, "Ama Orgeneral hedefin 1991’de 43 gün süren Körfez Savaşı’ndan çok, çok, çok farklı olacak kısa bir çatışma olduğunu söylemişti" dedi. 
     Habere göre, Amerikan ve İngiliz savaş uçakları bir haftadır Irak savunma sistemlerine, haberleşme sistemlerine, kararg hlarına, Cumhuriyet Muhafızları askerleri ve diğer askeri hedeflere binlerce bomba yağdırdı, ama dün itibariyle Saddam Hüseyin hükümeti h l sahadaki komutanlara emir veriyordu ve pek çok Amerikan yetkilinin umduğu toplu teslimlere dair işaretler yoktu. 
     
     Tersine döndü 
     1991’deki Körfez Savaşı’ndan önce bile hava gücünü savunanların, savaşların düşman liderlerine, haberleşme ve iktidar merkezlerine havadan saldırarak kazanılabileceğini öne sürdüğünü belirten New York Times, "Bu sefer de taarruzu hava kampanyası başlatacak ve kara saldırısı için zemini hazırlayacaktı. Ancak bu strateji, Başkan Bush’un geçen perşembe Irak lideri Saddam Hüseyin ve diğer üst düzey Iraklı yetkilileri öldürme çabası yüzünden tersine çevrildi" dedi. 
     Hava gücü uzmanları ise, Pentagon’un mevcut hava kampanyasının, hızlı bir nakavt vuruşu yapmakta başarısız kaldığını söylediler. Chicago Üniversitesi Öğretim Üyesi ve "Kazanmak İçin Bombalamak Savaşta Hava Gücü ve Zorlama" adlı kitabın yazarı olan Robert A. Pape, "Hava kampanyasındaki hedefleme, Irak liderliğinin belini kıramadı" diye konuştu. 
     


GÜNCEL 



















</TEXT>
</DOC>
