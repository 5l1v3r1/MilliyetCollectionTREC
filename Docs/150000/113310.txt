<DOC>
<DOCNO> 113310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo24.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Kocaelispor maçı hazırlıkları... 
</HEADLINE>
<TEXT>

     Trabzonspor, Kocaelispor ile sahasında yapacağı karşılaşmanın hazırlıklarını çift antrenmanla sürdürdü. 
     Teknik direktör Samet Aybaba yönetiminde, Mehmet Ali Yılmaz Tesisleri'nde yapılan çalışmaya ülkesinin milli takım kampında bulunan Arnavut oyuncu Alban Bushaj katılmadı. 
     Sabah yapılan antrenmanda, çift kale maç sırasında Erdinç ile girdiği ikili mücadelede sol ayak bileğinde burkulma meydana gelen Güney Koreli Lee Eul Yong'un, Kocaelispor maçında takımdaki yerini alamayacağı bildirildi. 
     Bordo-mavili takım, yarın yapacağı çalışmayla Kocaelispor maçının hazırlıklarını sürdürecek. 
     





</TEXT>
</DOC>
