<DOC>
<DOCNO> 129281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko08.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Holding sermayesini 200 trilyon liraya yükseltti 
</HEADLINE>
<TEXT>

     Yaşar Holding A.Ş'nin, sermayesini 85 trilyon liradan 200 trilyon liraya yükselttiği bildirildi. 
     Yaşar Holding'den yapılan yazılı açıklamada, 2002 yılının, yaşanılan zorluklara rağmen 7 bin çalışan, satışlardaki yüzde 3.5 reel büyüme ve 1.2 milyar dolar ciro ile tamamlandığı belirtilerek, güçlü bir holding şirketi yaratma stratejisinin uygulanmaya devam edildiği kaydedildi. 
     Öz varlıkların daha da güçlendirileceği bildirilen açıklamada, gıda, içecek, boya ve kimya sektörlerinin yanı sıra temizlik kağıtlarında da iddialı bir strateji uygulandığı ifade edildi. 
     Ayrıca, dış ticaret hacminin 300 milyon dolara ulaştığı, Romanya'da boya sektöründeki üretim ortaklığının hayata geçirildiği, gıda için AB ülkelerinde yatırım arayışının sürdüğü ve Dubai ile Suudi Arabistan'a yönelik dış ticaret artırıcı aktivitelerin hız kazandığı bildirildi. 
     Açıklamada, 2003 yılının satış ve pazarlama yılı olarak ilan edildiği de belirtildi. 
     





</TEXT>
</DOC>
