<DOC>
<DOCNO> 116974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sonspo07.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Oynadığımız futboldan son derece memnunuz... 
</HEADLINE>
<TEXT>

     Ankaragücü Basın Sözcüsü Serdar Özkazanç, İstanbulspor karşısında ortaya koydukları futboldan son derece memnun oldukları söyledi. 
     Özkazanç, yaptığı yazılı açıklamada, Ankara'da İstanbulspor karşısında aldıkları 3 puanın son derece sevindirici olduğunu belirterek, ''Özellikle ilk yarıda ortaya koyduğumuz futboldan son son derece memnunuz. Bu yarıda girdiğimiz net 5 gol pozisyonundan birisini daha gole çevirebilseydik, maçın skoru çok daha farklı olabilirdi. Bu yarıda rakibimize ciddi bir gol şansı tanımamamız oyunun mutlak hakimiyetinin bizde olduğunun göstergesiydi'' dedi. 
     Serdar Özkazanç, ikinci yarıda, ilk yarıdaki oyunu sürdürememelerine rağmen net pozisyonları yakalayan tarafın yine Ankaragücü olduğunu kaydederek, ''Bu yarıda kontrollü oynadık ve hedeflediğimiz 3 puana ulaşan taraf olduk'' diye konuştu. 
     Özkazanç, önlerinde Diyarbakıspor ile yapacakları maçı da kazanarak çıkışlarını sürdürmek istediklerini de belirtti. 
     





</TEXT>
</DOC>
