<DOC>
<DOCNO> 129240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yazar/guclu.html </URL>
<DATE> 2003/01/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Herkes öğretmen olabilecekmiş 
</HEADLINE>
<TEXT>

     Bir ülkenin kaderiyle oynamak istiyorsanız, o ülkenin öğretmen yetiştirme sistemiyle oynayın yeter demişler. Yüzyıllar öncesinde sanki bu sözler Türkiye için söylenmiş... 
     Öğretmen yetiştirme sistemi, iyi ya da kötü bir düzene girdi derken şimdi her şey sil baştan yeniden değişiyor. Bakan Bey’i televizyonda dinlerken kulaklarıma inanamadım. Öğretmenlik hiçbir fakültenin tekelinde değil. Sınav yaparız, kim yüksek puan alırsa onun ataması yapılır dedi. Ayrıca 6 ay süresince yeni bir atama yapılmayacağını da sözlerine ekledi... 
     Gelin de şaşırmayın. Bakan Bey’in önceki sözlerini hatırlamaya çalışıyorum. Bizim programda da söylemişti. Öğretmenlik bir ihtisas mesleği. Öyle herkesin yapabileceği bir iş değil demişti de biraz umutlanır gibi olmuştuk. 
     Anladığım kadarıyla şimdi yeniden yıllar öncesine dönülüyor. Şu anda AKP’nin alternatif Milli Eğitim bakanı adayı olan Köksal Toptan, bakanlık koltuğuna oturur oturmaz yeterlilik sınavını kaldırmış ve öğretmenlik yolunu herkese açmıştı. Veterinerler, ziraatçılar da o dönemde öğretmen olmuşlardı... 
     Şimdi de sanki öyle bir hava esiyor gibi. Bırakın tezsiz yüksek lisansı, pedagojik sertifika zorunluluğu da kaldırılıyormuş. 
     Durun hemen telaşa kapılmayın ya da sevinmeyin. Biz duyduklarımızın yalancısıyız... 
     Anlaşılan o ki Türkiye Cumhuriyeti’nin devlette devamlılık gibi bir ilkesi yok. Hele hele Milli Eğitim Bakanlığı’nın böyle bir duyarlılığı kesinlikle bulunmuyor. Öyle olmasaydı üç - beş yılda bir öğretmen yetiştirme ve atama usulleri, böylesine zırt pırt değiştirilir miydi .. 
     
Fil kavgası      MEB ve YÖK arasındaki kavganın faturası çok ağır olacağa benziyor. Tıpkı fillerin kavgasında olduğu gibi tüm sistemle birlikte, öğrenciler, öğretim üyeleri, öğretmenler ve eğitim bürokrasisi de yerle bir olacak. İlk çağlarda olduğu gibi deneme yanılma yöntemiyle yol almaya devam edildiği sürece de sonucun iyi olmasını beklemek hayalcilik olur... 
     Baştan beri söylüyoruz. Bakan Mumcu ve yakın çevresi gerçekten iyi niyetli. Bir şeyler yapma konusunda da önceki bakanlar ile kıyaslanmayacak derecede istekliler. Ama eğitimin çok uzağındalar. Öğrenmeleri ve sistemde köklü değişiklikler yapmaları çok uzun zaman alır. Ama sabırsızlar. Hem de çok sabırsızlar. Üç ay içinde üç yüz yılın çarpıklığını bir çırpıda düzeltmek istiyorlar. Bu mümkün değil. Haa Tıpkı YÖK Başkanı Gürüz ve YÖK’ün kurucusu Doğramacı gibi biz yaptık oldu derlerse o başka. Ama gerçekleştirdikleri reform ne kadar kalıcı ve ne kadar tatmin edici olur İşte o tartışılır... 
     Eğitimde doğru kararların alınabilmesi için AKP’nin ve kamuoyunun Mumcu’nun üzerindeki "hadi şu işi bir an önce bitir" baskısını hemen kaldırması gerekiyor. Acele işe şeytan karışır misali süratle alınacak doğru gibi görünen tüm kararlar, sakat sonuçlar doğurabilir. 
     Özetin özeti Eğitimde 6 ayda köklü reformlar gerçeklemez mi Elbette gerçekleşir. Ama önceden hazırlıklı olmak gerekirdi. Oysa AKP’nin bu konuda ne proje bazında ne de kadro açısından hiçbir ön hazırlığı olmadığı şimdi çok daha net görülebiliyor .. 
     
     







Yine YÖK 


Bağdat yolunda 


Musul Kerkük’te hakkımız var mı 


Ulufe değil, hesap kitap zamanı 


Günaydın 


Havuç, Disney’i yendi mi 


Herkes öğretmen olabilecekmiş 


Savaş ve popülizm 2003’te ekonomik dengeleri bozabilir .. 


"Ortak cephe" savaşı önler mi 


Buna barış değil suçluyu koruma derler 


Savaş ve ekonomi 


Picasso’nun sofrası, Gönül Paksoy’un sofrası 


Dağıtmak kolay, toparlamak zor 


</TEXT>
</DOC>
