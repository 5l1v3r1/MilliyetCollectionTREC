<DOC>
<DOCNO> 119389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sonspo03.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...12 dev adam mesaide... 
</HEADLINE>
<TEXT>

     A Milli Erkek Basketbol Takımı, 33. Avrupa Şampiyonası Eleme Grubu'nda Bulgaristan, Ukrayna ve İsviçre ile yapacağı maçların hazırlıklarına devam etti. 
     Başantrenör Aydın Örs ile yardımcıları Çetin Yılmaz ve Alaattin Yakan yönetiminde Abdi İpekçi Spor Salonu'nda idman yapan milli basketbolcular, kondisyon antrenmanının ardından, ağırlık çalışması gerçekleştirdiler. 
     Antrenmana, takımlarının lig maçları nedeniyle Mirsad Türkcan, İbrahim Kutluay ve Hüseyin Beşok katılmazken, Hüseyin'in İstanbul'a ulaştığı, Mirsad'ın öğleden sonra geleceği, İbrahim'in ise yarın İstanbul'da olacağı açıklandı. 
     Polat Renaissance Oteli'nde kampa giren A Milli Basketbol Takımı, hazırlıklarını akşam antrenmanıyla sürdürecek. 
     





</TEXT>
</DOC>
