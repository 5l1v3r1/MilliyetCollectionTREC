<DOC>
<DOCNO> 115838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/ekonomi/eko02.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara yatıran kaybetti 
</HEADLINE>
<TEXT>

Son bir yılda bir yıl vadeli dolar mevduatı kur artışı ve faiziyle birlikte toplam yüzde 11.3 getiri sağlarken, aynı vadeli TL mevduatının getirisi ise yüzde 60.7’ye ulaştı 
     Son bir yılda birikimlerini döviz mevduatında tutan tasarruf sahiplerinin parası eridi. Bankalardaki mevduat hacminin yüzde 60’ını oluşturan döviz tevdiat hesaplarının DTH yıllık getirisi, hem Türk Lirası mevduat getirisinden hem de enflasyonun oldukça altında kaldı. TL mevduatın ekim sonu itibariyle yıllık getirisi ise döviz mevduatında kur artışı ve faiz olarak sağlanan toplam kazancın kat kat üzerine çıktı. Birikimlerini döviz hesabında tutanlar bir yılda TL cinsinden en çok yüzde 11.3 getiri sağlarken TL mevduatta ise yüzde 61’e varan getiri elde etti. 
     Geçen yıl ekimde bir yıl vadeli DTH’ya yatırım yapanların kur artışı dahil faiz getirisi, aynı vadeli TL mevduatın getirisinin yüzde 30.7 altında kaldı. Dolar bozdurarak bir yıl vadeli TL mevduata yatıran yatırımcı dolar cinsinden yüzde 52.7 getiri sağladı. 
     
     Doların getirisi düşük kaldı 
     Faiz getirisi ve kur artışıyla birlikte dolar mevduatından elde edilen getiri üç ay vadede yüzde 9, altı ay vadede yüzde 9.7, bir yıl vadede yüzde 11.3 düzeyinde oluştu. Döviz mevduatından anılan dönemde sağlanan getiriler yüzde 40 dolayındaki enflasyonun çok altında kaldı ve yatırımcı reel anlamda büyük zarar gördü. 
     Buna karşılık son bir yılda sürekli olarak üç ay vade ile çevrilen TL mevduat net olarak yüzde 56.4, altı ay vadeli yüzde 57.6 getiri sağladı. Geçen yıl açılan bir yıl vadeli mevduat da net yüzde 60.7 getirdi. Son bir yılda birikimlerini TL mevduatta tutanlar reel olarak yüzde 11 - 15 arasında getiri elde etti. 
     
Dolar bozdurup TL’ye yatıranlar k rlı çıktı      Bir yıl önce dolarını bozup Türk Lirası’na yatırım yapanlar kazandı. Geçen yıl 1.000 dolar bozdurularak elde edilen ve bir yıl vadeli TL mevduatla çevrilen 1 milyar 587.4 milyon lira, bir yılda 2 milyar 550.9 milyon liraya ulaştı ve ekim sonu itibariyle 1.527 dolar etti. Bir yıl vadeli döviz hesabında tutulan 1.000 dolar ise 1.058 dolara çıkarken bunun TL karşılığı da 1 milyar 767.2 milyon oldu. 
     
Mevduatın yüzde 57’si döviz hesaplarında      Getiri oranının düşük kalmasına karşın, tasarrufların içinde döviz mevduatının payının giderek yükseldiği dikkati çekiyor. Merkez Bankası verilerine göre, 11 Ekim itibariyle 
     122 katrilyon lira olan yurtiçinde yerleşiklerin bankalardaki toplam mevduatının, yüzde 57.1 oranındaki 69.7 katrilyon liralık bölümü döviz hesaplarından oluşuyor. Bunun da 
     yüzde 70’lik bölümünü dolar üzerinden açılan hesaplar oluşturuyor. Bankalardaki döviz hesaplarının yüzde 80’ine yakın bölümü gerçek kişilere ait bulunuyor. 
     
TL daha iyi kazandırdı TL mevduata yatırılan 1.000 dolar  Bin TL Dolar Üç ay vadeli TL mevduatta 2.482.694 1.486 Altı ay vadeli TL mevduatta 2.501.742 1.498 Bir yıl vadeli TL mevduatta 2.550.952 1.527      
     
     
Döviz hesabındaki 1.000 dolar  Dolar Bin TL Üç ay vadeli döviz hesabı 1.036 1.730.431 Altı ay vadeli döviz hesabı 1.043 1.742.123 Bir yıl vadeli döviz hesabı 1.058 1.767.177      
     



 EKONOMİ 





















</TEXT>
</DOC>
