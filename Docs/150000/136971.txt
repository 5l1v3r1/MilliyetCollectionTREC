<DOC>
<DOCNO> 136971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sontur19.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan, CHP'ye tahsis ettiği büroyu sattı... 
</HEADLINE>
<TEXT>

     CHP'den ayrılan Gaziantep'in bağımsız Belediye Başkanı Celal Doğan'ın, 4 yıldır kira almadan CHP İl Başkanlığı'na tahsis ettiği büroyu sattığı ve partiden, büronun tahliye edilmesini istediği bildirildi. 
     CHP İl Başkanı Duran Ergetir, İstasyon Caddesi Fuar İş Merkezi'nde bulunan ve mülkiyeti, eski CHP'li Celal Doğan'a ait olan büroyu, satıldığı için boşaltacaklarını söyledi. 
     Başkan Doğan'ın, kendisini arayarak işyerini sattığını bildirdiğini ve boşaltılmasını istediğini belirten Ergetir, ''Kendisi bizim eski partilimizdir. Kendisiyle şahsi bir kırgınlığımız yoktur, ancak siyasi kırgınlığımız var. Bu davranışını da kamuoyunun takdirine bırakıyoruz'' dedi. 
     Ergetir, bunun üzerine Değirmiçem Mahallesi'ndeki Sayın İş Merkezi'nden bir büro satın aldıklarını kaydetti. 
     Büyükşehir Belediye Başkanı Celal Doğan da, CHP'den bugüne kadar kira bedeli olarak hiçbir ücret almadığını, işyerini sattığı için de CHP İl Başkanlığı'ndan tahliye talebinde bulunduğu ifade ederek, ''Kimse, öküz altında buzağı aramasın'' diye konuştu. 
     Doğan'ın, CHP İl Teşkilatı'nın bulunduğu büroyu, Gaziantepspor Yönetim Kurulu Üyesi, İşadamı İbrahim Kızıl'a sattığı öğrenildi. 
     





</TEXT>
</DOC>
