<DOC>
<DOCNO> 128154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur13.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanında 'kalem tabanca' bulundu... 
</HEADLINE>
<TEXT>

     İzmir Adnan Menderes Havalimanı'nda hac kafilesini uğurlamaya giden kişinin üzerinde bir kalem tabanca ve 10 mermi bulundu. 
     Alınan bilgiye göre, hacı kafilesini uğurlamak amacıyla Adnan Menderes Havalimanı'na giden Osman U. 67 , Dış Hatlar Terminali'ndeki ''x-ray'' cihazına girdi. Cihazın ''ikaz sinyalinin çalması'' üzerine polis, şahsı yeniden cihazdan geçmesi için uyardı. Şahıs, üzerindeki metal eşyaları makineye bıraktı. Cihazda kalem görünümündeki metal eşyanın tabanca olduğu, diğerlerinin bu tabancaya ait 10 mermi ve bir gaz tabancası mermisi olduğu belirlendi. 
     Osman U, Havalimanı Şube Müdürlüğü ekipleri tarafından gözaltına alınırken, durum Terörle Mücadele ve İstihbarat Şube Müdürlüğü'ne de bildirildi. 
     Zanlı, ilk ifadesinde, tabancayı uzun süre önce yurtdışından getiren bir kişiden aldığını ve ''hatıra'' amaçlı olarak yanında bulundurduğunu söyledi. Osman U'nun herhangi bir örgütle bağlantısının bulunmadığı tespit edildi. 
     Bir süre imamlık da yaptığı öğrenilen Osman U'nun karayollarından emekli olduğu öğrenildi. 
     ''Ateşli Silahlar Kanunu'na Muhalefet'' suçlamasıyla adliyeye sevk edilen zanlı, çıkarıldığı mahkemede tutuksuz yargılanmak üzere serbest bırakıldı. 
     
</TEXT>
</DOC>
