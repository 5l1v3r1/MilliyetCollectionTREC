<DOC>
<DOCNO> 112677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/spor/spo03.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK OPERASYON 
</HEADLINE>
<TEXT>

Galatasaray, liseli olmayan zengin iş adamlarına da kulüp üyeliğinin yolunu açmaya hazırlanıyor. Bu konuda tüzük değişikliği yapılacak, Genel Kurul’dan onay istenecek 
     HALİL ÖZER 

     İspanyol örneği 
     GALATASARAY Yönetimi, tüzük değişikliğine giderek Sarı - Kırmızılı kulübe gönül vermiş, liseli olmayan zengin iş adamlarına üyelik yolunu açmayı planlıyor. Her yıl yapılan üye alımlarında öncelik liselilere tanınırken, sadece küçük bir kontenjan dışarıdan üye olmak isteyenlere ayrılıyordu. Divan Kurulu tarafından belirlenen tüzük komitesinin bu konuda radikal yeniliklere gideceği, Galatasaray Kulübü’nün kendine İspanyol kulüplerini örnek alacağı kaydedildi. 
     
     Start veriliyor 
     ÖNÜMÜZDEKİ hafta yapılacak toplantıda Galatasaray tüzüğünün günümüz şartlarına göre güncelleştirilmesi çalışmalarına start verilecek. Bu tüzük değiştirme çabalarının ilk önemli adımı üye alım kurallarının değişmesi olacak. Şu andaki tüzüğe göre kulübe her yıl aidatını ödeyen toplam üye sayısının yüzde üçü kadar yeni üye alınıyor. Eğer yeterli sayıda liseli üye olmazsa, öncelik yine üyelerin yakın akrabalarına veriliyor. Kontenjan burada da dolmazsa dışarıdan üyelere kapı açılıyor. 
     
     Yüzde 35 olacak 
     TÜZÜKTEKİ madde yüzünden her yıl dışarıdan çok az sayıda yeni üye alınabiliyor. Hatta bazı yıllar kontenjan dolduğu için liselilerin dışında kulübe kimse giremiyor. Yeni yapılacak olan tüzük değişikliğinde göre artık kontenjanın yüzde 55’i liselilere, yüzde 35’i dışarıdan üyelere ayrılacak. Yüzde 10’luk kısım ise yakın akrabalar için kullanılacak. Tüzük Kurulu değişikliği önce Divan Kurulu’na, sonra da Genel Kurul’a getirecek ve onay isteyecek. 
     
Açık Tribün’ün üstü de hasarlı      ALİ Sami Yen Stadı’ndaki eski açık tribünün çökme tehlikesi yaşadığı haberi Galatasaray’ı ayağa kaldırdı. Camianın önde gelen isimleri buranın bir an önce yıkılması için yönetime baskı yaparken, yeni iddialar da ortaya atıldı. Şampiyonlar Ligi’ne çıkılan ilk yılda oynanan Manchester United maçında İngiliz holiganlar için demir kazıklarla tribünün ikiye ayrıldığı, ardından bunların söküldüğü ve koltukların yerleştirildiği belirtildi. Demir yorgunu olan tribüne beton döküldüğü, oynamaların üst kısımlarda da hasar yarattığı açıklandı. Yönetici Ali Dürüst ise tribünleri sürekli kontrol ettirdiklerini açıkladı. 
     
Kondisyon depoladılar      SARI - Kırmızılı takım, Diyarbakırspor maçının hazırlıklarına dün yaptığı antrenmanla devam etti. Teknik Direktör Fatih Terim yorucu bir istasyon çalışması ile futbolcularına kondisyon depolattı. Bugünü dinlenerek geçirecek olan Galatasaray, idmanlarına yarından itibaren tekrar başlayacak. 
     



 SPOR 





























</TEXT>
</DOC>
