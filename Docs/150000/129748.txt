<DOC>
<DOCNO> 129748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun24.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, Irak için diplomatik faaliyetini artırıyor... 
</HEADLINE>
<TEXT>

     İran, Irak krizine barışçı çözüm bulunması amacıyla diplomatik faaliyetini artırıyor. 
     Dışişleri Bakanlığı sözcüsü Hamid Rıza Asefi, Reuters'e yaptığı açıklamada, ''Irak krizini, önümüzdeki günlerde Tahran'ı ziyaret edecek olan Başbakan Abdullah Gül, Suriye Devlet Başkanı Beşşar Esad ve Kuveyt Dışişleri Bakanı Şeyh Sabah El Ahmed El Sabah ile görüşeceklerini'' bildirdi. 
     Sözcü, İran'ın, Irak krizinin kan dökülmeden ve çatışma çıkmadan çözülmesi için tüm diplomatik kanallarını kullanacağını belirtti. 
     Başbakan Abdullah Gül'ün Pazar günü, Esad'ın gelecek hafta sonunda ve El Sabah'ın da Cumartesi günü Tahran'da olması bekleniyor. 
     İran Dışişleri Bakanı Kemal Harrazi, Yunanistan ziyaretinde gazetecilere yaptığı açıklamada, ''savaşın gereksiz olduğunu, çünkü Bağdat'ın, BM silah denetçileriyle işbirliği yaptığını'' söylemişti. 
     Harrazi, Irak'ta savaş çıkmasından çok endişe duyduklarını, bu nedenle komşu ülkelere danışılması gerektiğine inandıklarını belirtmişti. 
     





</TEXT>
</DOC>
