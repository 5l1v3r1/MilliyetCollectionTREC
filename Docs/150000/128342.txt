<DOC>
<DOCNO> 128342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo19.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, 5 Ocak'ta topbaşı yapacak... 
</HEADLINE>
<TEXT>

     İkinci yarı hazırlıklarına 5 Ocak Pazar günü başlayacak olan Altay'da, teknik direktör Ümit Turmuş, Diyarbakırsporlu Murat Duman ve Trabzonsporlu Hakkı'nın transferini düşündüklerini söyledi. 
     Transferde gelecek ve gidecek oyuncularla ilgili sürekli spekülasyon yapıldığını kaydeden Ümit Turmuş, şunları söyledi 
     ''Şimdilik hiçbir somut gelişme yok. Biz, eldeki oyuncuları dikkate alarak planlarımızı yapıyoruz. Diyarbakırspor'dan Murat Duman ve Trabzonspor'dan Hakkı, ilgilendiğimiz isimler. Bunların dışında kalanların hepsi spekülasyondan ibaret.'' Beşiktaş ve Galatasaray'a transferi sürekli gündeme gelen Sinan'ın durumunun da kısa süre içinde netlik kazanacağını sanmadığını belirten Turmuş, ''Sanırım herkes son günü bekliyor. Ciddi olan gelir alır, yoksa kalır. Önemli değil'' dedi. 
     Siyah-beyazlılar, 5 Ocak Pazar günü çalışmalara Gaziemir Kutlu Aktaş Tesisleri'nde başlayacak ve 24 Ocak'ta kamp için Antalya'ya gidilecek. 
     





</TEXT>
</DOC>
