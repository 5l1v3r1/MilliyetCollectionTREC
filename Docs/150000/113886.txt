<DOC>
<DOCNO> 113886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/soneko03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Antepfıstığı üretimi yaygınlaştırılacak... 
</HEADLINE>
<TEXT>

     Antepfısıtığı Araştırma Enstitüsü AAE Müdürü Selim Arpacı, antepfısıtığı üretimini ülke geneline yaymak amacı ile kapsamlı çalışma başlattıklarını belirterek, ''Proje doğrultusunda 12 ilden 23 ziraat mühendisi ve teknisyenine yetiştiricilik kursu verdik'' dedi. 
     Arpacı A.A muhabirine, antepfıstığı üretimini ülke geneline yaymak için tarım il müdürlükleri ile ortak çalışma yürüttüklerini, hangi ilde üretimin yapılabileceğini saptamaya çalıştıklarını söyledi. 
     Antepfıstığının vitamin, mineral ve besin değeri yüksek bir meyve olduğunu kaydeden Arpacı, ''Antepfıstığı olabildiğince geniş bir alanda üretmek için bütün illerde toprak analizi yaptırdık ve iklim koşullarını inceledik'' diye konuştu. 
     Gaziantep, Kilis, Kahramanmaraş, Mardin, Diyarbakır, Aydın, Mersin, Çanakkale, Şanlıurfa, Malatya, Siirt ve Şırnak'ta görevli 23 mühendis ve teknisyene antepfıstığı tarımına ilişkin bilgi verildiğini anlatan Arpacı, başarıya ulaşacağına inandıkları proje sayesinde, binlerce ailenin daha yeni bir gelir kaynağına kavuşacağını, sözlerine ekledi. 
     





</TEXT>
</DOC>
