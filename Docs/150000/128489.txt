<DOC>
<DOCNO> 128489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sondun01.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alışveriş hastalığına karşı hap... 
</HEADLINE>
<TEXT>

     Amerika'da alışveriş hastalığının giderek artmasını göz önüne alan ilaç firmaları, alışveriş yapmadan duramayan kişileri rahatlatmak amacıyla piyasaya çeşitli ilaçlar çıkarmaya başladı. 
     Bunun için geliştirilen ilaçların, giderek daha fazla rağbet gördüğü bildiriliyor. 
     Stanford Üniversitesi tarafından yapılan araştırmaya göre, alışveriş hastalığının özellikleri arasında şunlar bulunuyor 
     -İnsanın kafasında sürekli olarak bir şeyler alma fikri bulunuyor. 
     -Alışveriş hastaları, çoğu zaman hiçbir vakit kullanmayacakları şeyleri bile satın alıyorlar. 
     -Gereksiz alışveriş kişiyi borçlanmaya sürüklüyor. 
     -Alışveriş merakı, aile içi sorunlara ve karı-koca kavgalarına yol açıyor. 
     -Bu kişiler, en az haftada bir kez alışverişe çıkmadan rahat edemiyor. 
     Alışveriş hastalığının bir tür akıl rahatsızlığı olduğuna dikkati çeken uzmanlar, teskin edici ilaçların bu kişiler üzerinde olumlu etki yaptığını belirttiler. 
     Buna karşılık sağlık sigortası şirketlerinin, henüz bunu bilimsel açıdan kanıtlanmış bir hastalık olarak kabul etmediği ve bu amaçla yapılan harcamaları karşılamayı reddettiği ifade edildi. 
     





</TEXT>
</DOC>
