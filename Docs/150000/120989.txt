<DOC>
<DOCNO> 120989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur23.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik gözler, prefabrik yangınını korkuyla izledi... 
</HEADLINE>
<TEXT>

     Adapazarı'nda, depremzelerin barındığı 2 prefabrik konut tamamen yandı. 
     Dernekkırı Prafabrik Alanı'nda Gülhan Dirhemci'ye ait konutta, henüz belirlenemeyen nedenle yangın çıktı. Kısa sürede büyüyen yangın, bitişiğindeki Yılmaz Güz'e ait konuta da sıçradı. 
     Depremzedelerin ve itfaiyenin çabalarına rağmen iki konutun kullanılamaz hale geldiği yangın, diğer konutlara sıçramadan söndürüldü. 
     Olay anında uyuduğunu belirten Gülhan Dirhemci, evde yangına neden olacak birşey bulunmadığını, ancak 2 yaşındaki oğlu Gökalp'in çakmakla oynarken eşyaları tutuşturmuş olabileceğini söyledi. 
     Konutları, eşyalarıyla birlikte yanan Dirhemci ve Güz ailesine yeni konut verileceği ve eşya yardımında bulunulacağı bildirildi. 
     Bu arada, itfaiyenin yangına geç müdahale ettiğini öne süren depremzedeler, 10 gün önce çıkan yangın sonrasında, Vali Cahit Kıraç'ın konutlar için bir itfaiye aracı tahsis edileceği yönündeki sözünü anımsatarak, bu sözün tutulmasını istediler. 
     





</TEXT>
</DOC>
