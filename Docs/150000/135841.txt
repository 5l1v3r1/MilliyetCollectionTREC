<DOC>
<DOCNO> 135841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun05.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın gölgesinde ibadet... 
</HEADLINE>
<TEXT>

     DIŞ HABERLER SERVİSİ 

     ABD’nin Irak’a yönelik operasyona ne zaman başlayacağını merakla bekleyen Irak halkı, bir yandan gelişmeleri takip ederken, bir yandan da günlük yaşamını sürdürüyor. Babasıyla birlikte Bağdat’taki bir camide cuma namazını kılan bu küçük çocuk, biraz da yaşının verdiği rahatlıkla, namaz kılmaktan çok meraklı gözlerle etrafı süzmeyi tercih ediyor. Ancak bu küçük çocuğun gözlerindeki ifade, sanki Irak halkının fırtına öncesi sessizliğinin bir yansıması gibi... Birleşmiş Milletler uzmanları tarafından hazırlanan raporlara göre, savaşın gerçek kurbanı başta çocuklar olmak üzere masum Irak halkı olacak. BM yetkilileri, savaşta yüz binlerce insanın yaşamını yitireceğini, milyonlarcasının da mülteci konumuna düşeceğini belirtiyor. 
     



 GÜNCEL 























</TEXT>
</DOC>
