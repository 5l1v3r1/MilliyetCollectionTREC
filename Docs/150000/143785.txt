<DOC>
<DOCNO> 143785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/spor/spo04.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkımızı alamadık’ 
</HEADLINE>
<TEXT>

     OYNADIKLARI futbolun karşılığı olarak bulundukları yerden çok üst sıraları hak ettiklerini söyleyen Trabzonspor Teknik Direktörü Samet Aybaba, "Kimse bize beşinciliği layık görmüyor" dedi. Aybaba, "Ligin en kaliteli futbolunu oynayan ekiplerden biriyiz. Ancak sıralamadaki yerimiz yeterli değil. Sezon sonuna kadar üst sıralara çıkmalıyız" ifadesini kullandı. 
     SAMET Aybaba, Bursaspor karşılaşmasını da kazanacaklarını iddia etti. Aybaba sözlerini şöyle sürdürdü "Bursaspor maçında da Samsunspor karşılaşmasındaki gibi oynar ve üst üste pozisyonlar üretirsek, istediğimizi alırız. Bursaspor’un küme düşmemek için oynaması işimizi zorlaştırır. Fakat biz kendi futbolumuzu ortaya koyup, hedeflerimizi düşünmeliyiz." 
     
Rize ile dostça      TRABZONSPOR yedek oyunculardan oluşan kadrosuyla dün Çaykur Rizespor karşısına çıktı. 1 - 1 berabere sonuçlanan karşılaşmada Bordo - Mavili takımın tek golü Mustafa Yalçınkaya’dan geldi. Rizespor Şadi ile eşitliği yakaladı. Sabah antrenmanında ise Fatih Tekke sakatlık geçirdi. 
     



 SPOR 


























</TEXT>
</DOC>
