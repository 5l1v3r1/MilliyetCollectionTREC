<DOC>
<DOCNO> 101752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gun12.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK’in Ankara yürüyüşü başladı 
</HEADLINE>
<TEXT>

     TAHSİN AKSU İstanbul 

     Kamu Emekçileri Sendikaları Konfederasyonu KESK üyeleri, "İnsanca Yaşam İçin Ankara Yürüyüşü"ne izin verilmemesi üzerine oturma eylemi yaptı. KESK Yönetim Kurulu ve üye sendikaların merkez üyeleri yürüyüş için dün saat 14.00’te Unkapanı’ndaki genel merkez binası önünde toplandı. KESK Genel Başkanı Sami Evren, İstanbul’dan başlatacakları yürüyüşün 17 Ağustos’ta Ankara Kızılay Meydanı’nda sona ereceğini kaydetti. Konuşmanın ardından KESK üyeleri Aksaray’a doğru yürümek istedi. Güvenlik güçleri yürüyüşe izin vermeyince, KESK üyeleri yürüyüşe izin verilene kadar oturma eylemine başladı. Ancak, saat 19.00’da izin verilmesi üzerine yürüyüş başladı. 
     



 GÜNCEL 





















</TEXT>
</DOC>
