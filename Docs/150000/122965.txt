<DOC>
<DOCNO> 122965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yazar/akyol.html </URL>
<DATE> 2002/12/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İyiye gidiyoruz 
</HEADLINE>
<TEXT>

     İYİYE gitmekte olduğumuzu kaç kişi Sakıp Sabancı kadar hissedebilir Sakıp Ağa yine coşkuyla konuşuyor işte 
     - Şimdi ufukta bir güzellik görünüyor... Bu fırsatı akıllı kullanacağız, kalkınma trenine tekrar bineceğiz, yatırım düğmesine basıyoruz, yeniden işyerleri açacağız... 
     Üç yıldır istikrarsızlık sebebiyle "yeni baca dikemedik" diyen Sabancı artık Türkiye’ye yabancı sermaye yatırımlarının da başlayacağını söylüyor. 
     IMF Direktörü Michael Deppler de, koalisyonların nasıl bir bela olduğunu ima eden sözlerden sonra, iyimser mesajlar verdi 
     - AKP hükümetindeki tutarlılıktan çok etkilendim... Türkiye’nin daha iyi sonuçlar alabileceğini düşünüyoruz. 
     Daha önemlisi, Deppler, "Türkiye’nin yeni IMF finansmanına ihtiyacının olmadığını" söyledi "Emperyalist IMF reçeteleri" bizi IMF’ye muhtaç olmaktan kurtarıyor Türkiye büyüme aşamasına geçiyor Yani iş ve refahın artması... 
     
     SAYGIN stratejistlerimizden CHP milletvekili Şükrü Elekdağ’la konuşuyorum. O da iyimser 
     - AKP hükümeti AB üyeliğine odaklanmış durumda. Etkin faaliyetlerde bulunuyor. Sayın Tayyip Erdoğan’ın gezileri yararlı oluyor. Geçmiş hükümetin bıraktığı bir boşluğu başarıyla dolduruyor bu gayretler... 
     Elekdağ bir konuya daha dikkat çekti 
     - Bazı yabancı basının din eksenli’ diye nitelediği AKP iktidarının AB üyeliği için ortaya koyduğu bu ciddi gayret daha da anlamlıdır. Tayyip Bey’in yasaklı olması, onun demokrasiyi geliştirme taahüdünü daha inandırıcı yapıyor. 
     Elekdağ "İslami değerlerle Batılı siyasi değerlerin, laik demokrasinin uzlaşması"nı dünya çapında bir model olarak görüyor ve bunun Türkiye’ye sağlayacağı büyük prestije çok önem veriyor. 
     Bunda AKP’nin herkesten daha işlevsel olduğunu inkar etmek mümkün mü 
     Elekdağ Kıbrıs’ta çözümü gerekli görmekle birlikte Annan planındaki "tuzaklara" dikkat çekti. 
     Wolfowitz’le görüştükten sonra, "Saddam BM kararlarına harfiyen uyarsa savaş olmayabileceği" umudunun belirdiğini de söyledi. İnşallah... 
     
     TÜRKİYE ekonomide büyümeye geçer ve AB üyeliği sürecinde umulan gelişmeler gerçekleşirse, bunun harekete geçireceği toplumsal dinamikleri iyi düşünmeliyiz. 
     Ekonomisi büyüyen ve dış dünyaya korkularla değil, geniş ufukların ferahlığıyla bakan toplumlar güler yüzlü olur. 
     Güler yüzlü toplumlarda hürriyetlerin sınırları genişler, insan yaratıcılığı artar, maddi ve manevi servet büyür... 
     Güler yüzlü toplumlarda bağnazlıklar, paranoyalar marjinalleşir, devlet "uyanık bekçi" psikozundan sıyrılır, kamusal alan devlet tahakkümünden kurtulur, hoşgörü ve uzlaşma değerleri gelişir. 
     Toplum daha renkli, daha canlı hale gelir. 
     Aslında Türkiye "devlet gücünün belirlediği" uzun bir geçmişten, "toplumsal dinamiklerin belirlediği" uzun bir geleceğe yürüyor. Asıl modernleşme budur. 
     Türkiye zorlu ve uzun bir yolda iyiye gidiyor. Felaket tellallarına, paranoyak komplo teorilerine bakmayın siz... 
     
     







İyiye gidiyoruz 


Sürprizli ama saydam bir döneme doğru 


Bayram keyfini yaşayamayan da var... 


Bayramlar ve ekonomi 


"Bütün kabahat bizim" hastalığı... 


Tehlikeli pazarlık 


O Tayyip, Erdoğan başkası 


Erkekler nasıl kurtulacak 


Mavi boncuk 


</TEXT>
</DOC>
