<DOC>
<DOCNO> 140501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sondun10.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin ''Zafer bizimdir, despotlar yenilecek.. '' 
</HEADLINE>
<TEXT>

     Irak Devlet Başkanı Saddam Hüseyin, halkına, ABD'nin Irak'a savaş açması halinde zafer sözü verdi. 
     Saddam Hüseyin, Ay takvimine göre Hicri yeni yılın başlaması nedeniyle yayınladığı ve devlet televizyonundan, bir spiker tarafından okunan mesajında, ''Siz, inançla silahlanmış Irak halkı muzaffer olacaksınız ve despotlar yenilecek ve küstahlığın onlara faydası olmayacak'' dedi. 
     Saddam Hüseyin, ''ABD'nin kendini Tanrı'nın alternatifi, yeryüzündeki gölgesi sandığını'' söyledi. 
     Saddam, mesajında, ABD'ye değinerek, ''çağımızın tiranı kendini Tanrı'nın alternatifi ve onun yeryüzündeki gölgesi olarak görüyor. Tiran, tövbe, kendini Allah sanıyor... Ve böylece bu şeytan kendini şeytanın uçurumuna atıyor'' dedi. 
     Her savaştan zaferle çıkacaklarına inandığını belirten Saddam, ''Yeni İslami yılın gelişi ve Allah'ın yardımıyla tirana karşı zafer kazanacağız. İnananlar tiran ve yardakçılarına üstün gelecekler'' diye konuştu. 
     





</TEXT>
</DOC>
