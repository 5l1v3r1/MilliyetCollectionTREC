<DOC>
<DOCNO> 145814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sontur23.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "İhtiyaç doğduğunda, Kuzey Irak'a ilişkin kararımızı veririz" 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül, Türk ordusunun şu an için kuzey Irak'a girmesi konusunda bir ihtiyaç görmediklerini, ihtiyaç doğduğunda kuzey Irak'a asker gönderilmesi konusundaki kararın verileceğini söyledi. 
     Gül, Bakanlıktan ayrılırken, Türk Silahlı Kuvvetleri'nin kuzey Irak'a girmesi ve komuta sorununa ilişkin soruları yanıtladı. 
     ''Şüphesiz sıkıntılı bir dönemden geçiyoruz'' diyen Gül, Türkiye'nin prensiplerinin ortada olduğunu, ABD ile görüşmelerde karşılıklı anlayış bulunduğunu belirtti. 
     ''Komutanlık sorunu aşıldı mı '' sorusuna, ''Komutanlık sorunu diye bir şey yok'' yanıtını veren Gül, Genelkurmay Başkanı Orgeneral Hilmi Özkök'ün dün yaptığı açıklamaları hatırlatarak, ''Şu anda biz bir ihtiyaç da görmedik. İhtiyaç doğduğunda kararımızı vereceğiz, ama bunu koordineli şekilde yapmaktan daha tabii bir şey olmaz'' diye konuştu. 
     




</TEXT>
</DOC>
