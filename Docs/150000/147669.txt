<DOC>
<DOCNO> 147669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göze geldi 
</HEADLINE>
<TEXT>

Uzun bir sakatlık döneminden sonra form grafiğini en üst seviyeye çeken Serhat dün yine sakatlandı. Ayağında ödem tespit edilen yıldız futbolcunun durumu bugün netlik kazanacak 
     YUSUF KOBAL 

     Moraller bozuldu 
     FENERBAHÇE’DE Serhat’ın sakatlığı moralleri bozdu. Uzun süren sakatlık döneminin ardından, yeniden eski formunu bulan yıldız futbolcu önceki günkü antrenmanda golleriyle adeta şov yapmıştı. Teknik Direktör Oğuz Çetin, genç futbolcunun müthiş performansıyla keyiflenmiş, Adanaspor maçında ilk on birde oynatmayı planlamıştı. Ancak şanssızlık genç yıldızın peşini bırakmadı. 
     
     MR’ı çekildi 
     SAMANDIRA’DA dün yapılan çalışmada Serhat’ın ayağı çime takıldı ve yıldız oyuncu acılar içinde yere düştü. Serhat’ın çekilen MR’ında yırtığa rastlanmazken, sol arka uyluğunda ödem olduğu tespit edildi. Kulüp doktoru İsmail Başöz yaptığı açıklamada, genç futbolcunun Adanaspor karşısında forma giyip, giymeyeceğinin bugün yapılacak kontrollerden sonra netlik kazanacağını belirtti. 
     
     Rebrov müjdesi 
     UKRAYNA Milli Takımı’nda sakatlanan Sergei Rebrov’un durumunun ise iyi olduğu bildirildi. Dün yapılan antrenmanda takımdan ayrı koşan Ukraynalı yıldızın bugün takımla birlikte çalışmalara başlayabileceği açıklandı. Dr.Başöz, "Rebrov’un arka adalesinde sorun vardı. Ancak tedavisi olumlu sonuçlandı ve takımla birlikte idman yapabilecek düzeye geldi" yorumunu yaptı. 
     
Adana ültimatomu      Oğuz Çetin, oyuncularını uyardı, "Galibiyetten başka çıkar yol yok. Ona göre hazırlanın" dedi 
     Tek antrenman 
     TEKNİK Sorumlu Oğuz Çetin, Adanaspor maçı öncesi futbolcularını son kez uyardı. Çetin, Samandıra Tesisleri’nde yaptığı toplantıda, "Artık kötü futbol ve puan kaybı istemiyorum. Galibiyetten başka çıkar yol yok. Taraftar ve camiaya kendimizi affettirmek zorundayız. Herkes ona göre hazırlansın" diye konuştu. Fenerbahçe hazırlıklarını dün tek antrenmanla sürdürdü. 
     
     Fatih katılmadı 
     FATİH Akyel dışında tüm oyuncular antrenmana katıldı. Sarı - Lacivertli takım, zorlu sınav için bugün Adana’ya gidecek. Sarı - Lacivertliler maçın son antrenmanını bu sabah tesislerinde yine basına kapalı olarak gerçekleştirecek. Çetin bugünkü yolculuk öncesinde bekarları dün geceden itibaren kampa aldı. Ümit Özat, Adanaspor maçında ilk kez kaptan olarak sahaya çıkacak. 
     
Fenerbahçe ağır basıyor      Milli maçta yıldızı parlayan tecrübeli eldiven önce kulübünde kalmak istediğini tekrarladı 
     Değeri artıyor 
     İNGİLTERE Milli maçında ortaya koyduğu müthiş performansla tarihi farkı önleyen Rüştü, transfer konusunun önümüzdeki hafta netleşeceğini açıkladı. Arsenal, Manchester United ve Barcelona’nın gündeminde olan yıldız kaleci, "Menajerim, Sadettin Saran ile görüştü. Kesin bir şey yok. Benim hedefim Fenerbahçe’de kalmak. Şartlarda anlaşırsak ayrılmayı düşünmüyorum" dedi. 
     
     Yenilgiye üzüldüm 
     ADA’DA alınan yenilginin üzüntüsünü de yaşayan Rüştü, mutsuz olduğunu açıkladı. Milli kaleci sözlerini şöyle sürdürdü "Yenilince iyi oynamanın kıymeti kalmıyor. Kazansaydık herhalde futbol hayatımın en önemli gününü yaşamış olacaktım. İyi oynamak, dünyanın gündemine oturmak elbette onur veriyor. Ama sonuç kötü olunca tüm olumlu duygular üzüntüye boğuluyor." n YALÇIN TÜRK 
     
Gözler Rüştü’de      SARI - Lacivertli takımda sözleşmesi sona erecek olan futbolcular Rüştü’nün imzasını bekliyor. Yönetim ile masaya oturacak olan isimler, Milli kalecinin alacağı paraya göre fiyat belirleme kararı aldı. Fatih, Mustafa, Ümit Özat ve Mirkoviç’in pazarlıklar sırasında Rüştü’ye yakın bir rakam istemeye hazırlandıkları bu yüzden görüşmeleri merakla izledikleri öğrenildi. 
     TÜRKİYE’DE yaşanan ekonim kriz yönetimde de bir dizi değişikliklerin yapılmasına neden oldu. Sarı - Lacivertli yönetimin daha önceki anlaşmaların aksine bu kez dolara endeksli imzalar atmayacağı bildirildi. Yapılacak anlaşmaların Türk lirası ve maç başına yapılacağı öğrenildi. Özellikle Rüştü’nün ilk temlaslarda dolarda ısrar etmesi yönetimi zora soktu. 
     
Kapılar açıldı      Yönetim, İngiltere ile oynanacak rövanş maçı için Şükrü Saracoğlu Stadı’nı vermeye hazır olduklarını açıkladı 
     AVRUPA Şampiyonası Grup Elemeleri’nde İngiltere ile 11 Ekim’de yapılacak olan kritik rövanşın Şükrü Saracoğlu Stadı’nda oynanma önerisine Fenerbahçe’den yeşil ışık geldi. Asbaşkan Nihat Özbağı, Şenol Güneş’in isteğinin kendilerini memnun ettiğini dile getirip, "Böyle önemli bir maçın stadımızda oynanmasından gurur duyarız. Atmosfer maç için uygun" dedi. 
     


SPOR 


























</TEXT>
</DOC>
