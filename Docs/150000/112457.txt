<DOC>
<DOCNO> 112457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sonspo11.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan hakem Collina, yazar oldu... 
</HEADLINE>
<TEXT>

     17. Dünya Kupası finalini yöneten İtalyanların ünlü hakemi Pierluigi Collina, hakemlerin dünyasını anlatan bir kitap yazdı. 
     ''Futbolun kuralları'' adlı kitabının tanıtımını Frankfurt Kitap Fuarı'nda yapan Pierluigi Collina, ''Kesinlikle bunu kendimi meşhur etmek, polemik yaratmak veya sahne arkasındaki bazı şeyleri anlatıp provoke etmek için yazmadım. 25 yıldır yaşadığım hakem dünyasını, bunun halen mevcut olan değerlerini ve hakemlerin düşüncelerini anlatmak istedim'' dedi. 
     ''Futbol yalnızca birinci lig değil. Her pazar futbol oynayan gençler var ve onların maçını yöneten hakemler'' diyen deneyimli hakem, federasyona bağlı 23 bin hakem olduğunu, ancak bunun kimsenin bilmediğini söyledi. 
     Collina, insanların hakemler hakkında çok az şey bildiğini bu yüzden de kitabında hakemlerin antrenmanlarını, maçtan önce ve sonra yaptıklarını ve maça nazıl hazırlandıklarını anlattığını bildirdi. 
     ''Sahada ne hakimlik ne de diktatörlük yapıyorum. Sahada rol yapamazsın. Sadece neysen o sundur'' diyen 42 yaşındaki ünlü hakemin kitabı, 2003 yılının başlarında piyasaya sürülecek. 
     Bu arada Campana Bölge Komitesi tarafından Dünya Kupası finalini yönetmekteki başarısından dolayı ödüllendirilecek olan Collina, bir fimanın davetlisi olarak yarın İstanbul'a gidecek. 
     





</TEXT>
</DOC>
