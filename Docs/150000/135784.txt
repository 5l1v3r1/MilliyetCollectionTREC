<DOC>
<DOCNO> 135784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur13.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un danışmanı "Irak'ta komuta uluslararası koalisyonun" 
</HEADLINE>
<TEXT>

     ABD Başkanı George Bush'un Irak danışmanı Zalmay Halilzad, Irak'taki her askeri hareket ve çatışmanın uluslararası koalisyonun komutasında olması gerektiğini söyledi. 
     Halilzad, sabah saatlerinde Dışişleri Bakanlığı'ndaki temaslarının ardından gazetecilere yaptığı açıklamada, Türk yetkililerle, siyasi, ekonomik ve askeri konularda görüş alış verişinde bulunduklarını belirterek, iki ülkenin stratejik müttefik olduğunu kaydetti. 
     Türkiye ile ABD arasında imzalanması planlanan mutabakat zaptına ilişkin çalışmaların halen sürdüğünü ifade eden Halilzad, Kuzey Irak'taki Kürt grupların, bölgede insani yardım için Türk askerine ihtiyaç olmadığı yolundaki iddialarının hatırlatılması üzerine, şunları söyledi 
     ''Bu konu ABD ile Türkiye arasında uluslararası koalisyonun bir parçası olarak tartışılıyor. Türkiye'nin olası bir mülteci akınına ilişkin haklı endişeleri var. Irak'ta her askeri hareket ve çatışma, uluslararası koalisyonun komutasında olmalıdır. Bu sorunun çözüleceğine inanıyorum.'' 
     





</TEXT>
</DOC>
