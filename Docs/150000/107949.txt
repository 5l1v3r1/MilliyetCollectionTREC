<DOC>
<DOCNO> 107949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur12.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş yapıldığı gerekçesi ile kapatılan evi belediye yıktı 
</HEADLINE>
<TEXT>

     Kayseri'de, bir süre önce polis tarafında ''fuhuş yapıldığı'' gerekçesiyle kapatılan virane ev, belediye ekiplerince yıkıldı. 
     A.A muhabirinin aldığı bilgiye göre, Veysel B'nin Taccettin Veli Mahallesi Altun Sokak'ta ki gecekondusu, Emniyet Müdürlüğü Ahlak Büro Amirliği ekiplerince bir süre önce ''fuhuş yapıldığı'' gerekçesiyle 3 ay kapatıldı. 
     Melikgazi Belediyesi uzmanlarınca yapılan incelemede de eve ''oturulamaz'' raporu verildi. Bunun üzerine ev, Belediye Encümeni kararıyla yıkıldı. 
     Yıkım nedeniyle polis ekipleri sokağın giriş ve çıkışını yaya ve araç trafiğine kapattı. Veysel B.'nin, 3 televizyon, 2 müzik seti ve VCD ile ses kayıt cihazı ve elektrikli ev aletlerinden oluşan eşyaları da belediye görevlilerince evin dışına çıkarıldı. 
     Veysel B.'nin damadı Abdullah K, belediyenin evin kaçak yapıldığı gerekçesiyle kendilerine 3 milyar lira para cezası verdiğini, bu parayı ödemelerine ve ''oturulabilir'' onayı almalarına rağmen evlerinin keyfi bir tutum nedeniyle yıkıldığını öne sürdü. 
     





</TEXT>
</DOC>
