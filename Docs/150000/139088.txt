<DOC>
<DOCNO> 139088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/spor/spo07.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya hazır kıta 
</HEADLINE>
<TEXT>

Dünya Ralli Şampiyonası için düzenlenen parkurlarda tüm eksikler tamamlandı 
     DÜNYA Ralli Şampiyonası’nın üçüncü ayağı olan ve yarın Antalya’da start alacak Türkiye Rallisi’nde, organizasyonla ilgili eksikler tamamlandı. Toros Beydağları’ndaki parkur dört ayda, 80 mühendis ve 200 işçiyle hazır hale getirilirken, heyelan nedeniyle bir bölümü kullanılmaz haldeki Simena etabı da yetiştirilmeye çalışılıyor. Servis alanları da asfaltlandı. Rallinin start alacağı Efes Pilsen özel seyirci etabı için, Konyaaltı’nda 10 bin kişilik seyirci alanı oluşturuldu. 
     RALLİ dünyasının ünlü pilotlarının katılacağı şampiyonada yarışacak, WRC standardında araçlı tek Türk, Serkan Yazıcı olacak. Volkan Işık, Celal Gülerhan, Hamdi Ünal, Ali Deveci, Ertan Nacaroğlu ve Zeynep Merkit gibi Türk ralliciler de diğer kategorilerde yer alacak. Işık, Türkiye’de üretilen ilk ralli otomobili Palio Super 1600 ile yarışacak. TOMSFED Başkanı Mümtaz Tahincioğlu, "Bu organizasyon iyi algılanırsa, değil 10 bin, 200 bin seyirci getiririz" dedi. 
     



 SPOR 























</TEXT>
</DOC>
