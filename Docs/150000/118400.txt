<DOC>
<DOCNO> 118400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/kohen.html </URL>
<DATE> 2002/11/12/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
İt ürür, kervan yürür... 
</HEADLINE>
<TEXT>

     SIRADAN bir politikacı veya diplomat olsa, haydi neyse. Adam AB’nin geleceğini şekillendirmek, onun anayasasını hazırlamakla görevli birimin "Konvansiyon"un başında. Üstelik eski bir cumhurbaşkanı. 
     Valery Giscard d’Estaing’in söyledikleri, en hafif deyimi ile büyük talihsizlik, kendi açısından da kocaman bir ayıp. 
     Talihsizlik, zamanlamada. Türkiye’de demokratik bir seçim yapılıyor, iktidar olmaya hazırlanan parti AB ile bütünleşmeye öncelik veriyor, bu yönde daha hükümeti kurmadan bile atağa kalkıyor... Ve tam bu sırada Giscard "Türkiye Avrupa’da değil, Türklerin kültürü ve yaşam şekli Avrupa’ya uymaz... Eğer Türkiye üye olursa, bu AB’nin sonu olur" diye buyuruyor... 
     Eğer zamanlama açısından Giscard bu sözleri "kasten" söylemedi ise, düşüncesiz davranmış demektir. Eğer "mahsus" söylemişse, büyük hata işlemiştir. Çünkü bu sözler içerik olarak da tam bir saçmalık... 
     
     AB üyeliği için belirleyici faktör coğrafya mı Hani siyasal ve ekonomik kriterler idi .. Türkiye yıllardır AB ile bütünleşme yolunda adım adım ilerliyor Neden daha önce birileri çıkıp "AB’nin sınırları Meriç’te biter" demedi Türkiye Avrupa Konseyi’nden OECD’ye kadar çeşitli Avrupa örgütlerinde yer alıyor Bu nedenle bu örgütlerin sarsıldığı veya çöktüğü görüldü mü 
     Giscard’ın iddialarını çürütecek daha çok argüman var. Ama konu o değil zaten. Tayyip Erdoğan’ın belirttiği gibi, konu "tamamen duygusal" .. 
     Kabul etmeli ki, Avrupa’da böyle düşünen yalnız Giscard değil. AB içinde, sorumlu mevkilerde bulunan epey insan aynı kafada. 
     Nedenleri de şu 

</TEXT>
</DOC>
