<DOC>
<DOCNO> 132109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/aspo.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK BALIK KAÇIYOR 
</HEADLINE>
<TEXT>

Tottenham Kulübü 11 milyon paunda transfer ettiği Rebrov için 2 milyon doların altına indi. Fenerbahçe yönetimi ise yaşadığı parasal sıkıntı nedeniyle çözüm arayışına girdi 
     HÜSEYİN YAVUZ 

     Saran ikna etti 
     İNGİLTERE’NİN Tottenham takımında top koşturan Rebrov’un transferini büyük ölçüde bitiren Fenerbahçe, parasal sıkıntı yüzünden Ukraynalı yıldıza imza attıramıyor. Futbol Şube Sorumlusu Sadettin Saran yaklaşık bir aydır yakın markaja aldığı Rebrov ile prensip anlaşması yaparken, yüksek bonservis ücreti isteyen Tottenham kulübünü de büyük uğraşlar sonunda ikna etti. 
     
     Cevap bekleniyor 
     REBROV’U 11 milyon paunda renklerine bağlayan Tottenham’ın 2 milyon doların da altına indiği ve Fenerbahçe’den cevap beklediği belirtildi. Yönetim Kurulu dün akşamki toplantıda parasal konuları masaya yatırdı, çözüm aradı. Basın Sözcüsü Atilla Kıyat ise yaptığı açıklamada "Rebrov ve Kemal’in transferini 31 Ocak’a kadar bitirmeye çalışacağız" dedi. 
     
Ortega can sıkıyorArjantinli yıldızın, Antalya kampında yemeklere geç indiği, bazen hiç gelmediği bu yüzden de 250 dolar para cezası aldığı belirtildi 
     YALÇIN TÜRK 

     Takım şikayetçi 
     ANTALYA kampına geç katılan ve son günlerde isteksiz hareketleri gözden kaçmayan Ortega huzursuzluk yaratmaya devam ediyor. Arjantinli yıldızın geldiği günden bu yana sabah kahvaltılarına bazen katılmadığı, gelse bile geç kaldığı belirtildi. Tüm yemeklerde aynı tavrı takınan Ortega’ya 250 dolar ceza verildiği öğrenilirken, futbolcuların "Biz disiplin içinde davranırken, o kafasına göre hareket ediyor" diyerek durumdan şikayetci oldukları ifade edildi. 
     
     Sağ kanat formülü 
     TEKNİK Direktör Oğuz Çetin’in ikinci yarıda Ortega’yı sağ kanatta oynatmayı planladığı da öğrenildi. Ceyhun’un takımdan kesmek istemeyen Çetin’in bu formülü bulduğu ve Arjantin Milli Takımı’nda da sağda görev alan yıldız oyuncuyu bu bölgeye kaydıracağı belirtildi. Sağ kanatta oynayan Ali Güneş’in ise Fatih’in yerine çekilebileceği, milli oyuncunun da liberoda görev alabileceği ifade edildi. Oğuz Çetin 25 Ocak’taki hazırlık maçında bu düzeni uygulayacak. 
     



 SPOR 
























</TEXT>
</DOC>
