<DOC>
<DOCNO> 140178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/ekonomi/eko03.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik 43 ilde ucuzlayacak 
</HEADLINE>
<TEXT>

Temmuzda geçilecek bölgesel tarifeyle, elektrik fiyatı kayıp, kaçağın çok olduğu 38 ilde artacak, 43 ilde azalacak 
     EVRİM ERGİN Abant 

     Enerji Piyasası Düzenleme Kurulu EPDK Başkanı Yusuf Günay, elektrik fiyatının kayıp - kaçak oranı yüksek bölgelerdeki aboneler için artarken, diğerleri için düşeceğini bildirdi. 
     EPDK’nın Abant’ta düzenlediği "Enerji Sektörünün Yeniden Yapılandırılması" konulu toplantıda konuşan Günay, elektrikte 1 Temmuz’da uygulamaya geçmek üzere bölgesel tarifeleri belirlediklerini söyledi. Bölgesel tarifeye geçilmesiyle 43 ilde elektrik fiyatlarının düşeceğini, 38 ilde ise artış olacağı açıklayan Günay, fiyatları düşen illerin elektriğin yüzde 75’ini, fiyatları artan illerin ise elektriğin yüzde 25’ini tükettiğini kaydetti. 
     
     Doğu’da daha pahalı 
     Günay, Yüksek Planlama Kurulu YPK kararı çıkmamasından dolayı 13 değil 7 1 bölgede fiyatlandırma tarifesi yapılacağını bildirdi. Bölgesel fiyatlandırmaya bugün geçilseydi, Türkiye ortalaması 118 bin 320 lira olan sanayideki elektrik fiyatının İzmir’de 96 bin lira, Hakk ri’de 278 bin lira olacağını vurgulayan Günay, adil bir rekabet ortamının sağlanabilmesi için de bölgesel tarifeye geçilmesinin şart olduğunu belirtti. 
     EPDK’nın yaptığı projeksiyonlara göre, iller bazında maliyetleri yansıtan tarifeye geçilmesi durumunda özellikle kayıp kaçak oranlarının çok yüksek olduğu Doğu ve Güneydoğu Anadolu Bölgelerinde fiyatlar diğer bölgelere göre ciddi biçimde artış gösterecek. 
     
     Tüketici sübvansiyonu 
     EPDK, bölgesel tarifeye geçildiğinde fiyat gruplandırmalarındaki tüketicilerin desteklenmesi için gereken mali desteği analiz ederek Başbakanlık, Hazine Müsteşarlığı ve Enerji ve Tabi Kaynaklar Bakanlığı’na sunduklarını belirten Günay, şöyle dedi "Bu rakamlar, serbest piyasaya geçiş sürecinde Hazine’ye gelecek yükün Hazine’nin bu gün itibariyle üstlendiği yükten daha fazla olmayacağını gösteriyor." 
     Günay, mevcut durumda, yüzde 21’lik kayıp kaçaktan kaynaklanan 2.2 katrilyon liralık ek maliyetin ödeme yapan aboneler tarafından karşılandığını belirtti. Günay, enerjide serbest piyasaya zamanında geçilememesinin maliyetinin de 10 milyar doların üzerinde olduğunu söyledi, 
     Dünya Bankası Türkiye Direktörü Ajay Chhibber de 2003 sonunda özelleştirme sürecinin başlamasının beklendiğini, ancak imzalanan yüksek fiyatlı alım sözleşmeleri nedeniyle fiyatlardaki düşme sürecinin uzun olacağını bildirdi. 
     
Doğalgaz santrallarından alınan elektrik ucuzluyor      Eneji ve Tabi Kaynaklar Bakanı Hilmi Güler, doğalgazla çalışan yap - işlet - devret YİD modelli dört santraldan alınan elektrik fiyatlarında sağlanan indirimlerin bu hafta kamuoyuna duyurulacağını söyledi. 
     EPDK’nın toplantısında konuşan Güler, Rusya ile doğalgaz görüşmelerinin iki hafta içinde sonuçlanacağını da belirtti. 
     
     Su türbinleri kurulacak 
     Güler önümüzdeki dönemde enerji üretimi için ufak su türbinleri kuracaklarını ve bu konuda da TEMSAN başta olmak üzere bazı özel kuruluşlara yatırım olanağı doğacağını söyledi. Güler, zeolid gibi yeni endüstriyel mineralleri daha çok duyacağımızı ve Eti Zeolid kuruluşunun da öne çıkacağın belirtti. 
     
Elektrik İzmir'de 96 bin lira Hakkari'de 118 bin lira olacak Bölgesel tarifeye göre elektrik fiyatları İller Sanayi Mesken Sanayinin farkı Meskenin farkı Türkiye ortalaması 118.300 124.200 2.620 2.760 İzmir 96.250 101.100 -19.450 -20.400 Bilecik 98.370 103.310 -17.330 -18.190 Bursa 99.190 104.170 -16.510 -17.330 Gaziantep 103.750 108.950 -11.950 -12.550 Kocaeli 104.920 110.190 -10.780 -11.310 Antalya 108.710 114.170 -6.990 -7.330 İstanbul 111.900 117.530 -3.800 -3.970 Malatya 114.270 120.010 -1.430 -1.490 Bartın 115.840 121.650 140 150 Ordu 118.040 123.970 2.340 2.470 Ş.Urfa 181.850 190.980 68.150 89.480 Diyarbakır 189.680 199.210 73.980 77.710 Bingöl 197.110 206.990 81.410 85.490 Van 206.200 216.550 90.500 95.050 Ardahan 230.690 242.260 114.990 120.760 Hakkari 278.920 292.920 163.220 171.420      
     Bazı illeri kapsayan örnek tablo. 



 EKONOMİ 














</TEXT>
</DOC>
