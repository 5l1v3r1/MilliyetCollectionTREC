<DOC>
<DOCNO> 141646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sondun12.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Biz ne yaparsak yapalım ABD bize saldıracak" 
</HEADLINE>
<TEXT>

     Irak, işbirliği ve silahsızlanma konusunda ne yaparsa yapsın, ABD'nin saldıracağına inandığını bildirdi. 
     Irak Ulusal Denetim Komisyonu Başkanı Hüsam Muhammed Emin, düzenlediği basın toplantısında, Bağdat'ın ABD'nin saldıracağına inanıp inanmadığı sorusuna, ''Evet, inanıyoruz'' yanıtını verdi. 
     Emin, ancak bu durumun, BM Güvenlik Konseyi'ndeki diğer ülkelerin desteğiyle güçlendirilmesi olasılığının da bulunduğunu belirtti. 
     Irak'ın, tüm olasılıkları göz önünde bulundurduğunu belirten Emin, ''Kendimizi savaşa hazırlıyoruz. Aynı zamanda silah denetçileriyle askıdaki konuları çözmeye çalışıyoruz'' dedi. 
     Emin, Irak'ın tanınan süreye bakmaksızın önemli silahsızlanma konularını açığa kavuşturmak için çalışmalarını sürdürdüğünü kaydetti. 
     Irak'ın, bugün 6 Essamud füzesini daha imha ettiğini belirten Emin, silah denetçilerinin, geçen yıl Kasım'dan bu yana 722 bölgede 923 denetim yaptığını söyledi. 
     Bu arada, BM silah denetçilerinin başkanı Hans Blix'in sözcüsü Ewen Buchanan, Blix'in Bağdat ziyaretine ilişkin resmi bir davetten haberi olmadığını bildirdi. 
     





</TEXT>
</DOC>
