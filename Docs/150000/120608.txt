<DOC>
<DOCNO> 120608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun04.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yıldır komadaki kadının ölümüne karar verildi 
</HEADLINE>
<TEXT>

     ABD'nin Florida eyaletindeki Saint Petersburg kentinde 12 yıldır bitkisel hayatta bulunan bir kadının ölümüne karar verildi. 
     Yargıç George Greer Pinellas, 1990'da kalp krizi geçirdikten sonra komaya giren 37 yaşındaki Terri Schiavo adlı kadını hayata bağlayan makinelerin 3 Ocak 2003'te kapatılmasına karar verirken, kararın bitkisel hayattaki kadının kocası ile ailesi arasındaki anlaşmazlığı alevlendirdiği belirtildi. 
     Komadaki kadının kocası, iyileşme umudu bulunmadığına inandığı eşi için yıllardır bu kararın alınmasını beklerken, genç kadının ailesi, iyileşmesi için hala bir umut bulunduğunu düşünerek, Terri Schiavo'nun makinelere bağlı yaşamaya devam etmesini istiyor. 
     Ailenin avukatları Bob ve Mary Schindler'in yargıç Pinellas'ın kararını temyiz etme niyetinde olduğu da belirtiliyor. 
     





</TEXT>
</DOC>
