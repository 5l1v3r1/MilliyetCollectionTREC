<DOC>
<DOCNO> 122260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sondun15.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da hafta sonunda 36 kişi donarak öldü... 
</HEADLINE>
<TEXT>

     Rusya'nın başkenti Moskova'da, son iki ay içinde donarak ölenlerin sayısı cuma günü 101 iken, hafta sonunda bu sayının 36 kişi birden artarak 137'ye ulaştığı açıklandı. 
     Yetkililer, cuma günü düşen hava sıcaklığının zaman zaman eksi 15'i bulduğunu ve son 24 saat içinde 10 kişinin öldüğünü bildirdi. 
     Başkentte, sabaha karşı caddelerden 7 kişinin cesedi toplanırken, daha önce donmak üzereyken hastaneye kaldırılan 1 kişinin tedavi sırasında, 2 kişinin de hastaneye götürülürken ambulansta öldüğü belirtildi. 
     Moskova'da dün gece, aralarında iki aylık bir kız bebeğin de bulunduğu toplam 57 kişinin donmak üzereyken hastaneye kaldırıldığı bildirildi. 
     Moskova'daki Ölü sayısı, kent çevresindeki irili ufaklı yerleşim birimleri de dahil edildiğinde daha da yükseliyor. Sadece cumartesi ve pazar günleri, kent çevresindeki bu yerleşim birimlerinde toplam 20 kişi donarak öldü. 
     Hava sıcaklığındaki düşüşün süreceği ve hafta sonunda eksi 20'ye kadar ineceği tahmin ediliyor. 
     Moskova'da hemen hemen tümü evsizlerden oluşan donarak ölenlerin, hafta sonuna kadar 200'e ulaşmasından endişe ediliyor. 
     





</TEXT>
</DOC>
