<DOC>
<DOCNO> 106934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/okur.html </URL>
<DATE> 2002/09/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Siyasetçinin fındık sınavı 
</HEADLINE>
<TEXT>

     Küskünler, aday listeleri, hükümeti bozma operasyonu derken "siyaset satrancı" gerilimi artırdı. DİE verilerine göre yılın ikinci çeyreğinde 8.8 büyümüş olmamıza rağmen bunu bile tartışamadık. Ortalık toz duman, kafalar bulanık. Üstüne üstlük dünyanın alarmda olduğu bugün siyasi partilerde de kırmızı ışık yanıp yanıp sönüyor. Irak sendromu, seçim sendromu bize yetti artık 
     Oysa gerçeklerimiz başka. 
     İşte doğrudan 4, dolaylı 8 milyon kişiyi ilgilendiren fındık meselesi... 2000 yılında Dünya Bankası ve IMF ile oturmuş, destekleme alım sistemini değiştirmişiz. Doğrudan Gelir Desteği’ne geçmişiz. 4572 sayılı Tarım Satış Kooperatifler Birlikleri Yasası’nı çıkartmışız. Yasa ile içinde Fiskobirlik’in de olduğu 16 birliğin bütçeden kaynak kullanımına geçit olmadığını biliyoruz. 
     
Çelme operasyonu      Çünkü yasanın ilgili maddesi diyor ki "Kooperatif ve birlikler uluslararası finans kuruluşlarınca desteklenen projeler için sağlanan doğrudan ya da dolaylı mali kaynaklar ve kredi teminatları dışında devlet veya diğer kamu ve tüzel kişilerinden herhangi bir mali destek sağlayamaz. 
     Ancak gelin görün ki, üç haftadır hükümetin gündeminde olan fındık sorununa bir türlü çözüm bulamıyoruz. Biliyoruz ki, "fındık sınavı" siyasetçinin "değişim sınavı." Samimiyet testi. Neden derseniz yanıtı çok basit. 
     Çünkü siyasetçi olmayan kaynağı yaratmak ve aktarmak için kırk takla atıyor. Seçim öncesi tabana samimi görünmek için "delmeyeceğim" dediği yasaları delmek için "çelme" peşinde koşuyor. Rekoltesiyle rekor kıran, satımıyla ilgili borsası olmayan fındık, geleceği belli olmayan bir hükümetin gündeminde beklemeye devam ediyor. 
     Türkiye yılda 650-750 bin ton fındık üretiyor. Ve her yıl fındıkta fazla veriyor. Bu yıl fazlalık 100 bin ton. Bu 100 bin ton fazlalık için 180 trilyon lira gerekiyor. Ortada program var, yasa var. Para nereden bulunacak 
     
Hazine net      Hükümet, bunun için ANAP lideri Mesut Yılmaz’ın başkanlığında altı kurumu temsilen bir komisyon kuruyor. Komisyon ne yapıyor Kaynak konusunda farklı yerlerden 80 trilyonu buluyor. Ya 100 trilyon lira. Yok, yok... 
     Ve bu dönemde üreticiyi ilgilendiren en önemli konu olan "destekleme alım fiyatları" açıklanamıyor. Geçen yıl fındığa 1 milyon 600 bin lira verilmişti. Bu yıl verilen rakamın 180 trilyon liradan hareketle 1 milyon 800 bin lira olacağı tahmin ediliyor. 
     Hal böyle olunca, tek çözüm yolu fındık ihracatında "bir kilo fındık için kesilen 8 centlik fonu 30 cente" yükseltme biçiminde kamuoyuna yansıyor. Fındık ihracatçısı ayağa kalkıyor. Fiskobirlik susuyor. 
     Hazine, tekmili birden programın arkasında duruyor. Ve fındık işi arapsaçına dönüyor. Fındıkta fon kararnamesi Devlet Bakanı Masum Türker’in masasında bekliyor. 
     Ankara kulislerine de bir haber yayılıyor. Birlikler, bütçeden kaynak kullanamıyorlar ya bir defalığına Fiskobirlik yerine Toprak Mahsulleri Ofisi’ni kullanmak. Ancak burada da bir sorun var. Çünkü fon kesintisi yapıldığı takdirde kaynak DFİF’e gidecek. Ama buradaki kaynak nasıl aktarılacak 
     Kısacası siyasetçi sıkışmış, muhalefette olanlar bölgede rakam şovu yapıyor. İşte önce "aganigi, maganigi" dediğimiz, arkasından "fındığa gel fındığa" diye nara attığımız günler geride kaldı. Fındık "formül" bekliyor. 750 milyon ile 1 milyar dolar arasında ihracat geliri sağlayan fındık ihracatçısı ise bekliyor. Sınavı kim geçecek Popülizmi kim yapacak Derseniz, bekleyin, göreceğiz. 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
