<DOC>
<DOCNO> 126421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur05.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayak cepleri yakıyor... 
</HEADLINE>
<TEXT>

     Kış mevseminin en gözde spor branşlarından biri olan kayak, aynı zamanda malzemelerenin pahalılığıyla da dikkati çekiyor. 
     Bir kayak meraklısının, komple kayak malzeme takımı için 850 milyon lira ile 1.6 milyar lirayı gözden çıkarması gerekirken, bu rakam Snowboard'da 1 milyar 750 milyon liraya kadar çıkabiliyor. 
     Bursa'da toptan ve perakende kayak malzemesi satışı yapan bir firmadan aldığı bilgiye göre, malzeme seçiminde yerli ürün tercih edenler, 855 milyon lira ödeyerek hayallerindeki kayak takımına kavuşabiliyor. Malzeme seçiminde ithal ürünlere yönelenler ise nerdeyse bu rakamın iki katını ödemek zorunda kalıyor. 
     Son yıllarda özellikle gençler arasında yaygınlaşan Snowboard'da ise fiyatlar biraz daha el yakıyor. Yerli üretim Snowboard malzemesi seçenlerin 900 milyon lirayı gözden çıkarması gerekirken, ithal ürünlerde bu fiyat 1 milyar 750 milyon liraya kadar ulaşabiliyor. 
     





</TEXT>
</DOC>
