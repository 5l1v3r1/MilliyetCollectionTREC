<DOC>
<DOCNO> 121799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/soneko07.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da işsizlik rekor seviyede... 
</HEADLINE>
<TEXT>

     Japonya'da Ekim ayında işsizlik oranının yeniden II. Dünya Savaşı sonrasının en yüksek düzeyine çıktığı bildirildi. 
     Hükümetten yapılan açıklamada eylül ayında yüzde 5.4 olan işsizlik oranının Ekim'de yüzde 5.5 ile rekor düzeye ulaştığı belirtildi. 
     Savaş sonrası Japonyası'nda bu düzeyde bir işsizlik oranı daha önce sadece geçen yılın aralık ayında görülmüştü. 
     Açıklamada, ekim ayında sanayi üretiminin bir önceki aya göre yüzde 0.3 gerilemesi ve ihracatın yavaşlamasının işsizlik oranını yükselten etmenler olduğu ifade edildi. 
     Sanayi üretimindeki düşüş ve işsizlikteki artış Japon ekonomisinin 2002 yılının ilk 9 ayında sağladığı göreli toparlanmanın son bulduğunun işareti olarak yorumlanıyor. 
     





</TEXT>
</DOC>
