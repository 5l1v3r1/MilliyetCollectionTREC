<DOC>
<DOCNO> 114309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/ekonomi/eko03.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç - UniCredito evliliği 240 milyon dolara tamam 
</HEADLINE>
<TEXT>

Koç Grubu, İtalyan UniCredito ile finans alanında yüzde 50 - 50 ortak oldu. Bu imzayla Türkiye’ye 240 milyon dolar yabancı sermaye girecek. Ortaklıkla sektörde liderlik hedeflendi 
     KADİFE ŞAHİN 

     Koç Holding’in Nakkaştepe’deki yönetim merkezinde düzenlenen basın toplantısında açıklanan Koç Finansal Hizmetler ile İtalyan UniCredito’nun ortaklığı Türkiye’ye 240 milyon dolarlık yabancı sermaye girişi sağlayacak. 
     Koç Grubu yöneticileri, toplantıdan sonra verdikleri bilgilerde anlaşma ile Koç Grubu’nun bankacılık, yatırım bankacılığı, porföy yönetimi, leasing, faktoring ve uluslararası bankacılık faaliyetlerini yürüten tüm Koç şirketlerini bir şemsiye altında toplayan Koç Finansal Hizmetler A.Ş’nin piyasa değerinin 480 milyon dolar olduğunu belirttiler. Koç yetkilileri, anlaşmanın da daha önce açıklandığı gibi bu değer üzerinden yüzde 50 hisse değeri olan 240 milyon dolarlık bedelle gerçekleştiğini bildirdiler. 
     
     Yönetim değişmiyor 
     Koç Holding Yönetim Kurulu Başkanı Rahmi Koç ve UniCredito CEO’su Alessandro Profumo’nun birer konuşma yaptığı toplantıda, UniCredito Italiano SpA UCI ile Koç Finansal Hizmetler’in yüzde 50 50 oranındaki ortaklığı ile neticelenen anlaşma ile Koçbank’ta yönetimin aynı kalacağı, ancak İtalyan ortağın daha iyi olduğu konuların bu taraf yöneticilerine bırakılacağı açıklandı. Ortaklık ile Koçbank’ın marka olarak aynen korunacağını ifade eden Rahmi Koç, Türkiye’de ve dünya ekonomisinde krizlerin yaşandığı bir dönemde ortaklık görüşmesinin anlaşma ile sonuçlanmasının gurur verici olduğunu söyledi. 
     
     Krediler sağla yerlere verilecek 
     Her iki grubun da Fon’daki bankalarla bir dönem ilgilendiğinin hatırlatılması üzerine de Koç, şunları söyledi "UniCredito ile ortaklık olduktan sonra eğer bir imk n varsa, idaredeki arkadaşlar bakılmasına karar verecek. Bankacılıkta k rlı olmak için kredileri çok dikkatli vermeli. UniCredito’nun da asıl tecrübe sahibi olduğu konu bu. Bizde de batan bankaların çoğu geri dönmeyen kredilerden dolayı batmıştır. Kredilerin sağlam yerlere verilmiş olması çok önemli. UniCredito’nun bize yapacağı en önemli katkı bu cepheden gelecektir." 
     
Seçimi hangi parti kazanırsa kazansın Türk ekonomisinin geleceğine inanıyoruz      Seçimlerden sonra Türkiye’de iktidara gelecek olan hükümet ne yaparsa yapsın Türkiye ekonomisi ve pazarının her zaman istikrara kavuşacağını ifade eden UniCredito CEO’su Alessandro Profumo, "Kısa ve orta vadede Türk ekonomisinin yabancı yatırımcılar için tatmink r olacağına inanıyoruz" dedi. 
     Türkiye’nin Orta Avrupa ülkelerine göre ülke riskini yüksek, Latin Amerika ülkelerine göre ise düşük bulduklarını bildiren Profumo, "Hepimiz Türkiye’ye inanıyor ve ülke riskini üstleniyoruz. Çok ihtiyatlıyız. İstikrar riskini mutlaka değerlendiriyoruz. İstikrar paketinin uygulanması istikrarı sağlayacaktır. Türkiye’nin geleceğine güveniyoruz" diye konuştu. 
     
     Avrupa’nın en k rlı bankası 
     Avrupa’nın en k rlı bankalarından biri olan UniCredito’nun, aktif büyüklüğü 200 milyar euro, yönettiği fonların büyüklüğü 100 milyar euronun üzerinde. UniCredito, İtalya da 2 bin 900 şubede, 6 milyon perakende ve bireysel müşteriye, 137 bin büyük ve orta ölçekli kuruma hizmet veriyor. 
     



 EKONOMİ 

























</TEXT>
</DOC>
