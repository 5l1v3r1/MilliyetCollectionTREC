<DOC>
<DOCNO> 103610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur13.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP Genel Başkanı "SP'ye açığız" 
</HEADLINE>
<TEXT>

     HADEP Genel Başkanı Murat Bozlak, Saadet Partisi ile ittifağa açık olduklarını bildirdi. 
     CNN Türk'te katıldığı bir programda soruları yanıtlayan Bozlak, HADEP'in baraj sıkıntısı yaşamadığını belirtirken, ciddi bir demokrasi gücünün parlementoya yansıtılmasından yana olduklarını söyledi. İktidarı hedefledikleri için ittifaklara hazırlandıklarını belirten Bozlak, bu kapsamda, Saadet Partisi'ne açık olduklarını söyledi. Bozlak, bu partiyle şimdiye kadar görüşmediklerini be belirtti. 
     
     "DERVİŞ, SOLDA BİRLİĞİ SAĞLAYAMAZ" 
     Murat Bozlak, Derviş'in "solda birlik" hedefinin de iktidarı amaçlayan bir birliktelik olmadıını söyledi. 
     Derviş'in çağrıları kapsamında, HADEP'le görüşmediğini belirten Bozlak, "HADEP'in olmadığı geniş bir sol olmaz. 
     CHP'nin bunun önünü açabilen bir düşünce sahip olduğunu düşünmüyoruz" dedi. 
     Bozlak, sol geniş bir birlikteliği kendi partilerinin de amaçladığını belirtirken, emekten barıştan özgürlükten yana tüm güçlerle görüşeceklerini belirtti. Bozlak, "CHP bunu yapamayacağı için bunu biz yapacağız. Buradan çağrıyı ben yapıyorum. Bizim hedefimiz Türkiye sorunlarını çözecek bir güç. Bu anlamda arayışlarımız var" diye konuştu. 
     





</TEXT>
</DOC>
