<DOC>
<DOCNO> 108177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/magazin/mag01.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski-yeni şıklar birbirini ağırlar.. 
</HEADLINE>
<TEXT>

Gülben Ergen’in ekranlara haftaya gelecek yeni şovundaki ilk konuğu, yeni sevgilisi Metin Güneş’in eski sevgilisi Muazzez Ersoy 
     MAGAZİN SERVİSİ 

     SADECE Gülben adıyla yeni bir televizyon şovuna hazırlanan Gülben Ergen’in ilk konuğu da hayli sürpriz bir isim oldu. Haftaya cuma akşamı Show TV’de ekrana gelecek, yapımcılığını Med Yapım’ın üstlendiği programın son derece iddialı olması için üstüste yapılan toplantılar sonucu, Gülben Ergen’e ilginç bir teklif yapıldı. Yapım ekibi Ergen’e, ilk şovuna son aşkı Metin Güneş’in eski sevgilisi Muazzez Ersoy’u konuk ederek başlamayı önerdi. 
     ERGEN, Ersoy’un teklife nasıl bakacağını sordu. Yapımcılar da hem Ersoy’dan hem Güneş’ten olumlu yanıt aldıklarını söyledi. Böylece Ersoy, 13 yıl aşk yaşadığı Güneş’in yeni sevgilisi Ergen’in programına Kenan Işık’la konuk olmak için yeşil ışık yaktı. Ersoy, Pazar Keyfi’nin konuk sunucusu olduğunda da Ergen’le Güneş’in ilk görüntülerini, İki güzel insan. Mutluluk onların da hakkı’ diyerek ekrana getirmişti. 
     



 MAGAZİN 















</TEXT>
</DOC>
