<DOC>
<DOCNO> 108725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sontur09.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP, seçimlerde Sertap Erener'in şarkısıyla oy isteyecek... 
</HEADLINE>
<TEXT>

     ANAP, 3 Kasım milletvekili genel seçiminin startını, 22 Eylül Pazar günü verecek. 
     Alınan bilgiye göre, ASKİ Spor Salonu'nda Pazar günü düzenlenecek törende ANAP, milletvekili adaylarını tanıtacak. Törende, Genel Başkan Mesut Yılmaz'ın yanı sıra Ahmet Mete Işıkara, Sami Selçuk ve Ahmet Özal birer konuşma yapacak. 
     ANAP'ın seçimde kullanacağı şarkılar da törende partililere dinletilecek. Bu şarkılardan biri de Pop Müzik Sanatçısı Sertap Erener'in ''Yeni Yıl'' şarkısı olacak. Erener'in şarkısının nakarat kısmı ''Herkese iş herkese aş daha çok özgürlük lazım'' şeklinde değiştirildi. 
     Bu arada, ANAP'ın seçimlerde kullanacağı sloganlar da belirlendi. Bunlardan ''ANAP'a evet, çünkü hepimizin geleceği'' sloganı, ön plana çıkarılacak. 
     Öte yandan, ASKİ Spor Salonu'nda yapılacak törene, yaklaşık 20 bin kişinin katılımının beklendiği ifade edildi. 
     





</TEXT>
</DOC>
