<DOC>
<DOCNO> 146752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun30.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergeler, eski hattın 18 km. ilerisinde... 
</HEADLINE>
<TEXT>

     Kuzey Irak'taki Peşmergelerin, Irak askerlerinin geçen hafta terkettiği sınır bölgesine kontrol noktasını kurarak, eski hattın 18 kilometre ötesinde, Kerkük yönünde ilerledikleri bildirildi. 
     AFP'nin haberine göre, Pirde bölgesinde Irak askerlerine 3 kilometre uzaklıkta son kontrol noktasını kuran Peşmergeler, Kerkük'e 50 kilometre uzaklıkta bulunuyor. 
     Arapların sonradan yerleştirildiği bildirilen yakınlardaki Salayi bölgesinde köy sakinlerinin çatışma endişesiyle köyleri boşalttığı ve Irak mevzilerinden dün de top atışı yapıldığı belirtildi. 
     Peşmergelerin geçen Cumartesi günü Irak askerlerinin 13 kilometre çekilmesinin ardından savaşmadan 8 kilometre ilerledikleri, ancak Irak atış menziline girmemek için fazla ilerlemedikleri bildirilmişti. 
     





</TEXT>
</DOC>
