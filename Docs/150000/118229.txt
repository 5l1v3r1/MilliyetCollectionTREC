<DOC>
<DOCNO> 118229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sondun11.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın hırsızlar, polisten kaçarken Başbakan konutuna girdi 
</HEADLINE>
<TEXT>

     Avustralya'da polisten kaçan şaşkın hırsızlar, saklanmak isterlerken başbakanın Sydney'deki konutuna sığındılar. 
     Sydney'in bir banliyösünde hırsızlık yapan ve polisin gelmesi üzerine kaçmaya çalışan 4 kişi, Genel Vali Peter Hollingworth'un resmi konutunun duvarını tırmandıktan sonra, buradan yandaki Başbakan John Howard'ın konutuna geçtiler. 
     Ancak sıkı korunan konutların alarm zilleri çalınca, köpekli timlerin peşine düştüğü hırsızlardan biri çabucak yakalandı. Hırsızlardan diğerinin 3 saat sonra yakalanabildiği, bunun da başbakanın konutundaki güvenlik sistemi hakkında kafalarda soru işaretleri oluşmasına yol açtığı belirtildi. 
     Hırsızlardan diğer ikisinin de eyalet polisi tarafından daha sonra yakalandığı belirtildi. 
     





</TEXT>
</DOC>
