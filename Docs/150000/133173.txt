<DOC>
<DOCNO> 133173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/ekonomi/eko02.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanla tehdit polemiği 
</HEADLINE>
<TEXT>

KTO Başkanı Üzülmez, SPK uzmanlarının Konya’da terör estirdiğini, kendisinin de tehdit edildiğini söyledi. Bakan Coşkun, Tehdit yok, inceleme var’ dedi 
     KEREM PULGAT - YALÇIN İREŞ Konya DHA 

     Konya Ticaret Odası’nca düzenlenen 2002 yılı Türkiye Ekonomisi’ konulu konferansta İslami holding’ gerginliği yaşandı. Konya Ticaret Odası KTO Yönetim Kurulu Başkanı Hüseyin Üzülmez, Sanayi ve Ticaret Bakanı Ali Coşkun’un da konuşmacı olduğu toplantıda, holdingleri denetlemek için kente gelen SPK uzmanlarınca tehdit edildiğini öne sürdü. Sanayi ve Ticaret Bakanı Ali Coşkun ise, Üzülmez’in açıklamalarının gerçeği yansıtmadığını söyledi. 
     
     Savcılığa giderim’ 
     Anadolu Endüstri Holding’i kastederek, bir holding yetkilisinin açıklamalarıyla Konya üzerinde kabus ve terör estirildi’ diyen Hüseyin Üzülmez Bakan Ali Coşkun’a hitap ederek, "Konya’da şu anda sizin bakanlığınızın gönderdi Sermaye Piyasası Kurulu SPK müfettişleri denetim yapıyor. Ancak, oda başakın olarak şahsım tehdit ediliyor. Beni dahi tehdit edebilen müfettişler hakkında gereğini yapmazsanız pazartesi günü savcılığa suç duyurusunda bulunacağım. Bu holdingler 20 bin kişiyi istihdam ediyor. Kapatıp sokağa mı atalım " 
     
     Paranın dini olmaz’ 
     Üzülmez’in, Bakan Ali Coşkun’u da şaşırtan iddialar salonda bulunanlarda da şok etkisi yarattı. Üzülmez’in açıklamalarının gerçeği yansıtmadığını söyleyen Sanayi Bakan Coşkun, şöyle konuştu 
     "Hiç kimse benim oda başkanımı tehdit edemez. Konuyu müsteşarımla görüştüm. Herhangi bir tehdit olmamıştır. Bir belge üzerinde tartışılmıştır. Bizim anlayışımızda paranın rengi de dini de olmaz. Hedefimiz tüm girişimcilerimizi kayıt içine almak. Ancak halkın hem dini duygularını hem de parasını sömüren kuruluşlar var ise bunlarla ilgili gerekli işlemler de yapılacaktır." 
     Panele AKP milletvekili Hasan Angı, bir dönem Endüstri Holding’in hukuk danışmanlığını yapan CHP Konya Milletvekili Atilla Kart, Yargıtay eski Başkanı Sami Selçuk da katıldı. 
     
     



 EKONOMİ 
















</TEXT>
</DOC>
