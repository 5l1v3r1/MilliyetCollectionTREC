<DOC>
<DOCNO> 134033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yazar/akyol.html </URL>
<DATE> 2003/01/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs ve milliyetçilik 
</HEADLINE>
<TEXT>

     Bunda yadırganacak bir şey yok... Çünkü Kıbrıs meselesi sadece "milli dava" değil, aynı zamanda Türkiye’nin AB açılımını ciddi biçimde etkileyeceği için, "küresel" yönleri de olan bir meseledir. 
     Küreselleşmeye anti emperyalizm veya milliyetçilik adına karşı çıkanların Kıbrıs konusunda ortak duruşlara sahip olması normaldir... 
     Milliyetçi kimliğiyle tanınan Prof. Ümit Özdağ "Annan planının Kıbrıs Türklüğünün sonu olacağını" söylüyor. AVRASYA Stratejik Araştırmalar Vakfı’nın Başkanı olan Özdağ’a göre 
     - Denktaş 28 Şubat’ta anlaşmayı imzalamayacak, Annan planını referanduma sunacak. Kıbrıs Türk halkı da referandumda bunu reddedecek. KKTC halkının çoğunluğu bu görüşte. 
     
     ANNAN planı KKTC tarafından reddedilirse ne olur Yıllarca böyle devam edebilir miyiz KKTC halkı içinde ciddi kaymalar, gerilimler olur mu, olmaz mı Çözümsüzlüğün doğuracağı uluslararası tepkiler Türkiye’ye ve KKTC halkına yarar mı getirir, zarar mı 
     Bu sorulara vereceğimiz cevaba göre de "milli menfaat" tarifimiz değişir tabii... 
     Özellikle CHP’nin, hem "ödünsüz ulusalcı" hem AB yanlısı "sosyal demokrat" bir parti olarak bu konularda Türkiye’yi aydınlatması gerekiyor. Çünkü iki tavrın telifi Türkiye için gerçek bir çıkış yolu olur. 
     Prof. Özdağ, Türkiye ile AB arasında kriz çıkmasının Türkiye lehine olmayacağının bilincinde... Diyor ki 
     - Annan planı reddedilirse AB ve Rum kesimi KKTC ile daha gerçekçi bir zeminde müzakere etmesi gerektiğini anlar ve daha gerçekçi bir müzakere süreci oluşur. 
     Diğer bir ihtimal, Rum kesiminin AB ile yola devam etmesi, Türkiye’nin AB sürecinin çok daha gecikmesi ve bunun ekonomik ve politik sarsıntılar yaratmasıdır. 
     
     KKTC halkında, özellikle genç ve okumuş Kıbrıslı Türklerde ciddi bir tepki var, muhalif’ mitingleri de çoğunlukla onlar yapıyor Sebep ekonomi ve uluslararası toplumdan soyutlanmışlığın yarattığı bunalma duygusudur. 
     Durum böyle devam ederse nereye varır 
     Kıbrıs konusunda "ne pahasına olursa olsun anlaşma imzalansın" görüşü yanlıştır, tam böyle diyen de yoktur zaten... 
     Anlaşmanın reddedilmesinin "ulusal bir zafer" olacağını sanmak da yanlıştır. 
     Çağımıza uygun milliyetçilik anlayışı, Türkiye’yi küresel trendlerle, bölgesel ve uluslararası entegrasyonlarla çarpıştırmak değil, aksine, küresel dinamiklerden Türkiye’nin yararlanmasını sağlayacak çözümler geliştirmektir. 
     Bu açıdan baktığımızda, 28 Şubat’a kadar Denktaş tam anlamıyla desteklenmeli, pazarlık masasında onun eli güçlendirilmeli ve güçlendirilmiş el’ ile yapılan pazarlıkta ne elde edilirse ona imza atılmalıdır referanduma öyle gidilmelidir. 
     Kaldı ki, Annan planına Rumların da ciddi itirazları var reddeden taraf onlar olursa bunun sorunlarını onlar yüklenir. 
     
     







Kıbrıs ve milliyetçilik 


Bush, Saddam ve Ziya Paşa 


Amerikan halkı 


İran’dan önemli mesajlar 


Arap Yugoslavyası, Arap Almanyası, hangisi 


Psikopat, şizofrene terfi etti 


Taç ve diken 


Solda ittifak için yeni teklif 


Okula ayrılan para gayrimenkul fiyatlarını artırır mı 


Ne komünist olduk ne de kapitalist 


Savaş mesajı... 


Türkçe Mürkçe şik yetçi Türkçe... 


Kıbrıs forumu 


11 Eylül, Amerikalıları yardımsever yapmış 


Halka hizmet, bu bütçeden çıkacak 


Doğalgaz fiyatı kimseyi memnun etmedi 


</TEXT>
</DOC>
