<DOC>
<DOCNO> 131563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/dunya/dun01.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimyasal Ali’ sürgün turunda 
</HEADLINE>
<TEXT>

Saddam, Halepçe katliamını yapan El Mecid’i sürgün araştırması için Şam’a yolladı 
     DIŞ HABERLER SERVİSİ 

     Irak lideri Saddam Hüseyin, sürgün planlarının gündemden düşmediği bir sırada, en güvenilir adamlarından birini özel temsilcisi olarak Arap liderleriyle görüşmek üzere bölge başkentlerine gönderdi. Devrim Komuta Konseyi üyesi ve Saddam’ın kuzeni Ali Hasan El Mecid’in temaslarında bölgedeki gelişmeleri ele alacağı belirtilse de, diplomatik kaynaklar, Mecid’in sürgün planının ayrıntılarını da görüşeceğini iddia ediyor. 
     1988’de Halepçe’de Iraklı Kürtlere karşı kimyasal silah kullanması nedeniyle "Kimyasal Ali" olarak da bilinen El Mecid’in bölge turu dün Suriye ile başladı. Suriye lideri Beşar Esad’a Saddam’ın mesajını verdiğini belirten El Mecid, sürgün planını görüştüğü yönündeki haberleri, "psikolojik savaş" olarak nitelendirdi. WorldTribune.com’a göre, El Mecid Mısır’a da giderek, sürgün planını ele alacak. 
     



 DÜNYA 













</TEXT>
</DOC>
