<DOC>
<DOCNO> 118734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/ekonomi/eko02.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Borç tahsilatında yetkimiz yasalarla sınırlı 
</HEADLINE>
<TEXT>

BDDK, kamuoyundaki genel kanının aksine, alacak takibinde çok geniş yetkiyle donanmadığını, yasalar ve yargı kararlarına bağlı olduğunu bildirdi 
     EKONOMİ SERVİSİ 

     Bankacılık Düzenleme ve Denetleme Kurumu’ndan BDDK yapılan açıklamada, Fon’a alınan Etibank’ın eski sahibinin Bilgin Grubu borçlarının tecili erteleme talebinin, TMSF lehine vermeyi taahhüt ettiği teminatları tesis etmediği için reddedildiği belirtti. 
     Tasarruf Mevduatı Sigorta Fonu’nun TMSF bu kararı üzerine bankanın eski sahiplerinin idari yargıda dava açtığı belirtilerek, şöyle denildi 
     
     Yürütme durdurdu, tahsilat kesildi 
     "Bankalar Kanunu’nun verdiği yetkiye rağmen TMSF ile Etibank’ın eski ortakları arasındaki hukuki uyuşmazlık nedeniyle TMSF’nin alacaklarının tahsili işlemlerine devam edilememiştir. İdare mahkemesinin yürütmenin durdurulması kararındaki gerekçeler dikkate alınarak yeniden işleme tabi tutulan tecil talebinde gösterilen teminatların TMSF lehine tesis edilip edilmemesine bağlı olarak 6183 sayılı Kanun’a göre tahsilat işlemlerine devam olunacaktır." 
     Açıklamada, "Her ne kadar alacakların takibi hususunda çok geniş yetkilerle donatıldığı yönünde kamuoyunda intiba uyanmış olsa da, TMSF 6183 sayılı Amme Alacaklarının Tahsil Usulü Hakkında Kanun ile Bankalar Kanunu’nun ilgili hükümleriyle ve yargı kararlarıyla bağlıdır" denildi. 
     
     Hukuken mümkün değil’ 
     Doğan Medya Grubu’nun Sabah Grubu için verdiği 500 milyon dolarlık teklife ilişkin olarak yapılan açıklamada bu teklife konu şirket hisseleri ve tesislerin mülkiyetinin TMSF’ye ait olmadığı bu nedenle TMSF’nin verilen teklifi değerlendirmeye almasının hukuken mümkün olmadığı belirtildi. TMSF’nin bu şirket ve tesislerde, haciz alacaklısı olduğu kaydedildi. Amme borçlularının, hacizli gayrimenkullerini üçüncü şahıslara kiraya vermesinin mümkün olduğu bildirilen açıklamada, "Yalnızca hacizli gayrimenkule ilişkin kira sözleşmesinin tapu siciline tescili için, TMSF’nin muvafakatı söz konusu olmakta" denildi. 
     Açıklamada, "BDDK’nın amme alacağının tahsilini olumlu yönde etkileyebilecek her türlü girişimin desteklenmesi kapsamında, başvuru sahiplerinin muvafakatı halinde söz konusu başvuruyu amme borçlularına iletilebilecektir" ifadesine yer verildi. 
     



 EKONOMİ 


















</TEXT>
</DOC>
