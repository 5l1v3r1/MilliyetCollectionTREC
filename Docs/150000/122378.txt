<DOC>
<DOCNO> 122378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko04.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Faiz yüzde 50’nin altında 
169 gün vadeli ihaleye nominal 1.75 katrilyonluk teklif geldi. Gelen teklifin 1.44 katrilyonluk kısmının karşılandığı ihalede ortalama yıllık bileşik faiz yüzde 49 oldu 
     SONGÜL HATISARU 

     Hazine’nin dün düzenlediği, 169 günlük bono ihalesinde maksimum yüzde 49 bileşik faizle net olarak 1.195.3 trilyon lira borçlanırken, faiz piyasa tahminleri doğrultusunda gerçekleşti. Hazine, ihaleye gelen 1.7 katrilyon liralık teklifin yüzde 82’sini karşıladı. Geçtiğimiz hafta sonunda yüzde 50’lerden kapanan bono bileşik faizleri ikinci bir düşüş hamlesi gerçekleştirdi. 
     İkinci el bono piyasasında faiz oranları kimi vadelerde yüzde 45 seviyelerinin altına gerileyerek yılın en düşük düzeyini gördü. 
     Bankaların, yıl sonunu yaklaşması nedeniyle bilançolarındaki k rlı pozisyonlarını korumak amacıyla satıştan kaçınması da faizlerin düşüşünü destekliyor. 
     
     Bireysel yatırımcıya uygun 
     169 gün vadeli bononun, kısa vadeli olması nedeniyle küçük yatırımcının da talep göstermesi bekleniyor. Yüzde 49 faiz seviyesi önümüzdeki yılın enflasyon beklentisine paralel olarak yüzde 20’ye varan bir reel faizi işaret ediyor. Bu da küçük yatırımcı açısından çok cazip bir getiri düzeyi. MB’nin kotasyon indirimi beklentisinin de kuvetlendiği gözönüne alındığında, kağıdın yatırımcı açısından oldukça avantajlı olduğu görülüyor. 
     
     Bonoda yabancı talebi vardı 
     Geçen hafta perşembe gününden itaberen piyasada yabancı alımı gözleniyordu. En çok işlem gören 3 Aralık s2003 vadeli bononun cuma günü yüzde 49 bileşiklerde olan faizi, 47 seviyesinin altına geriledi. Bonoya gelen talepte Kopenhag Zirvesi’nden Türkiye’ye şartlı tarih’ veya tarih için tarih’ verileceği beklentisinin yanı sıra, IMF görüşmelerinde de bir sorun yaşanmayacağı beklentisi etkili oldu. Piyasa, IMF’le görüşmelerde ekonomik programda bir revizyon gündeme gelse bile karşılıklı uzlaşmacı bir yaklaşımın sergilenmesi bekleniyor. Öte yandan, Hazine yurtdışı piyasalarda oluşan olumlu havanın etkisiyle 2012 vadeli eurotahvile 400 milyon dolarlık ek ihraç için CSFB ve Goldman Sachs’a yetki verdi. 
     
Piyasada yatay seyir bekliyoruz’      Hazine bugünkü 169 günlük 21 Mayıs 2003 vadeli ihalede maksimum yüzde 49 bileşik faizle net 1.195.3 trilyon lira borçlandı. Piyasada şu anda aynı seviyelerde işlem görüyor. Mevcut pozisyonlarımızı korumakla birlikte bu seviyelerden yeni bono pozisyonu almak için çok istekli değiliz. Bileşik faizlerin mevcut rakamlarda bir süre yatay seyredeceğini düşünüyoruz. 
     
Faiz beklentiler doğrultusunda’      AB ile ilgili beklentilerin satın alınması, IMF ile görüşmelerin olumlu geçeceği düşüncesiyle faizlerde bir gevşeme yaşandı. Ancak, faizler biraz daha aşağı gidiş için bir süre bekleyecek. Çünkü, herkes hükümetin IMF ile ilgili görüşmelerinin nasıl sonuçlanacağını, gelecek sene bütçe ve enflasyon rakamlarının ne olacağını bekliyor. 
     
     Paranın güvenli adresi 
Neden yatırım fonu      GÜR ÇAĞDAŞ 
Garanti Portföy Yönetimi Genel Müdürü 

     Yatırımcıların neden yatırım fonlarını tercih etmeleri gerektiğini cevaplamaya çalışalım. 
     Portföy yönetimindeki en önemli süreç karar alma sürecidir. Karar alma süreci iki aşamalı ele alınabilir. Birinci aşamada yatırım fonlarının yasal zorunlulukları ve kurucular tarafından belirlenen yatırım kriterleri "Benchmark" çerçevesinde varlık dağılım oranlarına karar verilir. Bu dağılım oranları kısa, orta ve uzun vadede değerlendirilir. Karar alma sürecinin ikinci aşamasında ise daha önce belirlenen varlık dağılım oranları çerçevesinde hangi hisse senedi, bonoda ortalama vade, hangi yabancı menkul kıymetler, hangi eurobond’un alınacağı belirlenir. Kararların komiteler vasıtasıyla alınması karara katılımı artırıyor. 
     
     Kanun güvencesinde 
     Karar alma sürecinin ikinci aşamasında hangi yatırım ürünlerinin seçileceğine ilişkin karar uygulamada fon yöneticileri tarafından gerçekleştirilir. 
     Hangi yatırım ürününün seçileceği kararında şirket içi araştırma departmanının raporları ve analistlerin görüşleri çok önemli. 
     Tüm bu süreçler şirket üst yönetimi, profesyonel fon yöneticileri, araştırma analistlerinin katılımıyla gerçekleştiriliyor. Dolayısıyla zamanlama, ürün dağılımı, hangi yatırım ürünü gibi soruların cevabı ciddi bir kadro tarafından belirlenir. Yatırımcılar tek başlarına belirledikleri tek bir ürüne yatırım yapmak yerine bu süreçlerin bir parçası olurlarsa yatırımlarından elde ettikleri verimliliği artıracakları görüşündeyiz. 
     Yatırım fonlarının genel olarak müşteriler için avantajlarını şöyle sıralayabiliriz 

</TEXT>
</DOC>
