<DOC>
<DOCNO> 111135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun12.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt Parlamentosu çalışmalarına başladı... 
</HEADLINE>
<TEXT>

     Irak Kürdistan Demokrat Parti IKDP ile Irak Kürdistan Yurtseverler Birliği'nin IKYB anlaşmasından sonra, ''bölge parlamentosu'' 1996 yılından beri ilk defa toplandı. 
     Toplantının açılışında, ABD Dışişleri Bakanı Colin Powell'ın mesajı okundu. 
     Powell, mesajında, ''Irak'ın geleceğiyle ilgili görüşlerimizi paylaşmanızdan ve zulme, adaletsizliğe karşı savaşta ABD'nin ortakları arasında olmanızdan onur duyuyorum'' dedi. 
     Demokratik, çoğulcu ve birleşik bir Irak'ın altını çizen Powell, hukuka saygılı bir hükümetle bölgesel bütünlüğün tamamlanacağını söyledi. 
     Toplantıya, eski Fransa Cumhurbaşkanı François Mitterrand'ın dul eşi Danielle Mitterand da onur konuğu olarak katılıyor. 
     IKDP Uluslararası İlişkiler Sorumlusu Hoşyar Zebari de, gazetecilere toplantıyla ilgili olarak yaptığı açıklamada, ''Bu, Kürt halkı için çok özel bir gün'' diyerek, bunun uyuşmazlıkların, ayrılıkların gömüldüğü, yeni bir uyum ve refah sayfası açıldığı anlamına geleceğini söyledi. 
     





</TEXT>
</DOC>
