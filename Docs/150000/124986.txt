<DOC>
<DOCNO> 124986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko23.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tüzmen Gümrük Birliği revize edilmeli 
</HEADLINE>
<TEXT>

     Devlet Bakanı Kürşad Tüzmen, Gümrük Birliği'nin, Türkiye'nin yararına olacak şekilde revize edilmesi gerektiğini bildirdi. 
     Tüzmen, TOBB Ticaret Odaları Konsey toplantısında yaptığı konuşmada, 1996 yılında Gümrük Birliği ile ilgili tartışmalar yapılabilseydi o zaman daha iyi olabileceğini söyledi. 
     ''Bugünkü bilgi birikimimiz bize, geçen dönemde bir serbest ticaret anlaşması yapılabilseydi daha iyi şeyler olabileceğini gösterdi'' diyen Bakan Tüzmen, şöyle devam etti 
     ''Ama bugün artık bir Gümrük Birliği anlaşması var, bu anlaşmanın avantajları ve dezavantajları var. Söylemek kolay ama yapmak oldukça zor...Ama Türkiye'nin yararınına olacak şekilde revize edilmesi gerekiyor. Özellikle Avrupa Birliği'nin serbest ticaret anlaşması yaptığı ülkelerle, bizim de serbest ticaret anlaşması yapabilmemiz gerekiyor. Bu maddeler üzerinde arkadaşlarımız çalışıyor ve biz zorlayacağız. Gerek ABD'ye olan ihracatımız konusunda gerekse AB'nin serbest ticaret yaptığı ülkelerle...Aksi taktirde tek taraflı mal ve hizmet girişine sebebiyet veriyor, bunun dengelenmesi lazım.'' 
     
     DÖVİZ KURU 
     Tüzmen bu arada, Türk Lirası'nın değerlenmesi ve kurun ihracatta önemli bir problem olarak ortaya çıktığını, Ocak-Haziran döneminde kurun yaklaşık yüzde 10.5 düştüğünü, verimliliğin de yaklaşık yüzde 14 arttığını hatırlattı. 
     Bu durumun dengeyi sağladığını anlatan Tüzmen, ''Ama kurun ihracatçı için sevimli bir kur olması lazım'' dedi. 
     Bakan Tüzmen, 3 yılda 50 milyar dolarlık ihracat hedefin konulduğunu da hatırlatırken, bu hedefe ulaşılacağını bildirdi. 
     Türkiye'nin her zaman bir dış ticaret stratejisi olduğunu ve kendilerinin de 1997-2005 yılını kapsayan bir dış ticaret strateji yapmış olduklarını anlatan Tüzmen, ''stratejisiz olmaz, aksi taktirde etraftaki ve içerdeki değişikliklere karşı devamlı korumasız kalırsınız'' diye konuştu. 
     Tüzmen, 5T hedeflerini de hatırlatırken, bunun ticaretin önündeki engellerin kaldırılması, tarım ve hayvancılık, turizm, taşımacılık ve teknoloji olduğunu kaydetti. Bakan, bunların önündeki engellerin kaldırıldığında Türkiye'nin ticaretle ayağa kaldırılacağını söyledi. 
     Bankacılık sektörünün de buna adapte olması gerektiğine işaret eden Tüzmen, Türkiye'deki toplam mevduatın sadece yüzde 24'ünün kredi olarak ticaret erbabına ulaşabilidğini, AB'de ise bu rakamın yüzde 80 olduğunu kaydetti. 
     Tüzmen, ama artık bankaların da artık o noktaya çekildiğini kaydederek, çünkü faiz oranlarının ve risk primlerinin aşağı doğru indiğini söyledi. 
     
     YABANCI SERMAYE 
     Yabancı sermaye girişinde de Türkiye'de sıkıntıların olduğunu anlatan Bakan Tüzmen, yüksek teknolojinin ihracat içindeki payının artması gerektiğini bildirdi. 
     Türkiye'nin kendisini, Dünya Ticaret Örgütü'nün 2005'te kotaları kaldırmasına ve 2015'te gümrük vergilerinin tamamen sıfırlandığı döneme göre ayarlaması gerektiğini ifade eden Bakan Tüzmen, stratejinin bu noktalar üzerine kurulması gerektiğini söyledi. 
     Tüzmen, Türkiye'nin gerçek ihracatçı bir ülke olabilmesi için, kobi'lerin tamamının ihracatçı olması gerektiğini sözlerine ekledi. 
     





</TEXT>
</DOC>
