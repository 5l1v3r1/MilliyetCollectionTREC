<DOC>
<DOCNO> 126297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/spor/spo01.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BİYONİK PANCU 
</HEADLINE>
<TEXT>

Rumen oyuncunun sağ dizindeki yırtığın kendi kendini onardığı ve artroskopiye gerek kalmadığı açıklandı. Kulüp doktoru Yalçın Yavuzer, "Pancu’nun adale yapısı çok güçlü" ifadesini kullandı 
     ORHAN YILDIRIM 

     Romanya’dan mesaj 
     BEŞİKTAŞ’TA sağ dizindeki menisküs yırtığı yüzünden devre arası İtalya’da artroskopi olacağı açıklanan Daniel Pancu’nun durumu netlik kazandı. Romanya’daki özel doktorundan, "operasyona gerek yok" mesajı alan Rumen oyuncu, ameliyat masasına yatmamaya karar verdi. Pancu durumu kulüp doktorlarına iletti ve şimdilik oynamasına engel bir durumun olmadığını belirtti. 
     
     Daha kötüleri var 
     KULÜP doktoru Yalçın Yavuzer, "Pancu ameliyat olmayacak. Çok güçlü bir bünyeye sahip. Bu yüzden yırtık kendi kendini onarmış. Eğer başka bir oyuncu olsaydı operasyona gerek olurdu. Ancak Pancu’nun adale yapısı, güçlü fiziği ve bünyesi bunu gerektirmiyor" dedi. Yavuzer ayrıca daha kötü durumda olmalarına rağmen bu şekilde futbol yaşantısını devam ettiren çok oyunucu bulunduğunu da söyledi. 
     
Rahatım, huzurluyumBaşkan Serdar Bilgili, geleceğe güvenle baktığını söyledi, "Bu takımla ne kadar gurur duysam azdır. Ancak ikinci yarı zor geçecek" dedi 
     BİLAL MEŞE 

     Kolay iş değil’ 
     BEŞİKTAŞ’IN üç cephede de başarıyla yoluna devam etmesi Başkan Serdar Bilgili’yi gelecek için umutlandırdı. Siyah - Beyazlı ekibin ilk yarıda başarılı bir grafik çizdiğine dikkat çeken Bilgili, "Üç kulvarda mücadele etmek kolay iş değil. Namağlup ilk yarıyı lider olarak tamamladık. Bu takımla ne kadar gurur duysam azdır. Rahatım, huzurluyum, geleceğe güvenle bakıyorum" diye konuştu. 
     
     Tarihi ekip’ 
     İKİNCİ yarının daha zorlu geçeceğini de hatırlatan Başkan Serdar Bilgili, "Futbolda hiç bir zaman garanti yoktur. Ekibimiz de bunun bilincinde. Zaman zaman kötü oynadığımız maçlar oldu. Ancak kazanma duygumuzun üst düzeyde olması ayrı bir gururumuz. Beşiktaş’ı diğer takımlardan farklı kılan da bu özelliktir. Bu tarihi ekip, camianın beklentilerine yanıt verecektir" ifadesini kullandı. 
     
     Lucescu farkı 
     GELİNEN bu başarıda futbolcuların yanısıra Teknik Direktör Mircea Lucescu’nun büyük katkısı olduğunu kaydeden Bilgili, şöyle konuştu "İkinci yarı daha da zorlu geçecek. Ne var ki, zoru başaracak güçteyiz. İkinci yarıda iki derbiyi de sahamızda oynayacak olmamız bizim için büyük avantaj. İyi bir ekip oluşturduk, takım ruhunu yakaladık. Üç kulvarda da iddalıyız, geleceğimiz aydınlık." 
     
Çok şükür bittiSiyah-Beyazlı futbolcular, ilk yarının bitmesine ilginç yorumlar getirdi. Kaptan Tayfur, "Eğer bu hafta bir maç daha olsa nasıl çıkarırdık bilemiyorum" dedi 
     Yüzler güldü 
     LİGİN ilk yarısını 41 puanla lider bitiren, UEFA Kupası’nda yoluna devam eden, Türkiye Kupası’nda çeyrek finale yükselen Beşiktaş’ta tatil ile birlikte futbolcular derin bir "oh" çekti. Kaptan Tayfur, "Hem fizik, hem de zihinsel olarak gerçekten çok yorulduk. Hele son bir ay içinde ayrı özelliği olan 8-9 tane maç oynadık. İnanın bu hafta arası bir maç daha olsaydı bunu nasıl çıkarırdık bilemiyorum" diye konuştu. 
     
     Sanki 360 dakika’ 
     BURSA maçının kendisine çok uzun geldiğini söyleyen Nouma ise "Sanki doksan dakika değil, 360 dakika oynadık" yorumunu yaptı. Ronaldo, "Alışık olmadığımız bir tempo yaşadık" derken, Sergen, "Maçtan sonra Ahmet Dursun ile bana doping kontrolü yaptılar. Ahmet’in ayağına top değmedi. Bir de doping çıkarsa çok gülerim. Benim ise ayakta duracak halim yoktu. Tüm takım olarak aşırı yorgun düştük" ifadesini kullandı. 
     
Lucescu’dan tatil talimatı      TEKNİK Direktör Lucescu, Bursaspor maçından sonra soyunma odasında oyuncularıyla kısa bir görüşme yaptı ve tatil için talimatlar yağdırdı. Futbolcularını tek tek tebrik eden ve mutlu yıllar dileyen Rumen hoca, "Hepinizin yüzünde yorgunluk görüyorum. İki hafta boyunca hiçbir şeyi düşünmeden dinlenin, eğlenin, deşarj olun. 6 Ocak’ta karşımda çok zinde bir takım görmek istiyorum. Tatilini keyfini çıkarın çünkü mayıs sonuna kadar başka fırsatınız olmayacak" dedi. 
     
     Transfer harek tı 
     ARA transferde kadrosunu güçlendirmek isteyen Beşiktaş, listesine aldığı yerli ve yabancı oyuncular için temaslarını sıklaştırdı. Teknik Direktör Lucescu’nun verdiği rapor doğrultusunda bu oyuncular ile görüşmeler ve pazarlıklar yapılırken, gelecek sezon için de girişimlerde bulunulduğu belirtildi. Yönetimin bu hafta transfer konusunu netliğe kavuşturacağı açıklandı. 
     
Elazığspor zaferin peşinde      LİGDE sıkıntılı günler geçiren Elazığspor, Beşiktaş’ta bir türlü aradığını bulamayan Zafer’in peşine düştü. Kulüp Başkanı Baki Aydın, Zafer konusunda herhangi bir pürüzün olmadığını ve bu transferin gerçekleşmesinin son aşamaya geldiğini söyledi, "Beşiktaşlı yöneticilerle görüştük ve anlaşmaya vardık" açıklamasını yaptı. 
     
Amaral diretiyor      YABANCI kontenjanını açmak için gönderilmek istenen Amaral, dün tatile giderken Beşiktaş’tan ayrılmayacağını tekrarladı. Brezilyalı oyuncu, "Kulüp ile sözleşmem var. Yedek bile kalsam bunu asla sorun yapmadım. Burada mutluyum ve 5 Ocak’ta İstanbul’da olacağım" ifadesini kullandı. Yönetim ve teknik heyete de benzer cevap veren Amaral’ın durumu şimdilik rafa kaldırıldı. 
     



 SPOR 
































</TEXT>
</DOC>
