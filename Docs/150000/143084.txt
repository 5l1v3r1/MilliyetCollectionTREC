<DOC>
<DOCNO> 143084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun05.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ Havaalanı bilmecesi çözüldü 
</HEADLINE>
<TEXT>

Türk Hava Yolları, DHL’den gelen rapor üzerine seferleri durdurdu. DHL’ye uçuş riskli’ bilgisini 5 ay önce THY kendisi vermişti 
     ŞÜKRAN PAKKAN İstanbul 

     THY, 5 ay önce kendi verdiği bilgiye dayanarak hazırlanan etüd raporunu görünce, Elazığ Havaalanı’nı riskli bularak uçuşları durdurdu. Demiryolları Havameydanları ve Limanlar DHL İnşaat Genel Müdürlüğü, raporda THY’nin verdiği bilgilerden alıntı yapıldığını belirtince, seferler yeniden başladı. THY’nin 7 Ekim’de Uçuş İşletme Başkanı İlhami Uslay imzasıyla DHL İnşaat Genel Müdürlüğü’ne gönderdiği yazıda, Elazığ Havaalanı’nın pistinin kısa olduğu ve çevrede tehlikeli yükseltiler bulunduğu belirtildi. 
     
     İnceleme yapılacak 
     THY, kendi görüşlerinin alıntılandığı etüd raporunu görünce, "DHL’den güvenli değil’ raporu gelmesi" gerekçesiyle 13 Mart’ta seferleri durdurdu. Ancak DHL, etüd raporundaki "güvenli değil" ifadesinin kendilerine ait olmadığını, sadece alıntı yapıldığını söyleyince, THY seferleri 14 Mart’ta yeniden başlattı. Ulaştırma Bakanı Binali Yıldırım inceleme için talimat verdi. 
     
Uzmanlar ne diyor      1940’da inşa edilen Elazığ Havaalanı, coğrafi şartlarının uygun olmaması gerekçesiyle geçen yıl da kapatılmıştı. Uzmanlar konuyla ilgili şöyle konuştu 
     Tuncay Doğaner TÖSHİD Başkanı THY yıllardır Elazığ’a tarifeli uçuyor, şimdi mi riskli oldu Bir meydan açılacaksa, uluslararası standartlara sahip olması gerekir. 
     Tuna Gürel Türkiye Havayolu Pilotları Derneği Başkanı Meydanın emniyetsiz olduğu deklare edildi. Pistte çökme olduğu söyleniyor. Elazığ, kısıtlı bir liman. RJ’den başka uçak inemez. Tek istikamet alçalması olduğundan, uçak inişe geçtiğinde altında bir tepe kalıyor. 
     



 GÜNCEL 














</TEXT>
</DOC>
