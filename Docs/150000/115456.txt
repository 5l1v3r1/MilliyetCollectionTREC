<DOC>
<DOCNO> 115456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/soneko04.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye en fazla ziyaretçi Avrupa'dan... 
</HEADLINE>
<TEXT>

     Turizm sektöründe en parlak dönemlerinden birini yaşayan Türkiye'yi, bu yılın dokuz ayında toplam 10 milyon 607 bin 510 yabancı ziyaret ederken, en fazla ziyaretçi Avrupa'dan geldi. 
     Devlet İstatistik Enstitüsü DİE verilerine dayanarak yapılan hesaplamalara göre, Türkiye'ye gelen ziyaretçiler ülke grupları bazında incelendiğinde, ilk sırayı 6 milyon 405 bin 824 kişi ile OECD içindeki Avrupa ülkeleri alıyor. 
     OECD içindeki diğer ülkelerin ziyaretçi sayısı 332 bin 805 kişi, diğer Avrupa ülkelerinin 1 milyon 362 bin 67 kişi, Bağımsız Devletler Topluluğu'nun 1 milyon 371 bin 971 kişi, Asya ülkelerinin 954 bin 904 kişi ve Afrika ülkelerinin de 139 bin 486 kişi olarak tespit edildi. 
     Söz konusu dönemde, Amerika kıtasındaki ülkelerden gelen ziyaretçi sayısı 31 bin 370, Okyanusya ülkelerinden gelenlerin sayısı 378 ve milliyetsizlerden de 8 bin 705 kişi oldu. 
     
     AVRUPALILAR'DA YÜZDE 10.9 ARTIŞ 
     Bu rakamlara göre, Türkiye'ye gelen OECD içindeki Avrupa ülkelerinden gelen ziyaretçi sayısında, geçen yılın Ocak-Eylül dönemine göre, yüzde 10.9 oranında artış kaydedildi. 
     Söz konusu dönemler karşılaştırıldığında, diğer Avrupa ülkelerinin ziyaretçi sayılarında yüzde 32.8, Bağımsız Devletler Topluluğu'ndan yüzde 17.7, Asya ülkelerinden yüzde 8.2 ve Okyanusya ülkelerinden de yüzde 100 oranında artış oldu. 
     Bu dönemde, OECD içindeki diğer Avrupa ülkelerinden gelen ziyaretçi sayısı yüzde 41.8, Amerika ülkelerinden yüzde 47.4, Afrika ülkelerinden yüzde 1.5 ve milliyetsizlerden ise yüzde 7 oranında azaldı. 
     
     EYLÜL AYINDA EN FAZLA ZİYARETÇİ ALMANYA'DAN 
     Öte yandan, Türkiye'yi Eylül ayında toplam 1 milyon 770 bin 499 yabancı ziyaret ederken, söz konusu ayda en çok ziyaretçiyi 473 bin 576 kişi ile Almanya, 187 bin 755 kişi ile İngiltere ve 150 bin 151 kişi ile Rusya Federasyonu gönderdi. 
     Söz konusu dönemde bu ülkeleri, 119 bin 956 ziyaretçi gönderen Hollanda, 86 bin 8 kişi ile Bulgaristan, 61 bin 675 kişi ile Fransa, 54 bin 701 kişi ile İran, 48 bin 757 kişi ile Avusturya, 45 bin 846 kişi ile Belçika ve 44 bin 168 kişi ile de İsrail izledi. 
     Bu ülkelerin Türkiye'ye gelen toplam yabancı ziyaretçi sayısı içindeki payları ise Almanya'nın yüzde 26.7, İngiltere'nin yüzde 10.6, Rusya Federasyonu'nun yüzde 8.5, Hollanda'nın yüzde 6.8, Bulgaristan'ın yüzde 4.9, Fransa'nın yüzde 3.5, İran'ın yüzde 3.5, Avusturya'nın yüzde 2.7, Belçika'nın yüzde 2.6 ve İsrail'in de yüzde 2.5 oldu. 
     





</TEXT>
</DOC>
