<DOC>
<DOCNO> 130698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas12.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizlerin babaları farklı çıktı 
</HEADLINE>
<TEXT>

     Hırvatistan’da genç bir kadının 7 ay önce dünyaya getirdiği ikizlerin babalarının farklı olduğu anlaşıldı. Yerel bir gazeteye göre, Jutarnji Listla adlı üniversite öğrencisinin ikizlerinin, bir değil iki babaları olduğu genetik incelemeyle belli oldu. 
     
     Dut gibi sarhoştum’ 
     Gazeteye konuşan kadın, "Oğullarımın iki babası var" dedi ve ikizlere, "dut gibi sarhoş" olduğu bir eğlence sırasında hamile kaldığını söyledi. Habere göre, doğumdan sonra çocukların babasını kesin olarak belirleyebilmek için DNA testi yapıldı. En kuvvetli baba adayının, çocuklardan sadece birinin babası olduğu anlaşıldı. Diğer ikizin babası da yine aynı yöntemle belli oldu. 
     Gazeteye durumu değerlendiren bir doktor, ikizlerin ancak üçte birinin tek yumurta ikizi olduğunu ve çok ender de olsa, aynı yumurtlama dönemi içinde iki yumurtanın, iki farklı erkeğin spermiyle döllenebildiğini belirtti. 
     



 YAŞAM 






















</TEXT>
</DOC>
