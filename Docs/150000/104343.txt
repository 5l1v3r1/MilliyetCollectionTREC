<DOC>
<DOCNO> 104343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/spo03.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKAN İLE YENİDEN 
</HEADLINE>
<TEXT>

Galatasaray’dan olaylı bir şekilde ayrılıp, Blackburn Rovers’a giden Hakan Ünsal, 3 yıllık imza atıp yuvaya döndü. Milli oyuncu "Gittiğime de geldiğime de pişman değilim" diye konuştu 
     ERHAN TELLİ 

     GALATASARAY, Şampiyonlar Ligi’nde kadro bildirme süresinin bitmesi kısa bir süre kala Christian’dan sonra Hakan Ünsal’ı da renklerine kattı. Geçen sezon sözleşme yenilemeye yanaşmayan ve kadro dışı bırakıldıktan sonra 500 bin dolar bonservis bedeli karşılığında İngiltere’nin Blackburn Rovers takımına transfer olan Milli futbolcu, bir haftadır süren görüşmeler sonrasında, yeniden Galatasaraylı oldu. 
     FATİH Terim’in ısrarı sonucunda transferi bitirilen Hakan Ünsal, "Evime döndüm" diye konuştu. Üç yıllık sözleşme imzalayan başarılı futbolcu, "Giderken de pişman değildim, dönerken de değilim. İngiltere’de de mutluydum. Gelmem de hocamın büyük etkisi oldu. İhtiyaç duyulduğunda gelmeye hazırım demiştim. Hocamdan böyle davet gelince düşünmeden yuvama geri döndüm" dedi. 
     
Canaydın Monaco’da      GALATASARAY Başkanı Özhan Canaydın, Şampiyonlar Ligi kura çekimine katılmak üzere dün Fransa’nın Monaco şehrine gitti. Başkan Canaydın’ın yarın yapılacak kura çekimi için "Umarız hayırlı bir kura olur. Kimin hangi gruba düşeceği o kadar önemli değil. Galatasaray herkesi yenebilecek güçte bir takım. Kim çakarsa çıksın bizim için farketmez" yorumunu yaptı. 
     
Litmanen’e vize çıktıSarı-Kırmızılı takım, Finlandiyalı golcü için Liverpool’dan Evet’ cevabını aldı. Basın Sözcüsü Ian Cotton, "Biz izin verdik. Anlaşırsa imza atar" dedi 
     Liverpool’dan resmi açıklama 
     TRANSFERDE bombaları sırasıyla patlatan Galatasaray, Litmanen için de temaslarını hızlandırdı. Liverpool Kulübü dün Sarı - Kırmızılı yönetimin Litmanen için kendilerine resmi başvuruda bulunduğu açıkladı. Basın Sözcüsü Ian Cotton, "Litmanen’e Galatasaray ile görüşmesi için izin verdik. Anlaşırsa gidecek. Bizim açımızdan bir sorun yok" diye konuştu. 
     
     Kulüpteki dolabını boşalttı 
     DAHA önce Liverpool’dan ayrılmayacağını açıklayan 31 yaşındaki golcünün dün tesislere gelerek eşyalarını topladığı öğrenildi. Galatasaray’a imza atmasının an meselesi olduğu bildirilen Jari Litmanen’nin transferindeki tek pürüzün menacerinin istediği komisyon oranından kaynaklandığı ifade edildi. Öte yandan Litmanen’in eski kulübü Ajax’tan gelen teklifi geri çevirdiği vurgulandı. 
     
Christian siftah yaptı      Sarı-Kırmızılılar’ın çiçeği burnunda transferi Christian, dün takımla birlikte çalışmalara başladı. Brezilyalı yıldız bire bir pozisyonlardaki başarısını gol vuruşlarındaki ustalığıyla pekiştirdi. Takımda kendisinin dışında üç Brezilyalı oyuncunun da bulunması Christian’ın dil sorununu ortadan kaldırdı. Çift kalede de forma giyen Christan, attığı iki golle göz doldurdu. 
     
Fatih Terim’in gözbebeği      TERİM’İN Milan’da görev yaptığı sırada Gaziantepspor’dan transfer etmek istediği ancak alamadığı Batista, Galatasaray’da ünlü teknik adamın uygulamak istediği sistemin de en etkili silahı haline dönüştü. Brezilyalı yıldız ilerleyen haftalarda daha da iyi olacağının müjdesini vererek, "Hocamız çok iyi, çok çalışıyoruz. Terim’le büyük başarılar kazanacağız" dedi 
     
Ümit Davala ağır konuştu      KENDİSİ hakkında yapılan eleştirileri, gazeteciler ile görüşme yapmamasına bağlayan Ümit Davala, internet sitesinde ilginç açıklamalar yaptı. Milli oyuncu, "Eğer iyi bir malzeme olursam, her istenilene evet’ dersem, herkesin suyuna gidersem, emin olun birkaç gün için de benden iyisi olamaz. Bir anda formsuz Ümit Davala gider, süperstar Ümit Davala gelir" diye iddia etti. 
     
Sakatlar can sıktı      CİM-BOM’DA Arif’ten sonra Ergün ve Ümit Davala’nın da sakatlar kervanına katılması teknik kadroyu tedirgin etti. Sol ayak bileğindeki sakatlığı nüskeden Ergün ile sağ ayak bileğinden sorun yaşayan Ümit Davala dünkü çalışmayı yarıda bıraktı. Arif ise düz koşularla hazırlıklarını sürdürdü. 
     



 SPOR 

























</TEXT>
</DOC>
