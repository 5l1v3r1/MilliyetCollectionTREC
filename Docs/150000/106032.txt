<DOC>
<DOCNO> 106032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/bila.html </URL>
<DATE> 2002/09/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Örtülü ödenek tartışması 
</HEADLINE>
<TEXT>

     Medyada ve siyasette birkaç gündür örtülü ödenek tartışması yaşanıyor. Bir gazetede, Başbakan Ecevit’in, örtülü ödenek harcamalarıyla ilgili olarak Başbakan Yardımcısı Hüsamettin Özkan’ın dönemini incelettiği haberi yer aldı. Tartışma buradan alevlendi. 
     Özkan, 42 aylık örtülü ödenek harcamalarına ilişkin belgelerin kendisinde olduğunu ve Başbakan izin verirse bunları açıklayacağını söyledi. Özkan, Başbakan Ecevit’e gönderdiği ve açıklama izni istediği yazıyı da basına dağıttı. 
     Başbakan Ecevit’le dün bu konuyu konuştuk... 
     Ecevit, şu değerlendirmeyi yaptı 
     "Bu tartışma nereden çıktı anlamıyorum. Ben, örtülü ödenekle ilgili herhangi bir beyanda bulunmadım. Bir şik yet dile getirmedim. Ne yapılmak isteniyor, anlamış değilim. Görebildiğim kadarıyla Rahşan Ecevit’i suçlamaya, karalamaya çalışıyorlar. Rahşan Ecevit’in etrafına atıfta bulunarak, birtakım haberler yazılıyor. Ben bu haberleri ve yorumları yazanlara, kimmiş bunlar, diye sordum. Bana bildirin dedim. Bir şey söyleyemediler. Bir isim veya kaynak göstermediler. Anladığım kadarıyla bir kaşık suda fırtına koparıp, yine bir karalama kampanyası yürütmeye çalışıyorlar." 
     Ecevit, örtülü ödenek harcamalarıyla ilgili olarak herhangi bir inceleme başlatmasının söz konusu olmadığını belirterek şöyle dedi 
     "Örtülü ödenekten yapılacak harcamalar konusu benim Sayın Hüsamettin Özkan’a emanet ettiğim bir konudur. Çok önemli ve büyük işler olmadıkça bu konular bana gelmez. Sadece rutin işlemleri yapar getirirler, ben de imzalarım. Sonra yasanın gereği neyse onun yapılmasını isterim. Bunun nesi tartışılıyor anlayamadım." 
     Ecevit, belgelerin açıklanmasıyla ilgili olarak da şu değerlendirmeyi yaptı 
     "Örtülü ödenek işleri ciddi devlet işleridir. Evrakın ne yapılacağı da yasada yazılıdır. Bu belgeler nerelerde geziyor Doğrusu yadırgadım. Eğer bu belgelerin saklanması gerekiyorsa, bunun yeri Başbakanlık’tır. Bunlar ciddi devlet işleridir." 
     Başbakan Ecevit’e, basında, örtülü ödeneğe 2.7 trilyon lira aktarılacakken, bu işlemin durdurulduğu yönünde haberler çıktığını anımsattığımızda ise şu bilgiyi verdi 
     "Böyle bir paranın aktarılması için bana bir talep geldi. Ben de onay vermiştim. Ancak o arada Sayın Hüsamettin Özkan görevinden ayrılmış. Bu ödemelerin yapılması için ilgili bakanın görevde bulunması gerekiyor. Bu konuda bürokratlar beni uyardılar. Verdiğim onay yeni bakana göre yeniden düzenlendi. Olay budur. Yasanın gereği yerine getirilmiş oldu." 
     Başbakan Ecevit, bu tartışmalarla ilgili olarak basında çıkan haberlerin Başbakanlıkla ilgili olmadığı yönünde bir açıklama yaptığını da anımsatarak, "Buna karşın tartışmaların sürdürülmeye çalışılmasını yadırgıyorum" dedi. 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
