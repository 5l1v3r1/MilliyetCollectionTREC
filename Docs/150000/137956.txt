<DOC>
<DOCNO> 137956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko28.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti, ekonomi yetkilileriyle KİT'lerin durumunu ele aldı... 
</HEADLINE>
<TEXT>

     Uluslararası Para Fonu IMF heyeti, bugün çalışmalarını Hazine'de sürdürdü. 
     Edinilen bilgiye göre, Türkiye Masası Şefi Juha Kahkonen başkanlığındaki heyet, bugünkü görüşmelerde, KİT'lerin genel finansman ve personel yapısını ele aldı. 
     KİT'lerde, özellikle atıl istihdamın azaltılması konusu, IMF'nin öncelik verdiği konuların arasında yer alıyor. 
     IMF heyeti ile yapılan görüşmelerin ardından, ekonomi bürokratları da kendi arasında toplanarak, 2003 yılı bütçesi üzerindeki çalışmalarına devam ettiler. 
     Bu arada, görüşmelerde önemli bir ilerleme sağlanmasına rağmen, IMF heyetinin, Dördüncü Gözden Geçirme çerçevesindeki temaslarının devam ettiği belirtiliyor. 
     Dördüncü Gözden Geçirme'nin tamamlanmasının ve İcra Direktörleri Kurulu'nun, Niyet Mektubu'nu onaylamasının ardından, IMF, yaklaşık 1.6 milyar dolarlık kredi dilimini serbest bırakacak. 
     





</TEXT>
</DOC>
