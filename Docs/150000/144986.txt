<DOC>
<DOCNO> 144986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun27.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Enformasyon Bakanı ''2 Apaçi helikopteri düşürdük'' 
</HEADLINE>
<TEXT>

     Irak Enformasyon Bakanı Muhammed Essahaf, ''ABD'ye ait 2 adet Apaçi helikopteri düşürdük'' dedi. 
     Essahaf, gazetecilere yaptığı açıklamada, düşen ABD helikopter pilotlarını teşhir edebileceklerini söyledi. 
     Ellerinde Amerikalı ve İngiliz esirler bulunduğunu ifade eden Essahaf, ülkesinin, Cenevre Sözleşmesi'nin esirlerle ilgili maddelerine saygı duyduğunu belirtti. 
     Essahaf, ''Pazar günü istilacılar için kara bir gün oldu. Daha kara günler gelecek'' dedi. 
     Essahaf, Pazar günü Kerkük kenti yakınlarına inen Amerikan birliklerini püskürttüklerini söyledi. 
     Essahaf, gazetecilere yaptığı açıklamada, 2 adet Apaçi helikopterinin, az sayıdaki köylü tarafından düşürüldüğünü ve helikopter pilotlarının resimlerini gösterebileceklerini belirtti. 
     Sahaf, dün Kerkük yakınlarına inen Amerikan askerlerini geri püskürttüklerini söyledi. 
     Es Sahaf, gazetecilere yaptığı açıklamada, Kerkük yakınlarında ve güneydeki Necef ve Kerbela'da, Amerikan birliklerini çekilmek zorunda bırakıldıklarını belirtti. Es Sahaf, ''Dün Necef ve Kerbela'ya asker indirmeye çalıştılar ve kuşatıldıktan sonra kaçtılar'' dedi. 
     Kerkük yakınlarında da aynı girişimde bulunan Amerikan askerlerinin püskürtüldüğünü ifade eden Iraklı Bakan, ''Pazar gününün, işgalciler için kara bir gün olduğunu'' söyledi ve ''daha kara günlerin yaşanacağını'' kaydetti. 
     Necef, başkent Bağdat'ın 160, Kerbela ise 110 kilometre uzağında bulunuyor. 
     Es Sahaf, iki adet Apaçi helikopterinin Iraklı köylüler tarafından düşürüldüğünü, helikopterlerden birinin görüntülerini yayınladıklarını, diğer helikopter ile pilotların görüntülerini ise daha sonra yayınlayabileceklerini kaydetti. 
     Ellerinde Amerikalı ve İngiliz esirler bulunduğunu ifade eden Es Sahaf, ''Suçlular, Siyonist rejimi destekliyorlar ve Cenevre Sözleşmesi'nden bahsediyorlar. Elimize düşen askerleri göstermeye devam edeceğiz. Iraklı sivilleri gösteriyorlar ve dünyaya, bunların Iraklı asker olduğunu söyleyerek yalan söylüyorlar. Bu çifte standart değil, adilik'' şeklinde konuştu. 
     




</TEXT>
</DOC>
