<DOC>
<DOCNO> 138936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/soneko16.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki işsizlik oranı yüzde 11.4 
</HEADLINE>
<TEXT>

     DİE, 2002 yılı Ekim, Kasım, Aralık aylarını kapsayan 4. dönem hanehalkı işgücü anketi geçici sonuçlarını açıkladı. 
     Buna göre, Türkiye'de toplam işgücüne katılma oranı yüzde 49.4, işsizlik oranı ise yüzde 11.4 olarak belirlendi Toplam istihdam 20 milyon 584 bin kişi, işsiz sayısı ise 2 milyon 636 bin kişi olarak tahmin edildi. 
     Ankette, Türkiye'de kurumsal olmayan sivil nüfus, bir önceki yılın aynı dönemine göre 999 bin kişi artarak 66 milyon 414 bin kişi olarak belirlendi. Toplam kurumsal olmayan sivil nüfusun yüzde 63'ü kentsel yerlerde yaşıyor. 
     Kentlerde yaşayanların sayısı 1 milyon 174 bin kişilik artışla 41 milyon 849 bine çıkarken, kırsal yerlerde yaşayanların sayısı 175 bin kşilik azalış ile 24 milyon 565 bine indi. 
     Kurumsal olmayan çalışma çağındaki 15 ve daha yukarı yaştaki nüfus, geçen yılın aynı dönemine göre 948 bin kişilik artışla 47 milyon 6 bine çıktı. Kurumsal olmayan çalışma çağındaki nüfusun yüzde 49.9'unu erkek nüfus oluşturuyor. 
     
     İŞGÜCÜNE KATILMA ORANI 

     İşgücünün önemli bir göstergesi olan işgücüne katılma oranının ise geçen yılın aynı dönemine göre Türkiye genelinde arttığı belirlendi. 
     Aynı dönemde işgücüne katılma oranı Türkiye genelinde yüzde 47.9'dan 49.4'a çıktı. İşgücüne katılma oranı, kentsel yerlerde yüzde 43.8'den yüzde 44.1'e, kırsal yerlerde ise yüzde 55'den yüzde 58.6'ya yükseldi Aynı dönemde, işgücüne katılma oranı erkeklerde yüzde 70.8'den yüzde 70.7'ye düşerken, kadınlarda yüzde 25.2'den yüzde 28.2'ye çıktı. 
     
     İSTİHDAM 

     2002 yılı 4.döneminde toplam istihdam, geçen yılın aynı dönemine göre, 842 bin kişilik bir artış göstererek 20 milyon 584 bin kişi oldu. 
     Aynı dönemde, Türkiye genelinde toplam istihdam oranı yüzde 42.9'dan yüzde 43.8'e, kırsal yerlerde yüzde 51.2'den yüzde 54.8'e yükselirken, kentsel yerlerde yüzde 38'den yüzde 37.5'e düştü. 
     2002 yılı 4. döneminde istihdam edilenlerin yüzde 28.7'sini 5 milyon 917 bin kişi kadınlar oluştururken, kadın istihdamı geçen yılın aynı dönemine göre yüzde 12.4 654 bin kişi artış gösterdi. 
     Kentsel yerlerde kadın istihdamının toplam istihdam içindeki payı yüzde 20.2 iken, bu oran kırsal yerlerde yüzde 39 olarak gerçekleşti. 
     İstihdam edilen kadınların yüzde 58.1'i tarım sektöründe çalışırken, bu sektördeki kadınların yüzde 75.3'ünü ise ücretsiz aile işçileri oluşturdu Türkiye genelinde istihdam edilen kadınların yüzde 46.2'si 2 milyon 731 bin kişi ücretsiz aile işçisi olarak çalışırken bu kapsamdaki kadınların, toplam ücretsiz aile işçileri içindeki oranı ise yüzde 68.9 olarak belirlendi. 
     
     ÇOCUK İSTİHDAMI 

     Anket sonuçlarına göre, Türkiye genelinde 12-17 yaş grubunda çalışan çocukların sayısı geçen yılın aynı dönemine göre yüzde 2.7 24 bin kişi azalarak 869 bine indi. 
     Bu yaş grubunda istihdam edilen çocukların yüzde 52'si tarım, yüzde 24.7'ü sanayi sektöründe çalışırken, yüzde 36.2'sı 315 bin kişi kentsel yerlerde bulunuyor. 
     Türkiye genelinde bu yaş grubunda çalışan çocukların yüzde 57.5'ini erkek çocukları oluşturuyor. 
     
     KAMU SEKTÖRÜNDE İSTİHDAM 

     2002 yılı 4. döneminde kamu sektöründe istihdam edilenler, geçen yılın aynı dönemine göre yüzde 3.2 artışla, 3 milyon 184 bin kişi olarak tahmin edildi. 
     2001 yılı 4. döneminde toplam istihdam içindeki payı yüzde 15.6 olan kamu istihdamı, geçen yılın aynı döneminde yüzde 15.5 olarak gerçekleşti. 
     
     İSTİHDAM EDİLENLERİN KAYITLILIK DURUMU 

     Ayrıca istihdam edilenlerin yüzde 25.9'u yaptığı işten dolayı Sosyal Sigortalar Kurumu'na, yüzde 10.5'i Emekli Sandığı'na, yüzde 10.9'u ise Bağ-Kur'a kayıtlı olarak çalışıyor İstihdam edilenlerin, Türkiye genelinde yüzde 52.6'sı, kentsel yerlerde yüzde 34.1'i, kırsal yerlerde ise yüzde 74.9'u herhangi bir sosyal güvenlik kuruluşuna kayıtlı olmadan çalışıyor. 
     Herhangi bir sosyal güvenlik kuruluşuna kayıtlı olmadan çalışanların yüzde 61'ini erkekler oluşturuyor. 
     Türkiye genelinde herhangi bir sosyal güvenlik kuruluşuna kayıtlı olmadan çalışan 10 milyon 823 bin kişinin yüzde 64.6'sı 6 milyon 993 bin kişi , kırsal yerlerde bulunurken bunların yüzde 85.7'si tarım sektöründe çalışıyor. 
     
     SEKTÖRLERE GÖRE İSTİHDAM 

     2002 yılı 4. döneminde istihdam edilenler tarım, sanayi, inşaat ve hizmetler olarak dört ana sektör ayrımında incelendiğinde de, geçen yılın aynı dönemine göre tarım ve hizmetler sektörlerinin toplam istihdam içindeki paylarında bir artış, sanayi ve inşaat sektörlerinin paylarında ise bir azalış gözlendi. 
     2002 yılı 4. döneminde geçen yılın aynı dönemine göre, toplam istihdam içinde tarım sektörünün payı yüzde 32.6'dan yüzde 33.5'e, hizmetler sektörünün payı yüzde 43.1'den yüzde 43.2'ye yükselirken, sanayi sektörünün payı yüzde 19.5'den yüzde 18.9'a, inşaat sektörünün payı ise yüzde 4.8'den yüzde 4.3'e düştü. 
     Türkiye genelinde 6 milyon 902 bin kişi tarım sektöründe istihdam edilmekte olup, bunların yüzde yüzde 50.1'ini 3 milyon 457 bin kişi ücretsiz aile işçileri oluşturuyor. 
     
     İSTİHDAM EDİLENLERİN EĞİTİM DURUMU 

     Türkiye genelinde istihdam edilenlerin yüzde 49.1'ini ilkokul mezunları oluşturuyor. Bunu yüzde 18.3 ile lise ve lise dengi meslek, yüzde 11.2 ile yüksekokul ve fakülte, yüzde 10.5 ile ilköğretim, ortaokul ve orta dengi meslek okulu mezunları izliyor Kentsel yerlerde istihdam edilenlerin yüzde 39.8'ini ilkokul, yüzde 26'sını lise ve lise dengi meslek, yüzde 17.7'sini yüksekokul ve fakülte, yüzde 13.2'sini ise ilköğretim, ortaokul ve orta dengi meslek mezunları oluşturuyor Kırsal yerlerde istihdam edilenlerin, yüzde 60.4'ünü ilkokul, yüzde 9.1'ini lise ve lise dengi meslek, yüzde 7.3'ünü ilköğretim, ortaokul ve orta dengi meslek, yüzde 3.3'ünü ise yüksekokul ve fakülte mezunları oluşturuyor. 
     Aynı dönemde, istihdam edilen erkeklerin yüzde 50.1'ini ilkokul, yüzde 20.5'ini lise ve lise dengi meslek, yüzde 12.8'ini ilköğretim, ortaokul ve orta dengi meslek, yüzde 10.5'ini ise yüksekokul ve fakülte mezunları izliyor. 
     İstihdam edilen kadınların ise yüzde 46.7'sini ilkokul, yüzde 13'ünü lise ve lise dengi meslek, yüzde 12.8'ini yüksekokul ve fakülte ve yüzde 4.9'unu ilköğretim, ortaokul ve orta dengi meslek mezunları oluşturuyor. 
     
     YÜZDE 21.2'Sİ İLK KEZ İŞ ARAYANLAR 

     DİE'nin anketine göre 2002 yılı 4. dönemi itibariyle Türkiye'deki işsiz sayısı, bir önceki yılın aynı dönemine göre yüzde 12.9 301 bin kişi artarak, 2 milyon 636 bin kişiye ulaştı. 
     Türkiye genelinde işsizlerin yüzde 18.1'ini 478 bin kişi işten çıkartılanlar, yüzde 21.2'sini 560 bin kişi ise ilk kez iş arayanlar oluşturuyor. 
     İşsizlik oranı, 2002 yılı 4. döneminde, Türkiye genelinde erkeklerde yüzde 11.5, kadınlarda ise yüzde 11.1 olarak belirlendi. 
     Kentsel yerlerde işsizlik oranı toplamda yüzde 14.9, erkeklerde yüzde 13.3 ve kadınlarda yüzde 20.8 olarak gerçekleşti. Kırsal yerlerde bu oran, toplamda yüzde 6.6, erkeklerde yüzde 8.3 ve kadınlarda yüzde 3.8 olarak tespit edildi. 
     Öte yandan eğitimli genç nüfusun işsizlik oranı geçen yılın aynı dönemine göre yüzde 11.1 artarak yüzde 30'a ulaştı. Eğitimli gençler arasında işsizlik en çok kentsel yerlerde gözlendi. 
     2002 yılı 4. döneminde kentsel yerlerde eğitimli gençler arasında işsizlik oranı, toplamda yüzde 31.6, erkeklerde yüzde 27.5, kadınlarda ise yüzde 37.6 olarak tahmin edildi. Kırsal yerlerde bu oran, toplamda yüzde 25.1, erkeklerde yüzde 22.5, kadınlarda ise yüzde 30.8 olarak belirlendi. 
     
     ''İŞGÜCÜNE DAHİL OLMAYAN NÜFUS'' 

     2002 yılı 4. döneminde, kurumsal olmayan çalışma çağındaki nüfusun yüzde 50.6'sını 23 milyon 786 bin kişi ise işgücüne dahil olmayanlar oluşturuyor. 
     Türkiye genelinde işgücüne dahil olmayan ev kadınları yüzde 48.4 11 milyon 507 bin kişi ile işgücüne dahil olmayan nüfus içinde en büyük paya sahip durumda bulunuyor. 
     Bunu yüzde 14.5 ile öğrenciler, yüzde 11.9 ile emekliler ve yüzde 10.4 ile çalışamaz halde olanlar takip etti. 
     Kentsel yerlerde işgücüne dahil olmayanların yüzde 51'ini ev kadınları, yüzde 16.4'ünü öğrenciler, yüzde 14.1'ini emekliler, yüzde 6.5'ini çalışamaz halde olanlar oluşturuyor. 
     Kırsal yerlerde ise işgücüne dahil olmayanların yüzde 42.1'ini ev kadınları, yüzde 19.7'sini çalışamaz halde olanlar, yüzde 10.2'sini öğrenciler, yüzde 6.7'sini ise emekliler oluşturuyor. 
     





</TEXT>
</DOC>
