<DOC>
<DOCNO> 122475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/soneko06.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Zelanda'da Fast Food reklamları yasaklanıyor... 
</HEADLINE>
<TEXT>

     Ülke çocukları ve gençlerinin sağlıksız ve kötü beslenmeden ötürü giderek şişmanlaması karşısında, Yeni Zelanda'da Sağlık Bakanlığı, çocukları hedefleyen fast food türü gıda reklamlarının yasaklanmasını önerdi. 
     Kamuoyunda tartışılmak üzere sunulan öneri, kamu, halk sağlığını ilgilendiren mevzuatta değişiklikler çerçevesinde hazırlandı. Öneride, potansiyel olarak sağlığa zarar verici malların pazarlanmasına kontroller konulması da yeralıyor. 
     Yeni Zelanda'da obezite, şeker ve kalp hastalıkları 4 milyonluk nüfusun en önemli halk sağlığı sorunları haline geldi. Bu ülkedeki yetişkinlerin yarısından fazlası kilolu, şişman ve obezite düzeyleri hem yetişkinler hem de çocuklarda giderek yükseliyor. 
     Bu ülkede beyaz nüfusun yüzde 23'ü, yerli Maorilerin de yüzde 20'si haftada beş ya da daha fazla yağlı yiyecekler yiyor, sadece Avrupa kökenli nüfus haftada bir kez yağlı gıda alıyor. 
     Obezite Salgınıyla Mücadele Edin grubunun sözcüsü, hastane uzmanı Robyn Toomath'a göre, ''çocuklara yönelik yoğun gıda pazarlamasını düzenlemek için hükümetin eylemi gerekiyor''. 
     Çocukları uygun olmayan gıda ve içeceklere yöneltmek için milyarlarca dolar harcandığını belirten Toomath, aslında 40 yaş üzeri obez yetişkinlerde görülen, günlük insülin tedavisi gerektiren ikinci tip şeker vakalarının 14 yaş grubundaki çocuklarda görülmeye başlandığını anlattı. 
     Toomath'ın grubu, pastalar, kızartmalar ve meşrubatlar gibi kalori-yoğun gıdaların okullarda yasaklanmasına, çocukların televizyon programlarından da gıa ve içecek reklamlarının yasaklanmasına dari yasa önerisi hazırlıyor. 
     Avrupa'da benzer sağlık sorunları olan ülkeler, fast food türü gıda reklamlarına bazı yasaklar koydu. 
     





</TEXT>
</DOC>
