<DOC>
<DOCNO> 122925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy03.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP’da uzlaşma arayışı 
</HEADLINE>
<TEXT>

Partide genel başkanlık yarışının Kesici ve Ağar arasında geçeceği izlenimi giderek ağırlık kazanıyor. İhan Kesici de bölge toplantıları düzenleyecek 
İlhan Kesici’den Menderes’e ziyaret      AYDIN HASAN Ankara 

     DYP’de delegeyle birebir temas kurmak için başlattığı Türkiye turunu sürdüren Mehmet Ağar’a karşı İlhan Kesici, delegenin karşısına çıkmak için harekete geçti. Planladığı bölge toplantılarına bugün İstanbul’dan başlayacak olan Kesici, sırasıyla Ankara, Samsun, İzmir ve Gaziantep’te bölge toplantıları düzenleyecek. Kesici delgelere, "Çiller’in emanetçisi olmadığı" ve "Çiller’e çok yakın ve örgütte tepki gören isimlerin kadrosunda yeralmayacağı" mesajını verecek. 
     Ağar’a karşı partinin gelenekçi kesimlerindeki endişelere karşı, partinin önemli isimleriyle uzlaşma arayan Kesici, bu çerçevede, önceki gün genel başkan adaylarından Aydın Menderes’i ziyaret etti. 
     
Ağar Liderler tabanı anlamadı      KIRKLARELİ DHA 

     DYP Elazığ Milletvekili Mehmet Ağar, Türkiye’de liderlik zaafiyeti bulunduğunu belirterek, "Yanlış yapan taban değildir. Parti liderlerinin tabanla uyumlu çalışamaması ve tabanın verdiği mesajları algılamamasından dolayı geri kaldık" dedi. 
     Kırklareli DYP İl Binası’nı ziyaret ederek partililerle bayramlaşan Ağar, DYP’nin merkez sağın lider partisi olduğunu ifade etti. Ağar, "Bizim geleneklerimiz, milliyetçilik, Atatürk ilkeleri doğrultusunda insan haklarını ve hukuku savunmaktır. Manevi değerleri savunan, gelişmeye ve kalkınmaya yönelik bir partiyiz" dedi. "1946’den beri tarihi geçmişimize saygılıyız" diyen Ağar, "Şimdiki başkana da saygılı olmak istiyorum. Çekildim’ diyen çekilmelidir" diye konuştu. 
     
Söylemez’den testi’ uyarısı      ANKARA ANKA 

     DYP’nin 14 Aralık’ta yapacağı Büyük Kongre’de adı genel başkan adayları arasında geçen Ufuk Söylemez, parti tabanına "Testiyi taşıyanla kıranı bir tutmayın" mesajı verdi. 
     1257 büyük kongre delegesinin de bulunduğu partinin belde, ilçe, il yöneticilerine 5500 mektup gönderen Söylemez, DYP’nin tarihi bir fırsatın eşiğinde olduğunu söyledi. Söylemez, "Her şerden bir hayır çıkarmalı ve partimizi layık olduğu vizyona, dinamizme, kadrolara ve heyecana kavuşturmalıyız" dedi. 
     Mektubunda isim vermeden parti dışı genel başkan adaylarına da çatan Söylemez, "DYP tabanı ve teşkilatları vefalıdır, kendisine hizmet edenin, partiye emek verenin yanında olur" ifadesini kullandı. 
     



 SİYASET 




















</TEXT>
</DOC>
