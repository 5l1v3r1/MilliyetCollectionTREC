<DOC>
<DOCNO> 104904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/guncel/agun.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy’de kesik bir bacak daha bulundu 
</HEADLINE>
<TEXT>
Kestiği bacağı metroya attı 
İstanbulluların k busu haline gelen testereli katil, yine ortaya çıktı... Çoğu kadın 11 kişiyi parçalayan cani, önceki gün de kentin en işlek caddesine kesilmiş bir bacak bıraktı 
     ŞÜKRAN ÖZÇAKMAK İstanbul 

     Çöplük, sahil, ara sokak ya da ormanda bulunan bacaklar, başsız gövdeler, tanınmayacak haldeki insan parçacıkları. Sanki bir korku filminin kareleri... "Elm Sokağı K busu" filmindeki Freddy sanki İstanbul’da yeniden dirildi. Testereli bir katil ya da katiller neden, niçin olduğu bilinmeksizin insanları doğruyor. Testereli katilin kurbanları da genellikle 22 - 27 yaş grubundaki kadınlardan oluşuyor. İstanbullular emaillerle katile karşı birbirini uyarıyor. 
     Son kesik bacak bir ay önce Çağlayan Fevzi Çakmak Caddesi Özbek Sokak’ta, temizlik işçisinin çöp kamyonuna attığı siyah poşetten çıkmıştı. Önceki gün de Bakırköy Metro İstasyonu civarında bulunan bacakla testereli katil yeniden ortaya çıktı. Polisin iki yıldır aradığı katil, belli ki aylar öncesinden kesilmiş bacağı metro istasyonu gibi bir yere, en işlek saatte atarak yaşanan korkuyu büyütüyordu. Parçalanmış cesetlerin ortak noktası bacakların aynı tarzda kesilmesi. Erkek bacaklarını diz hizasından, kadın bacaklarını ise kalçadan kesen katilin kullandığı silah ise elektrikli testere. Bazen de satır oluyor. Birbirinden farklı 12 ceset parçasının gövdeleri ise henüz ortada yok. 
     
     Özel ekip kuruldu 
     Ceset parçalarının sırrını ortaya çıkarmak için İstanbul Emniyet Müdürlüğü Asayiş Şubesi’nde 12 kişilik ekip kuruldu, ancak DNA bankasının yokluğu nedeniyle kimlik tespiti yapılamadı. 
     Cinayet Masası yetkilileri, beş olayın cinayet olabileceğini bildiriyor. Ayrıca Eminönü Yeşildere’de 2000 Aralık’ta valiz içinde bulunan kadın bacağı ile Temmuz 2002’de K ğıthane Deresi’nde bulunan bacakların aynı kişi tarafından kesildiği düşünülüyor. Denizde bulunan cesetlerin ise intihar edenlerin bacakları olabileceği düşüncesinde olan polis, bir ihtimalden daha söz ediyor. O da kangren bacaklar hastanede kesildikten sonra hastaya teslim ediliyor. Bu bacaklar da çeşitli yollarla ortaya çıkıyor. 
     
     Polis ne diyor 
     Bakırköy’de bulunan bacağın diğerleri gibi Adli Tıp’a gönderildiğini bildiren üst düzey bir polis yetkilisi, DNA örneklerinin alınacağını belirterek, şunları söyledi "Daha önceki kesik parçalarla karşılaştırma yapılacak. Eğer onlarla ilgili bir bulgu bulunmazsa DNA örnekleri saklanarak, bacak gömülecek. Şu an cinayet ya da hastaneden atılan bir organ parçası olup olmadığını söylemek için erken. Soruşturma her iki yönde de sürüyor." 
     
Dehşet mail zincirlerinde      Testereli katilin, 12 kişiyi parçalayarak öldürmesi, İstanbullularda paniğe yol açtı... Korkuya kapılan halk, internet ortamında meçhul katile karşı birbirini uyarıyor. Vatandaşa göre bu cinayetler ya organ mafyası ya da bir sapığın işi. İnternet ortamında dolaşan uyarı yazılarından bazıları şöyle 

</TEXT>
</DOC>
