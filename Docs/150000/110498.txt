<DOC>
<DOCNO> 110498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/spor/spo03.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
STRATEJI SABIR 
</HEADLINE>
<TEXT>

     Fatih Terim, Brugge maçının önemini çok iyi bildiklerini söyledi, "Rakibimiz katı bir savunma yapacaktır. Bu yüzden kilidi açmak kolay olmayacak" dedi 
     
     Seyirciye mesaj 
     GALATASARAY Teknik Direktörü Fatih Terim, Şampiyonlar Ligi’nde bu gece karşılaşacakları Brugge maçının stratejisini "önce sabır" olarak belirledi. Rakibin oyunu kendi sahasında kabullenerek katı bir savunma anlayışında oynayacağını düşündüğünü belirten tecrübeli teknik adam, "Kilidi açmak kolay olmayacak. Çok pas yapabiliriz. Özellikle seyircimizden sabırlı olmalarını istiyoruz" dedi. 
     
     Maçın önemi arttı’ 
     TERİM, Brugge maçının ne kadar önemli olduğunu bildiklerini kaydetti, "Hazırız ve olayın bilincindeyiz. Tabii ki, kazanmak isteyeceğiz. Kazanınca puan durumumuzun ne olacağını biliyoruz. Barcelona maçından sonra bu maçın önemi arttı. Bizim oyuncularımız bir puan mücadelesi yapacaklarının ve ikinci tura çıkmanın bir gerçek olduğunun bilincine varacak kadar tecrübeli kişiler" ifadelerini kullandı. 
     
     Panik istemiyoruz’ 
     BARCELONA maçından sonra futbolcuların moral bozukluğu içine girmelerini doğal karşıladığını belirten Fatih Terim, "Maçın ardından yaşanan hayal kırıklığını bir paniğe dönüştürmemeliyiz. Oyuncularımıza bu yönde telkinler yaptık" dedi. Terim, Brugge ile üst üste oynayacakları iki maçı kazanmaları halinde 2.turu garantileyeceklerini de söylerken, kaleci Mondragon’un, Barcelona maçında hatalı gol yemediğini savundu. n ERHAN TELLİ 
     
Bir puana razılar      ŞAMPİYONLAR Ligi’nde ilk puanını geçen hafta Lokomotiv’den alan Club Brugge, Galatasaray önünde bir puan hesapları yapıyor. İstanbul’a dün gelen Belçika ekibinin teknik direktörü Trond Sollied, savunmayı beş kişiyle sağlama alacaklarını ve öncelikle beraberliği hedefleyeceklerini belirterek, "Galatasaray kendi sahasında oynuyor ve kazanmak isteyecek. Bizim için bir puan harika olur" diye konuştu. 
     
Ergün hastalandı      SARI - Kırmızılı takımda son dakika gelişmesi moralleri bozdu. Ağır bir gribal enfeksiyona yakalanan orta sahanın tecrübeli ismi Ergün Penbe’nin yüksek ateşle yattığı ve yıldız oyuncuya yoğun bir tedavi uygulandığı öğrenildi. Durumu maç saatinde kesinleşecek olan Ergün’ün forma giyememesi halinde Terim’in Ayhan’a şans tanımayı düşündüğü belirtildi. 
     
Oral’a davet      BELÇİKA Maliye Bakanı Didier Rynders, Maliye Bakanı Sümer Oral’ı, Galatasaray’ın, 23 Ekim Çarşamba günü deplasmanda Club Brugge ile yapacağı maça davet etti. AB üyesi bir ülkenin bakanı tarafından ilk kez bir Şampiyonlar Ligi maçına davet edilen Oral ile Rynders’ın, meslek arkadaşlığının ötesinde, yakın dostlukları bulunuyor. 
     



 SPOR 



























</TEXT>
</DOC>
