<DOC>
<DOCNO> 100623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/ekonomi/aeko.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’siz de yürür’ 
</HEADLINE>
<TEXT>

IMF Avrupa Direktörü Deppler, iktisadi programın seçimlere rağmen rayında yürüyeceği beklentisini aktarırken Derviş’in katkılarını övdü, ancak istifası durumunda da programın çökmeyeceğini söyledi 
     YASEMİN ÇONGAR WASHINGTON 

     Uluslararası Para Fonu IMF , 1 milyar 150 milyon dolarlık yeni kredi diliminin serbest bırakılması için yeşil ışık yakarken, iktisadi programın Türkiye’deki seçim sürecinden olumsuz etkilenmeyeceği yönünde de iyimser mesajlar verdi. 
     Fon’un Avrupa Bölüm Başkanı Michael Deppler, seçimlere gidilirken Türkiye’deki siyasi partilerden "iktisadi programa bağlılık" teminatı istemeye gerek görmediklerini söyledi, ayrıca Devlet Bakanı Kemal Derviş’in görevi bırakarak siyasete atılmasının da programa etki yapmayacağı öngörüsünde bulundu. Deppler, IMF’nin dördüncü dönem gözden geçirme çalışmalarını seçimler nedeniyle ertelemeyeceğini, bu amaçla, ekim ayında Türkiye’ye heyet göndermeye niyetli olduğunu açıkladı. 
     Fon İcra Direktörleri Kurulu’nun, Türkiye’nin yeni niyet mektubunu onaylamaları ve üçüncü gözden geçirme çalışmasını resmen tamamlayarak yeni kredi diliminin derhal serbest bırakılmasına karar vermelerinin ardından bir telekonferans düzenleyen Deppler, seçim kararı alınmasının ve AB uyum yasalarının Meclis’ten çıkmasının faiz hadlerini yeniden aşağıya çektiğini vurguladı. 
     
     Derviş istifa ederse 
     Deppler, "Derviş’in bakanlığı bırakıp siyasete girmesi programı etkiler mi " sorusunu şöyle yanıtladı "Derviş, bu iktisadi programın çok etkin bir mimarı oldu. Ancak, bu program birçok kişinin işbirliğiyle yürümektedir. Türkiye’nin iktisadi programı, kişilere bağlı olarak ayakta duracak ya da çökecek değildir." Deppler, Irak’ta bir savaş durumunda bile, Türkiye’nin borçlarını ödeyememe riskiyle karşılaşmayacağını umduklarını da belirtti. 
     Bu arada Dünya Bankası da Mali Sektör ve Kamu Sektörü Uyum Kredisi’nin 450 milyon dolarlık dilimini önümüzdeki hafta serbest bırakacak. 
     
Seçime girecek partilerden garanti istenmeyecek      IMF Avrupa Direktörü Michael Deppler, seçim tarihinin ilan edilmesinin siyasi belirsizliğin bir ölçüde giderilmesini sağlaması bakımından olumlu olduğunu belirtirken, seçim döneminde yasama sürecinin askıya alınmasının, program çerçevesinde bir duraksamaya neden olabileceğini söyledi. Ancak IMF İcra Direktörleri Kurulu’nun, yasamanın seçimler nedeniyle aksamasını "demokrasinin bir gereği sayarak, anlayışla karşılayacağını" da vurgulayan Deppler, yine de bu dönemde mali reformların sürmesi gerektiğini ifade etti. 
     
     Köklü bir anlaşmazlık yok’ 
     Deppler, "Türkiye’nin siyasi arenasında, program konusunda, genel olarak köklü bir anlaşmazlık yok" diyerek, seçimlere gidecek siyasi partilerden, "programa bağlılıkları" konusunda garanti isteme ihtiyacı duymadıklarını bildirdi. "Gerçekten de seçimler ve sonrasındaki siyasi senaryoların programı etkilemeyeceğinden bu kadar emin misiniz " sorusuna, "Tabii, bir seçimin nasıl sonuç vereceği, kampanyanın nasıl yürüyeceği konusunda emin olamayız. Ancak siyasetin doğal parçası olan görüş ayrılıkları dışında, program konusunda bizi gerçekten kaygılandıran bir fikir çatışması mevcut değil" yanıtını verdi. 
     
IMF’ye verilen niyet mektubu      Koalisyonu oluşturan üç parti liderinin de hükümet görevde kaldığı sürece taahhütleri yerine getirmekte kararlı olduğunu içeren mektubu ile birlikte IMF’ye sunulan niyet mektubunda, 2002 için belirlenen yüzde 3’lük büyüme ve yüzde 35’lik enflasyon hedefine rahatça ulaşılacağı belirtildi. 
     Devlet Bakanı Kemal Derviş ile Merkez Bankası Başkanı Süreyya Serdengeçti’nin imzalarını taşıyan 27 maddelik mektupta, seçim kararı nedeniyle bazı yapısal reformların gecikebileceği ancak hükümetin gerekli düzenlemeler için çalışmasını sürdüreceği vurgulandı. Mektupta, "Ayrıca program politikalarının büyük bir kısmı Meclis onayı gerektirmemekte" denildi. IMF’nin onayladığı niyet mektubundaki ana başlıklar şöyle 
     
     Yapı Kredi’de mülkiyet eylülde çözülecek 

</TEXT>
</DOC>
