<DOC>
<DOCNO> 112990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/magazin/mag01.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Konser değil meydan savaşı 
</HEADLINE>
<TEXT>

Mersin’deki olaylı Özcan Deniz konserinde sandalyeler uçuştu, bıçaklar konuştu. İsmail Cem, kalabalıktan son anda’ kurtuldu 
     ALİ EKBER ŞEN, MUSTAFA İNSAN DHA 

     Adana ve Mersin mitinglerinin ardından Mersin Kültürpark’ın açılışını yapan YTP Genel Başkanı İsmail Cem, öngörüsü sayesinde tatsız olaylardan kurtuldu. Genel Sekreter İstemihan Talay ve Mersin Belediye Başkanı Macit Özcan’la açılışta verilen Özcan Deniz konserini bekleyen Cem, iki saatlik gecikme üzerine olayların büyüyeceğini hissederek Kültürpark’tan ayrıldı. 
     
     Özür diledi ama nafile 
     Cem’in ayrılmasından hemen sonra Özcan Deniz, izdiham nedeniyle giydirilen polis kıyafeti sayesinde sahneye ulaştı. Deniz’in özür dileyip konserine başlamasıyla da ortalık karıştı. 
     Önce bayılanlar oldu. Ardından kavgalar patlak verdi. Protokolün hemen arkasında çıkan kavgada sandalyeler havalarda uçuştu. Ezilme tehlikesi atlatan protokol, güçlükle konser alanından çıkartıldı. Bu sırada Tuncay Koyuk 18 adlı genç bir bıçakla sahne önünde kendini göğsünden yaraladı. Kaçmak isterken Musa Zengin’i 25 de yaralayan Koyuk gözaltına alındı. Bu sırada konserin bittiği anonsuyla çıldıran insanlar, yüzlerce sandalyeyi kırıp, parçalarını sahneye attı. Olayların büyümesi üzerine Çevik Kuvvet grupları bölerek dağıttı. 
     



 MAGAZİN 












</TEXT>
</DOC>
