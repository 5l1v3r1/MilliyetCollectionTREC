<DOC>
<DOCNO> 133815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yazar/altan.html </URL>
<DATE> 2003/01/29/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Cinler balesi 
</HEADLINE>
<TEXT>

     BM Güvenlik Konseyi’nin silah denetçilerine üç beş günlük, yahut birkaç haftalık bir çalışma süresi daha tanıması, pek değiştiremeyecek bu kararı... 
     Türkiye ne yapacak 
     Türkiye de Pentagon’un, Kuzey Irak’ta ikinci bir cephe açmasına yardımcı olacak... 
     Lafları ağızda geveleyip durma dönemi bitiyor daha doğrusu bitti. 
     
     Bendenize sorarsanız 21. yüzyıl, tüm hışmıyla lav püskürten bir yanardağ muhalefetiyle geliyor Türkiye’nin üstüne... 
     "Türk’e Türk propagandası" ile maskelenmiş tüm derme çatmalıklar, günden güne daha çok ortalığa çıkacak... 
     Düşünün ki Ankara’nın, - Em. Büyükelçi Cem Duna’nın deyimiyle - "elitöleri, henüz çağdaş bir "devlet" tanımlamasını bile yapamıyorlar. 
     Kimi 
     - Devlet, millet el ele diyor. 
     Kimi 
     - İktidar, devlete danışmadan hareket ediyor, diyor. 
     
     17. yüzyılda, 14. Louis’nin "Devlet benim" demesi gibi Ankara’da da birileri, "devlet biziz yasama erki de, yürütme erki de, yargı erki de, hepsi fasarya" demeye getiriyorlar gibi... 
     21. yüzyıl "mutlakiyet" dönemlerinden kalma bir "devlet" anlayışını, - saman altından da olsa - hala daha sürdürmeye uğraşmanın bedelini kesinkes ödetecektir bir türlü çağdaşlaşamamış olan ülkelere... 
     
     Tunceli’nin Pülümür ilçesindeki 6.5’lik deprem, bir kez daha ortaya koydu Türkiye’nin gerçek rontgenini. 
     11 yıl önceki depremde yıkılan okulun yerine yapılan ve ancak 3 ay önce tamamlanan Yatılı Bölge Okulu, 3 saniyede yine harabeye dönmüş. 
     Dünkü Hürriyet’in yazdığına göre de, Bayındırlık Bakanı Ergezen Pülümür depreminde, kamu binalarının yine öncelikle hasar gören yerler olduğuna değinerek şöyle demiş 
     - Millet olarak kendimizi gözden geçirmemiz lazım. Bu ahlak çöküntüsüdür. 
     
     Sayın Bakan’dan özür dileyerek belirtmek isteriz ki eğer bir toplumda "ahlaksızlık" daha çok prim yapıyorsa, orada "ahlaklı" olma özen ve titizliği, "salaklıkla" eşdeğer bir burun kıvırmaya uğrar. 
     Üstelik "ahlak" kavramı aşırı ölçüde sübjektif bir kavramdır. Ev sahiplerine göre, kirayı artırmayan kiracılar ahlaksız kiracılara göre kiraları artırmaya kalkan ev sahipleri ahlaksızdır. 
     O nedenle de "saydam ve tutarlı olma" kriterleri "ahlak" kavramının hem temel taşı, hem barometresi gibidir. 
     Bu arada bir de matrak bir soru soralım dostlara 
     - Politikada saydam ve tutarlı kalabilmiş kaç kişi tanıyorsunuz 
     
     Şubat ayı boyunca süreceği anlaşılan cinler balesi ölümcül bir füze ve bombardıman bandosuna dönüşeceğe benzer martta... 
     Bir yanda harcanan trilyonlarca dolar... 
     Bir yanda ölen, ezilen, hayatı mahvolan yüz binlerce yoksul insan ve çocuk... 
     İşte "ulus - devlet" modelinin getirmiş olduğu denklem, insanlığa... 
     Bir yanda Saddam’ın 71 saraylı diktatörlük saltanatı bir yanda silahçıların, petrolcülerin en geç 20 - 30 yılda rantabilitesi bozulacak olan kar hesapları... 
     
     Saddam’dan sonra neler olacağına gelince... 
     Göründüğü kadarıyla Ankara, en çok Saddam sonrasından kaygılı... 
     Şayet Türkiye de, 20. yüzyılda saydam bir ülke olabilse ve "milli dava" türü hamaset söylemleri yerine, "ekonomik tabloları" ön plana çıkarsa henüz daha 2003’ün başındayken, bu tür kaygılara mı düşülürdü 
     2. Dünya Savaşı’ndan da geçmiş olan Yunanistan, Avrupa Birliği Dönem Başkanı... 
     Türkiye’yle, AB üyeliği içinse görüşmeler, ancak 2004’ün sonunda başlayacak... 
     Her ne kadar öyle güçlüyüz, böyle büyüğüz, şöyle şanlıyız ama 21. yüzyıla, çağdaşlık açısından yenik bir ülke olarak giriyoruz... 
     
     Hiç enseyi karartmayın... Sanaldan saydamlığa, görüntüden gerçeğe geçilen bir döneme giriyoruz... 
     Saddam’dan sonra daha da netleşecektir Türkiye’nin saydamlığı... 
     Ve sanırız Kıbrıs sorununu, AB’den uzaklaşmak kurnazlığıyla kullananlar bile bir an önce AB üyesi olmak için can atmaya başlayacaklardır. 
     Yüz yılı aşkın sürmüş, politik pozörlüklerin ve avantaların bedeli, elbet de kolay ödenemiyor... 
     
     







Davos’ta türban 


Cinler balesi 


ABD üsleri... 


İstenen nedir 


Gidiş galiba savaşa doğru 


Üç şifre 


Zor olanı başarmanın keyfi 


Murat Sertel’i kaybettik 


Amerikan takiyesi 


Bu soyguna "Dur" diyecek yok mu 


Davos’tan derin haberler... 


Davos ahalisi depresyonda 


Açlık ile savaş yerine Irak ile savaş 


Sabancı yerli marka arıyor 


</TEXT>
</DOC>
