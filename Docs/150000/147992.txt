<DOC>
<DOCNO> 147992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/guncel/gun21.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemsiyeleri rafa kaldırmayın 
</HEADLINE>
<TEXT>

     ANKARA Milliyet 

     Türkiye dün geceden itibaren Balkanlar üzerinden gelen yeni bir yağışlı havanın etkisi altına girdi. Meteoroloji İşleri’nden alınan bilgiye göre, bugün Marmara, Ege, Akdeniz, İç Anadolu’nun batısı, Batı Karadeniz ile Doğu Anadolu’nun doğusu yağışlı geçecek. Yağışlar, Trakya ve Doğu Anadolu’da karla karışık yağmur şeklinde olacak. Yarın Marmara’nın doğusu, Güney ve İç Ege, Batı Akdeniz, Doğu Akdeniz’in iç kesimleri, İç Anadolu ile Karadeniz’de yağış bekleniyor. Yağışlar, Marmara’nın doğusu, Batı Karadeniz’in iç kesimleri ile İç Ege’nin kuzeyinde karla karışık yağmur şeklinde olacak. Yağışlı hava çarşambadan sonra Türkiye’yi terk edecek. 
     


GÜNCEL 






















</TEXT>
</DOC>
