<DOC>
<DOCNO> 101713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur28.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu ''Genel Başkan'ın daveti üzerine geldim'' 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Isparta milletvekili Erkan Mumcu ile görüştü. 
     Yılmaz'ın konutunda gerçekleşen görüşme, yarım saat sürdü. 
     Mumcu, buradan ayrılırken yaptığı açıklamada, ''Genel Başkan'ın daveti üzerine geldim. Kendisi ile seçim, ittifaklar, seçime giderken partinin uyguladığı politikalar konusunda görüş alışverişinde bulunduk'' dedi. 
     Mumcu, ''ANAP ile mi devam edeceksiniz '' sorusu üzerine, ''Şimdilik bu kadarını söyleyebilirim'' diye konuştu. 
     Bir gazetecinin ''Konut'tan Sayın Yılmaz'dan sonra ayrılıyorsunuz. Başka görüşmeleriniz de mi vardı '' sorusunu da Mumcu, 'Hayır. Burada tabii arkadaşlarım var'' diye yanıtladı. 
     Bu arada, Genel Başkan Yılmaz, ANAP Genel Merkezi'ne gelişinde bir gazetecinin, ''Erkan Mumcu istifa ediyor mu, partide kalıyor mu '' sorusuna, ''Bir sorunumuz yok'' karşılığını verdi. 
     Daha sonra ANAP Başkanlık Divanı Yılmaz'ın başkanlığında toplandı. 
     Toplantıda, milletvekili genel seçimine ilişkin çalışmalar ile Divan üyelerinin görev dağılımlarının ele alınması bekleniyor. 
     
</TEXT>
</DOC>
