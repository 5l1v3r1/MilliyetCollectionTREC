<DOC>
<DOCNO> 128881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Piyanist'' 2002'nin en iyi filmi seçildi... 
</HEADLINE>
<TEXT>

     Amerikan Ulusal Film Eleştirmenleri Derneği, Roman Polanski'nin ''Piyanist'' filmini, ''2002'nin en iyi filmi'' seçti. 
     Dernek, Manhattan'da düzenlenen 37. ödül töreninde, filmin başrol oyuncusu Adrien Brody'u ''yılın en iyi erkek oyuncusu'' seçerken, filmin uyarlandığı kitabın yazarı Ronald Harwood'u ''en iyi senaryo'' ödülüne layık gördü. 
     Adrien Brody'nin, İkinci Dünya Savaşı'nda Nazi kamplarından kaçan ve Varşova'da yaşayan bir Yahudi piyanisti canlandırdığı film, ''en iyi yönetmen'' ödülünü de aldı. 
     Törende, ilk üçe giren diğer iki film, sırasıyla Alfonso Cuaron'un ''Y Tu Mama Tambien''i ve Pedro Almodovar'ın ''Talk to Her''ü oldu. 
     Muhtemel Oscar adaylarının belirlenmesinde etkili olan dernek, ''Sadakatsiz'' filminin başrol oyuncusu Diane Lane'i de ''yılın en iyi kadın oyuncusu'' seçti. 
     Dernek, ''en iyi yardımcı erkek oyuncu'' ödülünü ''Catch Me If You Can''deki rolüyle Christopher Walken'a, ''en iyi yardımcı kadın oyuncu'' ödülünü de ''Far From Heaven''ın başrol oyuncularından Patricia Clarkson'a verdi. 
     





</TEXT>
</DOC>
