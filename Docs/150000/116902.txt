<DOC>
<DOCNO> 116902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun21.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu Yeni kurulacak hükümetle işbirliğine hazırız... 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen'in sözcüsü Jean-Christophe Filori, Türkiye'deki seçimleri değerlendiren resmi bir açıklama yaptı. 
     Açıklamada, şu ifadelere yer verildi 
     ''AB Komisyonu, Türkiye'deki demokratik seçimlerin sonuçlarını not etmiştir ve yeni hükümetle işbirliğine hazırdır. Komisyon, TBMM'de temsil edilecek iki siyasi partinin, AB yandaşı bir politika izleyeceklerini açık bir şekilde belirttiklerini de not etmiştir. AB Komisyonu, Türkiye'den, AB'ye tam üyelik için gerekli kriterlere, uyum reformlarına ilişkin yükümlülüklerini teyit etmesini beklemektedir. Komisyon, Türkiye'deki ve diğer aday ülkelerdeki daha önceki hükümetlerle yaptığı gibi, gerçekleştirilen gelişmeleri ve atılan adımları dikkatle izlemeye devam edecek, somut girişimleri özellikle takip edecektir.'' Komisyon kaynakları, bu mesajın anlamını şöyle değerlendirdiler 
     ''Deomkratik seçimlerin sonuçları ve Türk seçmeninin tercihi not edilmiştir. Adalet ve Kalkınma Partisi'nin kim olduğu, ne yapacağı bilinmemektedir. Çok yeni bir siyasi parti söz konusudur. Bekleme süreci başlamıştır. Somut icraat beklenmekte, sözlü güvenceler tatmin edici bulunmamaktadır.'' Filori, ''Bu durumda Kopenhag zirvesinde ne olacak '' sorusuna yanıt veremeyeceğini söyledi ve ''Bu aşamada hiçbir tahminde bulunamam. Devlet ve hükümet başkanları, Türkiye'deki gelişmeleri değerlendireceklerdir'' demekle yetindi. 

     
</TEXT>
</DOC>
