<DOC>
<DOCNO> 142797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy01.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
65 milyonun vebali uykularımızı kaçıracak 
</HEADLINE>
<TEXT>

     ABDULLAH KARAKUŞ Ankara 

     Tayyip Erdoğan, Köşk’ten Başbakan olarak ayrıldıktan sonraki ilk değerlendirmesinde, "65 milyon insanın vebali altına girdik. Elimizi taşın altına koyduk. Bu vebal uykularımızı kaçıracak" dedi. 
     AKP Genel Merkezi’nde teşkilattan sorumlu il başkan yardımcılarının toplantısına katılan Erdoğan, zor bir dönemde görev aldıklarını dile getirdi. "Yapacağımız çok şey var" diyen Erdoğan şöyle konuştu 
     "Allah yardımcımız olsun. Türkiye için elimizden gelen her şeyi yapacağız. Bu ülkenin insanları iyi şeyleri hak ediyor. Allah’ın izniyle bunların hepsinin üstesinden geleceğiz. Hepimiz çalışmalıyız. Bu görevi istismar etmeyeceğiz. Çünkü ülkemizin insanları bize güven duyuyor. Siirt’te de bu güven tazelendi." 
     
     Taviz vermeyin 
     Bazı teşkilatlardan bölünme ve ayrılık haberleri aldığını da kaydeden Başbakan Erdoğan, "Bunlara bu dönem kesinlikle izin vermeyelim. Birlik, beraberlik içinde olmamız gerekiyor. Hepimiz elbirliğiyle çalışmak zorundayız. AKP’nin muhafazak r, demokrat, çağdaş kimliğine göre hareket etmeliyiz. Partimizin ilkelerinden taviz vermeyin. Bize büyük görevler düşüyor" diye konuştu. 
     Erdoğan, 4 aylık bir kabine olan AKP hükümetinde köklü bir değişiklik yapmaya gerek duymadığını sözlerine ekledi. 
     
İmam hatipli ilk başbakan      59. hükümetin önemli bir farkı da, Erdoğan’ın "imam hatip lisesi kökenli" ilk başbakan olması oldu. Yeni hükümetle MGK’da imam hatip kökenli sivil üye sayısı da 2’ye çıktı. İstanbul Zeytinburnu İhsan Mermerci İmam Hatip Lisesi mezunu olan Başbakan Tayyip Erdoğan ile Başbakan Yardımcısı Mehmet Ali Şahin dışında MGK’ya katılacak diğer isimler Başbakan yardımcıları Abdullah Gül ile Abdüllatif Şener, Cemil Çiçek Adalet , Vecdi Gönül Milli Savunma ve Abdülkadir Aksu İçişleri normal öğrenim veren liselerden mezun. 
     



 SİYASET 



















</TEXT>
</DOC>
