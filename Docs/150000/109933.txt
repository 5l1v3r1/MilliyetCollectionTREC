<DOC>
<DOCNO> 109933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur09.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclise üç Abdullah Gül, iki Mehmet Ağar aday oldu 
</HEADLINE>
<TEXT>

     Siyasi partilerin milletvekili aday listelerinde yer alan "adaşlar"ın tümü de seçilebilirse 3 Kasım sonrası oluşacak Meclis'te ilginç olaylar yaşanacak. 
     Listelerde, kamuoyunda yakından tanınan isimlerden üç "Abdullah Gül" ve iki "Mehmet Ağar" bulunuyor. 
     Siyasi partilerin milletvekili aday listelerinde aynı isim ve soyismi taşıyan adaylar ilgi uyandırdı. AKP Genel Başkan Yardımcısı Abdullan Gül, Kayseri'den birinci sırada milletvekili adayı olurken Gül'ün iki adaşı da Antalya'dan seçim yarışına katıldı. Abdullah Gül ismini taşıyan bir aday DSP listelerinde Antalya'dan 13'üncü sırada milletvekilliğine adaylığını koydu. Abdullah Gül adını taşıyan üçüncü aday da yine Antalya'dan bağımsız aday oldu. 
     "MEHMET AĞAR"IN DA ADAŞI VAR Listelerde, aynı isim ve soyismi taşıyan adaylardan biri de Elazığ bağımsız milletvekili Mehmet Ağar oldu. 
     Ağar'ın adaşı MHP'den Balıkesir'de beşinci sıradan milletvekilliğine adaylığını koydu. 
     "KARAAĞAÇ"LAR LİSTEYE GİREMEDİ Öte yandan, YSK'ya 16 Eylül'de listelerini sunan siyasi partilerden Saadet Partisi ve Demokratik Halk Partisi'nde "Hamza Karaağaç" adını taşıyan iki aday bulunuyordu. 
     Karaağaçlar'ın seçim kaderi de birbirine benzedi. DEHAP Ankara ikinci bölgeden üçüncü sırada aday olan Hamza Karaağaç'ın adaylığı 2911 sayılı yasaya muhalefet ettiği gerekçesiyle YSK tarafından reddedildi. SP'den Antalya'dan altıncı sırada aday olan Hamza Karaağaç da kesin listeye giremedi. 
     





</TEXT>
</DOC>
