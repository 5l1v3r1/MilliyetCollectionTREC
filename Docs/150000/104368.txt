<DOC>
<DOCNO> 104368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/guclu.html </URL>
<DATE> 2002/08/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocaların maaşı 67 
</HEADLINE>
<TEXT>

     Temmuz, ağustos da geldi geçti. Ama h l profesörler dışındaki hocaların maaşına zam yapılmadı. Oysa yıllarca oyalamanın sonrasında yılbaşında yasal olarak da söz verilmişti. Önce profesörler, ardındanda diğerlerine sıra gelecek denmişti. Yasayı çıkartanlar da, sözü verenler de h l iktidarda. Nasıl iktidarlarsa .. 
     Eskiden Derviş engelliyor deniliyordu. Artık o da yok. Üstelik Derviş’in koltuğuna oturan Masum Türker üniversiteye yakın bir isim. Demek ki koltuk adamı çok değiştiriyor .. 
     Ankara, maaş nedeniyle üniversitelerde huzurun kalmadığının h l farkında değil mi Hemen herkes işe küsmüş durumda. Şimdi bunun üstüne üstlük bir de bugünkü Bakanlar Kurulu’ndan öğrenim harçlarına zam çıkarsa görün bakın neler oluyor. Öküzün altında buzağı aramaya bayılan YÖK Başkanı Gürüz, bu kez kabahatliyi uzaklarda aramaz .. 
     
     Çalışan anne babalar 
     Büyük kentlerde tam gün eğitim yapan okul sayısı yok gibi. Çalışan anne babaların en büyük sorunu bu. Birkaç okul var, binlerce veli onların peşinde. Oysa bu sayıyı artırmak işten bile değil. Özel okulların öğrenci kaybetmemek için bu işe karşı çıktığını bile iddia edenler var .. 
     Bakan Bey’i yarın akşam yeniden Genç Bakış’ta konuk edeceğiz ve soru yağmuruna tutacağız. Benim ilk sorum bu olacak. Karı koca memur bir ailenin bir yıllık toplam maaşı bile özel okul ücretine yetmeyebiliyor. Böylesi bir ortamda devlete çok iş düşüyor. Hem de hiç zaman geçirmeden... 
     
     Gençlere oy hakkı 
     Yüksek Seçim Kurulu nihayet gençler için bir karar aldı. Ama eksik. Sadece üniversiteyi yeni kazananlar yararlanabilecek. Ya diğerleri .. 
     Ayrıca süreyi üç gün uzatmakla öğretmenler de yararlanacak diyorlar ki bunlar kesin Türkiye’de değil uzayda yaşıyorlar. Öğretmenlik başvuruları henüz bitmedi. 30 hatta 35 bin öğretmenin nereye atanacağı en erken eylül ortasında belli olur. Bu durumda üç günlük uzatma ne işe yarar ki .. 
     
     Hepsi şampiyon 
     Son günlerde gazeteler okul ilanından geçilmiyor. Hemen hepsi de ÖSS’de yüzde 100 başarılıyız diyor. Abartı olur da bu kadarına da pes doğrusu. Eğer iddia ettikleri ÖSS’de öğrencilerinin tümünün 105 barajını aştığını söylemek ise haklılar. Ama ima edilen tüm öğrencilerinin üniversiteye yerleştikleri yönünde. İşte buna kargalar güler. Robert, İstanbul Lisesi gibi okullarda bile yüzde 100 yerleştirme söz konusu değil. Bazıları da var ki neredeyse yol geçen hanına dönen, başvuran her öğrenciyi alan özel üniversiteleri de büyük bir gururla kazandık diye fiyaka satıyorlar ki, onları da anlamak mümkün değil. 
     En iyisi kaç öğrenci mezun ettiler tek tek isimlerini, puanlarını ve nereyi kazandıklarını ya da kazanmadıklarını yazsınlar, en iyisi bu olur. Ha bu arada üniversiteyi kazanamayacak öğrencilerini daha önceden eleyen ya da hep birincileri ayrı bir tabela altında toplayıp biz işte böyle başarılıyız diyenler de var ki, değme pazarlamacılara taş çıkartıyorlar. Helal olsun onlara 
     
     Bakanla soru cevap 
     Devletin verdiği sözleri yerde bırakmam diyen Bakan Tekin’e yönelen öylesine çok soru var ki kendisini yarın konuk edip sorulara birinci elden cevap alacağız. Sizler de sorularınızı yukarıdaki faks ve mail adresine yöneltebilirsiniz. Ya da 0212. 505 63 21’e yazdırabilirsiniz. Ha bu arada Bakan Bey’e canlı yayında ben de soru sorayım diyorsanız yarın akşam Kanal D’nin 275 54 73, 274 62 97 telefonlarından ya da 0212. 288 05 83 nolu fakstan bize ulaşabilirsiniz. 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
