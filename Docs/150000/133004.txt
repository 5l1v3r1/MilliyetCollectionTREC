<DOC>
<DOCNO> 133004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/dunya/dun02.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrağa dokunan yanacak 
</HEADLINE>
<TEXT>

Fransa’da milli marş ve bayrağa saygısızlık yapanlar, 7 ay hapis ve 6 bin euro para cezası alacak 
     MİNE G. KIRIKKANAT Paris 

     Fransız Ulusal Meclisi, cumhuriyet tarihinde bir ilke imza atarak, "Fransız bayrağı ve milli marşına zorunlu saygı" yasasını oybirliğiyle kabul etti. Yürürlüğe giren yasaya göre, milli marş ve bayrağa karşı saygısız davranışlarda bulunanlar, 7 ay hapis ve 6 bin euro para cezasına çarptırılacak. Fransa’da bayrak ve milli marşa saygı, bugüne kadar halkın yurttaşlık anlayışına bırakıldığı için saygısızlığın özel bir yaptırımı yoktu. Yeni yasada öngörülen cezalar, Fransız hukuku açısından çok ağır olarak nitelendiriliyor. 
     Meclisin önceki gün gerçekleştirdiği genel kurul toplantısında kabul edilen yasa tasarısına neden olan son olay, 2002’deki bir futbol maçında yaşandı. Korsika’nın Bastia takımıyla Fransız Nimes takımı arasında oynanan ve Cumhurbaşkanı Jacques Chirac’ın izlediği maçta Korsikalı taraftarlar "La Marseilleise" söylenirken, ıslıkla protesto ederek, Fransız bayrağı yerine Korsika’nın bağımsızlığını simgeleyen siyah beyaz bayraklar sallamıştı. 
     



 DÜNYA 













</TEXT>
</DOC>
