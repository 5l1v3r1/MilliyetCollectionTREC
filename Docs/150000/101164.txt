<DOC>
<DOCNO> 101164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/soneko03.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Derviş'in istifası ekonomiyi etkilemez" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, Devlet Bakanlığı görevinden istifa eden Kemal Derviş'in değerlendirirken, ''beklenen bir hadise idi, şu andaki görüntüsü itibariyle istifası ekonomiyi etkilemez'' dedi. 
     Ankara'dan Hakkari ve Yüksekova'da oda ziyaretlerinde bulunmak üzere THY'ye ait tarifeli uçakla Van'a gelen Hisarcıklıoğlu, Kemal Derviş'in istifasıyla ilgili gazetecilerin sorularnı yanıtladı. 
     İstifayı nasıl değerlendirdiğinin sorulması üzerine, Hisarcıklıoğlu, ''zaten daha önce Başbakan'a istifasını vermişti, bu, beklenen bir hadiseydi, bir ay önceki hadise bugün yaşanırdı'' dedi. 
     İstifanın ekonomiyi etkileyip etkilemeyeceğine ilişkin bir başka soru üzerine Hisarcıklıoğlu, ''beklenen bir hadise idi, şu andaki görüntüsü itibariyle istifası ekonomiyi etkilemez'' dedi. 
     Hisarcıklıoğlu, Derviş'in gideceği partinin oy oranının etkileyip etkilenmeyeceğine ilişkin bir soru üzerine de, bunun ''yapılanmaya'' bağlı olduğunu bildirdi. 
     Bir gazetecinin ''Derviş'in geleceğini nasıl görüyorsunuz '' sorusuna da, Hisarcıklıoğlu, ''orasını Allah bilir'' yanıtını verdi. 
     TOBB Başkanı Hisarcıklıoğlu, Van'dan karayoluyla Hakkari'nin Yüksekova ilçesine geçecek, burada Yüksekova Ticaret ve Sanayi Odası'nı ziyaret edecek. Hisarcıklıoğlu, daha sonra Hakkari'ye geçecek. 
     Hakkari Valisi'ni ziyaretinin ardından Hisarcıklıoğlu, burada, yapılacak ''Doğu Anadolu Bölgesel Değerlendirme Toplantısı''na katılacak. 
     





</TEXT>
</DOC>
