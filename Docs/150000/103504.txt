<DOC>
<DOCNO> 103504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas02a.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakmaktaşıyla beyin ameliyatı 
</HEADLINE>
<TEXT>

İngiltere’de bulunan 4 bin yıllık kafatası şaşkınlık yarattı. Çünkü bir delik, Bronz Çağı’nda açık beyin ameliyatı’ yapıldığını gösteriyordu 
     DIŞ HABERLER SERVİSİ 

     Londra’da Chelsea yakınlarında bulunan 4 bin yıllık bir kafatası parçası, antropologların yanı sıra tıp dünyasını da hayrete düşürdü. Kafatasındaki delik, Bronz Çağı insanına Trepanasyon’ olarak adlandırılan bir beyin ameliyatı yapıldığını gösteriyordu. İncelemeler sonucu, 4 bin yıl önceki operasyonun, kafa derisi sıyrılıp kafatasının keskin bir çakmaktaşı ile yavaşça kesilerek yapıldığı ortaya çıktı. 
     
Bilinci yerindeydi      Tüm bu işlemler sırasında kişinin bilincinin yerinde olduğunu ve dayanılmaz acılar çektiğini de sözlerine ekleyen uzmanlara göre, Bronz Çağı beyin ameliyatı bir saat kadar sürdü. Bilim adamları, 40’lı yaşlarında büyük olasılıkla başka bir nedenden ölen adamın kafatasında, ameliyata bağlı herhangi bir enfeksiyon izine de rastlamadı. Bronz Çağı’nda yapılan ameliyatın, kişinin şiddetli baş ağrısı veya sara nöbetleri nedeniyle ya da son olasılık olarak, İçine giren kötü ruhların çıkarılması amacıyla’ yapıldığı sanılıyor. 
     Mucize kafatası, Londra Müzesi’ndeki Tarihöncesi Galerisi’nde sergilenecek. 
     



 YAŞAM 



















</TEXT>
</DOC>
