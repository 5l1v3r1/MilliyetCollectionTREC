<DOC>
<DOCNO> 124792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko07.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferdi kredi ve kredi karto borçları... 
</HEADLINE>
<TEXT>

     Türkiye genelinde Ekim ayında, finans kurumlarına ferdi kredi ve kredi kartı borcunu gecikmeli olarak ödeyenler ile borcunu ödemeyenlerin toplam sayısında azalma görüldü. 
     Merkez Bankası verilerine göre, borcunu ödemeyenlerin sayısı bu yılın Ekim ayında, bir önceki aya göre yaklaşık yüzde 5.7 oranında azalarak 6 bin 408'den 6 bin 44'e indi. Aynı dönemde borcunu gecikmeli olarak ödeyenlerin sayısı yüzde 25.6 azalarak 617'den 459'a düştü. 
     Eylül'de 7 bin 25 adet olan ferdi kredi ve kredi kartları kapsamında borcunu ödemeyenler ile gecikmeli olarak ödeyenlerin toplam sayısı, yüzde 7.4 azalarak Ekim ayında 6 bin 503 kişiye indi. 
     
     FERDİ KREDİLER 
     Bu arada ferdi kredi kapsamında borcunu ödemeyen ile gecikmeli olarak ödeyenlerin toplam sayısı, Ekim ayında yüzde 27 artarak bin 356'dan bin 722'ye çıktı. 
     Bu çerçevede Ekim ayında, bankalara borcunu ödemeyenlerin sayısı bin 70'den bin 464'e çıkarken, borcunu gecikmeli olarak ödeyenlerin sayısı 286'dan 258'e geriledi. 
     
     KREDİ KARTLARI 
     Kredi kartları kapsamında bankalara borcunu ödemeyenlerin sayısı ile borcunu gecikmeli olarak ödeyenlerin toplam sayısı, Ekim ayında bir önceki aya göre yüzde yüzde 15.7 azalarak 5 bin 669'dan 4 bin 781'e indi. 
     Aynı dönemde borcunu ödemeyenlerin sayısı 5 bin 338'den 4 bin 580'e, borcunu gecikmeli olarak ödeyenlerin sayısı da 331'den 201'e geriledi. 
     2002 yılının 10n ayında ferdi kredi ve kredi kartlarında, borcunu ödemeyen ile borcunu gecikmeli olarak ödeyenlerin sayısı toplamı 119 bin 17 olarak belirlenirken, bunun 88 bin 691'i borcunu ödemeyenlerden, 30 bin 326'sı ise borcunu gecikmeli olarak ödeyenler oluşturuyor. 
     Türkiye genelinde geçen yıl 233 bin 470'i borcu ödenmeyen, 143 bin 32'i de borcu gecikmeli olarak ödenen ferdi kredi ve kredi kartları toplamı 376 bin 502 olarak belirlenirken, bildirimler kayıt sayısı bazında olup bir kişinin birden fazla kaydı bulunabiliyor. 
     





</TEXT>
</DOC>
