<DOC>
<DOCNO> 149553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun44.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Dışişleri Bakanı Suriye'ye baskı yapmanın zamanı değil 
</HEADLINE>
<TEXT>

     Fransa Dışişleri Bakanı Dominique de Villepin, ABD'nin Suriye'ye baskı yapması için zamanın doğru olmadığı söyledi. 
     Lübnan'da bulunan Villepin, ''Zaman doğru değil, bu birlikte çalışma zamanıdır'' dedi ve uluslararası toplumun, bunun yerine Irak'ın yeniden inşası ve Ortadoğu barış çabalarını canlandırma üzerinde odaklanması gerektiğini söyledi. 
     ABD, Suriye'yi Irak rejimine yardım etmekle suçluyor. 
     Villepin, Ortadoğu turunun son durağı Suudi Arabistan'a geçmeden önce yaptığı açıklamada, Irak'ta güvenliğin tesis edilmesinin aciliyetine de değindi. 
     Villepin, ''Bir çözüme götürecek ortak bir yol bulmak için ortak harekete ihtiyacımız var. Bölgenin tüm ülkeleriyle, uluslararası toplumla, Avrupa ve ABD ile diyaloğa ihtiyacımız var'' diye konuştu. 
     





</TEXT>
</DOC>
