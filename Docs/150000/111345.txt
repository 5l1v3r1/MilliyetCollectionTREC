<DOC>
<DOCNO> 111345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sonspo10.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan her maça ayrı kadro.. 
</HEADLINE>
<TEXT>

     Galatasaray Teknik Direktörü Fatih Terim, bu sezon ligde takımını çeşitli nedenlerden dolayı her maça değişik kadrolarla çıkardı. 
     Özellikle ilk haftalarda yapılan maçlarda takımda fazla değişiklik yapmayan Terim, ilk 3 haftada yapılan Samsunspor, Denizlispor ve Bursaspor maçlarında bir önceki karşılaşmaya göre ilk 11'inde sadece 1 oyuncu değişikliğine gitti. 
     Terim, daha sonra Kocaelispor maçında kadroda revizyona giderek, yeni transferler Almaguer ve Christian ile Blakburn Rovers'dan geri dönen Hakan Ünsal'ı ilk 11'de sahaya sürdü. 
     İstanbulspor maçında da takımda değişiklikler yapan Fatih Terim, bu karşılaşmada çeşitli nedenlerden dolayı Emre, Ergün, Baliç ve Ümit Karan'a ilk 11'de şans tanıdı. 
     
     5 OYUNCU DEĞİŞTİRDİ 

     Sakatlıklar nedeniyle büyük sıkıntı yaşayan Galatasaray'da Fatih Terim, ligde bugün yapılan Elazığspor maçına yine farklı bir kadroyu sahaya çıkarttı. 
     Bülent Korkmaz, Almaguer, Berkant, Suat ve Hakan'ın sakatlığı nedeniyle oynayamadığı maçta Terim, ligde geçtiğimiz hafta İstanbulspor maçından tam 5 oyuncuyu değiştirerek 2. haftadan bu yana ilk 11'de yer vermediği Sarr ve Cihan'ı, 2 haftadır dinlerdirdiği Vedat'ı ve bu sezon hiçbir maçta sahaya ilk 11'de çıkmayan Pinto ile sakatlıktan kurtulan Ayhan'ı ilk 11'de sahaya sürdü. 
     
     BATİSTA-MONDRAGON BANKO 

     Fatih Terim, geride kalan lig maçlarında sadece Mondragon ve Batista'ya ilk 11'de sürekli şans verdi. 
     Sarı-kırmızılı takımda ayrıca, Felipe de, ligdeki tüm maçlarda forma giyen 3. isim oldu. 
     
</TEXT>
</DOC>
