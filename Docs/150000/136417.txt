<DOC>
<DOCNO> 136417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yasam/yas03.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü anneler arasında yeni trend 
</HEADLINE>
<TEXT>
Bebeğe 1 ay erken tahliye 
Yeni bebek sahibi olmalarına rağmen kusursuz vücut ölçülerini koruyan mankenlerin sırrı ortaya çıktı. Sıkı diyet ve normal doğumdan bir ay önce sezaryan 
     DIŞHABERLER SERVİSİ 

     Ölçüleri değişmiyor 
     İKİ hafta önce birer erkek bebek dünyaya getiren top modeller Claudia Schiffer ve Elle Macpherson doğumlardan kısa bir süre sonra hızla yayılan yeni bir trendin habercisi oldular. Top modellerin doğumdan önceki biçimli vücut ölçülerini korudukları, hamileliğin yol açması gereken en küçük bir deformasyona uğramadıkları göze çarptı. Normal olarak hamilelikte meydana gelen ve yağ dokularının yer değiştirmesi sonucu vücut ölçülerinin bozulmasına bu güzel annelerde rastlanmadı. 
     
     En başından ağır spor 
     KANADALI jinekolog Dr. Jan Christilaw’a göre, mankenler hamileliğin erken aşamalarından itibaren ağır sporlar yapıp çok sıkı diyete giriyorlar. Vücut formunu korumak için başvurulan bir başka önlem de bebeği normal doğum zamanından bir ay önce sezaryanla dünyaya getirmek. Böylelikle karın bölgesinin daha fazla genişlemesi engelleniyor. Hamilelikte yeni trendi örnek alan ünlü anneler arasında Catherine Zeta Jones, Madonna, Celine Dion ve Victoria Beckham’ın da adları geçiyor. 
     
     



 YAŞAM 



















</TEXT>
</DOC>
