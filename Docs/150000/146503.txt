<DOC>
<DOCNO> 146503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yazar/uras.html </URL>
<DATE> 2003/03/31/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Başkan devam et ..’ 
</HEADLINE>
<TEXT>

     Başkan "neye devam edecek " ABD’nin istediklerini yapalım. Türkiye topraklarını ABD askerlerine açalım... ABD bize para gönderecek... Kıbrıs’ta Annan planına evet diyelim, bizi AB’ye alacaklar... İşler çok kötü... Borçlar ödenmeyecek... Konsolide edilecek... Köşeye sıkıştık... Artık bizim için ümit yok... diyerek konuşmaya mı devam edecek... 
     Bu tür "eleştirel çıkışlar" kime ne getiriyor .. TÜSİAD Başkanı’nı "manşet" yapmaktan TÜSİAD camiasının saygınlığını "yıpratmaktan" başka ne işe yarıyor 
     On gündür Irak savaşındaki gelişmeler "Hayır’da, "hayır" olduğunu gösterdi. ABD’nin isteklerine hayır denilmeseydi, Kongre kararına bağlı olduğu için ABD’den para gelmeyecekti ama ABD askerleri gelecekti. Limanlara ABD gemileri dolacak, havaalanlarına ABD savaş uçakları inip kalkacak, birçok il, ilçe, ABD askerleri ile dolup taşacaktı. Ölüm makineleri ve ölüm askerleri Türkiye’yi ezerek Irak’a geçecek, Türkiye Irak savaşının tüm sorumluluğu altında ezilecekti. Böyle bir "Türkiye" mi istenirdi ... ABD Kongresi onaylar ise gelecek para, bu tabloyu dengeleyebilir mi idi Böyle bir tabloda "ekonomi" denilen şey kalır mı, böyle bir tabloda iç borç, dış borç "el parası" ile döndürülebilir mi idi 
     TÜSİAD Başkanı’nın "Irak savaşındaki çirkin gelişmeler karşısında "Allah’a şükür bu işe bulaşmadık..." diyecek yerde "Köşeye sıkıştık, bittik mahvolduk... diye moral bozması TÜSİAD camiasına ne getirecek Türk halkına ne getirecek Bir başka nokta daha var... TÜSİAD Başkanı’nın ABD hükümeti sözcüsü, AB komiseri, Birleşmiş Milletler genel sekreteri ağız ve üslubu içinde "eleştirel çıkış ile azarladığı hükümet, Türkiye Cumhuriyeti Hükümeti... Tehdit ettiği ülke Türkiye... Azarladığı halk Türk halkı... 
     Bu halk, bu hükümet, bu ülke şöyle veya böyle savaşa hayır diyerek direniyor... ABD’ye AB’ye direnen yok. Kıbrıs’ta çözümsüzlük isteyen yok. "Hayır dedik... Eyvah... Her şey mahvoldu. ABD’den para gelmeyecek" diyerek hırçınlaşmak yanlış değil mi Unutmayınız "evet" denilse idi, para hala gelmeyecekti ama ABD askeri mutlaka gelecek, Türkiye "savaş üssü" olacaktı. Para gelir ise üç günde bitecek, ama ABD askeri yıllarca gitmeyecekti. 
     
     







</TEXT>
</DOC>
