<DOC>
<DOCNO> 141635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sondun01.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizlerin savaşa desteği artıyor... 
</HEADLINE>
<TEXT>

     İngiltere'de yapılan yeni bir kamuoyu yoklaması, İngilizlerin Irak'a yönelik bir savaşa desteğinin arttığını gösterdi. 
     ICM araştırma kuruluşuna yaptırdığı anketin sonuçlarını yayımlayan News of the World gazetesi, halkın savaşa destek veren yüzde 68'lik çoğunluğuna karşılık, savaşa karşı çıkanların oranının yüzde 22 düzeyinde bulunduğunu yazdı. 
     Gazete, yaklaşık 15 gün önce yapılan bir ankette savaşa destek verenlerin oranının yüzde 52 olarak ortaya çıktığını anımsattı ve Başbakan Tony Blair'in istediği kamuoyu desteğini kazanma amacına adım adım yaklaştığını iddia etti. 
     News of the World gazetesi, ''Ancak savaşı destekleyen bu yüzde 68'lik kesimin yüzde 77'si ikinci bir BM kararı olmasını istiyor. Böyle bir karar olmaksızın savaşı destekleyenlerin oranı ise yüzde 15'te kalıyor'' diye yazdı. 
     





</TEXT>
</DOC>
