<DOC>
<DOCNO> 111293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas00.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tombulsever Nijerya 
</HEADLINE>
<TEXT>

Güzel dediğin tombul, geniş kalçalı olmalı diyen Nijerya halkı, kendi güzelini sıska diye beğenmedi. Nijerya’da kızlar iyice beslenmeden damadın karşısına çıkmıyor 
     DIŞ HABERLER SERVİSİ 

     NİJERYA’DA 30 Kasım’da yapılması beklenen Dünya Güzellik Yarışması Ramazan sonrasına ertelenirken Nijeryalılar’ın "güzellik anlayışının" da Batı’dan hayli farklı olduğu ortaya çıktı. Nijerya’da halkın yüzde 70’i 2001’de Dünya Güzeli seçilen Agbani Darego’yu 18 güzel bulmuyor. New York Times yazarı Norimitsu Onishi’ye göre, Nijeryalılar şişman, büyük göğüslü ve geniş kalçalı kadınları güzel sayıyor. 
     
     51 yıl sonra bir ilk 
     BU ölçülere hiç uymayan Darego ise, 1.75 boyu ve 52 kilo ağırlığıyla Nijeryalılara göre epeyce sıska kalıyor. Bu anlayış farklılığı yüzünden Nijerya, güzellik yarışmalarının 51 yıllık tarihinde bir kez bile ilk 20’ye dahi girmeyi başaramadı. Ancak 2001 yılında tombul güzeller yerine batılı ölçülerdeki ilk Nijeryalı güzel olan Darego seçilince Dünya Güzellik Yarışmasını kazandı. 
     
Şişmanlama kampı      Nijerya’nın birçok yerinde evlenmeye hazırlanan gelin adayı kızlar hala "şişmanlama çiftlikleri"nde besiye çekiliyor. Nikah öncesinde gelini mümkün olduğu kadar güzelleştirmeye çalışan Nijeryalı kabileler bu amaçla, düğünden birkaç ay önce gelini "güzellik", daha doğrusu kilo alma çiftliklerine gönderiyor. Burada gelin adayı bol bol tahıl ve vitaminlerle beslenip ideal kiloya ulaştırılıyor. Ancak tombullaştıktan sonra damat adayının önüne çıkartılıyor. 
     



 YAŞAM 



















</TEXT>
</DOC>
