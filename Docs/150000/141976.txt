<DOC>
<DOCNO> 141976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun03.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, erdoğan'ı telefonla kutladı... 
</HEADLINE>
<TEXT>

     ABD Ulusal Güvenlik Konseyi sözcüsü Sean McCormack, ABD Başkanı George Bush'un Adalet ve Kalkınma Partisi Genel Başkanı Recep Tayyip Erdoğan'ı telefonla arayarak, pazar günkü seçim başarısından dolayı tebrik ettiğini ve Irak, Kıbrıs ve ikili konular üzerinde görüş alışverişinde bulunduğunu söyledi. 
     Bush ve Erdoğan'ın yakın temasta kalma üzerinde anlaştığını belirten McCormack, ABD'nin asker talebinin gündeme gelip gelmediği sorusuna ise bu konuda bilgisi olmadığı yanıtını verdi. 
     McCormack, Bush'un, Erdoğan ile konuşmasında, BM Genel Sekreteri Kofi Annan'ın, birleşik bir Kıbrıs'a yönelik barış planı için aracılık çabalarına desteğini ifade ettiğini kaydetti. 
     ABD Başkanı Bush, pazartesi gününü, BM Güvenlik Konseyi'nde Irak'a savaşa onay veren tasarının kabulü için, ABD Dışişleri Bakanı Colin Powell ile birlikte, birçok dünya liderini telefonda iknaya çalışarak geçirdi. 
     





</TEXT>
</DOC>
