<DOC>
<DOCNO> 104834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/soneko08.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... Borsa 2.11 kazandırdı 
</HEADLINE>
<TEXT>

     Piyasaların siyasete ve seçime endeksli seyri geçen hafta da ağırlığını korudu. 
     İMKB'de işlem gören hisse senetleri haftalık bazda ortalama yüzde 2.11 oranında değer kazandı. 
     Altında artış, dövizde ise iniş çıkışlı bir seyir gözlendi. 24 ayar külçe altının gram satış fiyatı yüzde 1.24 oranında, Cumhuriyet altınının satış fiyatı da yüzde 1.38 oranında arttı. Yatırım fonlarının seyrini izleyen A.A Fon Endeksi ortalama yüzde 0.68 oranında artış kaydetti. 
     Mevduat faizlerinde geçen hafta önemli bir değişiklik olmadı. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.75, bir haftalık reponun net getirisi de yüzde 0.74 olarak gerçekleşti. 
     
     İMKB'DE GEÇEN HAFTA 
     Haftanın ilk gününde, seçimlere ilişkin senaryoları dikkatle izleyen Borsa, ilk seansta kaybettiği puanları ikinci seansta telafi etti. 1.seansta 163.38 puan kaybeden endeks, 2. seansta 178.47 puan yükseldi. Hisse senetlerinin günlük bazda değer artışı yüzde 0.16 olarak gerçekleşti. 
     Salı günü de siyasete endeksli, sıkışık ve hacimsiz seyir gözlendi. 1.seansta 38.81 puan kaybeden endeks, 2. seansta da 48.85 puan geriledi. Hisse senetlerinin günlük bazda değer kaybı yüzde 0.94 olarak gerçekleşti. 
     Çarşamba günü de sıkışık, hacimsiz ve iniş çıkışlı seyir vardı. Endeks 1. seansta 63.75 puan, 2. seansta da .59 puanlık yükseliş kaydetti. Hisse senetlerinin günlük bazda değer artışı yüzde 1.26 olarak gerçekleşti. 
     30 Ağustos Zafer Bayramı nedeniyle Perşembe günü haftanın son işlem günü oldu. İlk seansta banka hisselerindeki canlılık ikinci seansa yansımadı ve endeks bir miktar geriledi. 
     1. seansta 192.41 puan artan endeks, 2. seansta 39.72 puanlık düşüş kaydetti. Hisse senetlerinin günlük bazda değer artışı yüzde 1.63 olarak gerçekleşti. 
     Haftayı 9,547.30 puandan tamamlayan endeksteki haftalık ortalama artış yüzde 2.11 oldu. 
     Borsa uzmanları, seçimi erteletme konusunda önemli bir gelişme olmadığı taktirde endeksin 9,200-9,700 bandında dalgalanmasının oldukça yüksek bir ihtimal olduğunu ifade ediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 197.46 puanlık artışla 9,349.84 puandan, 9,547.30 puana çıktı. Hisse senetlerinin haftalık ortalama değer artışı yüzde 2.11 oldu. 
     İMKB Ulusal-Mali Endeksi 212.30 puan artarak 11,178.98 puandan 11,391.28 puana, İMKB Ulusal-Sanayi Endeksi 168.24 puan artışla 9,218.72 puandan 9,386.96 puana ve İMKB Ulusal-Hizmetler Endeksi de 138.38 puan artışla 6,509.64 puandan 6,648.02 puana yükseldi. 
     Böylece, mali grup hisseleri ortalama yüzde 1.90, sanayi grubu hisseleri ortalama yüzde 1.82 ve hizmetler grubu hisseleri de ortalama yüzde 2.13 oranında değer kazandılar. 
     
     KAZANANLAR VE KAYBEDENLER 
     Borsada geçen hafta işlem gören 297 hisse senedinden 131'i değer yitirdi. 121 hisse senedi değer kazanırken, 45 hisse senedinin değeri değişmedi. 
     En yüksek oranlı artışlar, işlem sırası önceki hafta açılan Kepez Elektrik ve Çukurova Elektrik hisselerinde oldu. Kepez Elektrik hisselerinin haftalık değer artışı yüzde 46.58, Çukurova Elektrik hisselerinin değer artışı da yüzde 45.21 oldu. Toprak Factoring hisseleri de yüzde 26.00 ile onları izledi. 
     En yüksek oranlı düşüş ise yüzde 22.58 ile Toprak Finansal Kiralama hisselerinde oldu. Yüzde 18.18'lik düşüşle Altınyağ hisseleri ikinci ve yüzde 15.71 oranındaki düşüşle de Ege Profil hisseleri üçüncü olarak sıralandı. 
     İMKB Ulusal Pazar'da geçen hafta toplam 319 milyar 961.2 milyon adet hisse senedi işlem gördü ve karşılığında 806 trilyon 390.3 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta dolar dışındaki para birimlerinde artış eğilimi vardı. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.67 oranında değer yitirirken, Euro yüzde 1.01 oranında değer kazandı. 
     ABD Doları'nın Türk Lirası satış fiyatı 11 bin lira düşerek 1 milyon 624 bin liraya gerilerken, Euro'nun satış fiyatı 16 bin lira artarak 1 milyon 601 bin liraya çıktı. 
     Dünkü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 0.84 oranında artarak, 2 milyon 516 bin liraya, İsviçre Frangı'nın satış fiyatı yüzde 0.65 oranında artarak 1 milyon 92 bin liraya yükseldi. 
     Bugün İstanbul serbest piyasada ABD Doları 1 milyon 626 bin, Euro 1 milyon 606 bin, İngiliz Sterlini 2 milyon 528 bin ve İsviçre Frangı 1 milyon 100 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.24 oranında, Cumhuriyet altınının satış fiyatı da yüzde 1.38 oranında arttı. 
     Külçe altının gram satış fiyatı 200 bin liralık artışla 16 milyon 350 bin liraya, Cumhuriyet altınının satış fiyatı da 1 milyon 500 bin lira artarek 110 milyon 500 liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.96'lık düşüşle 16 milyon 342 bin liraya geriledi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.68 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 974 puan artarak 292,365 puandan 294,339 puana çıktı. 
     Geçen haftanın en çok değer kazanan katılma belgeleri, yüzde 2.40'lık artışla Ata A Tipi Değişken Fon, yüzde 1.40'lık artışla Koç Yatırım B Tipi Tahvil Bono Fon ve yüzde 1.28'lik artışla da Ziraat A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 2.44 ile Garanti A Tipi Yabancı Fon, yüzde 2.24 ile Anadolubank A Tipi Değişken Fon ve yüzde 2.02 ile Gedik A Tipi Hisse Senedi Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta üç ihale düzenledi. Hazine Müsteşarlığı'nın Pazartesi günü gerçekleştirdiği 2 yıl vadeli 3 ayda bir kupon ödemeli değişken faizli ihalede, toplam olarak 668.3 trilyon liralık nominal teklif geldi. 
     İhalede, minimum fiyat 99.250 lira, nominal satış 483.1 trilyon lira, net satış 479.5 trilyon lira, dönemsel faiz ise yüzde 14.88 olarak belirlendi. 
     Hazine Salı günü de 147 gün ve 252 gün vadeli 2 bono ihalesi düzenledi. 
     147 gün vadeli bono ihalesinde net 1 katrilyon 267.5 trilyon lira, 252 gün vadeli bono ihalesinde ise 900.7 trilyon liralık bono satıldı. Hazine'nin 147 gün vadeli bono ihalesinde maksimum bileşik faiz yüzde 61.0, 252 gün vadeli bono ihalesinde ise maksimum bileşik faiz yüzde 67 oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.61 ile yüzde 1.01 arasında gerçekleşti. 
     Mevduat faizlerinde vadelerine göre ortalamada önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.75 oldu. 
     Önceki hafta sonunda ortalama faizi yüzde 46'nın biraz üzerinde olan haftalık reponun net getirisi yüzde 0.74 olarak gerçekleşti. 
     





</TEXT>
</DOC>
