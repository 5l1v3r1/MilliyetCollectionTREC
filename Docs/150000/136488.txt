<DOC>
<DOCNO> 136488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/astro/index.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygu ve akıl çatışması 
</HEADLINE>
<TEXT>

     Bugün Yengeç burcunda yer alan Ay duygusal tatmin, ailevi konular ve korumaya yönelik konuları öne çıkartmakta. Bugün ülkemiz açısından da dış ilişkilerde hızlı gelişmeler yaşanabilir. Koç'lar açısından hızlı bir gündeyiz. Duygusal alandaki gerginlikler ve evle ilgili konular huzursuzluk kaynağı olabilir. Daha önlemci olmak gerekiyor. Boğa'nın keyfi yerine gelecek. Yakın çevrede hareketlilik, kısa yolculuklar daha sıklaşabilir. Alınacak haberler de yeni kararlar getirebilir. İkizler bugün müsrif davranmamalı. Parasal konularda ani fikir değişiklikleri olabilir ya da harcamalarda dengesizlik mümkün. Yengeç'ler bugün kendilerinden daha emin. Ev ya da aile ile ilgili olaylar, kişisel konular ele alınabilir. Yeni adımlar atmak söz konusu. Aslan bugün sessiz kalabilir ya da kendi özel işleri ile ilgilenmek durumunda olabilir. Büyük riskler almamak ve her konuda önlemci olmak lazım. Başak'lar ise kendilerini iyi ifade edebilecekleri bir gündeler. Yakınlar, arkadaşlar ve sosyal çalışmalar açısından canlı bir gün olabilir. 
     Terazi'ler bugün artan sorumluluklar ya da ailevi konularla ilgilenmek durumunda kalabilirler. Duygusal alanda daha tutarlı olmak ve denge aramak gerekiyor. Akrep'ler bugün rahat edebilecekleri bir gündeler. Yeni ilgiler, yolculuk ya da yabancılar hayatlarına renk katabilir. Esnek olmak, yeni şeyler öğrenmek anlamına gelecek. Yay'lar duygusal alanda daha esnek ve anlayışlı olmalılar. Yakın ilişkilerde samimiyet ve duygusallık öne çıkabilir. Oğlak'lar da benzer şekilde ortaklaşa konular, yakın beraberlikler açısından kritik bir gündeler. İlişkilerde daha hassas olmak gerekiyor. Bu durum maddi konuları da etkileyebilir. Kova'lar ise günlük işler, detay gerektiren konularda daha aktifler. Elde olmayan nedenler, küçük aksilikler gecikmelere neden olabilir. Balık'lar son günlerin gerginliğinden kurtulacaklar. Yaratıcı konular, dostluklar, eğlence ve hareket onları iyimser kılacak. Şans da onlardan yana. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
