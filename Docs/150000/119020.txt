<DOC>
<DOCNO> 119020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/cemal.html </URL>
<DATE> 2002/11/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
12 Aralık Kopenhag değil, Türkiye zirvesi 
</HEADLINE>
<TEXT>

     Türkiye, Avrupa Birliği’nin ezberini bozdu Müzakere tarihi için bizi bu kadar çabuk kapıda beklemiyorlardı. Önce 3 Ağustos Uyum Yasaları, şimdi de 3 Kasım ve Tayyip Erdoğan sürprizi ile kafaları karışmış durumda... 
     Ne olacak Türkiye dosyası 
     Müzakere tarihi verecekler mi 
     Vereceklerse nasıl 
     Kafası karışık AB başkentlerinin. 
     Avrupa Birliği, 1999’daki Helsinki zirvesi’nde adaylık hakkı tanırken, Türkiye’nin bu kadar çabuk kapıya dayanacağını ummamıştı. Türkiye’ye adaylık havucu’nu uzatırken, karşılığında ve kısa vadede Kıbrıs’ta, Ege’de çözüm alınabilir mi diye sormuştu kendine... 
     Müzakere tarihini ise ileriye atmıştı. Çünkü, Türkiye’nin demokrasi ve hukuk devletiyle ilgili Kopenhag kriterleri’ni kolay yerine getiremeyeceğini, idamdı, Kürtçe radyo televizyondu, Kürtçe dil eğitimiydi gibi konularda adım atmasının zaman alacağını düşünmüştü AB... 
     Ama yanıldılar. 
     Bilinçli, bilinçsiz bilemem, ama Türkiye bu hesabı bozdu. 3 Ağustos’un arkasından 3 Kasım sürprizi geldi. Tek başına AKP iktidarıyla muhalefetteki CHP’nin Cumhurbaşkanı Sezer’le birlikte oluşturdukları AB cephesi birden geldi, Brüksel’in kapısına dayandı. 
     Eğer bundan sonra Kıbrıs’ta bir hata yapmazsak, Sayın Denktaş’la Türk diplomasisine büyük sorumluluk ve görev düşüyor Avrupa Birliği’nin Türkiye’den müzakere tarihi esirgemesi artık çok güç. 
     Yine de bir bahane bulabilirler mi 
     Arayanlar elbette var. 
     Çünkü Türkiye’yi istemiyorlar. 
     Tümüyle içlerine almak yerine, özel ilişki ile kenarda tutmak işlerine geliyor çünkü... Avrupa Konvansiyonu Başkanı ve eski Fransa Cumhurbaşkanı Giscard d’Estaing bunların en açık sözlüsü. 
     Kafası berrak 
     Geçmişte Almanya Başbakanı Helmut Kohl’ün savunduğu gibi, Avrupa’nın bir Hıristiyan Kulübü olduğunu, Müslüman Türkiye’nin bu kulübe üye olamayacağını savunuyor. Yani kültürel ırkçı bir kafa 
     Bu kafayı geçiyoruz. 
     Çünkü, Avrupa Birliği kağıt üstünde kendini bağlamış durumda. Kabul etmiş ki, temelini din değil, Hıristiyanlık değil, başka bir değerler bütünü oluşturuyor. 
     Demokrasi, insan hakları... 
     Hukukun üstünlüğü... 
     Pazar ekonomisi... 
     Bunlara evet diyen ve gereğini yapmaya başlayan Türkiye’ye de resmen üyelik sözü vermiş durumda AB. 
     Şimdi bu sözünü yiyebilir mi 
     İktidar lideri Tayyip Erdoğan Roma’da AB konusundaki kararlılığını açıkladı. Avrupa Birliği’ni Türkiye açısından "Cumhuriyet’in kuruluşundan sonraki en önemli çağdaşlaşma projesi" olarak niteledi. 
     Bununla da yetinmedi. 
     AB’den gelen eleştiri konuları göz önünde tutularak seyahat öncesi AB Genel Sekreterliği tarafından hazırlanmış olan dokuz maddelik somut bir eylem planını açıkladı. Bunun en kısa zamanda gerçekleştirileceğini belirtti. 
     Bu durumda, zaten Cumhurbaşkanı Sezer’le CHP lideri Baykal’ın da olumlu baktıkları, demokratik hukuk devletiyle ilgili bu paketin çok kısa zamanda hayata geçmesini engelleyecek herhangi bir şey kalmadı. 
     Tayyip Erdoğan, partisinin Türkiye için en önemli iki misyonundan birisini AB’ye giriş, ötekini dünya ekonomisiyle entegrasyonu hızlandıracak bir ekonomik programın uygulanması diye özetledi. 
     Şunu da ekledi 
     "Nüfusunun çoğunluğu Müslüman olan Türkiye’nin başarısı ve AB üyeliği, İslamla demokrasinin bağdaştığını göstereceği için, bu bakımdan bütün İslam dünyası için de güzel bir örnek oluşturacaktır." 
     AB buna sırtını dönebilir mi 
     Sırtını dönmeye kalkarsa, hatırlatmazlar mı, 11 Eylül dünyasını, İslam coğrafyasından kaynaklanan terörü, Huntington’ın tezlerini, İslam - Hıristiyan çatışmasını... Ya da Türkiye’nin stratejik ağırlığını, patlamaya hazır dinamik ekonomisini... 
     Bütün bunlar göz önünde tutulduğunda, Kıbrıs’ta da gereken esnekliği sergileyecek bir Türkiye’den müzakere tarihi esirgenebilir mi Türkiye’ye Avrupa yolu kapatılabilir mi 
     AB aklını ekmek peynirle yemişse evet. Ama yediğini sanmıyorum. Tayyip Erdoğan’ın Roma’da dediği gibi "Müzakere tarihi artık Türkiye’nin hakkıdır." 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
