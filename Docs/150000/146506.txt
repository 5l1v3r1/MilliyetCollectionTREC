<DOC>
<DOCNO> 146506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz "Savaş Irak açısından çok iyi gidiyor" 
</HEADLINE>
<TEXT>

     Irak Devlet Başkan Yardımcısı Tarık Aziz, ''Savaş, Irak açısından çok iyi gidiyor'' dedi. 
     Aziz, bir televizyon kanalına yaptığı açıklamada, savaşın temelinin, ABD ile İngiltere'nin, hile, yanlış hesap ve blöfleri üzerine dayandığını söyledi. 
     ''Savaş, görüldüğü ve olduğu gibi çok iyi gidiyor'' diyen Aziz, ABD ile İngiltere'nin, Irak halkının cesur direnci karşısında şaşırdığını belirtti. 
     Aziz, kendilerinin, Amerikalı askerlerin müzik ve çiçekle karşılanacağının düşünülmesine şaşırdıklarını kaydetti. 
     Irak halkının savaştığını ifade eden Aziz, Amerikalıların kurşunlarla karşılandığını belirtti. 
     





</TEXT>
</DOC>
