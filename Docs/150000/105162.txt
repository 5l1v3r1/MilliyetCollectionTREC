<DOC>
<DOCNO> 105162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur20.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciler dönüşte, Çanakkale'de takıldı... 
</HEADLINE>
<TEXT>

     Tatillerini Ege kıyılarında geçiren tatilcilerin İstanbul'a dönüşleri çileli başladı. Tatilcilerin araba vapurları ile Eceabat'a geçmek için oluşturdukları otomobil kuyruğu, kent trafiğini de altüst etti. 
     Türkiye Denizcilik İşletmeleri'ne bağlı 6 araba vapuru ve özel firmalara ait araç taşıyan küçük motorların Çanakkale-Eceabat, Lapseki-Gelibolu arasında dolmuş usulü sefer yapmalarına rağmen izdihamı önleyemeyen yetkililer, ''Tatilciler sözleşmiş gibi aynı gün dönüş yoluna çıkınca, her yıl bu izdiham oluşuyor. Seferleri dolmuş usulü yaparak vatandaşları daha az bekletmeye çalışıyoruz'' dediler. 
     Trafik ekiplerinin, kent içinden şehir girişine doğru çifter sıraya soktukları araçlarda araba vapur sırası bekleyen tatilciler, Çanakkale Boğazı'na artık boğaz köprüsünün yapılmasının şart olduğunu beliterek, ''Bu devirde araba vapur kuyruklarında zaman öldürmek bize yakışmıyor. İstanbul'a üçüncü köprü yapılması planlanırken, Çanakkale Boğazı'na neden yapılmıyor'' diyerek yakınıyorlar. 
     Çanakkale'deki araba vapuru izdihamı nedeniyle kent girişinde önlem alan Bölge Trafik ekipleri, araçları Lapseki'ye yönlendiriyor. 
     





</TEXT>
</DOC>
