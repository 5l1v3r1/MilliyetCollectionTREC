<DOC>
<DOCNO> 147760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo19.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Diyarbakır'a geldi... 
</HEADLINE>
<TEXT>

     Galatasaray, yarın Diyarbakırspor ile yapacağı karşılaşma için Diyarbakır'a geldi. 
     Diyarbakır'a gelen Galatasaray kafilesini havaalanında bir grup taraftar sevgi gösterileriyle karşıladı. Ardından kafile, otobüsle kalacağı otele geçti. 
     Kulüp başkanı Özhan Canaydın, burada yaptığı açıklamada, kendisini Diyarbakırlı gibi hissetiğini ifade ederek, ''Şimdi de aranızdayım. İnşallah güzel bir gün geçiririz. İyi oynayan kazansın'' dedi. 
     Teknik direktör Fatih Terim ise Diyarbakırspor'un son zamanlarda iyi futbol oynadığını belirterek, maçın kendileri için zor bir deplasman olacağını söyledi. 
     Galatasaray'ın kafilesinin kaldığı otelin karşısındaki binanın pencerelerine çıkan bir grup Diyarbakırspor taraftarı, Fenerbahçe ve Diyarbakırspor formalarını tutarak, 6-0 yazdıkları kağıdı cama yapıştırdı. 
     





</TEXT>
</DOC>
