<DOC>
<DOCNO> 105873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Brad Pitt, sakalını kestiği için 30 trilyon lira tazminat ödeyecek 
</HEADLINE>
<TEXT>

     Ünlü aktör Brad Pitt, uğruna aylardır sakal bıraktığı ''The Fountain'' adlı filmde oynamaktan son anda vazgeçince şirkete 19.5 milyon dolar yaklaşık olarak 30 trilyon 680 milyar lira tazminat ödemek zorunda kaldı. 
     Internetteki ''imdb'' sitesinin haberine göre, Pitt, aylardır başta hayranları ve eşi Jennifer Aniston olmak üzere pek çok kişinin tepkisine neden olan sakallarına veda etti. 
     Avustralya'da çekimleri yapılacak ''The Fountain'' adlı film için sakal bırakan ve neredeyse tanınmaz hale gelen yakışıklı aktör, şirketle yaşadığı bazı yasal sorunlar nedeniyle kadrodan ayrıldı. Filmi bırakan aktör, bu yapım için uzattığı sakallarını da kesti. 
     Film için Warner Bros şirketiyle anlaşma imzalayan Pitt'in anlaşmadan cayması üzerine şirketle başı da derde girdi. Şirket yetkililerinin sanatçıdan filmden ayrılması karşılığında 19.5 milyon dolar tazminat istemeye hazırlandığı belirtildi. 
     Pitt'in bir arkadaşı, aktörün sakallı halini bir türlü içine sindiremediğini dile getirerek, ''Brad, zaten bu sakallarından nefret ediyordu. Fakat, şimdi görülüyor ki bu sakallar ona pahalıya maloldu'' açıklamasında bulundu. 
     





</TEXT>
</DOC>
