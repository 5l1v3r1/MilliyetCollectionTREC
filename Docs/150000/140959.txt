<DOC>
<DOCNO> 140959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/pulur.html </URL>
<DATE> 2003/03/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Denge oyunu" ve elmalarla armutlar... 
</HEADLINE>
<TEXT>

     Lakin bu pazarlık Kapalıçarşı’da turistlere halı satmaya da benzemez, panayırda beygir satmaya da... 
     Selim Deringil "Denge Oyunu" kitabında, 2. Dünya Savaşı’nda, Türkiye’nin dış politikasını anlatır. 
     Kitapta bir krom pazarlığı vardır ki 
     
     KROM, üstün vasıflı çelik ve yüksek dirençli zırh üretiminin vazgeçilmez hammaddesidir. 
     Almanya ve İngiltere, Türk kromunu hem elde etmek, hem de hasımlarının elde etmesine engel olmak isterler. 
     
     TÜRK kromuna ilk talep İngiltere’den gelir, anlaşma yapılır, Türkiye 1943’e kadar kromunu sadece İngiltere’ye satacaktır. 
     Selim Deringil, "Türk devlet adamlarının pazarlığa verdikleri önem, krom sorunun ışığında en berrak biçimde değerlendirilebilir" der. 
     İngilizlerden sonra, Almanlar da Türk kromuna talip olurlar. Türkiye, ancak savaş malzemesi karşılığı krom vermek ister, sonunda anlaşmaya varılır, Almanlar krom karşılığı ağır top satışına razı olurlar... 
     
     ŞİMDİ bundan sonrasına dikkate edin, dış politikada pazarlığın seviyesini görün... 
     "Ahde vefa" yani "sözünü tutma" ilkesini Türkiye ne rafa kaldırır, ne de paspas yapar. Almanlara, krom sevkıyatına ancak 1943’te başlanabileceğini açıklar zira o tarihe kadar, krom ihracatının tümü İngiltere’ye yapılacaktır. Dışişleri Bakanı Numan Menemencioğlu "Türk hükümetinin, verilmiş bir sözden geri dönemeyeceğini" tekrarlar. 
     
     ALMANYA ile imzalanan "Dostluk Antlaşması"ndan İngiltere nasıl haberdar edildiyse, bu konuda da aynı politika izlenmiştir. 
     Nedir bu politika 
     Deringil "yasallığa, her aşamada büyük önem verilmekteydi" diye özetler bu politikayı... 
     Almanlara, bir propaganda zaferi kazandıkları izlenimi veriliyor ama, İngilizlere de, kontratla verilmiş krom emniyete alınıyordu. 
     
     BUGÜNLERDE savaşla, dış politika ile ilgilenenlerin bu kitabı okumaları gerek... 
     1940’ların Türkiye’sini kimlerin, nasıl, hangi anlayışla yönettikleri, savaşa girmemek için nasıl bir "denge" kurduklarını, 2003 yılında ise Türkiye’yi kimlerin yönettiğini, kimlerin "savaş tellallığı" yaptıklarını görürler tabii her iki dönemin farklı koşullarını da dikkate alarak... 
     Selim Deringil, kitabına niçin "Denge Oyunu" adını vermiştir 
     Anlatır 
     "Türkiye’nin İkinci Dünya Savaşı yıllarındaki dış politikası, en kritik zamanlarda bile, görece küçük bir ülkenin diplomatik başarısı sayesinde dünyanın büyük güçlerine sözünü geçirebildiğinin canlı kanıtıdır. Türkiye o yıllarda çevresini saran yıkım ağının dışında kalmayı başardı çünkü dış politikayı yönetenler savaşın dışında kalmak düşüncesinin rehberliğinde hareket ettiler. İsmet İnönü, Numan Menemencioğlu, Şükrü Saracoğlu gibi devlet adamları dış politikada hep gerçekçiliği ön plana aldılar, kararlı bir denge oyunu oynadılar." 
     Ve tabii, o gün "Denge Oyunu" oynayanlarla, bugün ne oynadıkları belli olmayanları karşılaştıramazsınız. 
     Elmalarla, armutlar alt alta yazılıp toplanamaz ki 
     
     Tarih Vakfı Yurt Yayınları 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
