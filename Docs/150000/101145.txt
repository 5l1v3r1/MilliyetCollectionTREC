<DOC>
<DOCNO> 101145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun01.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen'de 2 kişi bomba yapmaya çalışırken havaya uçtu. 
</HEADLINE>
<TEXT>

     Yemen'in başkenti Sana'da 2 kişinin patlayıcı yapmaya çalışırken patlayıcının ellerinde patlaması sonucu öldüğü bildirildi. 
     Yemen resmi haber ajansı Saba'nın, bir İçişleri Bakanlığı kaynağına dayanarak verdiği haberde, dün sabah erken saatlerde meydana gelen olayda ölenlerden birinin patlamanın hemen ardından öldüğünü duyurdu. Adının Muhammed Abid El Haluk Said El Ceberi El Berihi olduğu belirlenen diğer şahsın ise hastaneye kaldırılırken yolda hayatını kaybettiği belirtildi. 
     Haberde, yapılan ilk hazırlık soruşturmasının ölen iki şahsın patlayıcı yapmaya çalıştıkları sırada patlayıcının ellerinde patlaması sonucu öldüklerini gösterdiği kaydedildi. 
     Saba haber ajansı, güvenlik güçlerinin ayırca bombanın patladığı dairede silahlar bulduklarını ve arama sırasında kimliği alıkonan bir şüpheliyi tutukladıklarını duyurdu. 
     Yemenli yetkililerin, bu ülkenin aşırı dinci Müslüman militanlara sığınak olduğu şeklinde ortaya imajını silmek amacıyla El Kaide ve aşırı dinci Müslüman gruplara karşı operasyon başlattığı biliniyor. 
     





</TEXT>
</DOC>
