<DOC>
<DOCNO> 143795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yasam/yas01.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğa ana ABD’ye karşı 
</HEADLINE>
<TEXT>

Meteoroloji Mühendisi Prof. Mikdat Kadıoğlu’na göre, kum fırtınaları kara harek tını 4 ile 8 gün geciktirebilir 
     PINAR AKTAŞ İstanbul 

     İTÜ Meteoroloji Mühendisliği Bölüm Başkanı Prof. Dr. Mikdat Kadıoğlu, Irak’a yönelik olası savaşın meteorolojik incelemesini yaptı ve "Körfez’de Savaş Havası ve Modern Askeri Meteoroloji" raporunda şu tespitlere yer verdi 
     "Kışın bölgede sis, pus, toz, duman ve savrulan kum görüş mesafesini kısıtlar. İlkbahardaki düşük görüş mesafesinin nedeni ise sis, şiddetli yağmurlar ve savrulan tozlardır. Sis nadiren görüş mesafesini 3 milin altına düşürür. Toz fırtınaları nedeniyle karadaki askeri hareketler ve görerek hedefi bombalama, keşif uçuşu ve fotoğraf alma işlemleri, radar gözlemleri, lazer telemetreleri kör olur. Kara harek tı için hava desteği ve mekanize kuvvetlerin hareket kabiliyeti 4 ile 8 gün boyunca aksayabilir. Nisanda toz ve kum fırtınaları bölgeye h kim olarak tank ve helikopter motorlarını olumsuz şekilde etkiler." 
     
     Pazara kadar açık’ 
     Havanın birkaç gün için ABD’nin lehine olduğunu belirterek, "Hava taarruzu için pazar gününe kadar hava açık ve bulutsuz" diyen Prof. Kadıoğlu, bölgedeki serin kış havasının yerini nisan ayıyla beraber çok daha sıcak havalara bırakacağını da kaydederek, sözlerini şöyle tamamladı 
     "Bir an için Irak’ın kimyasal ve nükleer silahlara sahip olduğunu kabul edelim. Bu durumda ABD kara kuvvetleri kimyasal - biyolojik silahlara karşı koruyucu ağır üniformaları giymek zorunda kalacak. Sıcak hava ve bu kıyafetler askerlerin hareketini ve nefes almasını çok zorlaştırır. Sıcak hava, harek tı durdurmasa da savaşı Amerikalılar için çok daha tehlikeli kılacaktır." 
     
Kuveyt çölü yine toz duman      DIŞ HABERLER SERVİSİ 

     Kuveyt çölündeki şiddetli kum fırtınası, sınırda Irak’ı işgale hazırlanan Amerikan askerlerinin başına bela oldu. Fırtına yüzünden görüş mesafesinin birkaç metreye düştüğü ve birliklerin hareket kabiliyetini kısıtladığı öğrenildi. Amerikalı komutanlar, Irak’a karşı başlatılacak harek tın zamanlamasında hava durumunun önemli bir rol oynayabileceğini açıklamışlardı. 
     



 YAŞAM 




















</TEXT>
</DOC>
