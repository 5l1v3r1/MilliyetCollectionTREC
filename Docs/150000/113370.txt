<DOC>
<DOCNO> 113370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/guncel/gunz1.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     4 çocuklarını aynı günde kaybettiler 
     10 yıl, çocuk hasretiyle yanıp tutuştuktan sonra ilk bebeklerini 1980 yılında kucaklarına alan İskender-Hatice Sürer çifti, en büyük acıyla yıkıldı. Dört çocukları olan çift, önceki gün dördünün de ölüm haberini aldı. Konya Karaali’de çevre köylere tarım işçiliği için giden Uğur 22 , Serhat 20 , Dudu 17 ve Emine 17 , uyudukları çadırda lüks lamba taktıkları tüpten sızan gazla zehirlendi. Gençlerden iki gün ses çıkmaması üzerine çadıra giren diğer işçiler, acı tabloyla karşılaştı. Gençlerin ailesi, ölüm haberleriyle yıkıldı. 
     
     Aldatılan koca karısını öldürdü 
     İSTANBUL Milliyet 

     Büyükçekmece’de bir kişi, kendisini başka erkeklerle aldattığı iddiasıyla eşini öldürdü. Esenyurt’ta oturan Kıyas Taştan 46 , kendisini başka erkeklerle aldattığı gerekçesiyle tartıştığı eşi Zeynep Taştan’a 43 , ruhsatsız tabancasıyla ateş etti. Zeynep Taştan, kafasından ve boynundan aldığı iki kurşunla olay yerinde hayatını kaybetti. Kıyas Taştan, jandarma tarafından gözaltına alındı. 
     
     Gürtuna’dan burs savunması 
     ŞENOL DEMİRCİ İstanbul 

     İstanbul Büyükşehir Belediyesi Başkanı Ali Müfit Gürtuna, belediye hizmetlerini yapmak yerine tartışmalara neden olan burslara kaynak ayırmalarıyla ilgili olarak, "Bizim görevimiz değil belki ama bu yavruların hepsi bizim" diye konuştu. KİPTAŞ’ın yaptırdığı Başakşehir Lisesi’nin, Milli Eğitim’e devri töreni sırasında konuşan Gürtuna, eğitime destek vermeye devam edeceklerini belirterek, "Arzum odur ki benim imk nım yoktu, onun için okuyamadım’ diyen bir tek yavrumuz olmasın" dedi. 
     
     Yaşlı çiftin katili komşuları çıktı 
     ELVAZ EZBER İstanbul 

     Bahçelievler’de, evlerinde boğazları kesilerek öldürülen Osman Gökdemir 64 ile eşi Nursen Gökdemir’in 64 katilinin komşuları olduğu ortaya çıktı. Mehmet Akif Caddesi 3. Sokak’ta geçen hafta işlenen cinayeti araştıran polis, katil zanlısının Fuat Güneş olduğunu belirledi. İzmir’de yakalanan Güneş, "Borç para istedim, hakaret ettiler. Çılgına döndüm" dedi. 
     
     Soğanlar artık göz yaşartmayacak 
     DIŞ HABERLER SERVİSİ 

     Japon bilim adamları gözleri yaşartmayan türde genetik olarak değiştirilmiş süper soğan geliştirme aşamasında olduklarını açıkladılar. Chiba’daki "House Foods Corp." adlı şirkette çalışan araştırmacılar, soğanda gözleri yaşartan maddenin çok etkili bir enzim olduğunu belirlediler. Araştırmacılar göz yaşartan enzimin etkinliğini baskı altına alarak yaratacakları göz dostu’ soğanın lezzetinde herhangi bir değişiklik olmayacağını vurguladılar. 
     
2-10-11-29-31 10      Şans Topu’nu 6 kişi bildi 
     5 1 bilen 6 kişi 67.756.250.000, 5 bilenler 1.303.250.000, 4 1 bilenler 115.550.000, 4 bilenler 15.050.000, 3 1 bilenler 4.250.000, 3 bilenler 1.150.000, 2 1 bilenler 1.350.000, 1 1 bilenler 600.000 lira ikramiye almaya hak kazandı. 
     



 GÜNCEL 

















</TEXT>
</DOC>
