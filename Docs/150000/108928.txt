<DOC>
<DOCNO> 108928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/siyaset/asiy.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderliği de tehlikede 
</HEADLINE>
<TEXT>

Başsavcı Kanadoğlu, kurucu üyelikten istifasının ardından normal üye olarak genel başkanlık koltuğuna oturmaya hazırlanan Erdoğan’ın, AKP’den ihracını isteyecek 
     GÖKÇER TAHİNCİOĞLU Ankara 

     Yargıtay Başsavcısı Sabih Kanadoğlu’nun, YSK ve Yargıtay kararıyla TCK’nın 312. maddesinden mahk miyeti kesinleşen, AKP lideri Recep Tayyip Erdoğan’ın 19 Ekim’e kadar kurucu üyelikten istifa edip yeniden üye olması durumunda AKP’den ihracını isteyeceği belirtildi. 
     YSK’nın ret kararıyla milletvekili adayı olamayan Erdoğan’ın genel başkanlığı da tehlikeye giriyor. Erdoğan’ın, 312. maddeden mahk miyeti nedeniyle Anayasa Mahkemesi’nin kararı gereği 19 Ekim’e kadar AKP’den istifa etmesi gerekiyor. Erdoğan, istifasının ardından normal üye olarak tekrar genel başkanlık koltuğuna oturmayı planlıyor. 
     
     Kapatmaya gidebilir 
     Yargıtay kaynaklarına göre, Kanadoğlu, 312. maddeden mahk miyetinin devam ettiği kesinleşen Erdoğan’ın üyeliğine itiraz edecek. Kanadoğlu, "312’den mahk m olanların siyasi partilerde üye, yönetici, denetleyici olamayacaklarını" düzenleyen Siyasi Partiler Kanunu’nun 11. maddesini gerekçe göstererek, Erdoğan’ın AKP’den ihracını isteyecek. Ancak Erdoğan, son yasal değişiklikle bir yaptırımı olmayan ihraç kararına uymayabilir. Kanadoğlu, bu durumda Erdoğan’ın "hukuka karşı hile" yaptığı gerekçesiyle AKP hakkında bir kapatma davası açabilir. 
     Erdoğan hakkındaki son sözü ise sabıka kaydının silinmesi kararını kaldıran Yargıtay 8. Dairesi söyleyecek. Erdoğan, 25 Ocak 2003’ten sonra memnu haklarının iadesi için ikametg hının bulunduğu yerin ağır ceza mahkemesi’ne başvurarak işlediği suç nedeniyle pişmanlık duyduğuna, iyi haliyle topluma intibak ettiğine ilişkin delilleri sunacak. Ancak Ankara DGM Savcısı Nuh Mete Yüksel’in "gizli teşekkül oluşturmak" iddiasıyla hakkında yürüttüğü soruşturma bu aşamada Erdoğan için bir engel oluşturabilecek. Mahkeme, Yüksel’in bu soruşturmasını dikkate alarak Erdoğan’a haklarını iade etmeyebilir. Erdoğan’ın önünü kesebilecek bir diğer engel ise, memnu haklarının iadesi için başvurduğu mahkeme savcısının kararı temyiz etmesiyle ortaya çıkabilecek. Bu durumda dosya 312. madde konusundaki katı tutumuyla bilinen 8. Daire’nin önüne gelecek. Yargıtay içtihatları da Erdoğan’ın işinin zor olduğunu gösteriyor. 
     
Karar milletin’      Tayyip Erdoğan, partisinin Rami’de düzenlediği Danışma Meclisi’nde YSK’nın kararını yorumladı "Mahkemeler millet adına karar verir ve bizim bu karara saygımız var. Ama biliniz ki, 3 Kasım’da millet kendi adına karar verecek." 
     



 SİYASET 













</TEXT>
</DOC>
