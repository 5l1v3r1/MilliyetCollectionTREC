<DOC>
<DOCNO> 109125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/soneko07.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fortune Dergisi, Japon ekonomisini değerlendirdi ZOMBİ 
</HEADLINE>
<TEXT>

     Amerikan Fortune Dergisi, 30 Eylül'de piyasaya yeni çıkacak sayısında, Japon ekonomisini ''zombi'' olarak niteledi. 
     Dergi, ''aslında, Japonya halen zombi ekonomisi olarak biliniyor. Çünkü uzun süre önce ölmeleri gereken çok sayıda şirket, işletme ayakta'' diye yazdı. 
     Japonya'da birçok şirket, bankalardan aldıkları yüklü kredilerle iflasa sürüklenmekten kurtulmuştu. 
     Japon bankalarının ve gerçekte bu ülkenin sermaye piyasalarının 'son derece, süper ölçüde işlevsiz'' olduğuna dikkati çeken Fortune Dergisi, Japonya'da şirketlerin borçlarının yaklaşık yüzde 60'ının bankalardan alındığını, ABD'de ise şirketlerin borçlarının yüzde 61'inin sermaye piyasalarından toplandığını hatırlattı. 
     Dergi, ''Amerikan ekonomisinin işleyiş tarzı ile Japonya'nınkinin tarzı arasındaki fark, Japon sisteminin gerçekten kapitalizm olmayışı, en azından bizim tanımladığımız tarzda kapitalizm olmayışıdır'' ifadesini kullandı. 
     
     MALİYE BAKANI GÜVEN'İN AZALDIĞINI İTİRAF ETTİ 

     Japonya'nın uluslararası işlerden sorumlu maliye eski bakan yardımcısı Eisuke Sakakibara, "Global toplumun Japonya'nın ekonomi politikalarına güveni iyice azaldı" dedi. 
     Öndegelen sanayileşmiş ülkelerden oluşan Yediler Grubu'nun G-7 maliye bakanlarının gelecek haftaki toplantısı öncesinde Kyodo Haber Ajansı'na mülakat veren Sakakibara, Japon hükümetinin bankacılık sisteminin sorunları ve menkul kıymetler borsalarındaki düşüşlere dönük yetersizliği, beceriksizce politikalar ve girişimler sonucu, Japonya'nın politikalarının kredibilitesinin biraz ölçüde düştüğünden yakındı. 
     ABD, Avrupa ve Asya'nın değişik yerlerinde net aktif değerlerin fiyatlarındaki şişkinliklerden kaynaklanan ekonomik patlamaların sönmekte olduğuna işaret eden Sakakibara, ''yatırımcıların riskler almaya hazırlığı, global ekonominin gijdişatına dair endişeler sonucu azaldı'' dedi. 
     Sakakibara, bu arka plan dikkate alındığında, fonların bono ve tahvillerden menkul kıymetlere kaymakta olduğunu belirtti. 
     ABD Beyaz Saray Ekonomik Danışmanlar Konseyi Başkanı Glenn Hubbard, Japon ticari bankalarının batık kredilerinin temizlenmesinin hızlandırılmasına ilişkin önlemlerin tasarlanmasında Japon hükümeti ve merkez bankasının öncülük etmesini istedi. 
     Hubbard, Virginia Eyaleti Warrenton kentindeki uluslararası mali sempozyumdaki konuşmasında, Japon merkez bankasının bankaları batık kredi yükünden kurtarmak için hisselerini satın almasının yanısıra, Japon hükümetine, deflasyonla fiyatlar ve ücretler genel seviyesindeki düşüşler mücadele tedbirlerini tasarlamasını önerdi. 
     Deflasyona son vermek için para politikasında daha da cesur gevşetme isteyen Hubbard, Japonya'da banka iflası halinde her türlü mevduatta devlet garantisi verilecek asgari miktarının Nisan ayından itibaren 10 milyon yerle sınırlandırılması kararının ertelenmemesini istedi. 
     Hubbard, bu ertelemenin zayıf bankaların hayatta kalmasına yardım edeceğini, fakat, bankacılık sektöründe daha büyük zararlara sebebiyet vereceğini söyledi. 
     Aynı sempozyumda konuşan Japonya'nın uluslararası işlerden sorumlu Maliye Bakan Yardımcısı Haruhiko Kuroda, ülkesinin ekonomisinin yeniden canlanmasında batık kredilerin hızla temizlenmesinin anahtar önem arzettiğini söyledi. 
     Japonya Başbakanı Junichiro Koizumi, ABD Başkanı George W. Bush ile New York'da bu ay başlarındaki görüşmesinde, batık kredilerin temizlenmesini hızlandırmaya söz vermişti. 
     





</TEXT>
</DOC>
