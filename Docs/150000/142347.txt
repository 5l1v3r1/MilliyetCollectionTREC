<DOC>
<DOCNO> 142347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/guncel/gun99.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Türkmenler güvence istediTürkmen cephesinin Türkiye Temsilcisi Ziya, Türkmenler, KDP ve KYB’nin tehdidi altında. Endişelerimiz artıyor’ dedi 
     Irak Türkmen Cephesi Türkiye Temsilcisi Mustafa Ziya, bölgedeki Türkmenlerin büyük tehlike altında olduğunu BM, Türkiye ve ABD’den koruma istediklerini söyledi. Ziya, bölgedeki Kürt grupları KDP ve KYB’nin operasyon başladığı an uygulamaya koyacakları gizli bir planları olduğunu belirterek, "Kerkük’e girmek için anlaştılar. Endişelerimiz artıyor" dedi. Ankara ve Washington’un kendilerine güvence verdiğini belirten Ziya, "Bizi düşündüren o güvencelerin şeklidir. Bize verilen güvenceyi başkaları kabul etmiyorsa, kabul ettirsinler" dedi. 
     Mustafa Ziya, Irak muhaliflerinin Ankara’da yapması planlanan toplantı öncesinde, Mesud Barzani başkanlığındaki KDP tarafından tutuklanan güvenlik şeflerinin serbest bırakılmasını istedi. 
     
     Pearson devrede 
     Bush’un danışmanı Zalmay Halilzad’ın katılımıyla gelecek hafta Ankara’da Türkiye ile Irak muhalifleri arasında gerilimi ortadan kaldırmaya yönelik bir toplantı yapılması bekleniyor. Dışişleri Bakanlığı Müsteşarı Uğur Ziyal’in dün ABD Büyükelçisi Robert Pearson ile görüşmesinin ardından Başbakan Gül’le bir araya gelerek toplantıya ilişkin detayları ele aldığı bildirildi. 
     
DEHAP’lılardan bantlı eylem      TUNCEL YILMAZ Manisa DHA 

     Manisa’nın Turgutlu ilçesinde DEHAP’lılar AKP İlçe Başkanlığı binası önünde ağızlarını bantlayarak, Irak’ta olası savaşı sessizce protesto etti. Dün saat 13.00’te AKP İlçe Başkanlığı önüne gelen 100 kadar DEHAP üyesi, ağzını siyah bantlarla kapattı. 15 dakika hiç konuşmayan DEHAP’lılar, "ABD askeri olmayacağız" ve "Savaşa hayır" yazılı pankart açtı. Sessiz protesto eyleminden sonra DEHAP üyeleri açıklama yapmadan AKP binası önünden olaysız dağıldı. 
     
Mardin, BM’nin de merkezi oluyor      ABD’nin lojistik destek merkezi olarak kullanmaya başladığı Mardin’e Birleşmiş Milletler’in de insani yardım merkezi kuracağı belirtildi. Olası harek t sonrası göç edecek olan sığınmacılara destek sağlamak amacıyla BM tarafından gönderilecek yardım malzemelerinin, Mardin’e getirildikten sonra dağıtımının planlandığı kaydedildi. İnsani yardım merkezinin daha önce Gaziantep olarak düşünüldüğünü dile getiren yetkililer, şöyle konuştu "Malzemelerin hava yoluyla Gaziantep’e getirilmesi ve buradan nakledilmesi planlanıyordu. Ancak, mesafenin uzak olmasıyla maliyetin yükseleceği göz önünde bulundurularak bundan vazgeçildi. Mardin üs olarak kullanılacak." 
     



 GÜNCEL 

















</TEXT>
</DOC>
