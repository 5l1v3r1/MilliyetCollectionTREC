<DOC>
<DOCNO> 102186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yasam/yas01.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hislerime göre karar veririm’ 
</HEADLINE>
<TEXT>

İzmir’i inceleyen Formula 1’in patronu, Türkiye’nin yarışları alma şansını Yüzde 99.9’ olarak gösterip hangi ilde yapılacağını ise hislerine’ emanet etti... 
     EDA BERKBAYRAK, EVREN ATALAY DHA 

     Türkiye’de düzenlenmesi beklenen Formula 1 yarışlarına aday illerde inceleme yapan Uluslararası Formula 1 Organizasyonu Başkanı Bernie Ecclestone, İstanbul’un ardından dün de İzmir’i inceledi. Adnan Menderes Havalimanı’nda İzmir Formula 1 Komisyonu’ndan tanıtım filmi eşliğinde brifing alan Ecclestone, yarışların Türkiye’de düzenlenme şansının yüzde 99.9 olduğunu yineledi. İzmir’e ilk kez geldiğini ve kararını birkaç ay içerisinde açıklayacağını kaydeden Ecclestone, "Pistin nereye yapılacağı konusunda tamamıyla hislerime göre hareket ediyorum" diye konuştu. 
     
Yatımla da geleceğim’      Ecclestone daha sonra THY’ye ait bir VIP helikopteriyle yarış pistinin yapılması düşünülen Selçuk yakınlarındaki Pamucak bölgesinde incelemelerde bulundu. 
     Gezi boyunca gezici sağlık ekibinin yanından ayrılmadığı 72 yaşındaki Ecclestone, Efes Antik Kenti’ni ziyaret ederek, bir protesto eylemi sonrası ziyarete kapatılan Yamaç Evleri’ne de özel izinle girdi. İzlenimlerini Selçuk Efes Havaalanı’nda açıklayan Formula 1’in patronu, "Çok etkileyici ve mükemmeldi. Burada olmaması için hiçbir neden yok. Çok beğendim, yatımla ayrıca gezmeye geleceğim" diye konuştu. 
     
Antalya’da kadehler kalktı      Antalya’ya incelemelerde bulunmak için gelen Eccleston’u havalimanında Vali Ertuğrul Dokuzoğlu solda , TOMSFED Başkanı Mümtaz Tahincioğlu soldan 2. şampanya patlattı. 
     



 YAŞAM 




















</TEXT>
</DOC>
