<DOC>
<DOCNO> 108760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/ekonomi/eko05a.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, satışı hızlandıracak 
</HEADLINE>
<TEXT>

     ANKARA Milliyet 

     Tasarruf Mevduatı Sigorta Fonu TMSF , devraldığı 20 bankaya ait varlıkların satışını hızlandıracak. Bu varlıkların tekrar ekonomiye kazandırılması için stratejiler geliştiren kuruluş yeni bir satış süreci başlatıyor. TMSF, dün yazılı bir açıklama yaptı. Açıklamada, "Fon, yeniden yapılandırma sürecinde varlıkların satışından elde edeceği gelirle vergi ödeyenlerin üzerindeki yükü hafifleteceği gibi kredilerin ve satılabilecek teminatların ikinci piyasalarda işlem görmesini teşvik ederek ülke ekonomisine katkıda bulunmayı amaçlamaktadır" denildi. 
     
     120 bin dosya var 
     Açıklamada, şimdiye kadar 120 bin kredi ve hukuk dosyası incelenerek, kapsamlı bir veri tabanı oluşturulduğu, yatırımcıların satış paketlerini inceleyebilecekleri belirtildi. Fon’un varlıkların değerini korumak için tahsilata hız verdiği ve durumunu koruyabilmek amacıyla ilave teminatlar tesis ettiği de vurgulandı. 
     



 EKONOMİ 



















</TEXT>
</DOC>
