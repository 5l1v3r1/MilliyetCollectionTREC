<DOC>
<DOCNO> 110276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yazar/bila.html </URL>
<DATE> 2002/09/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
DSP’nin tavrı 
</HEADLINE>
<TEXT>

     Siyaset 1 Ekim’e kilitlendi. 
     Meclis seçim kararı alındığı için aç - kapa yapabilecek mi, yoksa, küskünlerin önerisiyle açık kalacak mı 
     Açık kalırsa, seçimi iptal kararı alınabilecek mi 
     Bu soruların yanıtında kilit rolü DSP’nin oynayacağı kanısı yaygın. 
     Başbakan Ecevit’in erken seçime karşı olduğu ancak bu aşamadan sonra da seçimi iptal etmenin doğru olmayacağını düşündüğü biliniyor. ANAP - YTP ve SP’nin iki ay sonra Ecevit’in dediğine gelmiş olmaları, DSP’nin tavrını etkiler mi Ecevit tavır değiştirir mi 
     DSP liderinin CNN - Türk’teki söyleşide, DSP milletvekilleri için grup kararı almaya gerek olmayacağı yönündeki sözleri, küskünleri umutlandırmış gibi görünüyor. Ecevit’in bu yaklaşımının DSP milletvekillerinin de küskünlere destek verebileceği yönünde yorumlanması gerçeği yansıtmıyor. 
     Ecevit’in bu ifadesi, DSP milletvekillerinin ertelemeye karşı tavır almaları için grup kararı almaya "bile" gerek olmadığı anlamındadır. 
     DSP yöneticileriyle yaptığımız temaslar partinin ve milletvekillerinin bir tavır değişikliği içinde olmadığı yönünde... 
     DYP lideri Çiller, yine de Ecevit’in grup kararı aldırmasının daha inandırıcı olacağı görüşünde. Dünkü görüşmemizde, "Ecevit seçimin ertelenmesini istemiyorsa grup kararı aldırması daha doğru olur" diyerek, Başbakan’a öneride bulundu 
     "Biz pazartesi DYP olarak grup kararı alacağız, DSP de almalı" 
     Ancak DSP’liler buna gerek olmadığı düşüncesindeler. 
     Genel Merkez yöneticileri de, bakanlar da DSP’nin "ikircikli" bir tutum içinde olmadığını vurguluyorlar. 
     DSP’de küskün milletvekili bulunmadığına özellikle dikkat çekiyorlar. Sadece listeye giremeyen Zonguldak milletvekili Ömer Üstünkol küskünleri destekliyor. Listeye giremeyen ikinci isim ise Sivas milletvekili Prof. Dr. Cengiz Güleç. Onun da yeniden seçilme gibi bir kaygıyla hareket etmediğine işaret ediyorlar. 
     Geriye kalan DSP milletvekillerinin ise seçimin ertelenmesi önergesine karşı oy kullanacaklarından kuşku duymuyorlar. 
     Küskünlerin DSP’ye boşa umut bağlamamaları gerektiği mesajını veriyorlar. 
     
     







Çiller’den Ecevit’e çağrı 


Haliç 


DSP’nin tavrı 


IMF nereye Ya biz 


Hak mı, yoksa sorumluluk mu 


KONDA’nın 3 Kasım tahmini 


Küresel köyümüzden son haberler 


Çalışan sayısı ve ücret azalıyor üretim ve verim artıyor 


</TEXT>
</DOC>
