<DOC>
<DOCNO> 127673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/ekonomi/eko06.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz hesapları 62 milyar doları geçti 
</HEADLINE>
<TEXT>

     Irak’ta savaş olasılığının yükselmesiyle birlikte dövize olan taleple birlikte son haftalarda hızla artan döviz mevduat hesapları, 62 milyar doları da aşarak bugüne kadarki en yüksek düzeyine ulaştı. 
     Döviz hesaplarında, yılbaşından bu yana 5.4 milyar dolarlık büyüme yaşandı. Merkez Bankası verilerinden yapılan belirlemeye göre, döviz mevduat hesapları 4 - 13 Aralık arasındaki bir haftalık dönemde 763 milyon dolar arttı. Bu artışla birlikte döviz hesaplarının düzeyi, 62 milyar 62 milyon dolarla rekor düzeye ulaştı. 
     Döviz hesaplarında, yılbaşından bu yana ise 5 milyar 284 milyon dolarlık artış gözlendi. 2001 yılı sonunda döviz mevduat hesapları 56 milyar 778 milyon dolar düzeyinde bulunuyordu. 
     
     Artış mayısta başladı 
     Döviz hesaplarındaki artış, siyasetteki gelişmelere bağlı olarak mayıs başından bu yana olan dönemde yaşandı. Yılın ilk dört ayında dövizden TL’ye dönüş eğilimiyle döviz hesapları 1 milyar 132 milyon dolar azalarak 55 milyar 646 milyon dolara geriledi. Mayıstan itibaren büyüme eğilimine giren döviz hesapları 6 milyar 416 milyon dolarlık artış gerçekleştirdi. 
     



 EKONOMİ 
















</TEXT>
</DOC>
