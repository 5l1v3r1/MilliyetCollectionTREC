<DOC>
<DOCNO> 126724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yasam/yas06.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı SERİN DURUŞ 
</HEADLINE>
<TEXT>

     Alper Mestçi - Hüseyin Özcan 

9 Milyardan Biri ..      Bu cümleyi okuduğunuz süre zarfında dünya nüfusu 3 kişi daha arttı. Evet, 1950 yılından günümüze kadar olan verilere dayanarak bir hesap yapılmış ve 2050 yılındaki dünya nüfusu tahmin edilmiş... 1986 yılından sonra artış yüzdesinin istikrarlı olarak düştüğü göz önüne alındığı halde 2050 yılında dünya nüfusunun 9 milyar kişi olacağı hesaplanmış. 1950-2050... 100 yılda 6.5 milyar artış. Tabii bu rakamlar büyük bir felaketin, büyük bir savaşın olmadığı durumlarda geçerli. Savaşlar ve savaş sonraları tıpkı önceki dünya savaşlarında olduğu gibi dengeleri altüst ediyor. Savaşlar sırasında büyük kayıplar yaşanıyor fakat savaş sonrasındaki 15-25 yıl boyunca artış yüzdesi tuhaf ve dengesiz bir şekilde büyüyor. Savaş olmadığı durumlarda ise ya büyük felaketler ya da çok büyük kayıpların yaşandığı bulaşıcı hastalıklar boy gösteriyor, nüfus artış yüzdesi düşüyor ve sonra kısa süreli olarak yükseliyor. Anlamak çok zor... Tuhaf bir süreç. Ve bu süreç savaşları toplu ölümleri zorunlu kılıyor gibi görünüyor. En azından bugüne dek öyle olmuş. insanoğlu tüm istikrarsızlıklara rağmen sayı olarak artıyor fakat birçok canlının soyu gayet istikrarlı hayatlar sürdükleri halde insanoğlu sayesinde tükeniyor... 
     2050 yılındaki 9 milyardan biri olmamayı dileyen var mı 
     
     Not Yukarıdaki yazıyı okuduğunuz süre zarfında dünya nüfusu epey arttı 
     
FECİ DİYALOGLAR      Magazin muhabiri "Yani moraliniz iyi " 
     Derya Tuna "Evet full time..." 
     
Renkli-İngilizce      365 gün önceki Milliyet’ten bir haber "Newsweek dergisine göre ABD, 100 bin askerle Irak’a girecek ABD’nin, 50 bin kuzeyden, 50 bin güneyden olmak üzere toplam 100 bin askerle, Bağdat’ı ele geçirerek, Irak lideri Saddam Hüseyin yönetimini devirme planı üzerinde çalıştığı öne sürüldü." Yani senaryo 1 yıl, belki de çok daha öncesinden hazır. Oyuncu kadrosu belli. Pürüz çıkaran son oyuncu da kim acaba ikna edilmek üzere. Prodüksiyon çalışmaları bitti sayılır. Şubat sonu gibi tüm dünyada gösterime girmesi bekleniyor. Amerikan halkı için durum bundan farklı algılanmıyor. Kendi topraklarında hiç savaş yaşamayan bir ülkenin insanları olaraktan savaşları, CNN’den belgesel ya da DVD’den film tadında izliyorlar. WarnerBushos gururla sunar "Körfezlerin Efendisi.." Umarız Türkiye’de vizyona girmez. 
     
Hiç ..      100 kişiye sorduk 
     Hiç, birini öldürmeyi düşündünüz mü 
     98 Evet düşündüm 
     2 Hayır düşünmedim 
     
İt is white      "Beyazdır..." centerfont size "4" color " 0A69C9"b b font center 
</TEXT>
</DOC>
