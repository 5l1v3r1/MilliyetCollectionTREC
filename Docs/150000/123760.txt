<DOC>
<DOCNO> 123760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/soneko28.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti çalışmalarını sürdürüyor... 
</HEADLINE>
<TEXT>

     Türkiye Masası Şefi Juha Kahkonen başkanlığındaki Uluslararası Para Fonu IMF heyeti, Dördüncü Gözden geçirme çerçevesindeki çalışmalarını Ankara'da sürdürüyor. 
     Bugün öğle saatlerinde Ankara'ya gelen Juha Kahkonen, çalışmalarına Hazine Müsteşarlığı'nda başladı. 
     Hazine'deki çalışmalarda, 2002 yılı makro ekonomik gerçekleşmeleri üzerinde durulduğu öğrenildi. Ankara'daki çalışmalarda merkez Hazine Müsteşarlığı olurken, ilgili kuruluşların uzmanlarıyla yapılacak çalışmaların ağırlıklı olarak Hazine'de gerçekleştirileceği belirtiliyor. 
     Dördüncü Gözden Geçirme çerçevesinde, kamu iktisadi teşebbüslerindeki KİT atıl istihdamın azaltılması, Tekel'in özelleştirme planlarının hazırlanması, vergi reform tasarısı ve İcra İflas Kanunu'nun değiştirilmesi gibi kriterler bulunuyor. 
     





</TEXT>
</DOC>
