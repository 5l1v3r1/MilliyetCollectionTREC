<DOC>
<DOCNO> 111853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo13.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe turdan emin... 
</HEADLINE>
<TEXT>

     UEFA Kupası 2. turunda Yunanistan'ın Panathinaikos takımıyla eşleşen Fenerbahçe, kuradan memnun. 
     Genel Sekreter Vedat Olcay, Panathinaikos'dan daha iyi bir takım olduklarını belirterek, ''Yunan takımı, diğer rakiplere göre orta seviyede bir takım. Turu geçeceğimize inanıyorum'' dedi. 
     İlk maçın İstanbul'da Fenerbahçe Şükrü Saraçoğlu Stadı'nda oynanmasının önemli olmadığını kaydeden Olcay, ''Bizim için ilk maçın nerede oynanacağı önemli değildi. Ancak İstanbul'da işi bitirip, Yunanistan'a rahat gitmemiz lazım. İlk maçta turu geçecek sonucu alacağız'' diye konuştu. 
     Vedat Olcay, rakibin Yunan takımı olması nedeniyle konunun siyasi yöne çekilmemesi gerektiğini ifade ederek, ''Yunanistan ile son dönemde sıcak ilişkilerimiz var. Bizim veteranlarımız gitti, orada maç yaptı. UEFA Kupası'nda yapacağımız 2 maçta Türk-Yunan dostluğunun ön planda olmasını istiyoruz'' dedi. 

     
</TEXT>
</DOC>
