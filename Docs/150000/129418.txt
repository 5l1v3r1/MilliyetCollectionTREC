<DOC>
<DOCNO> 129418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/bnba.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AIR CANADA DÜŞÜYOR 
</HEADLINE>
<TEXT>

Michael Jordan’ın veliahtı olarak gösterilen Toronto Raptorslı Vince Carter gözden düştü. Sakatlıklarla boğuşan Carter takas edilme tehlikesiyle karşı karşıya 
     NBA’ye yakın plan METE AKTAŞ 

     40 yaşına merdiven dayamış Michael Jordan, son sezonunda rakiplerinin korkulu rüyası olmayı sürdürürken, çok değil sadece iki yıl önce Majesteleri’nin tahtına veliaht gösterilen Toronto Raptors’ın All - Star forveti Vince Carter, kurtarıcı olarak geldiği Toronto’da neredeyse istenmeyen adam ilan edilmek üzere ve hakkında sürekli takas dedikoduları çıkıyor. 
     
     Nereden nereye 
     En son çıkan dedikodu ise Carter’ın forvet Darius Miles ve Litvanyalı pivot Zydrunas Ilgauskas karşılığında, NBA’in sürgün noktası Cleveland Cavaliers’a takas edileceği yönünde. Oysa iki yıl önce Cleveland değil Miles ve Ilgauskas’ı, tüm takımı teklif etse, hatta üstüne de şehrin anahtarını verse Raptors’ı, Carter’ı vermeye ikna edemezdi. Ama şimdi Raptors yönetimi ciddi ciddi Carter’ın kendilerine uzun vadede ne kadar fayda sağlayabileceğini ve olası takas senaryolarını tartışmaktan kaçınmıyor. 
     Evet Carter’ın yeteneği tartışılmaz, ancak büyük hedefe, yani NBA şampiyonluğuna ulaşmak için yeteneğin tek başına yetmediği de aşikar. Eğer yetenek benzinse, yürek ve hırs da o yeteneği alevlendirecek ve daha üst seviyelere çıkartacak ateştir. Ve Carter maalesef kariyerinin şu ana kadar ki bölümünde bu ateşe sahip olduğunu kanıtlayamadı. 2000 play - off’larında New York karşısında takımını sırtlaması beklenen adamken, o seri boyunca adeta bir köşeye sindi ve kaçak güreşince takımının 1.turda elenmesine neden oldu. 2001 play - off’unda Philadelphia’ya karşı oynanan Doğu Konferansı yarı finalinde hayati önem taşıyan 7. maçtan birkaç saat önce tüm takım arkadaşları ve teknik heyetin karşı çıkmasına rağmen, North Carolina üniversitesi’ndeki mezuniyet törenine gitti ve maçın başlamasından sadece iki saat önce Philadelphia’ya ulaşabildi. Bir de maçın sonunda son atışı sokamayıp Raptors maçı kaybedince, eleştiri oklarının hedefi oldu. 2001 - 2002 sezonunda dizinden yaşadığı sakatlıklar ve yokluğunda Raptors’ın maçlarının çoğunu kazanması "Bu takımın Vince Carter’a ihtiyacı yok" diyenlerin sayılarının artmasına neden oldu. 
     
     Bulutlu bir gelecek 
     Yine de Carter, Raptors’ın lideriydi ve bu sezonda da en önemli silahları olacaktı. Ancak Carter yine dizindeki kronik sakatlıktan dolayı şu ana kadar sadece 10 maçta oynayabildi ve 19.2 sayı ortalaması tutturdu. En ufak sakatlıkta 4 - 5 maç oynamamasına zaten "kıl kapan" Toronto ahalisi, bir de Carter’ın rehabilitasyon döneminde "rapçi" Nelly’nin konserinde dans ettiğini öğrenince Carter’a tepkileri sert oldu. Carter arayı yumuşatmak için özür dileyeceğine "Benim paramı onlar vermiyor, boş vakitlerimde istediğimi yaparım, kimse karışamaz" deyince medyadaki en sadık Carter destekçilerinden bile homurtular duyuldu. Uzun lafın kısası çanlar Vince "The Prince" Carter için çalıyor ve eğer kısa bir süre içinde toparlanmazsa, bir dönemin Jordan veliahtı kendisini NBA’in harcanmış yetenekler mezarlığında bulabilir. 
     
Mehmet’ten yedi sayı      NBA Merkez Grubu’nda Detroit Pistons, Mehmet Okur’un 16 dakika forma giydiği ve yedi sayı ürettiği maçta Toronto Raptors’ı 82 - 74 yenerek üst üste ikinci galibiyetini aldı. Mehmet, oynadığı 16 dakika içinde 2 4 iki sayı, 1 2 üç sayı, ikisi hücum beş ribaund, üç faul, bir top çalma ile oynayıp 7 sayı kaydetti. 
     
     Diğer sonuçlar 
     Cleveland - Milwaukee 94 - 106 
     Philadelphia - Indiana 104 - 105 U 
     Boston - Washington 95 - 100 
     Orlando - New York 103 - 100 
     Atlanta - New Jersey 94 - 101 
     Memphis - New Orleans 106 - 102 
     Dallas - Denver 86 - 71 
     Chicago - Utah 113 - 98 
     Golden State - Miami 99 - 85 
     
     Sayılarla geçen hafta 
     360.000.000 Dolar. NBA, geçtiğimiz hafta 27 Eylül günü 360 milyon dolara yeni bir iş ortaklığına satılan Boston Celtics'in satışını resmen onayladı. Celtics böylece şu anda NBA'in en değerli kulübü olma özelliğini kazanmış oldu. 
     3.280.000 Dolar. Belki iş güvenliği açısından riskli bir meslek, ama NBA'de coach olmak maddi açıdan hiç de fena değil doğrusu. Bu yılın rakamlarına göre NBA'de bir coachun ortalama yıllık geliri 3.280.000 dolar. NBA'de en çok kazanan coach yılda 7 milyon dolar alan Bucks coachu George Karl iken, en gariban coach ise yılda Clippers'dan sadece 1.25 milyon dolarcık alabilen Alvin Gentry. 
     349.000 Washington Wizards'ın 2002 Draft'ında 2. turda seçip kontrat imzalattığı, ancak hazırlık maçlarından sonra takımdan kestiği Rod Grizzard, kendisine taahhüt edilen 349.000 doları alamadığı gerekçesiyle Wizards aleyhine dava açtı. 
     100.000 Indiana Pacers, Madison Square Garden'da ezeli rakibi New York'a 98 - 96 yenilirken, yenilgiye öfkelenen Pacers'ın deli dolu swingman'i Ron Artest, maç bitiminde kendisini soyunma odasına giderken görüntülemeye çalışan MSG Network kameramanı Mike Miner'ın omzundaki 100.000 dolar değerindeki "high definition" kamerayı aldı ve yere fırlatarak "parça pinçik" yaptı. Bu olaydan sonra NBA, Artest'e 3 maç oynamama ve 35.000 dolar para cezası verirken, MSG yönetiminin de kırılan kameranın parasını Artest'ten talep edeceği öğrenildi. 
     300 San Antonio Spurs, L.A.Clippers'ı deplasmanda 94 - 86 yenerken, Spurs coachu Gregg Popovich de 7 yıllık bai antrenörlük kariyerinin 300.galibiyetine ulaştı. 
     34 Atlanta'yı deplasmanda 34 sayı farkla 107 - 73 mağlup eden Miami Heat, 14 yıllık kulüp tarihinin en farklı deplasman galibiyetine ulaştı. 
     20 Sacramento Kings, bu sezon son çeyreğine önde girdiği 20 maçın tamamını kazandı. 
     14 Portland maçında 14. teknik faulünü alan Boston Celtics'in All - Star forveti Antoine Walker, bu kategoride NBA'in zirvesinde bulunuyor. 
     11 Zor günler geçiren Toronto Raptors, 11 maçtır galibiyet yüzü görmüyor. 
     10 Son 10 maçını kazanan Atlantik Grubu lideri New Jersey Nets, tarihinin en iyi 2. galibiyet serisini yaşıyor. En son 17 Aralık 2002'de New York'a boyun eğen Nets'in kulüp rekorunu kırması için arka arkaya 2 maçını daha kazanması lazım. 
     
     HAFTANIN TAKIMI 
     WASHINGTON WIZARDS 
     Michael Jordan'ın liderliğinde Doğu Konferansı'nda play - off vizesi için savaşan Washington Wizards, geçen hafta oynadığı 1'i deplasmanda olmak üzere 3 zorlu maçı kazanarak gelecek için büyük bir umut kazandı. 31 Aralık günü Ortabatı Grubu 2.si San Antonio 'yu 105 - 103 yenen Wizards, Jordan'ın Chicago'ya dönüş maçında Bulls'u 107 - 82 gibi farklı bir skorla mağlup etti. Wizards'ın son kurbanı ise Merkez Grubu'nun zirvesindeki Indiana Pacers oldu. Haftanın en zevkli mücadelesine sahne olan maçta Wizards, Air Jordan'ın 41 sayıl 12 ribaundluk performansıyla Pacers'ı uzatmada 107 - 104 yendi. 
     
     HAFTANIN OYUNCUSU 
     MICHAEL JORDAN WASHINGTON WIZARDS 
     Tüm zamanların en iyi oyuncusu Michael Jordan geçtiğimiz haftanın da en iyi oyuncusuydu. Majesteleri haftayı 22.3 sayı 8.0 ribaund 5.3 asist ve 2.25 top çalma ortalamalarıyla noktalarken, Wizards'ın uzatmada 107 - 104 kazandığı maçı adeta tek başına aldı. Jordan, bu maçta sahada bulunduğu 53 dakikada 20'si son çeyrek ve uzatmada olmak üzere 41 sayı atarken 12 ribaund aldı, ayrıca 4 asist yapıp 3'de top çaldı. 
     
     HAFTANIN ÇAYLAĞI 
     AMARE STOUDEMIRE PHOENIX SUNS 
     Phoenix Suns çaylağı Amare Stoudemire, sergilediği oyunla ses getirmeyi sürdürüyor. 2.08'lik power forvet geçen haftayı 15.6 sayı 9.6 ribaund 1 blok ortalamasıyla oynarken, 2 Ocak günü Suns'ın Sixers'ı 96-78 yendiği maçta 20 sayı 11 ribaund 2 blok 2 top çalmalık bir performans ortaya koydu. 
     
     HAFTANIN 5'i 
     Michael Jordan Washington 
     Jamal Mashburn New Orleans 
     Dirk Nowitzki Dallas 
     Karl Malone Utah 
     Kenyon Martin New Jersey 
     
     HAFTANIN OLAYI 
     Los Angeles Lakers'ın süper guardı Kobe Bryant'ın A.B.D Milli Takımı formasını giymek istediğini açıklaması. 
     
     HAFTANIN MAÇI 
     9 Ocak 2003 Perşembe 
     New Jersey Nets-Sacramento Kings 2003 NBA Finali'nin bir provası mı Batı Konferansı'nın zirvesi için Dallas'la çekişen Sacramento Kings, son 10 maçını kazanan New Jersey Nets ile deplasmanda karşılaşacak. 
     
     NE DEDiN, NE DEDiN 
     "Bence Toronto Raptors, Vince Carter'dan bir an önce kurtulsa iyi olur, çünkü onlar Carter olmadan da iyi bir takım. Vince Carter şöhrete düşkün olan ancak bu şöhreti haketmek için en ufak bir çaba sarfetmeyen bir oyuncu." Geçen yıl Toronto Raptors forması giyen Kings forveti Keon Clark, eski takım arkadaşı Vince Carter için açtı ağzını yumdu gözünü. 
     
SIRALAMALAR 7 Ocak 2003 itibariyle DOĞU KONFERANSI ATLANTiK GRUBU TAKIM   G  M  Galb. New Jersey   26  9  74.3 Boston   19  14  57.6 Philadelphia   19  15  55.9 Orlando   19  17  52.8 Washington   17  17  50.0 New York   12  19  38.7 Miami   12  22  35.3      
     
MERKEZ GRUBU TAKIM   G  M  Galb. Indiana   24  10  70.6 Detroit   22  10  68.8 New Orleans   20  16  55.6 Milwaukee   14  19  42.4 Chicago   13  21  38.2 Atlanta   12  21  36.4 Toronto   8  27  22.9 Cleveland   7  29  19.4      
     
BATI KONFERANSI ORTABATI GRUBU TAKIM   G  M  Galb. Dallas   28  5  84.8 San Antonio   21  13  61.8 Utah   19  14  57.6 Houston   17  14  54.8 Minnesota   17  15  53.1 Memphis   11  22  33.3 Denver   7  26  21.2      
     
PASiFiK GRUBU TAKIM   G  M  Galb. Sacramento   25  9  73.5 Portland   20  12  62.5 Phoenix   21  13  61.8 Seattle   16  16  50.0 Golden State   14  19  42.4 L.A. Lakers   14  20  41.2 L.A. Clippers   12  22  35.3      
     
İSTATiSTiKLER 7 Ocak 2002 itibariyle SAYI OYUNCU ORT. 1-Tracy McGrady Orlando 30.3 2-Kobe Bryant L.A. Lakers 27.1 3-Allen Iverson Philadelphia 27.0      
     
RiBAUND OYUNCU ORT. 1-Ben Wallace Detroit 15.4 2-Kevin Garnett Minnesota 13.1 3-Tim Duncan San Antonio 12.7      
     
ASiST OYUNCU ORT. 1-Gary Payton Seattle 9.2 2-Jason Kidd New Jersey 8.8 3-Stephon Marbury Phoenix 8.0      
     
TOP çALMA OYUNCU ORT. 1-Doug Christie Sacramento 3.00 2-Allen Iverson Philadelphia 2.74 3-Jason Kidd New Jersey 2.29      
     
BLOK OYUNCU ORT. 1-Elton Brand L.A. Clippers 3.03 2-Shawn Bradley Dallas 2.97 3-Tim Duncan San Antonio 2.94      
     



 SPOR 


























</TEXT>
</DOC>
