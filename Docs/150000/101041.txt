<DOC>
<DOCNO> 101041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur17.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti, milletvekili adaylarından 5-6 trilyon gelir bekliyor... 
</HEADLINE>
<TEXT>

     AK Parti, milletvekili aday adaylarından yaklaşık 5-6 trilyon lira gelir bekliyor. 
     Milletvekili genel seçimi için kararın alınmasının ardından yoğun bir başvuru trafiği yaşanan parti, ''aday adayı aidatını'' 1 milyar lira olarak belirledi. 
     Yaklaşık 6-7 bin civarında başvuru bekleyen AK Parti yetkilileri, aday adaylarından alınacak bedelin yanı sıra, seçime girecek partilere verilen yaklaşık 7 trilyon liralık yardımı da seçim giderlerinde kullanacak. 
     AK Parti'nin harcamayı düşündüğü yaklaşık 14-15 trilyon liralık seçim bütçesini de ''şeffaflık prensibi'' içerisinde kamuoyuna açıklayacağı kaydedildi. 
     Öte yandan, AK Parti Genel Merkezi, bugün de seçimde milletvekili aday adayı olmak isteyenlerin ziyaretine uğruyor. Çok sayıda teşkilat başkan ve mensubunun görevlerinden aday adayı olmak için istifa ettiği belirtildi. 
     





</TEXT>
</DOC>
