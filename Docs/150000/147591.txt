<DOC>
<DOCNO> 147591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur14.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'da Rus hayat kadınına tecavüz eden 5 kişi tutuklandı 
</HEADLINE>
<TEXT>

     Antalya'nın Alanya İlçesi'nde Rusya uyruklu V.R. adlı hayat kadınına tecavüz ettikleri iddia edilen 5 kişi tutuklandı. Polis, ''kadın satıcısı'' oldukları gerekçesiyle haklarında gıyabi tutuklama kararı çıkarılan 3 kişiyi de aramaya başladı. 
     A.A muhabirinin aldığı bilgiye göre, Rusya uyruklu V.R. adlı kadın, R.D.P. isimli kadın satıcısı tarafından, 1 kişiyle birlikte olacağı söylenerek, belirtilen adrese gönderildi. Eve giden Rus kadın, daha sonra Ferhat Demirpolat, İsa Ersoy, Derhan Güler, Mehmet Saçmalı ve Mustafa Ünal'ın tecavüzüne uğradığı iddiasıyla polise başvurdu. 
     Polis tarafından yakalanan sanıklar, suçlamayı reddettiler. Sorgularının ardından nöbetçi mahkemeye çıkartılan sanıklar, tutuklanarak Alanya Kapalı Cezaevi'ne konuldular. Mahkeme, kadın satıcısı oldukları belirtilen ve olayda adları geçen sanıklar Y.G, H.Ş. ve R.D.P isimli sanıklar hakkında da gıyabi tutuklama kararı verdi. 
     Adliyeye küçük yaştaki oğluyla gelen Rus kadın, mahkeme çıkışında gazetecilere, ''Beni bir kişi 1 saatliğine çağırdı. Ama 5 kişi tecavüz etti'' dedi. 
     





</TEXT>
</DOC>
