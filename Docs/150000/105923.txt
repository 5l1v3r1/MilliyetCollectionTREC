<DOC>
<DOCNO> 105923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo02.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Açık Tenis'te yarı finalistler belli oldu... 
</HEADLINE>
<TEXT>

     Sezonun son ''Grand Slam'' mücadelesi olan 122. ABD Açık Tenis Turnuvası, New York kentinde sürüyor. 
     USTA Ulusal Tenis Merkezi Kortları'nda süren 16.17 milyon dolar yaklaşık 26.7 trilyon lira toplam ödüllü turnuvanın 10. gününde, tek erkeklerde çeyrek finalin ilk 2 maçı yapılırken, tek bayanlarda da çeyrek final maçları tamamlanarak yarı finalist raketler belirlendi. 
     Tek bayanlarda son 2 yılın şampiyonu ve 2 numaralı seribaşı ABD'li Venus Williams, çeyrek finalde, 6 numaralı seribaşı Yugoslav asıllı ABD'li rakibi Monica Seles'i, 6-2 ve 6-3'lük setlerle 2-0, 10 numaralı seribaşı Fransız Amelie Mauresmo da bu yılın Avustralya Turnuvası Şampiyonu olan 3 numaralı seribaşı ABD'li Jennifer Capriati'yi 4-6, 7-6 7-5 ve 6-3'lük setlerle 2-1 yenerek yarı finalist oldu. Bu 2 raket, yarı finalde eşleşti. 
     Tek bayanlardaki diğer yarı final maçında ise dünya klasmanında ilk sırada yer alan ve bu yılın Fransa Roland Garros ile Wimbledon Turnuvaları şampiyonu olan 1 numaralı seribaşı ABD'li Serena Williams ile 1998 yılının şampiyonu 4 numaralı seribaşı ABD'li Lindsay Davenport karşı karşıya gelecek. 
     Tek erkeklerin ilk 2 çeyrek final mücadelesinde ise dünya klasmanında ilk sırada bulunan bu yılın Wimbledon Turnuvası Şampiyonu ve 1 numaralı seribaşı Lleyton Hewitt, 20 numaralı seribaşı Faslı Yunus El Aynaoui'ye 6-1, 7-6 7-5 , 4-6 ve 6-2, 1994 ve 1999 yıllarının şampiyonu ve 6 numaralı seribaşı ABD'li Andre Agassi de 32 numaralı seribaşı Belarus'tan Max Mirnyi'ye 6-7 5-7 , 6-3, 7-5 ve 6-3'lük setlerle 3-1 üstünlük sağlayarak, yarı finale yükseldi. Bu 2 raket, yarı finalde karşı karşıya gelecek. 
     Turnuvada tek erkeklerde yarı finale çıkacak diğer 2 raket, yarın sabaha karşı Andy Roddick ABD 11 -Pete Sampras ABD 17 ve Fernando Gonzales Şili 28 -Sjeng Schalken Hollanda 24 arasında yapılacak diğer 2 çeyrek final maçından sonra belli olacak. 
     





</TEXT>
</DOC>
