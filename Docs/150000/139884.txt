<DOC>
<DOCNO> 139884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/theper.html </URL>
<DATE> 2003/03/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Suçlu ve mağdur 
</HEADLINE>
<TEXT>

     K.T. İstanbul 

     Evet sık sık ve ısrarla suçluları koruyan kanun maddelerinden bahsediyorum. Çünkü bu maddeler kamu vicdanını rahatsız ediyor. Bunların sakin kafa ile yeniden gözden geçirilmesi gerektiğine inanıyorum ve sorunuza geçiyorum. 
     Haklı olarak kendini savunan kimselere yönelik maddeler yok mu Sözde var. Örneğin Türk Ceza Kanunu’nun 49. maddesi, özetle gerek kendisinin ve gerekse başkasının canına ve namusuna vuku bulan haksız bir saldırıyı def etme mecburiyetinin bulunduğu hallerde işlenen fiillerden dolayı faile ceza verilmez. 
     Böyle bir madde var ama tatbikata uygulama alanı neredeyse kalktığı için Adana’da polisler elli küsur yerinden bıçaklanan kadını kurtarmaya girişmedi. 
     Ama sizin sorunuzu daha yakından ilgilendiren bir başka madde var. Türk Ceza Kanunu’nun 461. maddesi. Bu da özetle şunu söylüyor, yağmacıya karşı, tehditle senet imzalatana karşı, adam kaldıranlara karşı malını müdafaa edenlere ceza verilmez. Bir başka fıkrada ise şu tarif veriliyor 
     "Bir şahsın evine veya içinde adam oturan sair her türlü bina ve müştemilatına merdiven kurup çıkanları veya duvarını delenleri veya kapısını kıranları veyahut işbu mebani veya müştemilatına ateş koyanları. - Bu fiiller gece vakti olmak veya gündüz vakti olsa bile hane veya bina müştemilatı ücra bir mahalde bulunmak şartıyla - içinde ikamet edenlerin emniyeti şahsiyelerince aklen varit bir endişe ve hayfı ciddi ciddi korku bulunduğu takdirde defedenölere ceza verilmez. 
     Birincisi evinize kadar girmiş birine karşı koymak için ücra bir mahalde olma şartı niye Üstelik madde bu kadar sınırlayıcı olunca mahkemeden çıkan kararlar da toplumu tatmin etmiyor. Yani sonuçta yasada suçlular korunmaya devam ediyor, mağdurlar Allah’a emanet. 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
