<DOC>
<DOCNO> 127954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur06.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye ekipleri yılbaşı gecesi eğlence yerlerindeydi 
</HEADLINE>
<TEXT>

     Maliye Bakanlığı'na bağlı denetim ekipleri, İstanbul genelinde eğlence yerlerini yılbaşında denetledi. 
     Sivil denetim ekipleri, Etiler'de bulunan restoran, bar ve eğlence yerlerine girerek, kasa kayıtlarını ve müşteri adisyon fişlerini kontrol etti. 
     Denetimlerini gece boyu İstanbul genelinde sürdüren ekipler, yasalara uymayan işyerlerine ceza yazdı. 
     Öte yandan, İstanbul genelinde polis ekipleri, vatandaşların huzurlu bir yılbaşı geçirmesi amacıyla yoğun güvenlik önlemleri alarak, trafik uygulamaları yaptı. 
     İstanbul Emniyet Müdürü Hasan Özdemir de yeni yıla girilen ilk dakikalarda polis telsizinden yaptığı anonsta, ''İstanbul polisinin 2002 yılında çok daha başarılı olacağına inandığını'' belirterek, 
     mesai arkadaşlarının yeni yıllarını kutladı. 
     






</TEXT>
</DOC>
