<DOC>
<DOCNO> 133365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/yozer.html </URL>
<DATE> 2003/01/27/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Rus uyarısı 
</HEADLINE>
<TEXT>

     Liglerin başlamasına az zaman kala Terim hala elindeki seçenekleri nasıl kullanacağı problemini çözmüş değil. Üstelik şu anda elinde formsuz oyuncu sayısı 1 ile 7 arasında dolaşırken... Ve üstüne üstlük takımda çözülmesi gereken bir Hasan Şaş sorunu var. Şaş, hocanın sabrına dua etsin. Eğer Terim, Şaş’ı ilk yarının ortalarında çıkarsaydı, o tribünler Hasan’ı sert şekilde protesto edecekti. Ama tribün psikolojisini tahmin eden Terim bunu yapmadı. Sahada hiçbir şey yapmayan, hatta 68 metreden kaleciye aşırtma şut atmaya çalışan, işi ciddiyetsizliğe vuran Hasan Şaş, sadece Terim’in değil, artık yönetimin de sorunu... Şaş için en güzel yorumu da, maçı izlerken Coşkun Özarı yaptı "Dünya Kupası’nda Brezilya kalecisi, keşke şu golü yemeseydi " 
     Galatasaray dünkü oyunuyla tribünlere, onları izlemeye gelen ve futbol zevki, sefası yapmak isteyen taraftarlara, sıfır gösteri sunarken, kaleye ilk şutunu bile 30. dakikada atabildi. Takım oyununun her türlü özelliğinden uzak, birbirinden kopuk, yardımlaşmasız futbol, hele bir de iyi oyun kuran, iyi top yapan bir rakip olunca farklı skor çıktı. Rakibin her atağı gol pozisyonuyla sonuçlanırken, Galatasaray’ın 90 dakikada net bir pozisyonu bile yoktu. 
     Biraz Batista, biraz Ayhan ve bir, iki pasıyla da biraz Revivo, dünkü oyunda sırıtmasını bilen isimdi. 
     



 SPOR 

























</TEXT>
</DOC>
