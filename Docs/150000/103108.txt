<DOC>
<DOCNO> 103108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yazar/tamer.html </URL>
<DATE> 2002/08/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sol seçmen olarak kime oy vereyim 
</HEADLINE>
<TEXT>

     Bu sıralar en sık yaptığımız, nefesimizi tutup TV haberlerine kilitlenmek Bugün yine aklımız fikrimiz Derviş - Baykal görüşmesinde. Hep sol partilere oy verdiğim için, bu buluşma beni kişisel olarak da yakından ilgilendiriyor. 
     Hüsamettin Özkan’ın temel direk olduğu, Süleyman Demirel’in has adamlarını koyduğu, Mesut Yılmaz’ın ittifak aradığı bir Yeni Türkiye Partisi’ne Derviş’li ya da Derviş’siz fark etmez oy vermemi beklemiyordunuz herhalde. Demirel’le mahkemeliğiz zaten. Yolsuzlukların, banka hortumlamalarının "tavan" yaptığı günlerin iktidardaki üçlüsü Demirel - Özkan - Yılmaz, benden zırnık alamaz. 
     
     Derviş’i ham yapar 
     Gelelim CHP’ye... Derviş’i "iltihak" etme amacını gizlemeyen Deniz Baykal, getireceği birkaç puanı cebe indirdikten sonra onu çıtır çıtır yer mi 
     Dün hızlı bir telefon trafiğiyle kendi çapımda küçük bir soruşturma yaptım. Baykal’ı sadece uzaktan izleyenler değil, en yakın dostları bile "Siyaset bu, Deniz de zaten dayanamaz, 4 Kasım’dan itibaren Derviş’i yemek için fırsat kollayacaktır" görüşünde birleştiler "Hele Derviş, şu an yakın çevresindeki siyasetin acemi çaylaklarıyla CHP’ye iltihak etmeye kalkarsa, Baykal’ın ekmeğine yağ sürülmüş olur" diye bir ekleme de yaptılar. 
     Siyasette deneyim elbette önemli. Derviş de aslında siyasetin acemisi. CHP’ye katılacaksa, 10 kişilik ekibinde Baykal’la aynı ipte oynayabilecek siyasi deneyimi olan 2 - 3 milletvekiline de yer verirse, çıtır çıtır yenme ihtimali belki zorlaşabilir. 
     
     IMF’ye CHP kılıfı 
     Milliyet TIR’ıyla uğradığımız her ilde karşımıza çıkan CHP’lilerin gerek IMF programına, gerekse Kemal Derviş’e itirazları vardı. Derviş’in iltihakının CHP tabanında nasıl karşılanacağına ilişkin soruşturmamda ise 2 önemli nokta ortaya çıktı 
     1 Derviş CHP’nin oy oranını artıracağı için, iktidara gelebiliriz diye sevinen CHP tabanı, seçimlere kadar sesini pek yükseltmeyebilir. 
     2 CHP tabanından yükselecek itiraz sesleri sayesinde, seçimden sonra da mecburen uygulanacak IMF programı, bir miktar insancıllaşabilir. 
     
     CHP’ye bir şartla evet 
     Baykal’ın başında bulunduğu bir CHP’ye oy vermemekte kararlıydım. Derviş’in katılması halinde oyumu CHP’ye verir miyim Tek bir koşulla veririm Seçim sonrasında uygulanacak ekonomik programda, krizlerden darbe yemiş açlık sınırındaki insanlar için fazla para gerektirmeyen acil çözümler önüme konursa... 
     IMF programından sapma olmaması da kaldı ki Latin Amerika’da gördük, sapma olmayan IMF programları da ekonomileri düze çıkartmıyor , AB üyeliği yolunda var gücüyle çalışılması da, yoksullaşan yığınlar için orta ve uzun vadede gündeme gelebilecek ferahlamalar da beni ilgilendirmiyor artık. Eğer Derviş de, Baykal da iktidar arıyorlarsa ve benim oyumu da istiyorlarsa, seçimden sonra uygulanacak IMF programının insancıllaştırılmış versiyonunu seçimden önce önüme koysunlar. 
     
     HADEP’e oy borcumuz 
     Diyelim ki Derviş - Baykal ikilisi beni ikna edemedi. Son seçimdeki tercihim DSP’ye oy vermiş olmaktan pişman değilim, ama yine DSP’ye oy verecek halim yok herhalde. Zaten geriye DSP’den ne kalacağı da kuşkulu. 
     Ben de hayatımda ilk kez HADEP’e veririm oyumu belki. HADEP’in barajı aşmasına katkım olsun diye... Türkiye’yi yoksulluğa ve yolsuzluğa mahkum eden iktidarların hiçbirini onlar seçmedi. Onların oyları hep boşa gitti. ANAP da, DSP de bizim oylarımızla iktidara geldi, ama her kriz belki de bizlerden çok onları vurdu. Onların bugünkü yoksulluğundan biraz da biz sorumluyuz. Ben HADEP’e oy vererek vicdan borcumu ödemeyi düşünebilirim. 
     Bu kez kararlıyım. Oyumu çöpe gitmesin diye "kötünün iyisi"ne vermeyeceğim. 
     
Bir Karamehmet fotoğrafı      Çukurova Grubu’nun patronu Mehmet Emin Karamehmet’in, sahibi bulunduğu Akşam gazetesinde Başbakan Yardımcısı Şükrü Sina Gürel ve eşi ile birlikte fotoğrafı yayımlanacak Olacak şey değil. Rüyamda görsem, hayra yormam. Pamukbank’ın TMSF’ye devredilmesi, Karamehmet’e huy değiştirtti galiba. Karamehmet, başarılı meslektaşlarımız Tuncay Özkan ve Nurcan Akad’ın transferleriyle medyada farklı bir çizgi izleyeceklerinin ipuçlarını vermişti. Ama kanlı - canlı bir Karamehmet fotoğrafını dünkü Akşam’ın 12. sayfasında görmek yine de epey şaşırtıcı olabiliyor. 
     
     







Siyasi kayganlık 


Siyaset miyaset, politika molitika 


İç düşmanlar 


Ecevit "Baykal gel burada öl, diyor" 


Bu gençleri biri görmeli 


Pahalı sigara içenler daha mutlu oluyor 


Alt kimlik, üst kimlik, zenginlik 


Derviş, politikadan neden anlamıyor 


Bir parkın düşündürdükleri... 


Sol seçmen olarak kime oy vereyim 


Tarıma destek yerine köstek 


</TEXT>
</DOC>
