<DOC>
<DOCNO> 119456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/siyaset/siy14.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’de Keskin’ muhalefet 
</HEADLINE>
<TEXT>

     EZELHAN ÜSTÜNKAYA Ankara 

     Bir dönem CHP Genel Başkanı Deniz Baykal’ın sağ kolu olan Adnan Keskin, Baykal’ı "başarısızlık" ve "geçmişiyle çelişkiye düşmekle" suçladı. Keskin, seçim öncesi partiye katılan ve aralarında Kemal Derviş’in de bulunduğu yeni isimlere "devşirme" benzetmesi yaparak, "Partiyle kan ve doku uyuşmazlıkları var" dedi. Baykal, eleştirilere "kıskançlıkla muhalefet yapmayın" diye yanıt verdi. Baykal başkanlığında toplanan ve 6 saat süren Parti Meclisi’nde PM konuşan Keskin, Türkiye’nin koşullarının, iktidara sosyal demokrat parti gelmesini gerektirdiğini, bu nedenle seçim sonuçlarının başarısızlık olduğunu söyledi. Baykal ise, 72 PM üyesinden sadece 4’ünün seçim sonuçlarının kötü olduğunu dair görüşlerini ifade ettiklerini kaydederek olağanüstü kurultayın gündemlerinde olmadığını söyledi. 
     



 SİYASET 






















</TEXT>
</DOC>
