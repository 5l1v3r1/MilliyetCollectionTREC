<DOC>
<DOCNO> 137822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/aeko.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme işsizine 70 bin memur kadrosu 
</HEADLINE>
<TEXT>

Özelleştirmede işini kaybedeceklerden isteyenin memur’ olmasını öngören tasarı, Meclis’e sevk edildi. Memur olacak işçiler için 70 bin kadro ayrıldı 
     ÖNDER YILMAZ Ankara 

     Hükümet, özelleştirilecek KİT’lerde çalışan işçilerin memur olmaları için 70 bin kadro tahsis etti. Dün yapılan Bakanlar Kurulu toplantısından sonra açıklamalarda bulunan Başbakan Yardımcısı Abdüllatif Şener, özelleştirme sonucu işini kaybedecekler için memur kadrosu açılmasını öngören Özelleştirme İş Tasarısı’nın Meclis’e sevk edildiğini söyledi. Şener, "Özelleştirme artık işsizlik riski getirmeyecek" dedi. 
     Tasarıya göre, özelleştirilecek kuruluşlarda çalışan emeklilik hakkı kazanmamış işçi statüsündeki personel devlet memuru olabilecek. Bunların tazminatları üç ay içinde Emekli Sandığı’na ödenecek. Memurluk talebinde bulunmayanların tazminatları ödenerek iş akitleri feshedilecek. Memur kadrolarına atanmayı kabul eden işçi statüsündeki personel için 70 bin adet kadro ihdası öngörüldü. 
     Özelleştirme kapsamındaki kuruluşlarda halen 62 bin işçi, 10 bin de memur çalışıyor. Ayrılan 70 bin kişilik memur kadrosu, bu sayının tamamını karşılıyor. 
     
     İş Yasası da martta Meclis’te 
     Basın toplantısında, 17 yıldır gündemde olan özelleştirme konusunda büyük mesafe alındığının söylenemeyeceğini ifade eden Şener, özelleştirmede işini kaybedebilecekler için, 4046 sayılı yasaya eklenecek bir madde ile bunun önleneceğini söyledi. Şener, yeni İş Yasası Tasarısı’nın da mart ayının ilk haftasında Meclis’e sevk edileceğini belirtti. 
     
Üç ay içinde başvuran memur olacak İstemeyen tazminatını alıp ayrılacak      TBMM’ye sevk edilen tasarı şu düzenlemeleri getiriyor 

</TEXT>
</DOC>
