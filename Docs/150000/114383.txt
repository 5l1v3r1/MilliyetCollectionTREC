<DOC>
<DOCNO> 114383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yazar/dundar.html </URL>
<DATE> 2002/10/22/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Çok acele ucuz kana ihtiyaç var 
</HEADLINE>
<TEXT>

     Geçenlerde kıtalararası bir yolculukta, uçağın en ön koltuklarında bir bakanla bir sanatçı karşılaştılar. 
     Sohbet, savaş senaryolarından açıldı. 
     Sanatçı, insani bir duyarlılıkla sordu 
     "Ne olacak Türkiye savaşa girecek mi " 
     Bakan soğukkanlılıkla cevapladı 
     "Bakalım... para verirlerse..." 
     
     Türkiye’de "vatana ihanet" idamlık suçtur da, "vatandaşa ihanet" sıradan bir icraat sayılır. 
     Kore savaşından beri aynı pazarlık 
     Biz kan akıtacağız, ABD dolar... 
     Üstelik bu alışverişe gönüllü olanlar, sadece yüksek mevkideki savaşçılar değil. Geçim derdinden iflahı kesilmiş sıradan insanın da, ara sıra bu "canına karşılık para" pazarlığına sıcak baktığını görüyoruz. 
     Geçen hafta İncirlik Üssü önünde savaş karşıtı bildiri dağıtıp "Üsler kapansın" diye seslenen siyasetçilerle bölge esnafı arasında tartışma çıktı. Öfkeli İncirlik esnafı, "Savaşa hayır" diyenlerin üstüne yürürken "Bu üs olmazsa aç kalırız. Bizi siz mi doyuracaksınız" diye bağırıyordu. 
     Halktaki çaresizlik, zirvedeki kimi emperyal vizyon sahiplerinin Şark kurnazlığıyla harmanlanınca savaş kışkırtıcıları için bulunmaz bir ortam doğuyor. 
     
     Amerika’nın savaş kurmaylarının Ankara’ya yollandığı ve MGK’nın savaş gündemiyle toplandığı şu günlerde, bu cengaver ruhlu cesur yüreklere sormak lazım 
     Kim için, kime karşı kan dökeceğiz 
     Geçenlerde bir haber, ABD’de halen işbaşında bulunanların çoğunun Vietnam savaşı kaçkınlarından oluştuğunu bildiriyordu. 
     Kendi canı söz konusu olduğunda araziye uyanlar, başkalarının kanını cepheye sürerken birden yiğitleşiveriyorlar. 
     
     Başkan George W. Bush, "Saddam babamı öldürtmek istedi" açıklamasını yaptığından beri, bunun iki aile arasında bir kan davasına dönüştüğü izlenimi yayıldı. 
     Bu kadar kişiselleştirilmiş bir meselenin, yıl aşırı karşımıza dikilip bölgede savaş terörü estirmesinden bunalanlardan biri olarak ben şahsen Irak Devlet Başkan Yardımcısı Taha Yasin Ramazan’ın önerisini destekliyorum 
     Madem yıllardır paylaşamadıkları bir kozları var, Bush’la Saddam, halklarının yakasından düşüp düello yapsınlar. 
     Tarafsız bir yerde... 
     BM Genel Sekreteri Kofi Annan’ın hakemliğinde... 
     Bütün dünya televizyonlarının gözü önünde... 
     Sırt sırta verip biri doğuya, diğeri batıya doğru yürüsünler, sonra dönüp ateş etsinler. 
     Saddam vurursa ABD bir daha buralara bulaşmasın. 
     Bush kazanırsa "Al, bu da babam için... Bu da ikiz kuleler için..." diye tekrar tekrar ateşlesin silahını... 
     İyi nişan alan kazansın. 
     Bölge halkları da rahat bir nefes alsın. 
     Para için dökülecek kanımız yok bizim... 
     
     







İsmail Cem ve sol 


I love you hakem 


Ecevit’ten Bush’a Artık karar ver 


Tayyip’in oyunuyla AKP’nin mektubu... 


Irak kavşağında 


Çok acele ucuz kana ihtiyaç var 


Öğretmen atamaları kafa karıştırdı 


Amcaya mesaj... 


Açıklamayan namerttir 


AKP, "Truva atı"mı 


Yeni yoksulluk ve değişen sosyal politika 


Halkımız çantacılar’ı seçmeye mahkum 


Atını atladı ve gitti 


</TEXT>
</DOC>
