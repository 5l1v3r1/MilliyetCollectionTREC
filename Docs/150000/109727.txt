<DOC>
<DOCNO> 109727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Takma isimleriyle tanınan futbolcular... 
</HEADLINE>
<TEXT>

     Futbol dünyasının yıldızları takma isimleriyle tanınıyor. 
     Özellikle Brezilyalı oyuncuların nüfus cüzdanlarında yazan isimleri söylendiğinde kimse tanımazken, futbol dünyasının ilahları olarak anılan futbolcular nüfus cüzdanlarındaki isimlerinin dışında takma isimleriyle tanınıyor. 
     Luiz Nazario de Lima dendiğinde hiç kimsenin tanıyamayacağı futbolcu, 17. Dünya Futbol Şampiyonası'nda gol krallığı unvanını da elde eden Brezilya'nın golcüsü Ronaldo. 
     Vitor Ferreira Barba ise futbolseverlerin yakından tanıdığı sihirli sol ayak Rivaldo. 
     
     SÜPER LİG'DE DE VAR 

     Birinci Süper Lig'de de 3 futbolcu, nüfus cüzdanlarında yazan isimlerin dışında isimlerle tanınıyor. 
     Beşiktaş taraftarlarının ''Müslüm Baba''sı olarak bilinen Brezilyalı ''Amaral''ın kimliğindeki ismi, Alexandre Da Silva Mariano. 
     Geçen sezon Galatasaray forması giyen ve sezon başında Kocaelispor'a transfer olan Brezilyalı ''Capone''nin adı ise Carlos Alberto Oliveira. 
     Gaziantepspor'un başarılı oyuncusu ''Viola''nın da ismi yine nüfus cüzdanındakinden farklı. Brezilyalı oyuncu'nun kimliğinde yazan adı ise Paulo Sergio Rosa. 
     





</TEXT>
</DOC>
