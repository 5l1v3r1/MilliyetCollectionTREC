<DOC>
<DOCNO> 124531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/ekonomi/eko03.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstihdamı artıracak projeye 10 milyar ödül 
</HEADLINE>
<TEXT>

TİSK ve Milliyet Gazetesi, istihdamı artırma’ konusunda 10 milyar ödüllü yaratıcı proje yarışması düzenledi 
     ANKARA Milliyet 

     Türkiye İşveren Sendikaları Konfederasyonu TİSK ve Milliyet Gazetesi, ekonomik kriz nedeniyle istihdamdaki düşüşe dikkat çekmek için, "Güçlü ve Büyük Türk Ekonomisi İçin Üretim ve İstihdam Politikaları" adlı bir araştırma yarışması düzenledi. Yarışmanın tanıtımı dün TİSK Genel Sekreteri Bülent Piriler tarafından Hilton Oteli’nde yapıldı. 
     Üretim ve istihdam politikalarının gündemin ön sıralarına taşımak istediklerini ifade eden Piriler, "Atıl işgücü oranı üçüncü çeyrek itibariyle yüzde 14.9’a ulaştı. İşsizlerle düzgün işi olmayan ücretlilerin sayısı 9 milyonde. Eğitimli genç işsizliği ise yüzde 31’e yükseldi. Bu oranlar işsizliğin daha büyük sorunlar yaratacağına işaret ediyor" dedi. 
     Yarışmanın katılım koşulları önümüzdeki günlerde Milliyet Gazetesi ve TİSK’in internet sitesinde yayınlanacak. Yarışmanın birinci eserine 10 milyar, ikincisine 5 milyar, üçüncüsüne 3 milyar ve mansiyon kazanan iki eserin her birine 1.5 milyar lira ödül verilecek. 
     
     İrlanda olabiliriz’ 
     TİSK’in 40. kuruluş yıldönümü dolayısıyla düzenlenen İrlanda Mucizesi’ konulu panelde konuşan TİSK Başkanı Refik Baydur, "İrlanda’nın 1990’larda kişi başına düşen milli geliri 12 bin dolar idi. 1999’da 27 bin dolara ulaştı. İrlanda mucizesini yaratan unsurlar Türkiye’de de var" dedi. Baydur, "Seçimlerden önce Meclis’ten geçen yasa, bizim aleyhimize olmuştur. Türk sanayicisi, ANAP’lı Aslan’ı, MHP’li Köse’yi ve DSP’li Halıcı’yı hiç ama hiç unutmayacaktır" diye konuştu. 
     



 EKONOMİ 




















</TEXT>
</DOC>
