<DOC>
<DOCNO> 100625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/ekonomi/eko02.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aytemiz Benzin 800 bin olsun 
</HEADLINE>
<TEXT>

1 litre benzine ödenen paranın yüzde 67.53’ünün vergi olduğunu belirten PÜİS Başkanı İsmail Aytemiz, benzin fiyatının 800 bin liraya indirilmesini istedi 
     ANKARA Milliyet 

     Petrol Ürünleri İşverenler Sendikası PÜİS Başkanı İsmail Aytemiz, hükümetten akaryakıt ürünlerinden alınan vergilerin, benzinin pompa satış fiyatı 800 bin lira olacak şekilde indirilmesini istediklerini söyledi. Dün düzenlediği basın toplantısında 1 litre süper benzine ödenen paranın yüzde 67.53’ünün vergi olarak devlete gittiğini vurgulayan Aytemiz, şöyle dedi 
     "Şu anda Türkiye’de 1 litre süper benzinin fiyatı 1 milyon 583 bin lira, dolar bazında ise 97 cent. Avrupa ülkeleri arasında İngiltere’den sonra en pahalı akaryakıtı Türkiye tüketiyor." 
     Pompa satış fiyatı 1 milyon 583 bin lira olan süper benzinden 827 bin 610 lira ÖTV ve 241 bin 475 lira KDV alındığını belirten Aytemiz, toplam 1 milyon 69 bin 85 lira vergi alındığını söyledi. Akaryakıt fiyatlarının yüksekliğinden dolayı tüketiciler gibi akaryakıt bayilerinin de mağdur olduğunu söyleyen Aytemiz, "Bu nedenle bizler akaryakıta zam yapılmasını kesinlikle istemiyoruz" dedi. 
     
     Artık zam yapılmasın 
     Bayii k r marjlarının 1998’de yüzde 8.5 düzeyindeyken, bugün yüzde 5.2 seviyesine düştüğünü söleyen Aytemiz, "Şu anda bayiler sattıkları her litre akaryakıttan zarar etmektedir" diye konuştu. 
     Eylem yapmayı düşünmediklerini söyleyen Aytemiz, "Eylem yapmaya zorlamadan gerekenler yapılmalıdır. Ayrıca kararnamenin Derviş tarafından imzalanmaması devlete, tüketiciye ve bize haksızlıktır" dedi. 
     



 EKONOMİ 
















</TEXT>
</DOC>
