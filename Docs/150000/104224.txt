<DOC>
<DOCNO> 104224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/soneko20.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dick Cheney'in Irak açıklaması, petrol fiyatlarını yükseltti 
</HEADLINE>
<TEXT>

     ABD Başkan Yardımcısı Dick Cheney'in Irak'a karşı harekete geçilmesi gerektiği yönündeki açıklaması petrol fiyatlarını yükseltti. 
     Ulusal tatil nedeniyle dün kapalı olan Londra Borsası'nda bugün işlem gören Brent türü ham petrolün varil fiyatı, Cheney'in açıklaması üzerine Cuma gününe göre 87 sent artarak 27.86 dolara çıktı. 
     ABD ham petrolünün varil fiyatı da elektronik ortamda yapılan ticarette 32 sent artarak 29.63 dolara yükseldi. 
     Sektör uzmanları, Cheney'in savaş ihtimalini güçlendiren sözlerinin yanı sıra, Petrol İhraç Eden Ülkeler Örgütü temsilcilerinin 19 Eylül'de Japonya'da yapacağı toplantıyla ilgili endişelerin de fiyatların yükselmesinde etkili olduğunu bildiriyor. 
     Pek çok uzman, petrol fiyatlarının 30 doları bulmasının dünya ölçeğinde ekonomik büyümeyi olumsuz etkileyeceğini düşünüyor. 
     





</TEXT>
</DOC>
