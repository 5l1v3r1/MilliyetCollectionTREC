<DOC>
<DOCNO> 136787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur01.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de polis, pornoculara büyük darbe vurdu 
</HEADLINE>
<TEXT>

     İstanbul Polisi, 2002 yılında satış ve kiralanması el altından gerçekleştirilen çok sayıda pornografik dergi, CD, video kaset ve DVD ele geçirdi. 
     İstanbul Emniyet Müdürlüğü'nün kayıtlarından derlenen bilgilere göre, Güvenlik Şube Müdürlüğü ekiplerince 2002 yılında gerçekleştirilen denetim ve operasyonlarda 92 bin 281 adet porno dergi, 2 bin 914 adet porno VCD, 50 adet porno DVD ve 2 bin 734 adet porno video kaset elde etti. 
     Kaçak olarak üretilerek piyasaya sürülen fikir ve sanat eserlerine yönelik çalışma da yürüten polis, aynı dönemde 1150 adet bandrolsüz DVD, 86 bin 294 adet bandrolsüz CD ve VCD, 1490 adet bandrolsüz teyp kaseti, 5 bin 746 adet bandrolsüz kitap, 9 bin 9 adet sahte bandrollü teyp ses kaseti, 6 bin 513 adet bandrolü tahrif edilmiş VCD ve 29 bin 288 adet sahte bandrol de ele geçirdi. 
     Ayrıca, bunların üretiminde kullanılan 488 adet negatif film, 98 adet çinko kalıp, 5 adet teyp ses kaseti çoğaltım cihazı, 24 adet CD writer cihazı, 4 adet bilgisayar kasası, 1 adet aydınger çıktısı, 1 adet bilgisayar monitörü ve 1 adet de scanner cihazına el konuldu. 
     Porno ve kaçak CD, VCD, DVD ile ses ve video kasetler, porno dergiler ve üretimlerinde kullanılan malzemelerden dolayı 224 kişi hakkında yasal işlem gerçekleştiren polis, bu kişilerden 63'üne, TCK'nın 426 1. maddesinde düzenlenen ''müstehcen hareketler'' suçundan dolayı 2 milyar 857 milyon 163 bin 699 lira ön ödemeli para cezası uygulanmasını sağladı. 
     





</TEXT>
</DOC>
