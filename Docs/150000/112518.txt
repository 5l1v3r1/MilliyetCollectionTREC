<DOC>
<DOCNO> 112518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/magazin/mag03.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Banu Evet birlikte geldik 
</HEADLINE>
<TEXT>

Futbolcu Ümit Davala’nın İzmir’de gazetecilere saldırdığı gece aynı restoranda olan Banu Akkaynak, Borsa Restoran’a ünlü futbolcuyla geldiğini itiraf etti 
     Mehmet KURT İzmir 

     Futbolcu Ümit Davala’nın İzmir’de gazetecilere saldırdığı gece aynı restoranda olan manken Banu Akkaynak, kavganın çıktığı Borsa Restoran’a ünlü futbolcuyla geldiğini itiraf etti. Olayda mağdur olduğunu iddia eden 4 gazeteci de Galatasaraylı futbolcu Ümit Davala aleyhine şik yet ve manevi tazminat davaları açıyor. 
     Daha önceki konuşmalarında sürekli olarak Ümit Davala’yla gelmediğini, hatta tanımadığını iddia eden Akkaynak, Karşıyaka’da düzenlenen Yes Ayakkabı Mağazası açılışında, kamera önünde de bu ısrarını sürdürdü. Kameraların kapanmasından sonra gazetecilerin birlikte geldiği kişiler ve tanık olanların adını vermesi üzerine ink rdan vazgeçen Akkaynak restorana Ümit Davala’yla geldiğini doğruladı. 
     Banu Akkaynak, "Ümit Davala’yla sevgili değiliz. Gazetecileri görür görmez telaşa kapıldım ve tuvalete kaçtım. Oradan eski futbolcu Metin ağabeye Altınay cepten mesaj çekerek beni kaçırmasını istedim. Metin Ağabey beni tuvaletten çıkardı ve taksiye bindirdi. Bu olay nedeniyle ben de Ümit Davala da mağdur olduk. Ailem benimle konuşmuyor. Basın Ümit Davala’ya her yerde tepki veriyor. Ümit Davala’nın gazetecilere saldırmasından da büyük üzüntü duyuyorum’’ dedi. 
     
     



 MAGAZİN 














</TEXT>
</DOC>
