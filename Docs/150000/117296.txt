<DOC>
<DOCNO> 117296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/spo03.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ERGÜN UMUDU 
</HEADLINE>
<TEXT>

Tecrübeli futbolcunun idmana çıkması ve oynayacak duruma gelmesi teknik heyeti sevirdirdi. Sakat futbolculardan Balic ve Cihan’ın ise tam olarak iyileşmediği belirtildi 
     ERHAN TELLİ 

     İdmana çıktı 
     CİM - BOM’UN derbi hazırlıkları sona ererken sakat futbolculardan Ergün dün takımla birlikte idmana çıktı. Yoğun tedavi uygulanan tecrübeli oyuncunun durumunun iyiye gittiği ve büyük bir ihtimalle Fenerbahçe karşısında forma giyeceği öğrenildi. Ergün, "Çok önemli bir problemim yok. Böylesine bir maçta takımdan ayrı kalmak istemiyorum" diye konuştu. Ergün’ün oynayacak duruma gelmesi teknik heyeti de sevindirdi. 
     
     Terim’le görüştü 
     ERGÜN’ÜN Teknik Direktör Fatih Terim ile görüştüğü ve derbi mücadelesinde oynamak için her türlü fedakarlığa hazır olduğunu söylediği öğrenildi. Sarı - Kırmızılı futbolcu hakkında son kararı bugün Terim verecek. Sakat futbolculardan Balic ve Cihan’ın ise tam olarak iyileşmediği ve derbi maçında oynamasının zor olduğu belirtildi. Tedavileri süren iki futbolcu da Sarı - Kırmızılılar’ın dünkü idmanında takımdan ayrı olarak çalıştı. 
     
     Hasan’a özel görev 
     BOŞNAK futbolcu Elvir Balic ve Cihan da maç saatine kadar durumlarının gözaltında tutulması için kadrodan çıkartılmazken bu sabah üç oyuncunun da yeniden kulüp doktorları tarafından kontrolden geçirileceği bildirildi. Fatih Terim’in sol kanatta Hasan Şaş’ı özel görevlerle sahaya çıkaracağı, Batista’nın da Arjantinli yıldız Ortega’ya alan markajı uygulayacağı ifade edildi. 
     
     Futbolcular ne dedi 
     ÜMİT KARAN "Fenerbahçe karşısında hiç şüphesiz biz daha avantajlı gözüküyoruz. Bir kere stressiz bir şekilde maça çıkacağız. Kaybedeceğimiz hiçbir şey yok. Sahadan galibiyetle ayrılacağımıza ve liderlik koltuğumuzu sağlamlaştıracağımıza inanıyorum." 
     BERKANT "Çok net konuşuyorum, sahadan galibiyetle ayrılacağız. Fenerbahçe’yi Şükrü Saracoğlu’nda ,şampiyonluk yarışından iyice uzaklaştıracağız ve liderlikte rahat edeceğiz. Bunu hocamıza ve arkadaşlarıma güvenerek söylüyorum." 
     ERGÜN "Çok zorlu maç olacak. Ama biz daha oturmuş bir takımız. Galip geleceğimizden hiç şüphem yok. Zaten üç puan alırsak, zirvede çok rahat ederiz. Derbiye tam anlamıyla konsantre olduk. Dostça ve centilmenlikle biten bir maç olmasını dilerim." 
     
Derbi primi 6 bin dolar      GALATASARAY yönetimi, Fenerbahçe maçının primini 6’şar bin dolar 10 milyar lira olarak belirledi. Bu yıl primlerde büyük indirim yapan Sarı - Kırmızılı yöneticiler, derbi maçlarına ayrı bir tarife düzenledi. Buna göre Cim - Bom, sezon boyunca her derbiye 6’şar bin dolar galibiyet primi verecek. 
     SARI-KIRMIZILI kulüp, bundan önceki sezonlarda derbilere toplam 150 ile 200 bin dolar primi öngörüyordu. Ancak günün ekonomik şartları nedeniyle yönetim, futbolcuların karşı çıkmasına rağmen yeni sistemi devreye soktu. Bu arada derbiler dışındaki maçların galibiyet primleri 5’er milyar lira olacak. 
     
Turnike k busuGalatasaray taraftarının sadece numaralı tribünde ayrılan bölümde birlikte oturacak olmaları, açık tribün bileti satın alanları zora soktu 
     Kararlar şaşırttı 
     SARI-KIRMIZILI seyirciler, Fenerbahçe maçında ne yapacaklarını şaşırdılar. Valilik kararıyla Kadıköy’e toplu halde gitmeleri yasaklanan taraftarlar, stada nasıl girecekleri, birbirlerini nasıl bulacakları ve hangi tribünde oturacakları konusunda kararsız kaldılar. Galatasaraylılar, bu konuda yönetimden yardım istediler. 
     
     Yönetim karışmıyor 
     YÖNETİM, taraftarlara sadece güvenlik konusunda yardımcı olacağını bildirdi. Ayrıca, Galatasaraylı taraftarların sadece numaralı tribünde ayrılan bölümde birlikte oturabilecek olmaları, açık tribün bileti olanları zor durumda bıraktı. Zira, açık tribün bileti ile numaralı turnikesinden geçmenin olanaksız olduğu bildirildi. 
     
Barca’ya çağrı      LOKOMOTİV Moskova Teknik Direktörü Semin, Barcelona’dan üstü kapalı yardım talebinde bulundu. Şampiyonlar Ligi’nde grup ikincisi olarak bir üst tura çıkmak için sahasında Brugge’ü yenip, Barca’nın da Galatasaray’ı mağlup etmesini bekleyecek Lokomotiv’de Semin, İspanyol medyasına "Galatasaray’ı İstanbul’da yenerek zoru başardık. Brugge’ü yeneceğiz. Ancak umarım Barcelona Brugge’ü nasıl yendiyse, Galatasaray’ı da yener. İkincilik için Barcelona’nın yardımına ihtiyacımız var" dedi. 
     



 SPOR 





























</TEXT>
</DOC>
