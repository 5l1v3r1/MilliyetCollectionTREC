<DOC>
<DOCNO> 145759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko41.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda, savaşın uzamasında kaygı duyuyor... 
</HEADLINE>
<TEXT>

     Hollanda'da, Irak Savaşının uzaması halinde, ekonominin büyük ölçüde olumsuz yönde etkileneceği kaygıları giderek artıyor Merkez Bankası Başkanının uyarısından sonra, hükümetim bilimsel tavsiye organı konumunda olan Merkez Plan Bürosu da, savaşın uzamasının, gelişme hızını tamamen durduracağını bildirdi. 
     Merkez Plan Bürosu'ndan yapılan açıklamada, savaş kısa sürede bitse dahi, en iyimser tahminle Hollanda'nın bu yıl kaydedeceği ekonomik büyüme hızı, yüzde 0.75'i geçemeyecek. 
     Hollanda Merkez Bankası Başkanı Nout Willink de, geçen hafta katıldığı bir televizyon programında, savaşın üç aydan fazla sürmesi durumunda, ülke ekonomisinin karaya oturacağını savunmuştu. 
     Plan Bürosu, Irak Savaşının Haziran ayına kadar sürmesi halinde de bunun gelecek yılki büyüme hızına etkisinin yüzde 0.5 olumsuz yansıyacağını belirtti. 
     Büroya göre, petrol fiyatlarındaki yükselme beklentisi ve tüketicilerin ekonomiye olan güvenlerinin azalması, ekonomik durgunluğun büyümesinde önemli rol oynayacak. 
     Açıklamada, savaşın üç aydan fazla uzaması halinde ekonominin çok daha büyük yaralar alabileceği, Avrupa Birliği üyesi ülkeler içinde en çok Hollanda'nın etkileneceği belirtildi. 
     Koalisyonu oluşturma çalışmalarını sürdüren Hıristiyan Demokratlar Birliği ile İşçi Partisi arasındaki görüşmelerde, öngörülecek tasarruf miktarı ve alınacak önlemleri konusunda, iyi anlaşma yapılması gerektiği belirtilen açıklamada, hükümetin, alacağı tasarruf önlemlerinin maaş artışlarının makul bir düzeyde tutulmasıyla desteklenmesi de istendi. 
     Büroya göre, ekonomik durgunluk, bu yıl ve gelecek yıl Hollanda'da işsiz sayısının artmasına yol açacak. 
     Hollanda'daki işsiz sayısının bu yıl sonuna kadar 400 bini aşması, gelecek yıl sonuna kadar da 500 bine ulaşması bekleniyor. 
     




</TEXT>
</DOC>
