<DOC>
<DOCNO> 103633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/astro/index.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğer solaksanız 
</HEADLINE>
<TEXT>

Bazılarına göre bir ayrıcalık ya da üstünlük ama her zaman bir farklılık göstergesidir solaklık. Eskiler solaklığa pek iyi gözle bakmamışlar, çocuklarının solak olduğunu görenler çoğunlukla baskı ve zorlama yoluyla bu doğal, doğuştan ve genetik özelliği örtmeye çalışmışlar. Geçtiğimiz günlerde Ankara’da solakların bir araya geleceklerini okuyunca konunun astrolojik yönünü incelemenin ilginç ve açıklayıcı olabileceğini düşündüm. Solaklık genetik bir özellik ve çekinik bir karakter olarak aynı sülale içinde değişik ailelerde gözüküyor. Peki solaklığın astrolojisi olabilir mi Astrolojik kaynaklar solaklık konusunda Merkür’e dikkat çekiyorlar. Çünkü Merkür algıyı, beyni, konuşma ve el yeteneklerini açıklamakta. Solakların beyni de incelendiğinde konuşma merkezinin sağda olduğunu biliyoruz. Kısacası konuşma merkezi ve beyin fonksiyonların örgütlenmesi sağ elini kullananlarla solaklar arasında farklılık gösteriyor. Bu yüzden yapılacak bir çalışmada hem konuşmayı hem de elleri anlatan Merkür’ü incelemek ilk hedef olmalı. Ayrıca astrolojik haritada 3. ev yine algıyı, elleri ve iletişimi açıklar. Bu evde yer alan Uranüs bir solaklık göstergesi olabilir. Ayrıca solak beyinler daha farklı bir örgütlenme içinde olmaları nedeniyle normalin dışında yetenekler ya da düşünce biçimleri de gösterebiliyor. Okuduğumuz kaynaklar solakların görsel zeka açısından daha duyarlı olduklarını, standart IQ testlerinde de daha yüksek skorlar elde edebildiklerini söylemekte. Ben de solak okuyucuların desteğiyle en az 200 solağın doğum verilerini ele alarak bir çalışma başlatmak istiyorum. Eğer solaksanız, hkirkoglu superonline.com adresine doğum gününüzü, ayınızı, yılınızı, doğum saatinizi ve yerinizi iletirseniz ilginç bir araştırmaya katkıda bulunabilirsiniz. Beni sorarsanız, evet ben de verilerimi bu listeye ekliyorum. Hepinize mutlu bir hafta sonu diliyorum... 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
