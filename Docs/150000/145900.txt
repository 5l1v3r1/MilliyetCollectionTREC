<DOC>
<DOCNO> 145900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/kohen.html </URL>
<DATE> 2003/03/28/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Yarını da düşünmeli... 
</HEADLINE>
<TEXT>

     Son olayların iki ülke arasındaki "stratejik ortaklığı" zedelemesi ve daha da önemlisi karşılıklı güveni ciddi şekilde sarsması, Türkiye’yi yakından izleyen bu çevreleri bir "vicdan muhasebesi" yapmaya, ABD’nin nerede hata işlediği ve bundan sonra ilişkilerin yeniden rayına oturtulması için ne gibi adımların atılması gerektiği üzerinde kafa yormaya itiyor. Bu konuda şimdiden bazı "think - tankölerin ciddi çalışmalar yapmaya başladığını ve hatta raporlar yayımladığını görüyoruz. 
     
     ŞU sırada Türkiye’de de böyle bir egzersize ihtiyaç vardır. Kuşkusuz Dışişleri Bakanlığı, Genelkurmay Başkanlığı gibi devlet kurumlarında bu yönde gerekli çalışmalar yapılıyor. Ama dış politika ile ilgili düşünce kuruluşlarının ve uzman kişilerin de bu konuya şimdiden eğilip yol gösterici fikirler ve stratejiler üretmesi çok yararlı olacaktır. 
     Halen Irak savaşı nedeni ile Türkiye’de ABD’ye karşı haklı bir tepki vardır. Ancak şu soruyu da sormak zorundayız Er geç sona erecek olan Irak savaşından sonra, Türkiye ABD’yi gözden mi çıkaracak Türkiye’nin hayati çıkarları - üstelik bölgede etkinliği artması beklenen - ABD ile ilişkilerini düzeltmeyi gerektirmiyor mu Eğer bu ilişkilerin bir önemi varsa, Türkiye’nin de şimdi Amerikalılar gibi stratejik ortaklığın neden bozulduğunu, nerede hata yapıldığını ve özellikle savaş sonrası dönemde bunun nasıl onarılabileceğini belirlemesi gerek. 
     
     AMERİKALILARIN bunu nasıl yapmakta olduklarına dair bir örnek verelim. 
     Washington Enstitüsü’nde Türkiye araştırma programını yürüten ABD’nin eski Ankara Büyükelçisi Mark Parris’in dün elimize geçen bu konu ile ilgili raporu, iki bölüm içeriyor Birincisi, geçmişteki ilişkiler ve Irak nedeni ile ortaya çıkan krizin nedenleri. İkincisi de, Irak savaşından sonra beklenen gelişmeler ve oluşturulabilecek yeni politikalar... 
     Parris’e göre ABD’nin Türkiye’yi göz ardı etmesi olanaksız. Ama son deneyimler, iki tarafın da bu ilişkileri cepte keklik sayamayacağını gösterdi. Dolayısı ile yeni bir "Türk - ABD gündemi"ne ihtiyaç var. Irak bu ajandanın başında yer alabilir. Çünkü savaş sonrasında yeni durumlar ortaya çıkacak. Bu da aslında ilişkilerin yeniden canlandırılması için bir fırsat oluşturabilir. Ancak bazı ciddi pürüzler de Kuzey Irak’ta Kürtlerin statüsünden Türkiye’deki İncirlik gibi üslerin ABD için değerini yitirmesine kadar ortaya çıkabilir. Parris’in deyişi ile "Savaş sonrası Türk - Amerikan gündemi, klasik stratejik ortaklıktan farklı olacak... İki tarafın birbirinin ihtiyaçlarını daha iyi anlaması gerekecek..." 
     
     EVET, Türkiye’de kamuoyunun ABD’nin Irak’a saldırmasına karşı büyük öfke duyduğu bir sırada, Türk - ABD ilişkilerinin geleceğinden söz etmek yersiz veya zamansız görünebilir. Ama yukarıda belirttiğimiz gibi Türkiye’nin, savaş sonrası dönemde bölgede oynamak istediği rolü de dikkate alarak, ABD ile nasıl bir ilişki içinde olacağını şimdiden serinkanlılıkla düşünüp tartışmasında yarar vardır... 
     
     







</TEXT>
</DOC>
