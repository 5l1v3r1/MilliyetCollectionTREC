<DOC>
<DOCNO> 117771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun27.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da dizanteri salgını... 
</HEADLINE>
<TEXT>

     Rusya'nın güneyindeki Krasnodar bölgesinde süt ürünleri tüketimine bağlı olarak ortaya çıktığı tahmin edilen dizanteri salgınında hastaneye kaldırılanların sayısı 950'yi buldu. 
     İtar-Tass ajansındaki haberde, salgının her geçen gün yayılmasının ardından bölgeye giden Rus sağlık ekiplerinin başhekimi Gennadi Onişçenko'nun, ''Bölgedeki Kropotkin kentindeki süt fabrikasının ürünlerinin dağıtıldığı yerlerde 948 kişi hastaneye kaldırıldı'' dediği belirtildi. 
     Haberde, Genelkurmay Başkanlığından bir kaynağın, hastaneye kaldırılanlardan 622'sinin çocuk olduğunu söylediği kaydedildi. 
     Hastaneye kaldırılanların yüksek ateş, mide ağrısı ve kusma şikayetleri bulunduğu, söz konusu fabrikanın üretiminin durdurulduğu ve krema, yoğurt gibi süt ürünlerinin piyasadan çekildiği belirtiliyor. 
     





</TEXT>
</DOC>
