<DOC>
<DOCNO> 143487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur24.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknede aşk kaçamağı mahkemede bitti... 
</HEADLINE>
<TEXT>

     Samsun'da evden kaçarak sevgilisi ile bir hafta balıkçı teknesinde aşk yaşayan 15 yaşındaki D.C., ailesinin şikayeti üzerine tutuklanan sevgilisi 20 yaşındaki Sait Tarhanlı dünkü duruşmada tahliye edilince, mutluluktan ağladı. 
     Baruthane Mahallesi'nde oturan D.C., 6 ay önce evden kaçarak, balıkçılık yapan sevgilisi Sait Tarhanlı ile teknede bir hafta kaldı. Sevgilisi ile ilişkiye giren genç kızın, ailesi şikayetçi olunca yakalandı. Mahkemeye sevkedilen Sait Tarhanlı, kızın yaşının küçük olması nedeniyle tutuklandı. Samsun 2'nci Ağır Ceza Mahkemesi'nde yapılan son duruşmada Sait Tarhanlı, D.C. ile zorla ilişkiye girmediğini belirterek, İlişki kurmamızı kendisi istedi. Ailesi evlenmemize izin verdi. Beni tahliye ederseniz, onunla evlenmek istiyorum'' dedi. D.C., de sevgilisinden şikayetçi olmadığını anlatırken, Ailem yaşım küçük olduğu için evlenmemize karşı çıkar diye Sait'e kaçtım. Daha sonra babam şikayet edince Sait tutuklandı, ondan ayrı kaldım. Sizden tek dileğim onu serbest bırakmanız'' diye konuştu. 
     Mahkeme heyeti, Sait Tarhanlı'yı Küçük yaşka kızla rızasıyla cinsel ilişkiye girmek ve alıkoymak' suçlarından 4 yıl 7 ay ağır hapis cezası verdi. Mahkeme, Tarhanlı ile D.C. nin evleneceklerini söylemesi üzerine bu cezayı erteleyerek sanığı tahliye etti. 6 aydan bu yana devam eden yargılama süresince, üzüntüden ağlayan D.C. bunun üzerine sevgilisine kavuşmanın verdiği mutlulukla gözyaşlarını tutamadı. 
     





</TEXT>
</DOC>
