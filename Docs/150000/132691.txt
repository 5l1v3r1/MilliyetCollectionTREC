<DOC>
<DOCNO> 132691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo05.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
''Teknik direktör yeterliliğimiz UEFA tarafından tanınmaktadır'' 
</HEADLINE>
<TEXT>

     Futbol Federasyonu Eğitim Departmanı tarafından yapılan tüm çalışmaların UEFA tarafından denetlendiğini ve teknik direktörlerin de yine bu kurum tarafından denk kabul edildiğini açıkladı. 
     Futbol Federasyonu Eğitimden Sorumlu Yönetim Kurulu Üyesi ve Türkiye Futbol Antrenörleri Derneği TÜFAD Genel Başkanı İsmail Dilber imzasıyla yapılan açıklamada, dün bir gazetede yayınlanan, ''Teknik direktörler AB'ye giremiyor'' başlıklı haberin eksik bilgiden kaynaklandığı belirtilerek, ''UEFA nezdinde antrenör yeterliliklerinin tanınması üzerine, tüm kurs programları, ders saatleri ve teknik içerik Jira Komisyonu'na sunulmuştur. Bu programlar da kabul edilerek değerlendirmeye alınmıştır'' denildi. 
     Açıklamada, Jira Komisyonu'nun kursları ve sınavları denetlediği, yapılan başarılı çalışmalar nedeniyle de federasyonun takdir edildiği kaydedildi. 
     





</TEXT>
</DOC>
