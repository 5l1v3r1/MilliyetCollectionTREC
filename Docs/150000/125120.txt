<DOC>
<DOCNO> 125120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas01.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli kaza kurbanı 
</HEADLINE>
<TEXT>

Maltepe Üniversitesi öğrencisi Münir Meral, ailesinin 10 gün önce hediye ettiği arabayla Küçükyalı’da bariyerlere çarptı. Araçta sıkışan genç öldü... 
     İSMAİL POLAT İstanbul 

     Maltepe’de, otomobiliyle aşırı sürat yaptığı belirtilen üniversite öğrencisi Münir Meral, trafik kazasında hayatını kaybetti. 18 yaşındaki Meral’in iki arkadaşı ise kazadan hafif yaralı olarak kurtuldu. 
     Maltepe Üniversitesi İşletme Fakültesi hazırlık sınıfı öğrencisi Meral, ailesinin 10 gün önce hediye ettiği 34 VA 7141 plakalı otomobiline, aynı üniversiteden iki arkadaşını da alarak yola çıktı. Meral, E - 5 Karayolu Küçükyalı mevkiinde direksiyon h kimiyetini kaybetti. Bariyerlere çarparak ters dönen otomobilde sıkışan ve itfaiye ekipleri tarafından kurtarılan Meral, hastaneye götürülmek istenirken yolda hayatını kaybetti. 
     
     Yaralıların durumu iyi 
     İletişim Fakültesi Görsel İletişim Bölümü hazırlık sınıfı öğrencisi Egemen Özünal ile Mimarlık ve Mühendislik Fakültesi İç Mimarlık Bölümü öğrencisi Kerem Büyük ise kazayı hafif sıyrıklarla atlattı. 
     Meral’in babası işadamı Merih Meral’in bir süre önce by - pass ameliyatı geçirdiği, ağabeyi Mustafa Meral’in de Maltepe Üniversitesi öğrencisi olduğu öğrenildi. 
     



 YAŞAM 























</TEXT>
</DOC>
