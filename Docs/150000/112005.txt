<DOC>
<DOCNO> 112005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sondun22.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Polisi, yakıt yerine yemek yağı kullananların peşinde 
</HEADLINE>
<TEXT>

     Britanyalı dizel motorlu araç sürücülerinin dizel yakıtı yerine daha ucuz yemeklik sıvı yağ kullandıkları ortaya çıktı. 
     Britanya'nın Galler bölgesinde trafik polislerinin yakıt olarak yemeklik yağ kullanan uyanık sürücülerin peşine düştüğü ve tek bir gün içinde bunlardan altısının yakalandığı bildirildi. 
     Dizel yakıtı yerine yağ kullanan sürücülerin motorlarından gelen ''kokudan'' dolayı yakayı ele verdikleri bildiriliyor. 
     İngiliz yasalarına göre, kamu yollarından yararlanan motorlu araç kullanıcılarının mutlaka yakıt vergisi ödemeleri gerektiğini belirten polis yetkilileri, bu nedenle yakıt vergisine tabi olmayan yemeklik yağ kullanmanın suç teşkil ettiğini belirtiyorlar. 
     Yemeklik yağ kullanan sürücülerin vergi kaçakçılığı yüzünden yedi yıla kadar ağır hapisle cezalandırılmasının mümkün olduğu kaydediliyor. 
     Britanya'da bir litre yemeklik sıvı yağın fiyatının 32 peni 800.000 lira olmasına karşılık, dizel yakıtının litresi bu rakamın yaklaşık iki katına geliyor. 
     





</TEXT>
</DOC>
