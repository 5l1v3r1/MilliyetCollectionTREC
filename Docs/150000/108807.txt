<DOC>
<DOCNO> 108807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/spo20.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Tehlike kapıda      KAAN BORA 

     Avrupa Kupaları’nda kulüplerimiz başarısız sonuçlar almaya devam ederse 2004 - 2005 sezonunda takım sayımız çok azalacak 
     KULÜPLER bazında uluslararası alanda Galatasaray dışında başarılı olan ekibimizin olmayışı Türkiye’yi UEFA sıralamasında 9.’luğa geriletti. Avrupa Kupaları’nda bu sezon şu ana kadar oynanan maçlar dikkate alındığında 2 galibiyet, 2 beraberlik ve 4 mağlubiyetle 33. sırada yer bulan Türkiye, Letonya, B.Rusya, Makedonya, Gürcistan ve Ermenistan gibi ülkelerin gerisine düştü. 
     TAKIMLARIMIZ bu sezonki performansı 2004 - 2005 sezonunu etkileyecek. Eğer başarılı sonuçlar gelmez ve puanlar toplanmazsa kupalara katılacak takım sayımız azalacak. Türkiye gelecek sezon Şampiyonlar Ligi’ne yine iki takımla girebilecek. İki takımdan biri tek ön eleme, diğeri de iki ön eleme turu oynayacak. UEFA Kupası’na hangi ülkeden kaç takım katılacağı Aralık ayında kesinlik kazanacak. 
     
Lige dönüş      AVRUPA kupalarındaki maçların ardından Super Lig heyecanı bugünkü dört karşılaşmayla devam edecek. Program şöyle Elazığ Atatürk Stadı 15.30 Elazığspor - Malatyaspor Mutlu Çelik , Samsun 19 Mayıs Stadı 19.00 Samsunspor - Göztepe Cem Papila , Adana 5 Ocak Stadı 19.00 Adanaspor - Gaziantepspor Selçuk Dereli , Bursa Atatürk Stadı 19.00 Bursaspor - Diyarbakır Metin Aydoğan . 
     
Altay’da kongre süreci      SİYAH - Beyazlı kulüpte peş peşe gelen istifaların ardından camianın baskıları üzerine Başkan Hayri Yorgancıoğlu genel kurula gitme kararı aldı. Altay yönetimi, salı günkü toplantıda genel kurul tarihini netleştirecek. Kongrenin 15 Ekim’de toplanabileceği bildirildi. İkinci başkanlık görevinden istifa eden Tansel Önder’in "Kulübün önünü açalım" baskısı Yorgancıoğlu’nu pes ettirdi. 
     
Mehmet Nas kadro dışı      SAMSUNSPOR Teknik Direktörü Gjorgji Jovanovski, Mehmet Nas’ı kadro dışı bıraktığını açıkladı. Makedon hoca, genç oyuncunun Kutlukent Belediyespor ile yapılan maçtaki ciddiyetsiz tavırlarını eleştirdi, "Bu bir hazırlık maçı da olsa rakibi ciddiye almak zorundasınız. Mehmet Nas’ı bu nedenle kadroya almadım. Göztepe maçında vargücümüzle oynarsak, kazanırız" diye konuştu. 
     
GSMG’den üç sporcuya ceza      GSMG Ceza Kurulu kararları dün açıklandı. Kurul, 5. Büyükler Bilek Güreşi Şampiyonası’nda, Alkan Koçal ile İsmail Bedercan’ın sporculuğa yakışmayan tutum ve davranışlar içinde birbirleriyle kavga ettikleri gerekçesiyle, bir ay onbeşer gün müsabakalardan men cezası verdi. Ayrıca seyircilere küfür eden tenisçi Gökay Çelik’e de bir ay ceza kesildi. 
     
Oflas’a yaş engeli      SPOR Toto Teşkilat Müdürlüğü’ne İdari Mahkeme kararı ile geri dönen Erdenay Oflas’ın, bu kez de yaş haddinden görevine son verilecek. Teşkilat kanununda 65 yaşın üzerinde müdürlük görevinin yapılamayacağı maddesi gereğince konuyu hukuk dairesine incelettiren GSG Müdürü Kemal Mutlu, Oflas’ın görevden alınmasıyla ilgili bir yazı hazırlattı. 
     
Milliler imzada      2002 Dünya Kupası’nda üçüncü olarak futbol tarihimize adlarını altın harflerle yazdıran millilerimiz kupa için hazırlanın Dünya Kupası Futbol Albümü’nün imza gününe katılacak. Hasan Şaş, Ümit Davala, Arif Erdem, Ergün Penbe, Hakan Şükür ve Rüştü Rençber’in katılacağı imza günü bugün saat 14.00’de Bakırköy D R Mağazası’nda yapılacak. 
     



 SPOR 































</TEXT>
</DOC>
