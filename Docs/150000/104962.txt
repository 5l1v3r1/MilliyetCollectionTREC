<DOC>
<DOCNO> 104962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun01.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudilerden İngiliz spor firmasına tepki... 
</HEADLINE>
<TEXT>

     İngiliz spor malzemesi üreticisi Umbro, yeni ayakkabı modeline Nazilerin toplama kamplarında kullandıkları sinir gazı ''Zyklon B'' ismini verince Yahudilerin şiddetli tepkisiyle karşılaştı. 
     Son zamanların gözde spor firması, bunun ''şanssız bir tesadüften'' kaynaklandığını savunarak, modelin adının hemen değiştirildiğini açıklarken, Yahudi kuruluşları, şirketin bu ismi neden seçtiğinin belirlenmesi ve pazarlama stratejisi konusunda soruşturma açılmasını istediler. 
     Merkezi Los Angeles'daki Simon Wiesenthal Yahudi Merkezi'nden Şimon Samuel, İngiliz firmasına bir mektup yazarak, mektubunda ''Eğer cehaletten daha derin bir şey varsa, diyoruz ki Siz futbol sanayisine destek oluyorsunuz. Futbol sanayisi de neo-Nazi ırkçılarla içiçe bulunuyor'' ifadesini kullandı. 
     İngiliz Futbol Milli Takımı'nın resmi markası Umbro 1999'dan beri Zyklon adlı koşu ayakkabısı sattığını belirtti. 
     





</TEXT>
</DOC>
