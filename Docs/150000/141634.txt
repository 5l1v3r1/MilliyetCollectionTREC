<DOC>
<DOCNO> 141634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yazar/yilmaz.html </URL>
<DATE> 2003/03/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Mennan Usta kazandı Türkiye de kazanabilir 
</HEADLINE>
<TEXT>

     Türk dil bilimcileri bu alete önce ne isim vereceklerin şaşırdılar. "Bilgi" kelimesinden hareketle 40 bin ayrı heceden kelimeler türetmeye çalıştılar. Finale kalan iki kelimeyi, Türkiye Bilişim Vakfı TBV Başkanı Faruk Eczacıbaşı açıklıyor 
     "Bilgidüzen" ve "bilgisayar"... 
     Bugün hepimizin benimsediği bilgisayar kelimesine, o tarihlerde yeniliklerden öcü gibi korkan iş dünyası, "fazla Türkçe" muamelesi yapmış. Bilişim sektöründe faaliyet gösterenler de bu kesimle diyaloglarında C ile değil, K ile belirttikleri "kompütür" veya "elektronik beyin" demeyi uygun görmüşler. 
     Bilişim sektörünün Türkiye’de ilk adı aslında ne o, ne bu IBM... Sana yağı, Selpak gibi marka ile ürün adı birbirine karışmış. 
     Tipleri bile IBM’ci Siyah elbise, Samsonite çanta... TBV Başkanı Eczacıbaşı ile birlikte akşam yemeğinde bir araya geldiğimiz Sabancı Topluluğu’ndan Cemil Arıkan, Koç’dan Bülent Gönç’ün anılarından aklımda kalan anılar bunlar... 
     Ancak konumuzun aslı anılar değil, gelecek .. Bilgi teknolojilerine sahip olarak toplumların aldıkları yollar. Sanayi toplumu sonrasında gelinen bilgi toplumu süreçlerine Türkiye’nin yabancı durması... 
     
     Devlet de yapsın 
     Bilişim dünyası, öncelikle siyasilerin "bilgiye yatırım" yapmaktan kaçınmamaları gerektiği üzerinde duruyor. 
     Cemil Arıkan örnekler veriyor ve ancak devletlerin AR - GE gibi yüksek maliyetli alanlara yatırım yapmalarının mümkün olduğunu söylüyor. 
     Peki devleti bilgi teknolojilerine yatırım yapmak için ikna etmeye çalışan bilişim sektörünün bu önde gelen temsilcileri, kendi gruplarına da aynı önerileri götürdüler mi 
     Götürdülerse, Sabancı’yı, Koç’u, Eczacıbaşı’nı yatırıma ikna edebildiler mi 
     Yanıtlıyorlar... 
     Bankacılık sektöründe otomasyona yapılan yatırımla Yapı Kredi’de 5 yıl evvel bin muhasebe elemanı çalışırken, bugün sayı 40 kişiye inmiş. Eczacıbaşı’nda bilişime yatırım sonucu 2002 yılında 10 milyon dolar tasarruf sağlanmış. Koç bu alanda büyük adımlar atmış, 4.5 milyon dolar yatırımla 30 milyon dolar tasarruf sağlamış. Bu rakamlar aslında devletin tasarrufu nereden sağlayacağının en iyi göstergesi. 
     
     Naylon kartvizit 
     Beni Arıkan’ın anlattığı bir başka olay etkiledi. 1995 yılıydı sanırım, Gaziantep’e gitmiştim... Orada sanayiyi inceliyordum, küçük ve orta ölçekli sanayicilerle görüşüp 1994 krizini nasıl aştıklarını öğrenmeye çalışıyordum. Organize Sanayi Sitesi’nde karşıma "Mennan Usta" çıktı, sonraki yıllarda TÜSİAD keşfetti ve bir kongresinde kendisi ile yapılmış söyleşiyi yayımladı. 
     Mennan Usta’da ilgimi çeken hikaye, girişimci ruhuydu ve o sıralar henüz Uzakdoğu modeli ihracat patlamasının sırlarını keşfetmeye çalışıyorduk. 
     Mennan Usta o görüşmemizde bana cebindeki, Tofaş adına bastırdığı resimli kendi resmi kartvizitini göstermişti ve Japonya’daki otomobil fabrikalarını bu kartvizit ile dolaştığını anlatmıştı. Oralardan parça modellerini kapıp, Gaziantep’teki atölyesinde üretiyor ve Türkiye’de otomotiv sektörüne satıyordu. 
     
     Aile mezarlığı ipotek 
     Usta’nın sorunu işini büyütememekti. Nedenini sorduğumda bankalardan kredi almak için müracaat ettiğinde, istenilen teminatların yüksekliğinden şikayet ediyordu. Verdiği örneğe de çok gülmüştüm. 
     Halkbank’a gidip kredi istemiş, karşılığında da 12 kişilik aile mezarlığını ipotek etmeyi teklif etmiş. Ne yapsın, elinde başka büyük gayrimenkul yok 
     Arıkan, Mennan Usta’ya 1997 yılında TÜBİTAK’ın 2.5 milyon dolar kredi çıkardığını söyledi. Ustanın cirosu, bu yatırımla yıllık 25 milyon dolar kadar çıkmış. 
     Para parayı çeker derler ya, o hesap. Paran olacak ki, yatırım yapıp, para kazanacaksın. Bütçenin içi borç dolu, bakalım devlet kimi destekleyecek 
     TBV’nin bilişime destek almak konusunda umudu AKP’de konuya yakın gördükleri iki isim milletvekili Reha Dönemeç ve Devlet Bakanı Kürşad Tüzmen. 
     
     







Düttürü, düttürü, düttürü, düt... 


Falımızda ne var 


Yakış Kasten beklemiyoruz 


Savaşla daldan dala... 


Kurbağanın gözleri 


Önce leylekleri vurdular 


Askerden sonra polis de... 


Bir yanlış mı var Önce aynaya bak 


"Havada Bulut"u seyrederken 


Pascal bizi diskoya götür 


Unilever’in CEO’sundan kriz ürünleri 


Kadınlar için bir hediye 


Babacan ile Derviş, umutlarla kaygılar 


"Taktak" ve "Zonaro" sergileri Beyoğlu’nda 


Mennan Usta kazandı Türkiye de kazanabilir 


</TEXT>
</DOC>
