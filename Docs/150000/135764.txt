<DOC>
<DOCNO> 135764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo28.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Canla başla mücadele edip, sahada savaşacağız 
</HEADLINE>
<TEXT>

     Kocaelispor Teknik Direktörü Güvenç Kurtar, lider Beşiktaş ile yarın yapacakları maçta canla başla mücadele edip, sahadan puanla ayrılacaklarını savundu. 
     Güvenç Kurtar, yaptığı açıklamada, Beşiktaş maçından mutlaka puan almaları gerektiğini ve bu nedenle maça çok iyi konsantre olduklarını bildirdi. 
     Beşiktaş'ın lider, Kocaelispor'un da sonuncu olduğuna işaret eden Kurtar, ''Ancak sahadaki görüntü bu olmayacak. 2 takım için de zor bir maç olacak. Genç kadromuza güveniyorum. Canla başla mücadele edip sahada adeta savaşacağız. Maça, mutlak galibiyet için çıkacağız'' dedi. 
     Günü Beşiktaş'ın önceki maçlarını izleyerek geçiren yeşil-siyahlı ekip, çalışmalarını akşam saatlerinde basına kapalı olarak yapacağı antrenmanla tamamlayacak. 
     Körfez ekibinin İzmit İsmetpaşa Stadı'nda yarın saat 19.00 başlayacak maça Koraç, Faruk, Nuri, Orhan, Emrah, Ahmet Arslaner, Imadze, Cem Sinan, Ömer, Lazarov ve Georgiev'den oluşan muhtemel 11 ile çıkması bekleniyor. 
     





</TEXT>
</DOC>
