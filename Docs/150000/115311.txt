<DOC>
<DOCNO> 115311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur17.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baş Sorunların çözümü için 650 milyar dolarlık paket hazırladık 
</HEADLINE>
<TEXT>

     Bağımsız Türkiye Partisi BTP Genel Başkanı Haydar Baş, sorunların çözümü için 650 milyar dolarlık kaynak hazırladıklarını öne sürdü. 
     Baş, Uğur Mumcu Meydanı'nda düzenlenen mitingte, 3 Kasım seçimlerinde iktidar olacaklarını iddia etti. Program hazırlayıp milletin huzuruna çıktıklarını, ancak diğer siyasi partilerin programlarını çaldığını savunan Baş, şunları söyledi 
     ''Bazı siyasi partiler, programımızın bazı bölümlerini cımbızla çekip aldılar. Bunları kendilerine mal ederek anlattıkları için milleti kandırıyorlar. Bu programı uygulama şansları yok. Hazırladığımız program milli bir projedir ve ancak biz hayata geçirebiliriz.'' Baş, sorunların çözümü için 650 milyar dolarlık kaynak paketi hazırladıklarını anlatarak, şöyle konuştu 
     ''İktidarımızda, çiftçilere ürününe karşılık faizsiz avans verip, faiz borçlarını affedeceğiz. KOBİ'lere, esnafa faizsiz kredi vereceğiz. İşadamlarının SSK'ya olan prim borçlarını affedeceğiz. Hiç kimseden vergi almayıp, vergisiz bir Türkiye yaratacağız. Programımızın tamamını gerçekleştireceğiz. Tüm bunların hesabını yaptık.'' 
     





</TEXT>
</DOC>
