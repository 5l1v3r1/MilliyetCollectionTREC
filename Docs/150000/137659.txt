<DOC>
<DOCNO> 137659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/akyol.html </URL>
<DATE> 2003/02/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Havuç ve sopa 
</HEADLINE>
<TEXT>

     Özetle, "ABD taleplerimizi kabul ederse, biz de üs ve limanlarımızı açarız" diyordu. 
     Dün kendisiyle bir telefon görüşmesi yaptım. Öyle bir durumda AKP Grubu’nu ikna edebilir miydi 
     Şu cevabı verdi 
     - Bağlayıcı grup kararı almayız. Tarihi vebal vardır, vicdanları serbest bırakacağız. Aksine oy veren bazı arkadaşlarımız olabilir ama neticede, hükümetin getireceği tezkere grubumuzdan destek alır. Çünkü zaten çok ciddi gerekçeler olmadan hükümet tezkere hazırlamaz. 
     Erdoğan grubuna hakim bir lider tavrıyla konuşuyor. 
     Evet, hükümet ABD ile çetin pazarlık halinde... Sonunda bir uzlaşma sağlanırsa, Türkiye’nin güvenlik ve ekonomik çıkarlarını esas alan bir tezkere, liderin de ağırlığını koymasıyla, AKP grubunda kabul edilir... 
     Önemli olan ABD ile anlaşma sağlanıp sağlanamayacağı... 
     
     ERDOĞAN telefonda şunları söyledi 
     - Rahmetli Özal’a da birçok sözler verilmişti. Ama zamanla ortam ve atmosfer değişiyor, sözler havada kalabiliyor. Biz bunun için işi daha başında sıkı tutuyoruz. ABD bizi rahatlatmalı, ekonomik yardım kasalarımıza girmeye başlamalı. Stratejik kaygılarımız giderilmelidir. 
     Yani 
     - Baştan sağlama bağlamazsak, sahadaki askeri harekatın izleyeceği seyri, alacağı istikametleri nasıl kontrol ederiz Kuzey Irak’ta otorite boşluğu oluşmasının Türkiye’ye nasıl bir terör belası getirdiğini unutmuyoruz. 
     Bunun için, Türkiye’nin "askeri karar mekanizmalarında mutlaka söz sahibi olması" şart 
     Erdoğan, diplomatik bir terimle, "havuç ve sopa" siyaseti sergiliyor ABD’ye "anlaşma olmazsa, yetki tezkeresi de yok" diyerek sopa gösteriyor. Ama anlaşma olursa havuç hazır "Türkiye sürecin dışında kalmaz" yani üs ve limanlarını açar... 
     
     BÖYLE önemli bir konuşma nasıl hazırlanır Danışmanlarından öğrendiğime göre, Erdoğan önce Dışişleri Bakanı Yaşar Yakış ve Devlet Bakanı Ali Babacan’dan brifing almış. Sonra, konuşma metnini önceki gece yarısı saat 02.00 sularında e mail’le Brüksel’deki Başbakan Gül’e gönderilip görüşü sorulmuş. 
     Gül, Brüksel’de büyük bir çabayla, Türkiye’nin Ortadoğu girişimini destekleyen bir ifadeyi AB’nin Ortak Bildirisi’ne koydurmuştu. Bunu Erdoğan’ın da vurgulamasını istemiş. 
     Erdoğan konuşmasında bundan övgüyle bahsetti. 
     Erdoğan’ın konuşmasını beğendim, çünkü birçok faktörü birden değerlendiriyor, "barış"a öncelik vermekle birlikte "savaş mı, barış mı " ikilemine hapsolmuyordu. 
     İktidar sorumluluğu taşıyanlar tek konuya, mesela barışa odaklanıp, diğer konularda, mesela güvenlik ve ekonomi sorunlarında körleşemezler. 
     Kuzey Irak’ta yine binlerce vatandaşımızı katledecek bir terör yapılanmasına Türkiye seyirci kalabilir mi ABD ile koordinasyon ve işbirliği olmadan Türk askerini tek başına Kuzey Irak’a sürmek doğru mu olur 
     Ekonomimiz yeniden krize girsin de milyonlarca insanımız yeniden işsiz ve aç mı kalsın Türkiye sürecin dışında’ kalamaz elbette... 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
