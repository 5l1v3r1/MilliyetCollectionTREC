<DOC>
<DOCNO> 144162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun10.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Umm Kasr hala Iraklıların elinde" 
</HEADLINE>
<TEXT>

     İngiliz askeri yetkilileri, Irak'ın güneyindeki Umm Kasr'ın hala Iraklıların elinde olduğunu bildirdiler. 
     Yetkililer, Irak-Kuveyt sınırındaki liman kenti Umm Kasr'ı gün içinde ele geçirmeyi planladıklarını söylediler. 
     Irak, Basra kentinin 50 kilometre kadar güneyinde bulunan Umm Kasr'ın, Amerikan ve İngiliz birliklerinin eline geçtiğini yalanlamıştı. 
     
     HEDEF BAĞDAT 
     Irak'ın güneyindeki çölden geçen ABD birliklerinin hedefinin Bağdat olduğu belirtildi. 
     ABD 3. piyade tümeniyle birlikte hareket eden Reuters muhabiri, birliklerin Bağdat'ı hedeflediğini bildirdi. 
     Muhabir, tank konvoyunun Kuveyt'ten gece yarısından önce çıkmaya başladığını ve Irak'a girdikten sonra ilerlemeyi istikrarlı bir şekilde sürdürdüğünü kaydetti. 
     Tümenin, Iraklıların direnişiyle karşılaşmadığı belirtildi. 
     Kuveyt'teki görgü tanıklarının verdiği bilgiye göre, bütün gece boyunca ve güneş doğuncaya kadar topçu ateşi gökyüzünü aydınlattı. Umm Kasr bölgesinden şiddetli patlama sesleri duyuldu. 
     





</TEXT>
</DOC>
