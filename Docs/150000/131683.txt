<DOC>
<DOCNO> 131683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun09.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah denetçilerinin şefi Irak yönetiminden yakınıyor... 
</HEADLINE>
<TEXT>

     BM silah denetçilerinin şefi İsveçli Hans Blix, denetimlerin başladığı günden bu yana Bağdat yönetiminin ''yeterince işbirliği'' yaptığına dair kanıt ortaya koymadığını söyledi. 
     Fransa, İngiltere ve Belçika'da temaslarda bulunan Blix, Bağdat'a gitmeden önce Kıbrıs Rum kesiminde denetçilerin geri üs olarak kullandığı Larnaka'ya gelişinde yaptığı açıklamada, ''Iraklı yetkililer, denetçilerin girmek istediği yerlere hemen girebilmelerini sağladılar, bu iyi bir şey, ancak aslında yeterince işbirliği yaptıklarına dair kanıt ortaya koyamadılar. Irak tarafı, samimi ve gerçekçi bir işbirliği ortaya koymalı'' dedi. 
     Uluslararası Atom Enerjisi Kurumu Başkanı Muhammed El Baradei ile Larnaka'da buluşacak Blix, yarın Baradei ile birlikte Bağdat'a gidecek. 
     





</TEXT>
</DOC>
