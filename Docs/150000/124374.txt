<DOC>
<DOCNO> 124374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sondun14.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu temsilcisi "Türkiye'ye ayrımcılık yapmadık" 
</HEADLINE>
<TEXT>

     Avrupa Birliği Komisyonu'nun dış ilişkiler temsilcisi Chris Patten, AB Konseyi'nin dün aldığı kararın ''adil'' olduğunu ve Türkiye'ye ayrımcılık yapılmadığını iddia etti. 
     Patten, yaptığı açıklamada, bu kararın Türk halkında hayal kırıklığı yaratmaması gerektiğini söyledi. 
     AB Komisyonu temsilcisi, AB'nin kendi siyasi değerleri olduğunu belirterek, bu değerlerin zarar görmesini istemediklerini ifade etti. 
     AB Komisyonu'nun son raporunda Türkiye'ye yönelik eleştirilere dikkati çeken Patten, ''ordunun siyasetteki rolü, düşünce ve ifade özgürlüğünün önündeki kısıtlamalar, kötü muamele ve işkence, siyasi tutuklular gibi sorunlar yüzünden, Ankara ile tam üyelik müzakerelerinin 2004'den önce başlamasının mümkün olmadığını'' ifade etti. 
     Patten, Türk yetkililerinin tepkisine değinirken, ''AB yerine NAFTA'ya katılmak veya AB mallarının boykot edilmesi gibi açıklamalar, soğukkanlı ve mantıklı açıklamalar değil. Türkiye, hakkında alınabilecek en iyi kararın alındığını anlamalı'' diye konuştu. 
     





</TEXT>
</DOC>
