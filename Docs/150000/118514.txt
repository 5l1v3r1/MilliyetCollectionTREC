<DOC>
<DOCNO> 118514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/dunya/dun01.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Topu Saddam’a attılar 
</HEADLINE>
<TEXT>

Irak Meclisi BM Güvenlik Konseyi kararını böyle reddetti. Son söz artık Saddam’da. 
     DIŞ HABERLER SERVİSİ 

     BM Güvenlik Konseyi’nin, tesislerini BM silah denetçilerine açmasını öngören ve Irak’ın ABD saldırısından kurtulması için son şans olarak tanımlanan 1441 sayılı kararını görüşen Irak parlamentosu, BM ültimatomunu oybirliğiyle reddederek son kararı Saddam Hüseyin başkanlığındaki Devrim Komuta Konseyi’ne bıraktı. 
     2 günlük olağanüstü toplantıda BM kararını ele alan 250 üyeli Irak parlamentosu silahsızlanmayla ilgili BM Güvenlik Konseyi’nin son kararını "Irak’ı teslim alacak, bağımsızlığını yok eden ve uluslararası kanunlara aykırı" bir karar olduğu görüşünde birleşti ve reddetti. 
     Tavsiye niteliğindeki parlamento kararı, son söz için, Saddam Hüseyin’in başkanlığını yaptığı, ülkenin en yüksek karar organı Devrim Komuta Konseyi’nin önüne gelecek. 
     Meclisin kararında, Irak halkının ve ülkenin bağımsızlığını savunmak için Saddam’ın uygun gördüğü tedbirleri alması istendi ve Saddam’a akılcı yönetimi için tam destek verildi. 
     



 DÜNYA 











</TEXT>
</DOC>
