<DOC>
<DOCNO> 125939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur31.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kar önlemleri... 
</HEADLINE>
<TEXT>

     gece başlayan kar yağışının günlük hayatı olumsuz etkilememesi için Valilik ve Büyükşehir Belediyesi'nin çalışmalara başladığı bildirildi. 
     Valilik'ten yapılan yazılı açıklamada, İl Afet Yönetim Merkezi'nin daha önce ilgili kurum ve kuruluşlarla konuya ilişkin toplantı yaptığı ve araç-gereç ile tuz stoklarının yeniden gözden geçirilmesinin istendiği kaydedildi. 
     Bunun yanı sıra ilçe kriz merkezleri, Büyükşehir Belediyesi, İSKİ, İGDAŞ, Telekom, DSİ, BEDAŞ, TEDAŞ, emniyet, jandarma, köy hizmetleri ve sağlık ekiplerinin de kriz yönetiminin gereklerini yerine getirmeleri yönünde talimatlandırıldığı belirtilen açıklamada, şu ana kadar 388 ton tuz, üre ve eriyik kullanıldığı dile getirildi. 
     Saat 09.00 itibariyle ana arter, köy yolları ve deniz ulaşımında hava koşullarının sebep olduğu olumsuz bir durum yaşanmadığına da işaret edilen açıklamada, sokakta kalan çocuk, yaşlı ve özürlüler için '' 212 511 42 75, 297 65 58, 572 61 58 ve 183'' numaralı telefonlara müracaat edilmesi istendi. 
     Açıklamada ayrıca, olumsuz hava koşullarının devam etmesi halinde vatandaşların zorunlu olmadıkça, özel araçlarla trafiğe çıkmamaları, gerektiği takdirde de zincir, çekme halatı ve takoz bulundurmaları istendi. 
     
     BÜYÜKŞEHİR BELEDİYESİ'NDEN A PLANI.. 

     Büyükşehir Belediyesi'nin de, devam edecek kar yağışına karşı A Planı'nı düşük yoğunluklu alarm uygulamaya koyduğu bildirildi. Bu kapsamda gün boyu 25 kritik güzergahın denetim ve kontrol altında bulundurulacağı kaydedildi. 
     Ayrıca yol bakım ve onarım müdürlüğünün il genelinde 837 personel, 91 ekip ve toplam 144 araçla hizmet verdiği, ilerleyen saatlerde de kritik güzergahlar ve bölgelerin denetleneceği, kar küreme, tuz serpme, göllenmeyi engelleme ile baca ve ızgara temizliği de yapılacağı ifade edildi. 
     
     2 ÜNİVERSİTE DAHA TATİL 

     Öt yandan, elverişsiz hava koşulları nedeniyle Yeditepe ve Bahçeşehir üniversitelerinde öğretime, bugün 1 gün süreyle ara verildiği bildirildi. 
     Yeditepe Üniversitesi'nin yarın ve 22 Aralık Pazar günleri eğitim programlarının devam edeceği, ancak yapılması planlanan sınavların ertelendiği duyuruldu. 
     





</TEXT>
</DOC>
