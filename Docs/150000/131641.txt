<DOC>
<DOCNO> 131641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yasam/ayas.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Abla, size melek diyebilir miyim 
</HEADLINE>
<TEXT>

Çiğdem spastikti hiçbir okul onu okutmadı. İmdadına yetişense İstanbul Büyükşehir Belediyesi’nin projesi oldu... İki gönüllü abla’ Çiğdem’e okuma yazmayı Çiğdem de onlara hayata sıkıca sarılmayı öğretti... 
     SEMRA KARDEŞOĞLU İstanbul 

     Aşçı ailesinin ikinci kız çocuklarıydı Çiğdem... 6 aylık olana dek diğer bebeklerden hiçbir farkı da yoktu... Ancak tüm çabalara rağmen Çiğdem’in kilo alamayıp gelişememesi üzerine konfeksiyon işçisi babası ve ev kadını annesi sorunu çözmek için doktorun yolunu tuttu. 
     Yaklaşık 1 yıl süren incelemeler sonucu Çiğdem’in spastik olduğu anlaşıldı. Hastaneler, fizik tedavi merkezleri, artık yaşamlarının bir parçasıydı. Ancak asıl sorun Çiğdem okul çağına gelince yaşandı. 
     
     Hayat veren proje 
     Maalesef Türkiye’de spastik çocukların gidebileceği eğitim kurumu sınırlıydı. Okumayı öğrenebilecek zek ya sahip olsa da sağlıklı çocukların devam ettiği okullar Çiğdem’i kabul etmedi. Oysa annesi onun okumayı öğrenmesi için sırtında taşımaya razıydı. 
     Yıllar böyle geçip gidiyor, Çiğdem’i hayata bağlayacak şeyler azalıyordu. Tam bu sırada İstanbul Büyükşehir Belediyesi’nin İstanbul Vakfı’nca yürütülen "Gönüllü manevi ablalık ve ağabeylik" projesi imdatlarına yetişti. 
     Proje, üniversite öğrencisi kız ve erkeklerin evden çıkamayan ama öğrenme yeterliliği olan çocuklara okuma yazma öğretmesini ve onlarla birlikte zaman geçirmesini içeriyordu. 
     
     Önce çekindik’ 
     Çiğdem’e 6 ayda okumayı öğreten Marmara Üniversitesi öğrencileri Özge Yılmazer ve Nevin Dostsever, haftanın iki günü belirli saatlerini 10 yaşındaki Çiğdem’le geçiriyor. Birlikte oyunlar oynuyor, resim yapıyorlar. 
     Seyahat İşletmeciliği 1’inci sınıf öğrencisi Özge Yılmazer, tüm yaşıtlarını bu projede yer almaya davet ederek, şöyle diyor "Bir tesadüf sonucu projeden haberdar oldum. Başta biraz çekindim. Acaba özürlü bir çocukla nasıl iletişim kurabilir, yardımcı olabilir miydim Ancak onunla tanıştıktan sonra tüm kuşkularım bitti. Biz ona okumayı öğrettik. Çiğdem de bize hayatı, azmi, yaşama direnmeyi, mutluluğu öğretti. Artık hayata farklı bir gözle bakıyoruz." 
     Bana sabretmeyi öğretti’ 
     Nevin Dostsever ise şunları söyledi " Acaba böyle bir çocuğa karşı sabırlı olabilir miyim ’ diye endişe ediyordum. Bunlar olmadı. Çiğdem bana sabretmeyi ve mücadele etmeyi öğretti. Sahip olduğumuz sıradan gibi gözüken şeylerin ne kadar değerli olduğunu gösterdi. Haftada birkaç saat bizden bir şey götürmüyor, ama ona çok şey kazandırıyor" dedi. 
     Proje Sorumlusu Ali Mete, "Şu an 6 özürlüye 12 üniversite öğrencisi abla ve ağabey destek veriyor. Okulun verdiği kadar olmasa da okuma yazmayı öğretiyor ve onları hayata bağlıyorlar" diye konuştu. 
     



 YAŞAM 

























</TEXT>
</DOC>
