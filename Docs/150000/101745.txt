<DOC>
<DOCNO> 101745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gun04a.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç’le Kuzey Irak krizi 
</HEADLINE>
<TEXT>

Türkiye, İsveçli parlamenterlere Habur’dan geçiş izni vermedi 
     ANKARA Milliyet 

     Türkiye, ellerinde Irak vizesi bulunan İsveç Yeşiller Partisi mensubu 5 kişilik bir heyetin Habur sınır kapısından Kuzey Irak’a geçişine "güvenlik" gerekçesiyle izin vermedi. Olay Türkiye ile İsveç arasında diplomatik krize neden oldu. 
     İsveç Yeşiller Partisi Delagasyonu önceki gün karayoluyla Irak’a girmek için Habur Sınır Kapısı’na geldi. Ancak sınırdaki askeri yetkililer buna izin vermeyerek heyetin geri dönmesini istedi. Heyetin Irak’a girme konusundaki ısrarına dün de olumsuz yanıt verilince Türkiye ile İsveç arasında diplomatik kriz ortaya çıktı. 
     İsveç heyetinin başvurusu üzerine devreye giren İsveç Dışişleri Bakanı Anna Lindt, akşam saatlerinde Dışişleri Bakanı Şükrü Sina Gürel’e mektup göndererek uluslarası yasalara uyulmasını ve heyete geçiş hakkı verilmesini istedi. 
     Mesajında uygulamayı "uluslararası yasaların ihlali" olarak değerlendiren Lindt, Türkiye’nin heyetin Kuzey Irak’a geçişine yardımcı olmasını da istedi. 
     İsveç’in tüm girişimlerine rağmen Türkiye heyetin geçişine dün geç saatlere kadar izin vermedi. 
     



 GÜNCEL 





















</TEXT>
</DOC>
