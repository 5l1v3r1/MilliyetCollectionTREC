<DOC>
<DOCNO> 116529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/dundar.html </URL>
<DATE> 2002/11/02/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Seçim falı 
</HEADLINE>
<TEXT>

     İzmir’deydim geçen hafta sonu... Kordon’da demlenirken başı bağlı, dili ballı bir falcı yanaştı. 
     "Abe yakışıklı Atıver üj - bej kurujçuk da bakayim falcağızına" dedi. 
     "Benimkini boş ver" dedim, "Bakacaksan memleketin falına bak da nasiplenelim. Ama yasak var, fazla açık etme..." 
     Bağdaş kurdu önüme 3 taş atıp yere, daldı derin düşünceye... 
     
     Taşlar hızla yuvarlandı, parçalandı, bölündü falcının önü enkaza döndü. 
     Falcının dudakları arasından kocaman bir "Oooo" döküldü 
     "Tarihi eserler görüyorum" diye homurdandı "...hepsi baraj suları altında kalmış". 
     Taş kesildim 
     "Kurtarmak mümkün değil mi " 
     "Çok geç" dedi, "Taş taş üstünde kalmamış. Hepsi boğulmuş". 
     "Neyse Çıkarıp müzede saklarız" dedim, "Sen suların getirdiklerinden söz et". 
     
     Salladı yeniden taşları bir daha fırlattı. 
     2’si ortaya, 1’i açığa düştü. 
     Önce ortadakilere baktı. 
     "Sudan bir Balık çıkıyor" dedi, "bir de Yengeç"... 
     Tanıdım 
     Astrolojideki "Su grubu..." "Simit grubu" da denilebilir . 
     Hani şu sebatsız, öfkeli, inatçı, kuruntulu, kırıcı olduğu söylenenler... Susmayı beceremeyen, duygularını kontrol edemeyenler... Akıl ve mantığından çok hayalleri ve sezgileriyle yaşayanlar... 
     Taşların dizilişine baktı falcı... 
     "Balık önden yüzüyor" dedi, "Yengeç hayli geriden"... 
     "İkisi de açık denizdeymiş epeydir, şimdi limana yanaşıyorlar. Birbirlerine kızsalar da mecburen aynı suda yüzeceğe benziyorlar." 
     
     "Ya üçüncü taş" diye sordum. 
     "Uçötaki taşı, "toprakötan alıp daha yakından baktı 
     "40’larında" dedi, "Oğlak’a benziyor. Çok hırslı... sıkı koşmuş, tez yorulmuş. Hızı kesilmiş gibi"... 
     Sonra üçüncü taşı ters çevirdi, "hava"ya kaldırıp tarttı biraz 
     "Bu 40’lık, İkizler de olabilir" diye mırıldandı 
     "Ezik. Çok örselenip un ufak olmuş. Sonra ikiziyle buluşmuş, ağırlaşıp tutuşmuş. Hızlı yuvarlanıyor. Sürprize hazırlanıyor." 
     
     "Peki, bundan sonra ne olur" diye sordum merakla... 
     Bizim kahin pozlu falcı bu kez atmadı, vurdu taşları birbirine 
     "Önce biraz gürültü çıkar, sonra yerine oturur taşlar." 
     Parasını cebine koyarken, "Sana son bir ders vereyim" dedi ve avucunu yere vurarak bir filozof tavrıyla taşı gediğine yerleştirdi 
     "Attığım taşlar değişir, taşların sıralanışı değişir ama şu zemin değişmedikçe falın sonucu çok değişmez. Sürtündükçe sert zemine, öncekilere benzer yenisi de..." 
     Kalkarken "Senin burcun İkizler miydi" diye sordu 
     "Nereden bildin" dedim. 
     Gülümseyip uzaklaştı masamdan... 
     
     Not Bugün Tüyap’ta imge standında okurlarla buluşuyoruz. 
     Meraklılarla fal muhabbetini orada "yasaksız" sürdürürüz. 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
