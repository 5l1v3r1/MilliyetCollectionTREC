<DOC>
<DOCNO> 139827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/asiy.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’a söz verseydim bu iş çoktan biterdi... 
</HEADLINE>
<TEXT>

AKP lideri Erdoğan, tezkere konusunda devlette tereddüt olmadığını belirterek, "ABD’ye taahhütte bulunmadık. Demokratik süreci işletiyoruz. Gerekli adımları atacağız" dedi 
     ABDULLAH KARAKUŞ Siirt 

     AKP lideri Recep Tayyip Erdoğan, Türkiye’de yabancı asker bulundurma ve Türk askerini yabancı ülkeye göndermeye ilişkin tezkere konusunda devletin zirvesinde tereddüt olmadığını belirterek, "Bize yapılan rica, ABD Başkanı Bush’la görüşmemle başladı. Ama biz taahhütte bulunmadık. Eğer bulunsaydık, bu zamana kadar bu iş çoktan biterdi" dedi. 
     Siirt’e giderken uçakta soruları yanıtlayan Erdoğan, tezkerenin Meclis’e gelmesinin tereddütlerin bittiği anlamına geldiğini vurguladı. Ülkenin geleceği bakımından ilgili kurumların hassas değerlendirmeler yapacağını ve nihai kararın olgunlaşmasına yardımcı olacağını kaydeden Erdoğan, şöyle konuştu "Bu tezkereyi hükümet Meclis’e göndermiştir. Biz, parti olarak böyle önemli bir konuda demokratik süreci tam anlamıyla işletmek istedik. Bakanlarımız bilgilendirdi, milletvekillerimizi dinliyoruz. Grubumuz yarın bugün tekrar toplanacak ve gerekli adımları atacağız. Bu sorun bizden önce de vardı. Ateş yumağı top haline geldi. Şu ana kadar mücadele verdik. Biz sadece depremi düşünüyoruz. Şartları zorluyoruz." 
     Erdoğan, dün MGK’nın bitmesinin ardından gazetecilerin, "Tezkere yarın bugün görüşülür mü " sorusu üzerine şu yanıtı verdi "Niyetimiz tabii yetiştirmek. Herhalde yetiştiririz. Yetiştireceğiz inşallah." 
     
     Siirt’te miting 
     Siirt’teki mitinginde, "21. yüzyılın başbakanı" olarak sunulan Erdoğan, AKP’nin 362 milletvekili olmasına rağmen, TBMM Başkanı Bülent Arınç’ı ve Disiplin Kurulu’na sevk edilen İstanbul Milletvekili Göksal Küçükali’yi saymadı. Erdoğan’ın, "Şu anda 360 vekilimiz var. Bunu 363’e çıkaracaksınız" sözleri dikkati çekti. 
     
Erdoğan’a çantalı zırh      Erdoğan’ın Siirt gezisi sırasında yoğun güvenlik önlemleri alındı. Gösteri yapan 5 DEHAP’lının gözaltına alındığı şehir turu sırasında zırhlı araca binen Erdoğan, çelik yelek giydi. Bir görevli de açıldığı an çelik zırha dönüşen çantayla Erdoğan’ı adım adım izledi. 
     
     NOTLAR... 

</TEXT>
</DOC>
