<DOC>
<DOCNO> 140541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko20.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Kürşad Tüzmen, Suudi Arabistan'a gidecek... 
</HEADLINE>
<TEXT>

     Devlet Bakanı Kürşad Tüzmen, ''komşu ve çevre ülkelere ihracatın artırılması'' programı çerçevesinde Suudi Arabistan'a gidiyor. 
     Tüzmen'in Dışişleri Bakanlığı, Dış Ticaret Müsteşarlığı ve İhracatçı Birliklerinden yetkililerle 7-11 Mart tarihleri arasında yapacağı ziyaretinde Suudi Arabistan'ın resmi ve özel sektör temsilcileriyle temaslarda bulunulacak. 
     Gezi sırasında tekstil, gıda, ilaç, inşaat, otomotiv, makine, müteahhitlik gibi sektörlerden yüz civarında Türk işadamı Suudi muhataplarıyla bire bir görüşme imkanı bulacak. 
     Devlet Bakanı Tüzmen'in ''Komşu ve çevre ülkelere ihracatın artırılması'' programı kapsamında Suudi Arabistan'dan önce Yunanistan, Birleşik Arap Emirlikleri, Irak, Suriye, Cezayir ve Sudan'ı da ziyaret etmişti. 
     





</TEXT>
</DOC>
