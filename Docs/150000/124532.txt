<DOC>
<DOCNO> 124532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/ekonomi/eko04.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrük Birliği’ni gözden geçirelim 
</HEADLINE>
<TEXT>

Bakan Tüzmen, Serbest ticaret anlaşması yapılsaydı daha iyi olurdu. Şimdi de Gümrük Birliği’ni gözden geçirmek gerekir’ dedi 
     EKONOMİ SERVİSİ 

     Devlet Bakanı Kürşat Tüzmen, Gümrük Birliği’nin GB Türkiye’nin yararına çalıştıracak şekilde, gözden geçirilmesi gerektiğini söyledi. Tüzmen, "GB’nin önemli bir noktasındayız. Şu anki birikimimizle serbest ticaret anlaşması en ideal çözüm olarak görünüyor" diye konuştu. 
     GB yerine serbest ticaret anlaşması yapılsaydı, bugün ek rahatlıkların sağlanabileceğini belirten Tüzmen, GB’de yeni bir çalışma yapılması gerektiğini vurguladı. Türkiye İhracatçılar Meclisi’ne TİM bağlı ihracatçı birlikleri başkanlarıyla biraraya gelen Tüzmen, Kopenhag’tan çıkan kararla ilgili olarak da şunları söyledi 
     "Türkiye kararını verdi. Biz rahatız. Türkiye 80 milyar dolarlık dış ticaretiyle önemli bir güç. Biz sadece AB’yi hedeflemiyoruz. 2015’te dünya ticaretinin alacağı şekle göre kendimizi ayarlıyoruz" 
     
     Söylenmez, yapılır’ 
     Tüzmen toplantı öncesinde gazetecilerin bundan sonra izlenecek strateji ile ilgili sorularını ise şöyle yanıtladı 
     "Bazı şeyler söylenmez yapılır. Geçmişte İtalya, İspanya örneklerinde zor durumlardaki planlarımızı gördünüz. Her zaman planımız vardır. Ne getirir ne götürür analizi önemli. Sektörel ve bölgesel bağımlılıkları dengeli hale getirmemiz gerek. Komşularımızla, ABD ve Uzakdoğu ülkeleriyle ticaretimizi artırmak istiyoruz. Ağırlıkları eşit olarak dağıtmak istiyoruz" 
     



 EKONOMİ 




















</TEXT>
</DOC>
