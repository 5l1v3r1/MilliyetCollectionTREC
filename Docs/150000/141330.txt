<DOC>
<DOCNO> 141330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur02.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldıkları otomobille önce kapkaç sonra kaza yaptılar... 
</HEADLINE>
<TEXT>

     Konak İlçesi'nde çaldıkları otomobil ile kapkaç olayına karışan üç kişi, kaza yaptıktan sonra aracı bırakarak kayıplara karıştı. 
     Olay, Gültepe Arı Caddesi'nde meydana geldi. Kıbrıs Şehitleri İlköğretim Okulu Öğretmeni Şengül Adanur, belediye otobüsünden indi. Bu sırada yanına yaklaşan 35 ZV 580 plakalı otomobilde bulunan üç kişi öğretmenin omzundaki çantasını alarak kaçmaya başladı. 
     Kapkaççılar olay yerinden hızla uzaklaştıkları sırada Ayşe Eskin Adındaki 73 yayaya çarptılar. Paniğe kapılan kapkaççılar, otomobili bırakarak olay yerinden kaçtı. 
     Yenişehir SSK Hastanesi'ne kaldırılan Eskin'in sağlık durumunun iyi olduğu öğrenildi. 
     Yapılan araştırmada, kimlikleri henüz belirlenemeyen kapkaççıların 35 ZV 580 plakalı özel otomobili düz kontak yaparak çaldıkları belirlendi. Araçta yapılan aramalarda, öğretmen Şengül Adanur'un çantası ve kimlikleri bulundu. 
     Kapkaççıların yakalanması için çevrede geniş çaplı operasyona başlandığı bildirildi. 
     





</TEXT>
</DOC>
