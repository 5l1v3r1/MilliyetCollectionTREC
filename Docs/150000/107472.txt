<DOC>
<DOCNO> 107472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur24.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı bir adamın çantasını alıp kaçan polis hakim önünde... 
</HEADLINE>
<TEXT>

     İzmir'in Karşıyaka İlçesi'nde emekli bir kişinin çantasını alarak kaçan ve vatandaşlar tarafından yakalanan polis memuru hakkında ''gaspa teşebbüs'' suçundan 20 yıla kadar hapis cezası istemiyle dava açıldı. 
     Karşıyaka Adliyesi Cumhuriyet Savcısı Mehmet Süslü tarafından hazırlanan iddianamede, 6 Eylül günü, Karşıyaka İlçesi'nde, emekli İbrahim Özyılmaz'ın çantasını alarak kaçmaya çalışan, Karşıyaka İlçe Emniyet Müdürlüğü'ne bağlı Yamanlar Karakolu'nda görevli polis memuru Soner Erdoğan'ın 35 kendisini takip ederek yakalamak isteyen vatandaşlara bıçak çektiği belirtildi. 
     Daha sonra kaçmaya devam eden Erdoğan'ın vatandaşların takibi sonucu yakalanarak güvenlik güçlerine teslim edildiği belirtilen iddianamede, Erdoğan'ın, TCK'nın 497 1 maddesince 20 yıla kadar hapis cezası istemiyle yargılanıp cezalandırılması istendi. 
     Evli bir çocuk babası olan 8 yıllık polis memuru Erdoğan, Karşıyaka Ağır Ceza Mahkemesi'nde hakim karşısına çıkacak. 
     





</TEXT>
</DOC>
