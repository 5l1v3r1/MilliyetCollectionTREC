<DOC>
<DOCNO> 102295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur22.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Hacıbektaş'ta... 
</HEADLINE>
<TEXT>

     Başbakan Bülent Ecevit, Hacı Bektaş-ı Veli'yi anma törenlerine katılmak üzere Nevşehir'in Hacıbektaş ilçesine geldi. 
     Başbakan Ecevit ile eşi ve DSP Genel Başkan Yardımcısı Rahşan Ecevit'i taşıyan helikopter, Hacıbektaş ilçesi yakınlarındaki Çilehane tepesindeki helikopter pistine iniş yaptı. 
     Ecevit'i burada, Devlet Bakanları Zeki Sezer, Tayyibe Gülek, Melda Bayar ve Mehmet Kocabatmaz, Kültür Bakanı Suat Çağlayan, DSP Genel Sekreteri Süleyman Yağız ve DSP ilçe örgütüne mensup partililer karşıladı. 
     Ecevit ve beraberindekiler, ''Halkçı Ecevit'' sloganı atan, davullar ve zurnalar çalan partilileri selamladıktan sonra, parti otobüsü ile ilçe merkezine hareket etti. 
     Helikopter pisti civarında geniş güvenlik önlemlerinin alındığı görüldü. 
     





</TEXT>
</DOC>
