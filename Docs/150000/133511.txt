<DOC>
<DOCNO> 133511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur34.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Esin'in, içinde eşi varken kaçırılan otomobili bulundu... 
</HEADLINE>
<TEXT>

     Galatasaray Üniversitesi öğretim görevlisi ve Eximbank Yönetim Kurulu üyesi Prof. Dr. Arif Esin'in içinde bulunduğu sırada silahlı kişilerce kaçırılan otomobili, Çağlayan'da terk edilmiş halde bulundu. 
     Bebek'te 3 gün önce Prof. Dr. Esin'in içinde oturduğu sırada silahlı 2 kişi tarafından kaçırılan 34 AE 3947 plakalı Volvo S80 marka otomobil, Çağlayan Polis Merkezi yakınlarında terk edildi. 
     Çalışır halde bulunan otomobil, bir çekici yardımıyla İstanbul Asayiş Şube Müdürlüğü'ne getirilerek, Olay Yeri İnceleme Şube Müdürlüğü ekiplerince parmak izi ve diğer teknik yönlerden incelemeye alındı. 
     Bebek'te içinde oturduğu otomobiline binen silahlı 2 kişi tarafından kaçırılan Prof. Dr. Esin, Beşiktaş'ta bir trafik ışığında aracın durması üzerine arka kapıyı açarak kurtulmayı başarmıştı. 
     Prof. Dr. Esin, içki içmeyi teklif ettiği 2 kişinin, ''Yasak ağabey... Araba kullanırken içki içmeyiz'' cevabını verdiğini bildirmişti. 
     Prof. Dr. Esin'in kaçmasından sonra otomobille yollarına devam eden 2 kişinin, 1 benzin istasyonu soygunu ile 1 otomobilin sahibinden gasp edilmesi olaylarını gerçekleştirdikleri belirtilmişti. 
     





</TEXT>
</DOC>
