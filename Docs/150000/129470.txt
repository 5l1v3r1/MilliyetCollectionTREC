<DOC>
<DOCNO> 129470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun08.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Zelanda'da 80 pilot balina toplu halde intihar etti 
</HEADLINE>
<TEXT>

     Yeni Zelanda'nın güneyindeki bir adada 80 pilot balina toplu halde intihar etti. 
     Vahşi yaşamı koruma dairesi sözcüsü Tom O'Connor, Stewart adasında karaya vuran pilot balinalardan hayatta olan 79'unu ise bölge halkının da yardımıyla kurtarmaya çalıştıklarını söyledi. 
     O'Connor, Neck plajında karaya vuran balinaların psikolojik olarak çok gergin olduklarını söylerken, diğer bir görevli Greg Lind, balinaların yaklaşık 18 saattir sahilde olduğunu belirtti. 
     Çalışanlarla gönüllülerin, balinaları serinletmek için üzerlerine deniz suyu döktüğü, 30 balina uzmanının, bölgeye gelmek üzere yola çıktığı, hayvanların sular yükseldiğinde yüzdürülmeye çalışılacağı bildirildi. 
     Yeni Zelanda, balinaların sık sık toplu halde intiharı seçtikleri bölgelerden birinde bulunuyor. 
     Yönünü şaşıran ya da liderin sahile sürüklediği balinaların, intihar ettikleri sanılıyor, ancak bilim adamları, intiharlara hastalık veya depresyonun neden olabileceğini düşünüyor. 
     





</TEXT>
</DOC>
