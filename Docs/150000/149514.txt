<DOC>
<DOCNO> 149514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun05.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta intihar bombacılarının yelekleri bulundu... 
</HEADLINE>
<TEXT>

     Amerikan deniz piyadelerinin, Irak'ın başkenti Bağdat'ta, intihar bombacıları için hazırlanan 310 adet yelek buldukları bildirildi. 
     Katar'daki Amerikan Merkez Komutanlığı karargahından yapılan açıklamada, yeleklerin önceki gün bulunduğu belirtildi, ancak nerede bulunduğu hakkında ayrıntı verilmedi. 
     Açıklamada, yeleklerden 60'ının siyah deriden yapıldığı ve giysi üzerine giyilebilir cinsten olduğu kaydedildi. 
     CNN televizyonu ise yeleklerin bir okulda bulunduğunu öne sürdü. 
     Televizyonlarda yayınlanan haberlerde, yeleklerle birlikte çok sayıda boş askının bulunduğu, bunun da, bu askıların üzerlerindeki yeleklerin dağıtıldığı endişesini doğurduğu belirtildi. 
     





</TEXT>
</DOC>
