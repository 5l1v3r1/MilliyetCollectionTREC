<DOC>
<DOCNO> 102309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur36.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Almanya'daki felaketzedeler için 1 milyar Euro verecek 
</HEADLINE>
<TEXT>

     Alman ekonomi dergisi Capital, Avrupa Birliği'nin AB , Almanya'da sel felaketinden etkilenen eyaletlere yaklaşık 1 milyar euro yardım yapacağını yazdı. 
     Dergide, AB Komisyonu Başkanı Romano Prodi'nin yakın çevresinden edinilen bilgilere göre, başkent Berlin'de Pazar günü, sel felaketinden etkilenen ülkelerin başbakanlarıyla yapılacak toplantıda, Prodi'nin yaklaşık 1 milyar euro verme vaadinde bulunacağı belirtildi. 
     Saksonya, Saksonya-Anhalt, Bavyera ve Brandenburg eyaletlerine verilecek paranın bir an önce çıkartılması için bürokratik işlemlerin de büyük ölçüde kolaylaştırılacağı ifade edilen haberde, AB'nin bu teşvik paralarıyla sel felaketinden etkilenen eyaletlerin bütçelerini rahatlatmayı amaçladığı kaydedildi. 
     





</TEXT>
</DOC>
