<DOC>
<DOCNO> 144533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun56.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin televizyonda 
</HEADLINE>
<TEXT>

     Irak devlet televizyonu, askeri üniforma giymiş olan Devlet Başkanı Saddam Hüseyin'in görüntülerini yayınladı. 
     En yakın çalışma arkadaşlarıyla askeri durum hakkında 3 toplantı yaptığı belirtilen Saddam Hüseyin'in görüntülerinde, Irak lideri kameralara gülümseyen bir yüzle ve rahat tavırlarıyla yansıdı. Irak televizyonu, bu toplantıların nerede ve ne zaman yapıldığını belirtmezken, toplantıların beyaz duvarlı ve pencereleri olmadığı anlaşılan bir yerde yapıldığı görüldü. 
     İlk toplantıda Saddam Hüseyin'in yanında küçük oğlu Kusay'ın ve Savunma Bakanı Sultan Haşim Ahmed'in bulunduğu görülürken, aynı yerde yapıldığı anlaşılan ikinci toplantıda Başbakan Yardımcısı Tarık Aziz ve Devlet Başkanı Yardımcısı Taha Yasin Ramazan ve çok sayıda Iraklı yetkili gülümseyerek kamera karşısındaydı. 
     





</TEXT>
</DOC>
