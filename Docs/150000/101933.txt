<DOC>
<DOCNO> 101933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel Üzgünüz ama geçemezler 
</HEADLINE>
<TEXT>

Habur’da bekletilen İsveçliler’de, Türk Büyükelçiliği’nin izin belgesi ortaya çıktı. Büyükelçi Bu garanti değil’ derken, Gürel geçemeyeceklerini söyledi 
     UTKU ÇAKIRÖZER Ankara 

     Habur’dan Irak’a geçişlerine 4 gündür izin verilmeyen 5 kişilik İsveç heyetinin elinde Türkiye’nin İsveç Büyükelçiliği’nden verilen "Geçişinizde sakınca yoktur" yazılı bir belge olduğu ortaya çıktı. Büyükelçi Selim Kuneralp, yazının bir garantisi olmadığını söylerken, Türkiye de İsveç’e, "Üzgünüz ama geçemezler" yanıtını verdi. 
     Türkiye ile İsveç arasında diplomatik krize dönüşen 5 kişilik İsveç Yeşiller Partisi heyetinin üyeleri, Stockholm’deki Türkiye Büyükelçiliği’nce 22 Temmuz’da kendilerine verildiğini ileri sürdükleri izin belgesini Milliyet’e gönderdi. Heyette yer alan Irak kökenli İsveç vatandaşı Jabar Amin de, konuyla ilgili şunları söyledi 
     
     Güvenliğimiz tehlikede’ 
     "Bugün dün 4. gün. Dışişleri bakanımız da devreye girdi ama h l geçmemize izin verilmedi. Habur’daki güvenlik güçleri güvenliğimizin tehlikeye girebileceğini düşünüyor. Halbuki 30 metre ilerde bizi karşılayacak kişiler hazır bekliyordu. Sanırım asıl gerekçe, Kürt gruplarla yapacağımız görüşmelerden endişe etmeleri. Dışişleri Bakanlığınız izin veriyor, güvenlik güçleriniz sınırı geçirmiyor." 
     Heyetin geçişine izin verilmesi için İsveç Dışişleri Bakanı Anna Lindh’in, Dışişleri Bakanı Şükrü Sina Gürel’e gönderdiği mektuba da Türkiye olumsuz yanıt verdi. Dışişleri Bakanlığı Sözcüsü Büyükelçi Yusuf Buluç, "Söz konusu karar, cari güvenlik koşullarının eseridir. İçinde bulunduğumuz günlerde bu koşullar söz konusu geçişin gerçekleştirilmesine müsait değildir. Koşullarda iyileşme olduğunda geçişler ayrıca düzenlenecektir" dedi. 
     
Takdir Türk makamlarının’      İsveç heyetinin iddialarını yanıtlayan Kuneralp ise, yazının "geçiş garantisi" olmadığını vurgulayarak, şunları söyledi "Ellerindeki yazı teminat sayılmaz. Habur’dan geçmek için Irak vizelerinin olması şart. Bunun olması da bir garanti içermez. Güvenlik durumunda bir değişiklik olduysa, bunu takdir edecek olan Türkiye’deki ilgili makamlardır." 
     



 GÜNCEL 

























</TEXT>
</DOC>
