<DOC>
<DOCNO> 125790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/ayas.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler’e yılın ilk yarısı zor 
</HEADLINE>
<TEXT>

Son iki yılı zor geçiren İkizler için, 2003’ün ilk yarısında sabır gerekiyor. Ama ağustostan itibaren fırsatları değerlendiren İkiz, her konuda rahatlayacak 
     2003'te sizi neler bekliyor - 3 

     R. HAKAN KIRKOĞLU 

     İKİZLER 22 Mayıs - 21 Haziran 
     Tanımlayan kelimeler 
     uyumlu, çok yönlü, iletişimde hareketli ve hızlı, entelektüel, çabuk düşünen, genç ruhlu ve canlı. 
     - yüzeysel, gergin ve aşırı değişken, alaycı ve gerçekleri saptırabilen, huzursuz. 
     Yönetici gezegeni Merkür. 
     Elementi Hava, 
     Niteliği Değişken. 
     Vücutta karşı geldiği bölge Omuzlar, eller, kollar, sinir sistemi. 
     Rengi Sarı ve turuncu. 
     Metali Civa. 
     Taşı Agat. 
     
     Son 2 yıl içinde Satürn İkizler’e büyük dersler, disiplin ve sorumluluk getirdi. Bu dönem yılın ortalarına kadar devam ettikten sonra yerini daha rahat bir döneme bırakmakta. Bu arada parasal konularda kaynakları daha verimli kullanmak gerekecek. Yılın ikinci bölümünde ev hayatı ve yerleşime ilişkin olumlu bir dönem ortaya çıkacak.. 
     
     ŞANSLI ALANLAR 
     İkizler öğrenmeye en açık ve çok yönlü bir burçtur. Jüpiter ise 27 Ağustos tarihine kadar Aslan burcunda kalarak eğitim, hareket ve zihinsel konular açısından verimli ve şanslı bir dönem sunmakta. Yeni şeyler, örneğin bir dil öğrenmek ya da yeni bir yetenek geliştirmek İkizler’e parasal kaynaklar da getirebilir. Bu tarihten sonra ise ev hayatında rahatlama söz konusu. Aile içinde genişleme hatta yeni bir yere taşınmak ikizler için önemli bir rahatlama sağlayacak. Kuşkusuz 4 Haziran’da Satürn’ün İkizler burcundan çıkması da hissedilir derecede bir hafiflik getirecek. 
     
     ZORLANMA ALANLARI 
     Son iki yıl nasıl geçti ’ diye sorarsanız, İkizler burcu için pek de parlak olmadığını söyleyebiliriz. Sonuçta, Satürn bu burca ağır sorumluluklar, kısıtlama getirdi ama bu arada pek çok şey de öğretti. Satürn 4 Haziran’a kadar özellikle 14 - 22 Haziran doğumlu olanları h l zorlamakta. Bu dönemde doğanlar sabırlı davranmak ve zorluklardan ders çıkartmak zorundalar. Aslında yapıcı davranarak önlerinde yeni bir yol olduğunu da keşfedecekler. Bu yüzden yılın ikinci yarısında, kazanılan avantajları değerlendirmek gerekiyor. 
     
     İKİZLER KADINI İÇİN AŞK 
     İkizler kadını bu yılın ilk yarısında, Satürn’ün de etkisiyle aşk ve romantizme zaman ayırmakta zorlanacak. İş koşulları ve aşırı meşguliyet yüzünden anlaşmazlıklar ortaya çıkabilir. Yine de Venüs’ün rahat açıları altında aşkta tatmin ve mutluluk kolay gözüküyor. Bu devreler 7 Ocak - 4 Şubat, 2 - 27 Mart, 10 Haziran - 4 Temmuz ve 15 Eylül - 9 Ekim, 2 - 27 Aralık olarak gözükmekte. Yanlış anlamaların artabileceği 27 Mart - 21 Nisan, 22 Ağustos - 15 Eylül tarihleri arasında ilişkilerde toleranslı olmanın faydası büyük. 
     
     ERKEK VE AŞK 
     Bu yıl Mars gezegeni uzun bir süre geri harekette kalacak ve bu durum iş hayatında olduğu gibi ilişkilerde de iplerin gerildiği bir döneme denk gelebilir. Bu bakımdan, 17 Haziran - 16 Aralık gibi uzun bir dönemde tepkilere dikkat etmek gerekmekte. Bu arada 17 Ocak - 4 Mart döneminde de ani tartışmalar yıkıcı olabilir. Her şeye rağmen 21 Nisan - 17 Haziran arasında aşk hayatında yeni heyecanlar ortaya çıkabilir. 

</TEXT>
</DOC>
