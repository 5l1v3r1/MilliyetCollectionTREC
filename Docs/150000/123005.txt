<DOC>
<DOCNO> 123005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sonspo04.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, 7 yıldır Ali Sami Yen'de galip gelemiyor... 
</HEADLINE>
<TEXT>

     Beşiktaş, ezeli rakibi Galatasaray'ı, 7 yıldır Ali Sami Yen Stadı'nda yenemiyor. 
     Ali Sami Yen Stadı'nda pazar günü Galatasaray ile karşılaşacak siyah-beyazlılar, ezeli rakipleri karşısında son galibiyetini, 17 Aralık 1995'te yapılan lig maçında 3-1'lik skorla elde etti. 
     Bu maçtan sonra, oynadığı 11 karşılaşmada galibiyete hasret kalan ''Kara kartallar'', 6 yenilgi, 5 de beraberlik aldı. 
     Beşiktaş, 8 Nisan 1998'de Ali Sami Yen Stadı'nda yapılan Türkiye Kupası maçında 1-1 berabere kaldığı rakibini, penaltılar sonucunda eleyebilmişti. 
     ''Kara kartallar''ın, Galatasaray ile Ali Sami Yen Stadı'nda yaptığı son 12 maçın sonucu şöyle 
     
     
Tarih Tür Sonuç 17.12.1995 Lig 1-3 24.01.1996 Türkiye Kupası 0-0 15.11.1996 Lig 2-2 28.02.1998 Lig 3-2 08.04.1998 Türkiye Kupası 1-1 3-5 penaltılar 02.08.1998 TSYD 0-0 16.12.1998 Lig 2-0 21.04.1999 Türkiye Kupası 0-0 22.07.1999 TSYD 1-0 12.12.1999 Lig 1-0 31.03.2001 Lig 2-0 09.03.2002 Lig 1-0 
     
     ALİ SAMİ YEN'DE BERABERLİK HAKİM 
     İki takım, 8 Aralık Pazar günü maçın oynanacağı Ali Sami Yen Stadı'nda bugüne dek 44 kez karşılaştı. 
     Bu karşılaşmalarda beraberliklerin fazlalığı göze çarparken, Galatasaray 12, Beşiktaş ise 9 kez galip geldi, 23 karşılaşma da berabere sonuçlandı. 
     Bu maçlarda Beşiktaş'ın attığı 50 gole karşın, Galatasaray rakip filelere 49 gol bıraktı. 
     
     MECİDİYEKÖY'DE 27. LİG RANDEVUSU 
     Birinci Süper Lig'de, iki ezeli rakip Ali Sami Yen Stadı'nda yarın 27. kez karşılaşacak. 
     Mecidiyeköy'de bugüne kadar yapılan 26 maçta, sarı-kırmızılıların 8, siyah-beyazlıların ise 5 galibiyeti bulunurken, 13 maçta da taraflar eşitliği bozamadı. 
     Ligde, Galatasaray'ın 34 golüne, Beşiktaş 30 golle yanıt verdi. 
     
     ALİ SAMİ YEN'DEKİ İLK RANDEVU 1966'DAYDI 
     Galatasaray ile Beşiktaş, Ali Sami Yen Stadı'nda ilk kez 9 Ekim 1966 tarihinde lig maçında karşı karşıya geldi. Bu karşılaşma 2-2 berabere sonuçlanırken, aynı stattaki son maçta ise geçen sezon Galatasaray, Beşiktaş'ı 2-0 yendi. 
     





</TEXT>
</DOC>
