<DOC>
<DOCNO> 144340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur09.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ile 3 yaşındaki oğlu kömürden zehirlenip öldü... 
</HEADLINE>
<TEXT>

     Bursa'nın merkez Osmangazi İlçesi'nde, kömür sobasından sızan karbonmonoksit gazından zehirlenen genç kadın ile 3 yaşındaki oğlu öldü. 
     Çiftehavuzlar Mahallesi Zevk Sokak'ta oturan 22 yaşındaki Havva Kobak eşi Yakup Kobak'ı gece vardiyası için işe gönderdikten sonra odada bulunan kömür sobasını yakarak 3 yaşındaki oğlu Recep ile birlikte uykuya daldı. 
     Gecenin ilerleyen saatlerinde sobadan sızan karbonmonoksit gazından zehirlenen anne Havva ile oğlu hayatını kaybetti. Bir tekstil boyahanesinde işçi olarak çalışan baba Yakup Kobak, gece vardiyasından eve döndüğünde eşi ile oğlunun cansız bedenleriyle karşılaştı. 
     Eşi ile oğlunun baygın olabileceğini düşünerek, ''112 Acil Servis'' ekiplerini çağıran baba, ekiplerin acı haberi vermesi üzerine sinir krizleri geçirdi. Acılı baba, sağlık ekiplerince yapılan sakinleştirici iğneyle yatıştırılabildi. 
     Olayla ilgili soruşturma başlatıldığı bildirildi. 
     





</TEXT>
</DOC>
