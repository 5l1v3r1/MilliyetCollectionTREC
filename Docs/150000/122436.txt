<DOC>
<DOCNO> 122436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/akyol.html </URL>
<DATE> 2002/12/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukukun liberalleşmesi 
</HEADLINE>
<TEXT>

     ADALET Bakanı Cemil Çiçek’e bir soru sordum Tayyip Erdoğan’ın da önünü açacak düzenlemeler, Siirt’te yapılacak ara seçimlere yetişir mi Cevap 
     - 60 günümüz var. Yetişebilir, yetiştirmeliyiz. 
     Sonra Çiçek’e uyum paketindeki üç konudan neden vazgeçtiklerini sordum AİHM kararlarına göre yargılanmanın yenilenmesi yolunun genişletilmesi, öğrenci affı, işkence suçlarında zamanaşımının kaldırılması. 
     Çiçek "vazgeçmedik, incelemeye aldık" diye cevap verdi 
     - Terör kapsamına giren işkence suçlarında zamanaşımı zaten yüksek, 15 yıl. Zamanaşımını tamamen kaldırmak hukuka aykırı. Biz işkence suçlarında erteleme ve paraya çevirmeyi kaldırıyoruz, böylece yaptırımı daha ağır ve caydırıcı hale getiriyoruz. 
     Burada söylenmesi gereken, bütün suçlar için işkence cezasında zamanaşımının 15 yıla çıkarılmasıdır. 
     
     ÖĞRENCİ affı denilen konuda Bakan Çiçek’in sözleri 
     - Taslakta 2001 ve 2002 yıllarında disiplin cezası almış üniversite öğrencilerinin affı öngörülüyordu. Yıl ayrımının yapılması eşitlik ilkesine aykırı olabilir. İncelemeye aldık. 
     Bu konu özellikle, Kürtçe eğitim dilekçesi veren gençlerle, başörtülü genç kızlara uygulanan öğrenim yasağının mağdurları için önemli. 
     Birini alıp diğerini kapsam dışı tutmak kesinlikle eşitliğe aykırı olur. Eğer Cumhuriyet’in "zencileri" yoksa af herkese eşit uygulanmalı. Bu bir. 
     İkincisi, kimsenin burnunu kanatmadan, disiplinsiz’ bir tavırda bulunan gençlerin bütün hayatını yakmak insafa ve akla sığar mı Buna ancak gençliğini yaşamamış, ömür boyu taş gibi kalmış bağnazlar evet diyebilir 
     Hukuki ve pedagojik yönlerini incelemeye almak ise normal. Yanlış olan, kesinleşmeden açıklama yapılmış, beklenti yaratılmış olmasıdır. 
     
     AİHM kararlarına göre "yargılanmanın yenilenmesi" meselesine gelince... Çiçek diyor ki 
     - Türkiye’de 3 Ağustos’ta çıkarılan yasa ile aynen Fransız ve Alman sistemi kabul edilmişti zaten. Acil bir eksiğimiz yok... Ne yapılmalı diye inceliyoruz. 
     Çiçek, bu konuda Avrupa’da dört çeşit uygulama olduğunu anlattı İtalya gibi ülkeler bir düzenleme yapmamış. Belçika gibi ülkeler yetkiyi yargıya vermişler. İngiltere gibi ülkelerde AİHM adeta "üst yargı" haline getirilmiş. Fransa sınırlı bir düzenleme yapmış. 
     Bizde 3 Ağustos’ta çıkan paketle Fransız sistemi benimsendi "Tazminatla giderilemeyen bir zarar" varsa, AİHM kararına göre, Yargıtay "yargılanmanın yenilenmesi"ne karar verebilecek. Geçmiş terör suçları bundan yararlanamayacak. 
     Bugünkü bu düzenleme bana göre de doğrudur. AİHM’yi bir tür "Üst Yargıtay" haline getirmek yanlış, en azından çok erken olur. 
     Tabii bizim Yargıtay’ın, hele de 8. Daire’nin otoriter kararlarını yanlış buluyorum. Değerli hukukçu Sami Selçuk da çok ciddi gerekçelerle eleştiriyor bunları. 
     Hukuk zihniyetimizin yeterince çağdaşlaşmadığı belli. Ama çözüm AİHM’yi "Üst Yargıtay" haline getirmek değil, ülkemizde hukukun liberalleşmesi ve yargının tarafsızlaşması için çaba göstermektir. 
     
     







Hukukun liberalleşmesi 


Etiler - Taksim... 


Şahin ve Babacan’ın IMF görüşmesi 


Resmin bütünü gözden kaçmasın 


Siirt üçlemesi 


Tayyip Erdoğan solcu mu 


Milli Eğitim kaynıyor 


Çözüm ile çözümsüzlük arasında... 


Sabah ve atv böyle satılacak Allah sana, sen bana 


AB, ordu, MGK 


Yoksulluk yardımında söz Gemici’nin 


Zenginimiz de fakir, fakirimiz de fakir... 


TOBB Başkanı Önce birleşme 


</TEXT>
</DOC>
