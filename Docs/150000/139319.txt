<DOC>
<DOCNO> 139319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/siyaset/siy02.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakereler bitti, sıra imzalarda 
</HEADLINE>
<TEXT>

     ANKARA Milliyet 

     ABD askerlerinin Türkiye’de konuşlanması için Deniz Bölükbaşı başkanlığındaki Türk heyetiyle Marissa Lino başkanlığındaki Amerikan heyetleri arasında 17 gündür yürütülen müzakereler bitirildi. Başbakan Abdullah Gül, AKP grubunda milletvekillerine "Müzakereler bitti" dedi. Askeri ve siyasi mutabakat metinleriyle ekonomik yardım paketine ilişkin anlaşma bugün imzalanacak. ABD adına üç belgeyi de Pearson imzalarken, metinlere Türkiye adına Uğur Ziyal ve Deniz Bölükbaşı, yardım paketine ilişkin mutabakata da Ali Babacan ya da Dışişleri Ekonomik İlişkiler Daire Başkanı Alev Kılıç imza koyacak. Ankara, ABD’den alınacak kredilerin IMF kontrolü dışında alınması bırakılması şartını da kabul ettirdi. Kongre onayına tabi 25-30 milyar dolarlık kredi paketi hayata geçene dek, 8.5 milyar dolarlık bir tahsis "köprü kredi" yöntemiyle Türkiye’ye verilecek. 
     
     SİNEYE ÇEKECEĞİZ’ 
     AKP lideri Recep Tayyip Erdoğan ise, CNN Türk’teki Manşet programında ABD ile yürütülen müzakerelerde "dört dörtlük" mutabakata varılamadığını ancak bunu sineye çekmek durumunda olduklarını söyledi. Erdoğan, tezkerenin Meclis’ten geçmesinde bir sorun beklemediğini kaydetti. 
     



 SİYASET 


















</TEXT>
</DOC>
