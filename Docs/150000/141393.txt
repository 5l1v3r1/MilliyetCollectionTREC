<DOC>
<DOCNO> 141393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/guncel/gun06.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakan Yardımcısı Grossman 
</HEADLINE>
<TEXT>
Türkiye K. Irak’a yalnız girmemeli 
     ANKARA Milliyet 

     ABD Dışişleri Bakan Yardımcısı Marc Grossman, dün akşam CNN Türk’te Mehmet Ali Birand’ın sunduğu Manşet programında soruları yanıtladı. 
     Irak’ın silahsızlandırılması için Türkiye’nin de alacağı bir takım kararlar olduğunu ifade eden Grossman, yollarına Türkiyesiz de devam etmeleri gerekirse bunu da yapacaklarını söyledi. 
     "Kuzey Irak’ta Türk ordusu ile Kürt güçler hangi şartlar gündeme gelirse bir çatışma söz konusu olur " sorusu üzerine Grossman, Kürt ve Türk güçlerinin çatışmaya girecek olmalarının pek anlaşılır olmadığını ifade ederek şöyle konuştu "Biz bildiğiniz gibi Kürtler ile Türkleri bir araya getirmeye çalışıyoruz, bir diyalog oluşmasına çalışıyoruz. Sayın Başkan, gelecekte de bu konular üzerinde çalışması için özel arabulucuyu gönderdi. Eğer Türk güçleri Kuzey Irak’a tek taraflı girecek olursa bu herkes için çok kötü bir şey olur. Kuzey Irak’ta kurulacak bir Kürt devletine karşıyız, Irak’ta çok etnik ve demokratik bir oluşum olmalı bütün halkların, Türkmenlerinde dahil olduğu bütün halkların haklarının temsil edildiği bir yönetim olmalı, burada bence tek taraflı bir Türk müdahalesine gerek yok, olursa biz karşı çıkarız." 
     



 GÜNCEL 
















</TEXT>
</DOC>
