<DOC>
<DOCNO> 140611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur06.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı, bütçe tasarısını yarın komisyona sunacak... 
</HEADLINE>
<TEXT>

     Maliye Bakanı Kemal Unakıtan'ın, TBMM Plan ve Bütçe Komisyonu'na yarın sunuşuyla başlayacak bütçe görüşme programı, 16 Mart Pazar günü tamamlanacak. 
     Plan ve Bütçe Komisyonu'nun hazırladığı görüşme takvimine göre, Bütçe ve Kesin Hesap Kanunu tasarılarının tümü üzerindeki görüşmeler, 7 Mart Cuma günü yapılacak. Komisyon'da 8 Mart'ta TBMM, RTÜK, Sayıştay Başkanlığı, Cumhurbaşkanlığı, Başbakanlık, Danıştay Başkanlığı ile Başbakanlığa bağlı katma bütçeli bazı kuruluşların bütçeleri ele alınacak. 
     Komisyon, Dışişleri ve Orman bakanlıkları bütçelerini 9 Mart Pazar günü, Sağlık Bakanlığı ile Çalışma ve Sosyal Güvenlik Bakanlığı bütçelerini de 10 Mart Pazartesi günü görüşecek. 
     Plan ve Bütçe Komisyonu'nun görüşme takvimi çerçevesinde diğer bakanlıkların bütçelerinin görüşme programı şöyle 
     11 Mart Salı Enerji ve Tabii Kaynaklar Bakanlığı, Sanayi ve Ticaret Bakanlığı, 
     12 Mart Çarşamba Bayındırlık ve İskan Bakanlığı, Ulaştırma Bakanlığı, Turizm Bakanlığı, 
     13 Mart Perşembe Çevre Bakanlığı, Milli Eğitim Bakanlığı, 
     14 Mart Cuma Tarım ve Köyişleri Bakanlığı, Milli Savunma Bakanlığı, 
     15 Mart Cumartesi Adalet Bakanlığı, İçişleri Bakanlığı, Kültür Bakanlığı, 
     16 Mart Pazar Maliye Bakanlığı 
     Plan ve Bütçe Komisyonu, görüşme takviminin son günü Maliye Bakanlığı bütçesi çerçevesinde gelir bütçesi genel ve katma bütçe kesin hesap kanunu tasarılarının maddelerini ele alacak. 
     





</TEXT>
</DOC>
