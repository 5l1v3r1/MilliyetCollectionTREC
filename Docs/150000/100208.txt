<DOC>
<DOCNO> 100208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/guncel/gunz1.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Tarihi eser çetesi kıskıvrak yakalandı 
     Antalya’da tarihi eser kaçakçılığı yaptıkları ileri sürülen 7 kişi yakalandı. Aralarında Antalya’nın Korkuteli Belediye Başkanı MHP’li Adnan Uğurlu’nun kuyumculuk yapan kardeşi Süleyman Uğurlu, Ülkü Ocakları Korkuteli Şube Başkanı Başkanı Veli Yorulmaz ve eski polis memuru Hüseyin Akar’ın da bulunduğu sanıklarla birlikte Bizans, Roma ve Osmanlı dönemlerine ait tarihi eserlerle el yazması bir Kuran da ele geçirildi. 
     
     Düğünde istek’ krizi 15 yaralı 
     Hatay İskenderun’da Günay Dingil 20 ile Mehmet Çadırlı’nın 25 düğünü hastanede noktalandı. Billur Düğün Salonu’nda yapılan düğünde, alkol alan aileler arasında istek parçaları yüzünden başlayan tartışma kısa sürede kavgaya dönüştü. Kavga nedeniyle damat sinir krizi, gelin ve yakınları da baygınlık geçirdi. Hafif yaralanan 15 kişi ise İskenderun SSK Hastanesi’ne kaldırıldı. 
     
     Beyoğlu’nda 5 gün elektrik kesintisi 
     Beyoğlu’nda, trafo merkezlerinde yapılacak bakım çalışmaları nedeniyle 7 - 11 Ağustos günleri arasında elektrik kesintisi uygulanacak. 5 gün 08.00 - 18.00 saatleri arasında elektrik kesintisi uygulanacak yerler şöyle 7 Ağustos Levent Karanfil ve Çalıkuşu sokakları, Çarşı Caddesi. 8 Ağustos Hasköy civarı. 9 Ağustos Kasımpaşa civarı. 10 Ağustos Taksim Sıraselviler, İstiklal Caddesi, Kazancı Yokuşu. 11 Ağustos Şişhane civarı. 
     
     Süleyman Turan kazada yaralandı 
     Tophane’de dün sabah karşıdan karşıya geçmeye çalışan sinema sanatçısı Süleyman Turan’a, bir otomobil çarptı. Sanatçı yere düşerken, otomobil kaçtı. Hafif yaralanan Turan, Taksim Eğitim ve Araştırma Hastanesi’ne gitti. Turan, sekiz saat müşahede altında tutulduktan sonra taburcu edildi. 
     



 GÜNCEL 

















</TEXT>
</DOC>
