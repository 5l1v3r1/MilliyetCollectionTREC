<DOC>
<DOCNO> 117790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko16.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 3 ay vadeli bono ihalesi düzenleyecek... 
</HEADLINE>
<TEXT>

     Hazine gelecek hafta, 3 ay vadeli referans bono ihalesi düzenleyecek. 
     Bu kapsamda, değişken faiz ödemeli senetlerin kupon faizlerinin belirlenmesi amacıyla, 12 Kasım Salı günü 3 ay vadeli bono ihalesi yapılacak. 
     İhraç tarihi 13 Kasım Çarşamba olarak belirlenen bono ihalesinde, net 1 katrilyon 346 trilyon lira ihraç yapılacak. 
     Bu miktar Kasım ayında piyasaya yapılacak ödemeler ve kamu kurumlarına yapılan ROT rekabetçi olmayan teklif ve doğrudan satışların geri ödeme tutarları toplamının yüzde 18'ni oluşturuyor. 
     3 ay vadeli referans bono ihalesinde, ROT ve ihale sonrası teklif yoluyla satış yapılmayacak. 
     Hazine en son 5 Kasım tarihinde, biri 133 gün vadeli, diğeri 238 gün vadeli olmak üzere iki bono ihalesi birden düzenlemişti. 
     133 gün vadeli bono ihalesine toplam 2 katrilyon 775.3 trilyon liralık teklif gelirken, ihalede nominal 2 katrilyon 552.8 trilyon liralık satış gerçekleşmişti 
     Net satış miktarı da 2 katrilyon 180.2 trilyon lira olan ihalede gerçekleşen bileşik faiz yüzde 54.00, basit faiz de yüzde 46.77 olarak belirlenmişti 238 gün vadeli ikinci bono ihalesine ise toplam 3 katrilyon 116.9 trilyon liralık teklif gelirken nominal 1 katrilyon 492.5 trilyon liralık satış gerçekleşmişti 
     Net satış miktarı 1 katrilyon 113.6 trilyon lira olan ihalede, bileşik faiz yüzde 56.50, basit faiz ise yüzde 52.03 olmuştu. 
     
     2.9 KATRİLYON İÇ BORÇ ÖDEMESİ YAPILACAK 

     Hazine gelecek hafta, toplam 2 katrilyon 900.6 trilyon lira ödeme yerine getirecek. 
     Bu çerçevede Hazine, 13 Kasım Çarşamba günü 2 katrilyon 700.9 trilyon lirası piyasaya, 134.1 trilyon lirası kamu kurumlarına yapılan satışların geri ödemeleri, .4 trilyon lirası kamu bankalarına ve TMSF'ye ihraç edilen senetlerin ödemeleri olmak üzere, toplam 2 katrilyon 888.5 trilyon lira iç borç servisi yapacak. 
     Hazine'nin bu tarihte yapacağı ödemelerin 2 katrilyon 885.2 trilyon liralık kısmı TL, 3.3 trilyon lirası ise dövize endeksli cinsinden bulunuyor. 
     Ayrıca Hazine, 15 Kasım Cuma günü ise tamamı döviz cinsinden olmak üzere kamu bankalarına ve TMSF'ye ihraç edilen senetlerin ödemeleri çerçevesinde, 12.1 trilyon lira iç borç servisi yerine getirecek. 
     Hazine, Kasım ayı toplamında ise 9 katrilyon 482 trilyon liralık iç borç servisi yerine getirecek. 
     





</TEXT>
</DOC>
