<DOC>
<DOCNO> 106464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/spor/spo01.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BİRAZ SABIR 
</HEADLINE>
<TEXT>

Lucescu, Türkiye’nin en şanssız takımı olduklarını söyledi, "Sakatlıklar yüzünden bir türlü ideal kadro oturmadı. Belki camia kabul etmeyecek ama gerçek Beşiktaş için biraz bekleyecekler" diye konuştu 
     Bükreş ölçü değil’ 
     BEŞİKTAŞ Teknik Direktöre Mircea Lucescu, National Bükreş karşısında aldıkları yenilgiyi ölçü kabul etmediğini söyledi. Özel maçların takımı olmadıklarını kaydeden Rumen çalıştırıcı, "Bu tip sınavlar üç açıdan önem taşır 1. Tecrübe, 2. Benim yedeklere görev vermem halinde ne yapacaklarını görebilmem, 3. Futbolcularımın kendi kendilerini tahlil etmeleri. Ben saha kenarında duruyorum, sahada olsam ne yaparım diye kendilerine soracaklar" diye konuştu. 
     
     İdman yapamıyoruz’ 
     TÜRKİYE’NİN en şanssız takımı olduklarını kaydeden Lucescu, "Lig başlayalı bir ay geçti. Ama biz kamptan bu yana hala daha tam kadro çalışamadık. Oyuncularımı tanıyorum, ancak kimin ne yapabileceğini bilmiyorum. İdeal kadroyla oynayamadık, idman bile yapamadık. Bu bir hoca için hiç de iyi olmayan ve başına gelebilecek en tehlikeli durum. Belki camia kabul etmeyecek, ama bizim sabredin demekten başka yapacak bir şeyimiz yok" ifadelerini kullandı. 
     
     Genç bir takımız’ 
     LİGİN ilk dört haftasında topladıkları 10 puanın hiç de kötü olmadığını vurgulayan Rumen hoca, "Genç ve çok yeni bir takımız. Bütün bunlar ayrı birer handikap. Ancak biz bunları biliyoruz ve buna göre çözüm arıyoruz. Ne zaman arzuladığımız düzeye geliriz, bunu kimse bilemez. Pascal ve İlhan’ın durumları ortada. Sergen ve Ahmet Dursun gibi sonucu direkt etkileyecek oyuncular da henüz tam kapasite ile oynayamıyorlar" dedi. 
     
Sebep baş ağrısı Pascal Nouma, National Bükreş karşısındaki kötü oyununu baş ağrısına bağladı, "Taraftarlar merak etmesin. Trabzonspor maçını beklesinler" ifadesini kullandı 
     Çok pozisyon geldi’ 
     GERÇEK formuna bir türlü ulaşamayan ve National Bükreş ile yapılan hazırlık maçında tel tel dökülen Beşiktaş’ın yıldız futbolcusu Pascal Nouma ilginç bir savunma yaptı. Fransız oyuncu, "Başım çok ağrıyordu. Böyle maça çıkınca istediğim oyunu ortaya koyamadım. Çok pozisyon geldi ama değerlendiremedim" diye konuştu. 
     
     Eski Nouma yakında’ 
     KISA zamanda kendini toparlayacağını da sözlerine ekleyen Pascal Nouma, "Taraftarlar kesinlikle merak etmesin. Eski Nouma çok yakın bir zamanda karşılarına çıkacak. Elimden geldiğince çalışıyorum. Eksiklerim azalıyor. Hedefim Trabzonspor maçı. Bu karşılaşma da benim sahalara gerçek dönüşüm olacak" iddiasında bulundu. 
     
Bosna’dan iyi haber      UEFA Kupası ilk turunda Bosna Hersek’in Sarajevo takımı ile karşılaşacak olan Beşiktaş’ta Teknik Direktör Lucescu, eski öğrencisi Hagi’den rapor aldı. Romanya’nın Bosna Hersek ile oynadığı maçtan sonra Rumen hocayı arayan Hagi, "Zemin gayet iyi. Romanya hiçbir zorluk yaşamadı. Ayrıca Bosna Hersek’te oynayan Sarajevolu futbolcular da Beşiktaş’ı fazla zorlamaz" dedi. Bu arada menajer Becali önceki gece sahibi olduğu lokantada Beşiktaş’a yemek verdi. Siyah - Beyazlılar dün de Romanya’da antrenman yaptıktan sonra akşam saatlerinden İstanbul’a döndüler. 
     
Sergen’e özel program      SAĞ üst adalesinde gerilme olmasına rağmen Romanya’ya kendi isteğiyle giden Sergen için özel bir program hazırlandı. Beşiktaş’ın Göztepe ile oynayacağı maça yetiştirilmeye çalışılan yıldız oyuncu, hafta içinde Çapa Tıp Fakültesi’ne giderek kuvvetlendirme çalışmalarına katılacak. Sergen, "Oynamak için elimden geleni yapacağım" diye konuştu. 
     
Cordoba kendini buldu      BURSA, Kocaeli ve İstanbulspor maçlarında hatalı goller yiyen Oscar Cordoba’nın yeniden kendini toparlaması memnunluk yarattı. National karşısında yediği iki golde yapacak hiçbir şeyi bulunmayan Kolombiyalı eldiven savunmanın kurbanı olurken, maçta kurtardığı 4 - 5 net pozisyonla alkışlandı. Teknik Direktör Lucescu’nun hazırlık maçı olmasına rağmen Göksel’e görev vermemesi ise dikkat çekti. 
     



 SPOR 
























</TEXT>
</DOC>
