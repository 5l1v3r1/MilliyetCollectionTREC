<DOC>
<DOCNO> 123614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur30.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazar Faik Baysal öldü... 
</HEADLINE>
<TEXT>

     Yazar Faik Baysal, yakalandığı hastalık sonucunda İstanbul'da vefat etti. 
     Baysal'ın cenazesi, yarın Ataköy Camii'nde öğleyin kılınacak namazın ardından Merkezefendi Mezarlığı'nda, geçen yıl vefat eden eşi Muhabat Baysal'ın mezarının yanında toprağa verilecek. 
     Adapazarı'nda 1922 yılında doğan ve çeşitli liselerde İngilizce ve Fransızca öğretmenliği yapan Baysal, gazete ve dergilerde çalıştı. 
     İkinci Dünya Savaşı boyunca yedeksubay olarak orduda görev alan Baysal, Meydan Larousse'un Türkçe'ye çevrilmesi çalışmalarında da yer aldı. 
     Baysal, ilk romanı ''Sarduvan'' ile Orhan Kemal Roman Ödülü'nü, ''Sancı Meydanı'' adlı öykü kitabıyla ise Sait Faik Hikaye Ödülü'nü kazandı. 
     Fransızca'dan birçok kitabın çevirisini de gerçekleştiren Baysal'ın son romanı ''Madam Bambu'', geçen ay Can Yayınları tarafından yayımlandı. 
     Baysal'ın, Elif adında bir kızı ile Emre adında bir oğlu bulunuyor. 
     





</TEXT>
</DOC>
