<DOC>
<DOCNO> 140682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/siyaset/siy08.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay 17 Ağustos’ta yerle bir olan binaların yıkıldığı tarih esas alınacak 
</HEADLINE>
<TEXT>
Deprem müteahhidi zamanı aşamayacak 
Kocaeli 2. Ceza Mahkemesi’nin kararı Yargıtay’dan döndü. 9. Ceza Dairesi, binanın ruhsat tarihinin esas alınamayacağına işaret etti 
     ANKARA Milliyet 

     Yargıtay Ceza Genel Kurulu, 17 Ağustos 1999’da meydana gelen Marmara depreminin ardından açılan ceza davalarında zamanaşımının başlangıcı olarak, binanın yıkıldığı, ölüm veya yaralanmanın meydana geldiği tarihi kabul etti. Kocaeli 2. Ağır Ceza Mahkemesi, depremin ardından binayı yapan müteahhide karşı açılan ceza davasını, binaya isk n ruhsatının verildiği tarihi esas alarak zamanaşımından düşürdü. Ancak temyiz incelemesini yapan Yargıtay 9. Ceza Dairesi, bu kararı bozdu. Daire, zamanaşımının hesaplanmasında binanın ruhsat tarihinin değil, binanın yıkıldığı tarihin depremin meydana geldiği tarih esas alınması gerektiğine işaret etti. Yerel mahkemenin ilk kararında direnmesi üzerine konu Yargıtay Ceza Genel Kurulu’na geldi. 
     
     Bu karar bozulamayacak 
     Genel Kurul, yıkılan binanın müteahhidi, fenni ve proje sorumlularına karşı açılacak ceza davalarında, suç Türk Ceza Kanunu’nun TCK 383. maddesinin kapsamına giriyorsa, zamanaşımının binanın yıkıldığı, ölüm veya yaralanma meydana gelmişse ölüm veya yaralanmanın meydana geldiği tarih esas alınarak hesaplanması gerektiğine işaret etti. 
     Söz konusu gerekçeyle yerel mahkemenin direnme kararını bozan Genel Kurul’un bu kararı, aynı suçtan açılan ceza davalarında bazı yerel mahkemelerin zamanaşımı nedeniyle verdiği düşme kararları açısından da bağlayıcı olacak. 
     Yargıtay, daha önce depremde yıkılan binaların müteahhitlerine ve diğer sorumlularına karşı TCK’nın 383. maddesinden dava açılabileceğine karar vermişti. 
     
2007’de dolacak      Zamanaşımı süresi, davaların kesilmemesi durumunda beş yıl olacak. Buna göre, deprem davalarının 17 Ağustos 2004’e kadar tamamlanması gerekecek. Ancak iddianamenin hazırlanması, sorgulama gibi hallerde bu süre 7.5 yıla çıkacak. B durumda da zamanaşımı 17 Şubat 2007’de dolacak. 
     TCK 383. madde, bir kimse tedbirsizlik, dikkatsizlik, sanat veya meslekte tecrübesizlik, nizam, emir ve kaidelere riayetsizlik sonucu yangına, infilaka, batmaya, deniz kazasına, umumi bir tehlikeye, musibete neden olanların 30 aya kadar hapis cezasına çarptırılmasını öngörüyor. Maddenin ikinci fıkrası, bu fiilden dolayı bir kişinin hayatında tehlike meydana gelirse beş yıla kadar hapis, bundan ölüm meydana gelirse beş yıldan fazla olmamak üzere ağır hapis cezasına çarptırılacağını düzenliyor. 
     
     
     
     



 SİYASET 


















</TEXT>
</DOC>
