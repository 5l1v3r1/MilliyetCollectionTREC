<DOC>
<DOCNO> 145003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun44.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam ile oğlu Kusay'ın birlikte görüntüleri Irak TV'sinde... 
</HEADLINE>
<TEXT>

     Irak televizyonu, Irak Devlet Başkanı Saddam Hüseyin'in oğlu Kusay'la birlikte göründüğü kısa görüntüleri yayınladı. 
     Irak televizyonlarına bugün ikinci kez çıkan Saddam Hüseyin'in üniformalı olduğu ve güldüğü ekranlara yansıdı. Basra eyaletinin Baas Partisi yetkililerini kabulü sırasında çekilen kısa görüntülerde, Kusay'ın babasının yanında sessizce durduğu gözlendi. 
     Bölgedeki haber kaynakları, görüntülerin yeni olduğunu belirttiler. 
     Irak liderinin, Perşembe günü başlayan saldırılardan sonra akıbeti hakkında çeşitli dedikodular çıkmıştı. 
     Bazı haberlerde Saddam Hüseyin'in ölmüş olabileceği ileri sürülmüş, bazılarında ise ağır yaralandığı ve kan nakli yapıldığı bildirilmişti. 
     




</TEXT>
</DOC>
