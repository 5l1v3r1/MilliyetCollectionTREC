<DOC>
<DOCNO> 142112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci tezkere geçmelidir’ 
</HEADLINE>
<TEXT>

Başbakanlığa veda etmeden önce icraatlarını değerlendiren Gül, "İkinci tezkere Meclis’e gelirse kabul edilmeli" dedi 
     ANKARA Milliyet 

     Başbakan Abdullah Gül, 58. hükümetin icraatlarını değerlendirdi. Gül, asker gönderme ve yabancı asker bulundurmayı içeren ikinci tezkere oylaması için gerekirse grup kararı alabileceklerini belirterek, "Türkiye’nin çıkarı gerektiriyorsa bu yapılır. İkinci tezkere gelirse geçmesi gerekir" dedi. Tezkereyle ilgili ABD ile istişarelerin sürdüğünü dile getiren Gül, yeni tezkerenin yeni hükümetin düşüneceği bir konu olduğunu söyledi. 
     
     GRUP KARARI SİNYALİ 
     Gül, partiyi kurduktan sonra ilk grup toplantılarını yaptıklarında, Genel Başkan Erdoğan’ın Önemli konularda emrivakiyle karşı karşıya bırakmayacağım’ dediğini de anımsattı. 
     Gül, NTV’ye yaptığı değerlendirmede de, "Önemli olan tezkerenin bir daha gelirse geçmesidir. Bu riski iyi düşünmek gerekir. İlk tezkereye aykırı durum yok. Türkiye’ye muharip güç gelmedi" diye konuştu. ABD Dışişleri Bakan Yardımcısı Grosmann’ın açıklamalarını da değerlendiren Gül, "Bizim tek taraflı sınırı geçme düşüncemiz yok. Ancak, çıkarlarımız neyi gerektiriyorsa onu yaparız. Bağımsız bir ülke olarak kendi kararımızı veririz" diye konuştu. 
     
Gül ABD yardımı IMF şartına bağlandı      Abdullah Gül, ABD’nin mali yardımının IMF şartına bağlandığını açıkladı. "Tezkere çerçevesinde ekonomik, siyasi ve askeri alanlarda ABD ile yapılan çalışmalarda, Türkiye’nin zararlarını karşılamaya dönük yapılacak yardımlar, yine IMF niyet mektubuna bağlanmıştır" diyen Gül, hükümetin sözünde durmadığı tek noktanın ise ek vergi getirmek olduğunu kaydetti. 



 GÜNCEL 






















</TEXT>
</DOC>
