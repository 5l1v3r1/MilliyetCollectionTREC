<DOC>
<DOCNO> 128248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/tamer.html </URL>
<DATE> 2003/01/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Telefon defterinizden Tayyip’i silin 
</HEADLINE>
<TEXT>

     Coşkulu arkadaşım Bilge Mesçi’den Kendisi Artizan’ın birbirinden özel kıyafetler yaratan moda tasarımcısıdır önceki gün telefon geldi 
     "Bu yıl telefon defterimi temizlemeye karar verdim. Kendime yeni bir defter hazırlıyorum ve hazırlarken de görüşmek istemediklerimi atıyorum, istediklerimi tutuyorum. Seni yeni defterime de yazdım. Bu arada bir de sesini duyup yeni yılını kutlamak istedim " 
     Ne kadar da ruhuma göre bir yeni yıl kutlaması. Zaten aksi halde Bilge ile arkadaş olabilir miydik 3 - 4 yıl önce günlerden bir gün ortada hiçbir neden yokken hayatımın ilk ve halen de tek tuvaletini diktirmek üzere kapısını çaldığımda onu o kadar az tanıyordum ki... 
     Geçen yıl kızımla aniden arabaya atlayıp birkaç günlüğüne değişik bir yere tatile gitmeye kalkıştığımızda ise aklımıza ilk gelen Bilge’nin Cunda’sı oldu. Onun her fırsatta gidip kaldığı yeri beğeneceğimizden emindik. Yanılmadık. Bilge’nin keyif aldığı ortam, farklı kuşaklardan olmamıza rağmen ana - kız ikimize de müthiş keyif verdi. 
     Daha önce de yazmıştım. Aynı dilden konuştuğumuza inandığım dostlarımın verdiği adresler sayesinde bana en uygun seçeneğe şıp diye ulaşıveriyorum artık. Zaman kazandırıyor. Yanılma payı sıfır. Tavsiye ederim. 
     
     Defterden silinenler 
     Bilge’nin telefonu, tam da "Hoşlanmadığınız tüm unsurları hayatınızdan elimine ederseniz, kendinize müthiş zaman kaldığını göreceksiniz" mesajını vermek istediğim yeni yıl yazıma 31 Aralık son noktayı koyduğum anda geldi. O da istemediklerini defterinden siliyor ve böylelikle çok daha keyifli bir 2003 geçireceğini umuyordu. Eminim geçirecektir de Çünkü kafaya koymuş. Sesini duymaktan hoşlanmadığı, kendisinde stres yaratan unsurları teker teker iptal ediyor hayatından. 
     
     İşiniz hariç 
     Siz de aynen öyle yapın. Utanıp sıkılmayı bırakın, ucundan kenarından başlayıverin. Bu tavsiyemi gerçekleştirmekte zorlanabileceğiniz tek alan işiniz olabilir. İşsizliğin diz boyu, iş bulmanın aslanın ağzında olduğu bir konjonktürde çalışanın böyle bir lüksü katiyen olmadığı gibi, kredi faizlerinin ve kamu girdi maliyetlerinin çok yüksek olduğu bir ortamda işverenin boynu da gerek siyasilerimizin gerekse bankacılarımızın önünde kıldan ince. 
     Diyeceksiniz ki pekiyi ya yaşadığımız ülkeyi, bir parçası olduğumuz toplumu, duvara toslamış ekonomimizi ne yapalım Telefon defterimizden onları da silivermemiz mümkün değil ki 
     Bana soracak olursanız pekala mümkün. Hatta ben yaptım oldu 
     
     Kafama dank etti ki... 
     Belki yıllar aldı, ama bir süredir kafama nihayet iyice dank etti ki ben ne dünyayı, ne Türkiye’yi, ne siyaseti, ne de ekonomiyi değiştirebilirim. Ülkem için de, toplum için de, çalıştığım kurum için de elimden gelenin en iyisini yapmaya uğraşırım ve her zaman da uğraşacağım. Huyum bu. Başka türlüsü elimden gelmez. Ama yine de benim dışımdaki etkenler yüzünden her şey kötüye gidiyor diye, artık kendimi helak edemem. 
     Bu gerçeğin geç de olsa farkına vardıktan sonra derin bir oooooh çektim ve rahatladım. 
     Şimdi Irak’la yaklaşan savaşa rağmen... 
     Karaya oturmuş ekonomimizin bir türlü yerinden kıpırdayamamasına rağmen... 
     Hükümette 24 bakandan 17’sinin eşinin türbanlı olmasına rağmen... 
     Keyfimi kaçıramıyorum. 
     Sizlere de hararetle tavsiye ederim. 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
