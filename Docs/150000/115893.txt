<DOC>
<DOCNO> 115893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/spo30.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

TSYD’den barış yemeği      2008 Avrupa Şampiyonası’na aday iki komşu ülke Türkiye ile Yunanistan’ın spor yazarları, Fenerbahçe - Panathinakios karşılaşması öncesi bir araya gelerek dostluk ve barış mesajları verdi. Türkiye Spor Yazarları Derneği TSYD Levent Sosyal Tesisleri’ndeki akşam yemeğinde buluşan iki ülke spor yazarları, 2008 adaylığına da desteklerini bir kez daha yinelediler. Geceye, Futbol Federasyonu Asbaşkanı Ata Aksu ile 2008 adaylık komitesi üyeleri de katıldı. 
     
Golfçü golcü      REAL Madrid’in yıldız oyuncusu Ronaldo, şu günlerde golf sahalarında rüzgar gibi esiyor. İspanya’nın başkenti Madrid’te amatörler ve profesyoneller arasında yapılan golf turnuvasını kazanan Ronaldo, "Golf oynamayı çok seviyorum ve daha çok oynamak istiyorum" diyerek ilgisini dile getirdi. 
     
Zafer Can’ın      BİNİCİLİK Federasyonu’nun düzenlediği Cumhuriyet Kupası Engel Atlama Yarışmaları’nda Capillion isimli atıyla Sencer Can birinci oldu. İzmir Atlıspor Kulübü Tesisleri’nde yapılan müsabakalar sonunda Vestel Kupası’nı ise yıldızlarda Oğul Saracoğlu, gençlerde Cem Alpdemir, yetişkinlerde ise Metin Çakır kazandı. 
     
Samsun’da Osman şoku      SAMSUNSPOR’DA sol arka adalesinde yırtık tesbit edilen Osman’ın altı hafta sahalardan uzak kalacağı açıklandı. Denizlispor maçında sakatlanan tecrübeli oyuncunun dün MR’ı çekilirken, iki haftadır takımdaki yerini alamayan Müslim Can’ın bu hafta Malatya’ya karşı da forma giyemeyeceği belirtildi. 
     



 SPOR 


























</TEXT>
</DOC>
