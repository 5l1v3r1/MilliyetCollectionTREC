<DOC>
<DOCNO> 117406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sonspo18.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleci Fevzi Tuncay boşandı... 
</HEADLINE>
<TEXT>

     Beşiktaş'tan Samsunspor'a transfer olan kaleci Fevzi Tuncay, ayrı yaşadığı eşi Yeşim Tuncay'dan anlaşmalı olarak boşandı. 
     Üsküdar 4. Asliye Hukuk Mahkemesi'ndeki duruşmaya Fevzi Tuncay katılmazken, eşi Yeşim Tuncay hazır bulundu. 
     Duruşmada dinlenen tanıklar Sevgi Dönmez ve Yeliz Gümüş, genç çiftin tartışmalarına tanık olduklarını söylediler. 
     Daha sonra, taraf avukatlarının anlaşma protokolünü mahkemeye sunmaları üzerine hakim, Tuncay çiftini boşadı. 
     Mahkeme, çiftin müşterek çocukları 5 yaşındaki Eylül'ün velayetini anneye bırakırken, bakım masrafları karşılığı da Fevzi Tuncay'ın aylık 500 milyon lira iştirak nafakası ödemesine karar verdi. 
     Mahkeme ayrıca, birikmiş tedbir nafakası bedelinin de Yeşim Tuncay'a ödenmesini kararlaştırdı. 
     Yeşim Tuncay, mahkeme sonrası gazetecilere yaptığı açıklamada, Fevzi Tuncay ile güzel bir evlilikleri olduğunu, ancak bazı nedenlerle aralarında tartışmalar yaşandığını belirterek, ''Umarım bundan sonraki hayatında mutlu olur'' dedi. 
     





</TEXT>
</DOC>
