<DOC>
<DOCNO> 112072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur11.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet "Okkan suikastiyle ilgili 5-6 kişi daha tespit edildi" 
</HEADLINE>
<TEXT>

     Diyarbakır Emniyet Müdür Vekili Atilla Çınar, Okkan suikastına katılan 5-6 kişinin daha tespit edildiğini ve yakalanmaları için çalışmaların devam ettiğini söyledi. 
     Çınar, Diyarbakır Emniyet Müdürü Gaffar Okkan ve 5 polisin şehit edilmesi saldırısına katıldığı belirlenen törör örgütü Hizbullah üyesi Abdülkadir Aktaş'ın yakalanmasıyla ilgili basın toplantısı düzenledi. 
     Emniyet Müdürlüğü toplantı salonunda yapılan basın toplantısında, terör örgütü Hizbullah üyesi Abdülkadir Aktaş'ın Gaffar Okkan suikastı öncesi 3 öldürme ve 4 yaralama eylemine karıştığını da kaydeden Çınar, terör örgütü Hizbullah mensubu Aktaş'ın Emniyet Müdürü Gaffar Okkan ve 5 polis memurunun şehit edilmesi suikastında silah kullandığını belirtti. 
     Çınar, şöyle dedi 
     ''Hizbullah terör örgütüne yönelik operasyonlarımız aralıksız devam etmektedir. Bu operasyonlar sırasında yakalanan Abdülkadir Aktaş, Emniyet Müdürümüz Gaffar Okkan ve 5 polis memurunun şehit edilmesi olayına bizzat katılmış ve eylemde silah kullanmıştır. Sanık daha önce de 3 öldürme ve 4 yaralama olayına katılmıştır. Okkan suikastı ile ilgili bugüne kadar 3'ü ölü 9'u sağ toplam 12 kişi yakalanmıştır. Tespit ettiğimiz 5-6 kişinin de yakalanması için çalışmalarımız aralıksız sürmektedir. Terör örgütü Hizbullah'a yönelik operasyonlarımız aralıksız devam etmektedir.'' 
     





</TEXT>
</DOC>
