<DOC>
<DOCNO> 113036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yasam/yas05.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beynin parmak izini alacaklar 
</HEADLINE>
<TEXT>

Amerikan polisinin çılgın keskin nişancıyı bulmaktaki son umudu, son teknolojiye dayalı zihinsel parmak izi tarama’ yöntemi 
     DIŞ HABERLER SERVİSİ 

     Amerikan polisi, Washington bölgesinde terör estiren keskin nişancıyı bulmak için yeni teknolojiler devreye sokuyor. 
     Time dergisinin haberine göre, son olarak katilin yaşadığı bölgeyi coğrafi profilleme denilen yeni bir teknikle birkaç apartmanlık bir alana indirgemeye çalışan dedektifler, şimdi de beynin parmak izini çıkaracak. Beynin yaydığı elektrik sinyallerini ölçen özel bir cihazın devreye sokulduğu zihinsel parmak izi arama işlemi, beynin bir görüntüyü hatırlaması esasına dayanıyor. 
     
     Sinyal ele verecek 
     Buna göre, katil zanlılarına cinayetlerin işlendiği yerlerle ilgili çok özel görüntüler gösterilecek. Zanlı eğer daha önce bu görüntüyü görmüş ise beyni kendiliğinden özel bir sinyal yayınlayacak ve cihaz da bu sinyali saptayacak. 
     Sonuçta zanlı ne kadar inkar ederse etsin suç mahallinde bulunduğunu açığa vurmuş olacak. Sinyal verilmemesi kişinin suçsuzluğunun kanıtı olacak. 
     



 YAŞAM 























</TEXT>
</DOC>
