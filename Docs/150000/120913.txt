<DOC>
<DOCNO> 120913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun28.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Dışişleri Bakanı "Türkiye'nin AB üyeliğini istiyoruz" 
</HEADLINE>
<TEXT>

     İsveç Dışişleri Bakanı Anna Lindh, ''Türkiye'nin AB üyeliğini istediklerini'' bildirdi. 
     Stockholm'deki Dış Politika Enstitüsü'nde konuşan Lindh, ''Türkiye'nin üyeliği AB değerlerine tehdit olmaz'' dedi. 
     ''Türkiye'nin üyeliğini istiyoruz'' diyen İsveçli bakan, yeni Türk hükümetinin reform taahhüdüne güvendiklerini belirtti. ''Siyasi ölçütler yerine getirilmeli, insan hakları iyileştirilmeli, Kürtlerin hakları sağlamlaştırılmalı elbet'' diyen bakan, ''Seçimi kazandığı halde lideri demokrasi ve insan hakları alanındaki eksiklikler yüzünden başbakan olamayan bir partiden daha iyi kim bu reformları yerine getirebilir '' diye sordu. 
     Lindh, ''Açık olmalıyız. AB kozmopolit bir yapı. Avrupa ülkelerinin çoğunda büyük bir müslüman azınlık var. Müslüman çoğunluğa sahip bir ülkenin girmesi AB'nin temel değerlerine tehdit oluşturmaz'' dedi. 
     





</TEXT>
</DOC>
