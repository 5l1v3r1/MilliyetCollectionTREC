<DOC>
<DOCNO> 120534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/guncel/gun02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Annem büyük siyasetçidir’ 
</HEADLINE>
<TEXT>

Asker bir babanın oğlu olarak dünyaya gelen TBMM Başkanı Arınç, dul kalıp dört çocuğa tek başına bakan annesini bu sözlerle tanımlıyor 
     ANKARA Milliyet 

     Tesettürlü eşiyle Cumhurbaşkanı Sezer ve eşini uğurlamaya gelince bazı kesimlerden tepki gören TBMM Başkanı Bülent Arınç’ın annesinin basında yayımlanan fotoğrafı herkesi şaşırttı. Yaklaşık 50 yıl önce çekilen siyah beyaz fotoğrafta, 10 yaşındaki Arınç, annesi Sevdiye Hanım ile görülüyor. Fotoğrafın ilgi çeken yanı, anne Arınç’ın modern görüntüsü. Sevdiye Hanım, şimdi ailenin yakın çevresinde "Hacı anne" diye sevilen bir aile büyüğü. 
     
     HABERLERİ KAÇIRMIYOR 
     Cumhuriyet gazetesi okuyan Jandarma Astsubay İbrahim Bey’in yaşamını yitirmesiyle zorlu bir hayat mücadelesine giren Sevdiye Hanım, ilerleyen yaşına rağmen bugün hala her gün televizyonda haberleri izliyor. Oğlunun yanı sıra aileye yakın milletvekillerini de telefonla arayıp beğenmediği konularda eleştiriyor, beğendiği işler yapıldığında da kutlamayı ihmal etmiyor. Yaşı nedeniyle sık seyahat edemediği için başkentten uzak da kalsa Sevdiye Hanım’ın hep olan bitenden haberi oluyor. 
     Kardeşleri Kutluay, Yıldıray ve Doğuay’ın ardından 1948 yılında kendisini dünyaya getiren annesi için "Büyük siyasetçidir" diyen Arınç, hayatı boyunca hep ölçülü harcamayı ve ölçülü davranmayı, 12 yaşında babasının ölümü üzerine dört erkek çocuğunu da tek başına büyütmek zorunda kalan annesinden öğrendiğini söylüyor. 
     



 GÜNCEL 
















</TEXT>
</DOC>
