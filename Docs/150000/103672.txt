<DOC>
<DOCNO> 103672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy04.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorunlar ancak seçimle çözülür 
</HEADLINE>
<TEXT>

Sezer, ertelemeye karşı 
     ANKARA Milliyet 

     Cumhurbaşkanı Ahmet Necdet Sezer, erken seçimin ertelenmesine karşı olduğunu bildirdi. Cumhurbaşkanlığı Özel Kalem Müdürü Tacan İldem, Sezer’in "Türkiye’nin karşı karşıya olduğu sorunların bir kısmının erken seçimle ortadan kalkacağı" görüşüne sahip olduğunu söyledi. 
     İldem, haftalık bilgilendirme toplantısında, Sezer’in seçimlerin ertelenmesi yönündeki görüşlerinin sorulması üzerine şu karşılığı verdi 
     "Cumhurbaşkanımız, demokrasilerde siyasal belirsizliklerin yoğunlaştığı dönemde, bu belirsizliklerin halkın iradesine başvurularak aşılacağına inanmaktadır. TBMM, büyük bir çoğunlukla erken seçim kararı almıştır. Meclis’in bu kararını memnuniyetle ve saygıyla karşılayan Cumurbaşkanı, erken seçim yoluyla karşı karşıya bulunduğumuz kimi sorunların, serinkanlılıkla ve ulusumuzun sağduyusuyla aşılacağına olan inancını korumaktadır." 
     İldem, Sezer’in Avrupa Birliği’nin AB aralıkta yapacağı Kopenhag zirvesi öncesinde Avrupalı liderlerle ikili görüşmeler ve yazışmalarda bulunacağını da kaydetti. İldem, Milli Savunma Bakanı Sabahattin Çakmakoğlu’nun Kuzey Irak’ın da Misakımilli sınırları içinde yer aldığı yönündeki görüşünün anımsatılması üzerine de "Irak’la ilgili politikalarda değişiklik yok" dedi. 
     



 SİYASET 


















</TEXT>
</DOC>
