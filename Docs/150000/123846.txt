<DOC>
<DOCNO> 123846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/magazin/amag.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk izleyicisi saf’ 
</HEADLINE>
<TEXT>

Derviş adlı Türk-İtalyan ortak yapımı filmin İtalyan yönetmeni Alberto Rondalli, sinemamızı, yönetmen ve izleyici profilimizi değerlendirdi... 
     ELİF KORAP İstanbul 

     Kapadokya’da çekilen Türk-İtalyan ortak yapımı Derviş’ adlı film, İtalya’dan 9 ay sonra 13 Aralık’ta Türkiye’de de gösterime giriyor. Filmin tanıtımı için Türkiye’ye gelen İtalyan yönetmen Alberto Rondalli sorularımızı yanıtladı, Türk sineması ve izleyicisine yönelik çarpıcı açıklamalarda bulundu. 
     
Film, Türkiye’ye niye bu kadar geç geldi 
     Bir dönem insanlar daha az sinemaya gitti, kriz vardı. Türkiye’de şartlar şu an daha uygun. 
     
Baş karakter mutlak dini doğrularla yaşarken, başına gelen olaylar sonucu sağlam dünyasının temel taşları sarsılıyor. Filmi çekerken İslam dünyasını tedirgin edebilecek bir hata yapmaktan korktunuz mu 
     Hayır. Tabii ki Nurettin’in hik yesi, düşen bir dervişin hik yesi. Ama bu bir kişinin yaşadıkları. Herhangi bir dine saygısızlık yok. İran da aldı filmi. 
     
Baş karakter Nurettin’i niçin bir İspanyol oynuyor. Türkiye’de bu rolü oynayacak başarılı aktörler yok mu 
     Türkiye’ye geldiğimde başrol için oyuncularla da görüştüm. Televizyondan ünlü oyuncuları gördüm ama sonunda Antonio’yu tercih ettim. Onunla daha önce çalıştım ve daha fazla emindim. 
     
Çalışmalara en muhafazak r kentlerimizden Konya’da başlamışsınız. İlk izleniminiz ne oldu 
     İstanbul’dan farklı, pek çok yönden. Ama Türkiye’nin en çekici yönlerinden biri bu. Farklı yönlerinin olması. Konya’yı sevdim ama İstiklal’i de sevdim. Önemli olan her iki kültürün birbirini yok etmeye çalışmadan yaşaması. 
     
     Yılmaz Güney tanınıyor’ 
Son dönemde Türk-İtalyan yapımı filmlerde bir artış oldu. Ferzan Özpektek’in İtalya’da büyük başarı kazandığını duyuyoruz. Doğru duymuş muyuz 
     Evet. O şu anda İtalya’nın en başarılı yönetmenlerinden biri. 
     
Onun dışında Türk sinemasından tanınan yönetmenler var mı Avrupa’da 
     Yılmaz Güney tanınan tek yönetmen diyebilirim. Özellikle "Yol" filmiyle. Zeki Demirkubuz’u duydum. Son zamanlarda "Güneş’e Yolculuk" çok konuşuldu. Ama çok büyük bir başarıdan söz edilemez. 
     
     Dönüş Yok’un saygısı yok 
Dönüş Yok’ Türkiye’de çok konuşuldu. Salonu terk edenler oldu. Sinemanın izleyici üzerindeki etkisinin hangi boyutta olduğunu düşünüyorsunuz 
     Bu film Avrupa’da kimseyi ilgilendirmedi. Böyle bir ilgi görmedi. Türk seyircisi daha saf, daha temiz. O nedenle daha çok etkileniyor. Bu iyi bir şey aslında. 
     
İzleyicilerin çıkması sizce doğru mu 
     Film, izleyiciye saygı göstermiyorsa çıkılabilir. Dönüş Yok’ göstermiyor bence... Seks ve vahşeti hik ye gerektirmiyor seyirci çekmek için yapılıyor. Başroldeki kadın da sadece güzelliği için seçilmiş... 
     



 MAGAZİN 













</TEXT>
</DOC>
