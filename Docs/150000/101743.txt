<DOC>
<DOCNO> 101743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gun03.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prag boşaltılıyor 
</HEADLINE>
<TEXT>

Aşırı yağışların tehdit ettiği Çek Cumhuriyeti’nin başkenti Prag’da can güvenliği nedeniyle 50 bin kişinin tahliye edilmesine başlandı 
     DIŞ HABERLER SERVİSİ 

     Yüzyılın en şiddetli yağışlarına hazırlanan Çek Cumhuriyeti’nin 1.2 milyon nüfuslu başkenti Prag’da dün verilen emirle, 50 bin kişinin tahliye edilmesi istendi. Tahliye işlemlerine ise kentin tarihi kesimlerinden başlandı. 
     Dükkan sahipleri, beklenen yağışlardan saatler önce mallarını korumak için büyük uğraş verirken, yüzlerce gönüllüyle birlikte hareket eden askerler, kentin tarihi kesmini oluşturan ve Ortaçağ’ın görsel güzelliklerini yansıtan "Mala Strana"yı yağmur sularından korumak için bölgede kum torbalarından ve betondan setler oluşturdular. 
     Prag Belediye Başkanı İgor Nemec, şiddetli yağışlar nedeniyle Vltava Nehri üzerindeki baraj kapaklarının açılmasının gerekeceğini, dolayısıyla bölgenin sel altında kalabileceğini söyledi. 
     

</TEXT>
</DOC>
