<DOC>
<DOCNO> 101030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur06.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kamyondan atlayan işçilerden biri öldü... 
</HEADLINE>
<TEXT>

     Manisa'nın Alaşehir İlçesi'nde, freni patlayan kamyondan atlayan işçilerden biri öldü, 35'i ise yaralandı. 
     Alınan bilgiye göre, Karacalar Köyü yakınlarında, bağlarda çalışmak için işçi taşıyan Osman Birol yönetimindeki 35 NJ 250 plakalı kamyonun frenleri patladı. Şoförün frenlerin patladığını söylemesi üzerine, kamyonun kasasında bulunan 42 işçi, canlarını kurtarmak için kendilerini araçtan atmaya başladı. Kamyon, yaklaşık 1 kilometre ileride, yol kenarında bulunan tomruklara çarparak durabildi. 
     Kamyondan atlayan işçilerden Emine Yıldırım 40 , başını asfalta çarpması nedeniyle olay yerinde öldü, 35 kişi ise yaralandı. Alaşehir Devlet Hastanesi'nde tedavi altına alınan işçilerden Hatice Kahraman 55 , Hatice Sarı 18 , Gülistan Yermez 18 , Fadime Yıldırım'ın durumlarının ağır olduğu bildirildi. 
     Hastane Başhekimi Muzaffer Yurttaş, sabahın erken saatlerinde meydana gelen kaza üzerine, tüm personeli hastaneye çağırdıklarını ve yaralılara gerekli müdahaleyi yaptıklarını söyledi. 
     Kamyon sürücüsü Osman Birol, İlçe Jandarma Komutanlığı ekipleri tarafından gözaltına alındı. 
     





</TEXT>
</DOC>
