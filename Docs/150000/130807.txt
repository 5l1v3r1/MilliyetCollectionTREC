<DOC>
<DOCNO> 130807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo21.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe efor testleri sürecek... 
</HEADLINE>
<TEXT>

     Fenerbahçe'de futbolculara uygulanan bilimsel testlerin yürüten Prof.Dr.Rüştü Güner, ''Sarı-lacivertlilerde bireysel performans düzeyini geliştirmeye çalışıyoruz'' dedi. 
     Uyguladıkları Laktat testlerinden aldıkları sonuçlarla futbolcuların kalp atım hızlarını belirlediklerini ve kros antrenmanlarında sporcuların buna bağlı olarak koştuğunu açıklayan Güner, ''Her sporcunun farklı sürede ve farklı hızda koşma nedeni bu. Testlerde elde edilen değerlere göre kondisyoner Stefano Moreno antrenmanın şiddetini ve saat ayarlarını belirliyor'' diye konuştu. 
     
     TESTLER SÜRECEK 
     Prof.Dr. Güner, uyguladıkları çalışmanın kısa süreli olmadığını ve Fenerbahçe'de belli periyotlarda düzenli olarak testlerin devam edeceğini söyledi. 
     Futbolcuların hepsinin bu testlerin yararlı olacağını bildiğini vurgulayan Güner, ''Motivasyon için de çok önemli. Kendilerini çok daha rahat hissediyorlar. Belek'teki 2 hazırlık maçındaki performanslar, çalışmaların faydalı olduğunun kanıtı'' diye konuştu. 
     Güner, Fenerbahçe'nin yarın Efes Pilsen Cup'ta yapacağı PSV Eindhoven maçında da uygulamanın süreceğini belirterek, kampa yeni katılan Arjantinli oyuncu Ortega'ya da aynı testlerin uygulanacağını sözlerine ekledi. 
     





</TEXT>
</DOC>
