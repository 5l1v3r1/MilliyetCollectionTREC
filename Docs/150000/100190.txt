<DOC>
<DOCNO> 100190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/eko01.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Marjinal patron krizde Avrupa borsaları düşüşte 
</HEADLINE>
<TEXT>

İsviçreli mühendislik devi ABB’nin ortağı Martin Ebner’in nakit krizine girmesi Zürih Borsası’nda paniğe yol açtı. Endeks 7.3 değer kaybetti 
     EKONOMİ SERVİSİ 

     Avrupa’nın lider borsalarından Zürih Borsası’nda dün olağandışı bir düşüş yaşandı. Endeks bir gün içinde yüzde 7.3 oranında değer kaybetti. Bunun nedeni, İsviçreli mühendislik devi ABB’nin hisselerinin yüzde 10 değer kaybetmesiydi. 
     Bilançosunda herhangi bir sorun bulunmayan ABB’nin değer kaybetmesinin ardında yatan neden ise şirketin ortaklarından Martin Ebner’in likidite krizine girmesiydi. Avrupa’nın "marjinal patronu" Ebner, İsviçre’nin en büyük ticaret bankası BZ Bank’ın sahibi. Bir süredir likidite krizi içinde olduğu söylenen Ebner, geçtiğimiz hafta halka açık dört fonunu sattı. 
     
     BZ Bank’ın borçları 
     Wall Street Journal gazetesi de, BZ Grubu’na toplam 3 milyar franklık kredi açan bankaların, ödemeyi bir yıl ertelediklerini bildirdi. 
     Böylece BZ Grubu’ndaki belirsizlik, global durgunluktan ötürü zaten güçsüz olan İsviçre Borsası’nı yüzde 7.3 düşürdü. 
     BZ Grubu’nun, aralarında ABB, Credit Suisse, Baloise ve kimyasal madde şirketi olan Lonza’nın bulunduğu bazı şirketlerdeki doğrudan hisselerini satabileceği endişesini ortaya çıkarırken, bu şirketlerin hisselerinin de düşmesine sebep oldu. 
     
Finansın Ortaçağ savaşçısı’      Zürih Borsası’nın dünkü düşüşünün faili ABB Mühendislik Şirketi’nin en büyük hissedarı olan ve ayrıca BZ Şirketler Grubu ile Lonza Kimya Şirketi’nin Yönetim Kurulu Başkanlığı’nı yapan Martin Ebner Avrupa’nın en tartışılan finansçısı. Ebner’in özelliği, Avrupa’daki büyük şirketlerin hisselerini toplayarak şirketin ortağı olması. Kendisini "Ortaçağ savaşçısı" olarak tanımlayan Ebner, bu yöntemle servetine servet kattı. 
     17 yıldır bu tip ortaklıklarla şirketlerini en fazla k ra geçiren ve değerini artıran yönetici ünvanını kazandı. Ebner ayrıca hisselerini toplayarak ele geçirdiği şirketlerin yönetimine de ağırlığını koyuyor. Ebner’in son girişimi de ilaç devi Roche’daki yüzde 20 hissesini 2 milyar dolara Novartis’e satması. 
     



 EKONOMİ 

















</TEXT>
</DOC>
