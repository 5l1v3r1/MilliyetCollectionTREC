<DOC>
<DOCNO> 113177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/siy04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Argoyla itibar kazanılmaz 
</HEADLINE>
<TEXT>

     ÖNDER YILMAZ Amasya 

     MHP Genel Başkanı Devlet Bahçeli, AKP Genel Başkanı Recep Tayyip Erdoğan’ın kültür seviyesinin düşük olduğu imasında bulunarak, "Siyasete argo sözcükler getirerek seçim meydanlarında itibar kazanılamaz" dedi. 
     Amasya mitinginde, Erdoğan’ın konuşma tarzını eleştiren Bahçeli, "Siyaseti çirkinleştirerek, kirleterek, cepheleştirerek kavga ve çatışma ile bir yere varılmaz. Siyasete argo sözcükler getirerek seçim meydanlarında itibar kazanma dönemi bitti. Kültür seviyesi artan, demokratik anlayışı yerleşen bir toplumda devleti yönetmeye talip olanlar, yarıştığı siyasi parti yöneticilerine insanlarımızın terk ettiği argo gibi çirkin kelimelerle aşağılayarak, karalayarak hitap edemez" diye konuştu. Bahçeli, devletin paralarını hortumlayanlarla mücadelesini sonuna kadar sürdüreceğini de belirterek, sözlerini şöyle sürdürdü 
     "Halk karnını doyuracak, ekmek bulamayacak bir yoksulluktayken bazıları rüşvet, yolsuzluk ve hortumlama ile milletin çok üstünde hayat şartlarında yaşıyor. 69 operasyon yapıldı ama hangisi, nerede yarım kaldıysa herkes bilsin ki, onu tamamlamak için mücadele edeceğim." 
     



 SİYASET 
















</TEXT>
</DOC>
