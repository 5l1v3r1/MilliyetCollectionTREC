<DOC>
<DOCNO> 116490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/siyaset/siy10.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
SEÇİME DOĞRU.. 
</HEADLINE>
<TEXT>

Uras Aklınızı başınıza alın      ÖDP lideri Ufuk Uras, "Hırsız-lara oy verip seçimden sonra hırsız var diye bağırmayın. Aklınızı başınıza seçimden önce alın" dedi. Ankara Abdi İpekçi Parkı’ndaki mitingde konuşan Uras, CHP ve Derviş’e yüklendi. Uras, Derviş’in önce Ecevit’i bitirdiğini, şimdi de CHP’yi bitireceğini öne sürerek, "CHP’ye verilecek her oy AKP ile koalisyona gidecektir" diye konuştu. Uras, ülkenin kaderini mafyanın değil, paçası çamurlu olanların belirlemesi gerektiğini belirtti. 
     
Perinçekler’in malvarlığı yok      İP lideri Doğu Perinçek’in eşi ve partinin Merkez Komite üyesi Şule Perinçek, Gayrettepe’deki evinde çocuklarıyla birlikte malvarlıklarına ilişkin basın toplantısı yaptı. Hiçbir gayrimenkullerinin olmadığını belirten Perinçek, 1995’ten bu yana oturdukları evin Almanya’da yaşayan Dilber Tütünçoban adlı İP üyesi aile dostlarına ait olduğunu ve kira ödemediklerini söyledi. Perinçek, "10 bin kitap, tablolar, CD ve kaset. Bütün malvarlığım bunlar" dedi. 
     
Bahçeli Mutlaka sandığa gidin      MHP lideri Devlet Bahçeli, 3 Kasım seçiminden sonra "hükümetin meşruiyeti" tartışmalarının başlayacağı endişesiyle halkı oy vermeye davet etti. Özellikle ilk kez oy kullanacak gençleri sandığa davet eden Bahçeli, "Hangi şart ve zorluk içinde olursanız olun mutlaka sandığa gidin" dedi. Bahçeli, Barzani ve Talabani’nin Kuzey Irak’ta Kürt devleti kurma girişimlerine de sert çıkarak şunları söyledi "Bu milletin ayranı kabarırsa o kafaları birbirine çarpar." 
     
TKP Adımız değişmeyecek      Türkiye Komünist Partisi TKP lideri Aydemir Güler, partilerinin adını değiştirmeyecekle-rini söyledi. Güler, Yargıtay Başsavcısı Sabih Kanadoğlu’nun, Anayasa Mahkemesi’nin partilerine verdiği ihtar kararının yerine getirilip getirilmediğinin bildirilmesini istediğini anımsatarak, "TKP Merkez Komitesi, bu isteğin yerine getirilmeyeceğini kararlaştırdı" dedi. Güler, ilgili yasa maddesinin Anayasa ile temel hak ve özgürlüklerle açıkça çelişkiye düştüğünü düşündüğünü belirtti. 
     
Yılmaz’ın eskortu kaza yaptı 1 ölü      KEMAL BULUT Ankara 

     ANAP Genel Başkanı Mesut Yılmaz’ın öncü eskort aracının çarptığı bir kişi hayatını kaybetti. Yılmaz’ın dün Rize ve Trabzon’da katıldığı mitinglerin ardından Ankara’ya dönüşünde meydana gelen kazada, polis İsmail Ayan’ın kullandığı ve içinde polis Seçil Algül’ün de bulunduğu araç, Esenboğa Yolu’nda yolun karşısına geçmek isteyen Ahmet Erdem’e 80 çarptı. Hacettepe Üniversitesi Hastanesi’ne kaldırılan Erdem, kurtarılamazken, kırılan cam parçalarıyla yüzünden yaralanan polis memuru Algül tedavi altına alındı. 
     



 SİYASET 

















</TEXT>
</DOC>
