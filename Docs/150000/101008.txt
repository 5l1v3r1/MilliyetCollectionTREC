<DOC>
<DOCNO> 101008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sonspo06.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş dört sezondur Bursa'da yenilmiyor... 
</HEADLINE>
<TEXT>

     Beşiktaş ile Bursaspor, yarın yapacakları maçla birlikte, Birinci Futbol Ligi'nde 71. kez karşı karşıya gelecek. 
     2 takım arasında bugüne dek yapılan 70 lig maçından 27'sini Beşiktaş, 12'sini Bursaspor kazanırken, 31 maç da berabere sonuçlandı. 
     Siyah-beyazlıların toplam 91 golüne, yeşil-beyazlılar 61 golle karşılık verdi. 
     Beşiktaş, Bursaspor ile geçen sezon deplasmanda yaptığı karşılaşmada 2-2 berabere kalmış, İstanbul'da seyircisiz yapılan karşılaşmayı ise 2-1 kazanmıştı. 
     
     BEŞİKTAŞ, 4 SEZONDUR BURSA'DA YENİLMİYOR 
     Beşiktaş, son 4 sezondur Bursaspor karşısında, deplasmanda maç yitirmedi. 
     Siyah-beyazlılar, 1997-98 sezonunda Bursa'da 2-1 yenildikleri rakibini, daha sonraki 3 sezonda 2-1, 1-0 ve 1-0 yenerken, geçen sezon ise 2-2 berabere kalarak deplasmanda başarılı bir grafik çizdi. 
     
     BURSASPOR EVİNDE BAŞARILI 
     Bursaspor, kendi sahasında yaptığı lig maçlarında, güçlü rakibine karşı üstünlük kurdu. 
     2 takım arasında Bursa'da yapılan 35 maçın 10'unu Bursaspor, 9'unu ise Beşiktaş kazanırken, 16 maç da berabere sonuçlandı. Bursa Atatürk Stadı'nda Bursaspor 36, Beşiktaş ise 33 gol attı. 
     
     TARİHİ HEZİMET 
     Beşiktaş, Birinci Lig tarihinde şimdiye kadarki en farklı skorlu yenilgisini Bursaspor karşısında aldı. 
     1980-81 sezonunda Bursa'da yapılan maçı 5-0 kazanan Bursaspor, Beşiktaş'a tarihi hezimeti yaşatmıştı. 
     





</TEXT>
</DOC>
