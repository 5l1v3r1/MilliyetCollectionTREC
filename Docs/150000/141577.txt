<DOC>
<DOCNO> 141577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/asiy.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sohbet Odası"nda Derya Sazak'ın konuğu, TBMM Başkanı, AKP Manisa Milletvekili Bülent Arınç 
</HEADLINE>
<TEXT>

ABD sevkiyatının sürmesi hoş değil"İskenderun Limanı’ndan sevkiyatın, tezkere geçmeyince durdurulduğu söylendi. Şimdi yeniden başlamış. De facto fiili bir durum var" 
     DERYA SAZAK 
SOHBET ODASI 

Genelkurmay Başkanı’nın tezkereye destek’ mesajı ve Erdoğan’a önce Meclis, ardından Başbakanlık yolunu açması beklenen Siirt seçimleri, olası Irak savaşıyla ilgili gelişmeleri ne yönde etkileyecek TBMM’den geçmeyen tezkerenin yeniden gündeme gelmesi nasıl olacak 
     - Birkaç aydan beri ABD’nin Irak’ta askeri harek t yapacağı, bir savaş çıkabileceği, olası savaşta Türkiye’nin pozisyonunun ne olacağı tartışılıyor. ABD, Irak’ta BM Güvenlik Konseyi kararı olsun olmasın bir askeri operasyon için yığınak yapmaya başlamış. Türkiye’yi yönetenler tedbir alırken sorunun barışçı yönden çözümlenmesi için de gayret gösteriyorlar. Sayın Başbakan’ın bu konuda çok önemli çabaları oldu. 
     Hükümet bayram öncesi Meclis’e yetki istemiyle geldiği zaman kamuoyunda savaş aleyhtarı tutumlar ön plana çıktı. ABD’nin keyfi olarak böyle bir şey yapmak istediği savunuldu. Türkiye’nin Irak harek tının dışında kalması istendi. Kuzey cephesi açılmasın diye çaba gösterildi. Hükümet sonunda asker tezkeresini gönderdi ama TBMM buna onay vermedi. Çünkü bu bir vergi koyma değildir. Bu bir savaş tezkeresidir. Bu savaşın sonunda sınırların, rejimlerin değişmesi de olası ise geleceğin de düşünülmesi gerekir. O zaman belirsizlik karşımıza çıkıyor. Milletvekilleri hepsini hesaba katıp oy verdi. 
     
Siz oylama öncesinde Çankaya’ya çıktınız. 
     - Sayın Cumhurbaşkanı’nın daveti üzerine... 
     
Köşk’te uluslararası meşruiyet konusunda bir duyarlılık sergilendi. Cumhurbaşkanı, Anayasa’nın 92’nci maddesine göre BM Güvenlik Konseyi kararının aranmasında ısrarlı. Genelkurmay Başkanı ise bu tartışmaya girmeksizin Tezkere konusunda hükümetle aynı düşünüyoruz’ dedi. Siz Sayın Sezer’in görüşlerini paylaşıyor musunuz 
     - Benim meşruiyetin aranması’ konusundaki görüşlerim Cumhurbaşkanı ile görüşmemizden çok önceydi. Ben 92’nci maddeyi yorumlarken, bütün fıkralarda aranması gerektiğini düşünmüştüm. Sayın Sezer ile tezkeredeki bazı ifadelerin ne anlama geldiği üzerinde konuştuk. Çankaya dönüşü, Sayın Başbakan’ı davet ettim. Daha önce Salih Kapusuz’la bir görüşmemizde, Meşruiyeti arıyorum’ demiştim. Başbakan Gül de fikirlerini söyledi. Sayın Cumhurbaşkanı’nın sözlerini kendisine aktardım, şu konularda dikkatli olun, dedim. 
     
Tezkereyi işleme koydunuz. 
     - Mecburum. İki gün inceledim. 92’nci maddeye göre Meclis’e düşen görev hükümete izin veya yetki vermektir. TBMM yetkisini olduğu gibi hükümete devredemez. Kısmi izin verebilir. Ucu açık yetki olmaz. Başbakan’a da onu söyledim. Ne istiyorsanız bunu belirtin 62 bin asker diyorsunuz şu kadar uçak, altı ay süre... Bu sayılar reel mi, diye sordum. Başbakan evet, dedi. Süreyi kısaltabileceklerini söyledi. Yasallığın hangi şartlarda gerçekleşeceğini tezkereye yazın diye hem ben, hem Sayın Cumhurbaşkanı, Sayın Gül’ü uyardık. 
     
     De facto bir durum var 
Kapalı oturumda hükümet sizi ikna edebildi mi 
     - Mutmain olunmadığı inanmak, gönlü kanmak için tezkere Meclis’ten geçmedi. 
     
AKP Grubu’nda sizin tutumunuzdan da endişe ediliyordu, tezkereyi bölerek oylayacağınız konusunda. 
     - İki fıkralı tezkere, görüşmeler sırasında AKP’nin bir önergesiyle bir bütün haline getirildi. Son on yılda fıkralar halinde gelen tezkerelerin hepsi ayrı okunup oylanmış. 
     
Üs ve limanların genişletilmesiyle ilgili 5 Şubat tezkeresi çerçevesinde Mardin Kızıltepe’ye yönelik bir askeri hareketlenme gözleniyor. Orada yeni bir üs kuruluyormuş. Bu tür hazırlıklar yetkinin kapsamında mı Asker sayısı orada belirtilmiş miydi 
     - Hayır orada asker yoktu, 3 aylık süre vardı. Biz TBMM’de tezkerenin dışında başka bir belge konuşmadık, görüşmedik. İskenderun Limanı’ndan yapılan sevkiyatla ilgili Genelkurmay Başkanlığı’nın bir açıklaması oldu. Tezkere geçmeyince bunların durdurulduğu söylendi. Şimdi yeniden başlamış. De facto bir durum var. Çok hoş şeyler değil. 
     
Tezkere çıkacakmış gibi hazırlıklar sürüyor. 
     - Fiilen bu işler devam ediyor görüntüsü bizi rahatsız ediyor. 
     
Çankaya aklımdan geçmez      Arınç, "TBMM Başkanlığı’nda Cumhurbaşkanlığı’na vek let ediyorsunuz, ileride buradan Çankaya’ya geçiş niyeti var mı " sorusuna şu yanıtı veriyor "Öyle şeyler hiç aklımın ucundan bile geçmez. Ben 6 defa milletvekili adayı oldum, 1995’te parlamentoya girdim. Dolu dolu iki yasama dönemi geçirdim. Kurduğumuz parti iktidara geldi. Meclis Başkanıyım ve kadere inanan bir insanım. Bu tür planlar yapmam." 
Ben bu tezkereyi sevmedimGenelkurmay Başkanı Özkök’ün tezkereye destek’ açıklamasını olumlu bulduğunuzu açıkladınız. Tezkere haftaya Meclis’ten geçer mi Gül ve Erdoğan’la üçlü zirvede tutum belirlediniz mi 
     - Özkök Paşa’nın, Oylama öncesinde MGK’da yeni bir karar alsaydık, Meclis’in iradesini etkilerdik. Bundan kaçınmak istedik’ sözleri çok önemli. Ne kadar güzel bir açıklama. Ben buna hasret kalmış bir insanım. 
     
Mesajın demokratik özünden etkilendiniz. 
     - Elbette ancak hükümetin ve askerlerin böyle düşünmesi, Meclis’in de aynı şekilde düşünmesini gerektirmez. Milletvekilleri hür iradeleriyle kendi kararını verir. Herkes bu karara saygı duymalıdır. Genelkurmay Başkanı bunu ifade etmiştir. 
     
Tezkerenin ikinci kez gelmesi Meclis’in saygınlığına gölge düşürmez diyorsunuz öyle mi 
     - Yeni bir tezkere gelecek mi, onu hükümet tayin edecek. Ben şahsen reddedilen tezkerenin çok kısa zamanda Meclis’e aynen gönderilmesini doğru bulmadığımı açıkladım. Yorumlar çok farklı, savaş lobisi bastırıyor. Bir yanda savaş karşıtları var diğer yanda bombalar düşecek diye sevinenler. 
     
Tezkere için yeni şartlar doğdu mu 
     - Sayın Tayyip Erdoğan’ın 14 Mart’ı bekleyeceğiz şeklinde beyanı var. Güvenlik Konseyi kararını. 
     
Meclis Başkanlığı Konutu’nda Gül ve Erdoğan’la tezkereyi konuşmadınız mı 
     - Konuştuk ama... 
     
Bir balans ayarı yaptınız mı, Meclis Başkanı olarak sizin tarafsızlığınızı bozarak hükümet üzerinde güç odağı oluşturduğunuz konuşuluyor AKP kulislerinde. Tezkere geçmezse AKP parçalanır mı 
     - Sayın Gül ve Erdoğan’la aramızda arkadaşlık var. Ben onlardan birkaç yaş daha büyüğüm. Biz kardeşiz. Dostuz. Eski kaynağımız belli. Milli Görüş’ten geliyoruz. Türkiye’nin gündeminde bir aydır tezkere tartışması var, yeminle söylüyorum ne Tayyip Bey ne Sayın Gül ikisi de bana İşimizi bozuyorsun’ diye bir gram serzenişte bulundular. 
     
Tezkere hiç gelmesin derken taraf’ olmadınız mı 
     - Ben Türk milletinin bu konudaki talebini ortaya koydum. Halkın yüzde 94’ünün savaşa karşı olduğu bir toplumda bunu seslendirdim ama tezkere gelince İçtüzüğe göre işleme koydum. 
     
Siirt seçimleri ardından tezkere yeni başbakanın ve 59’uncu hükümetin meselesi haline mi geliyor 
     - Pazar günü seçim olacak ve inşallah Tayyip Erdoğan milletvekili olacak. Tayyip Erdoğan’la Abdullah Gül’ün kararlaştırdıkları üzere Sayın Gül, istifa edecek. Diyelim ki, kesin sonuçlar çarşambaya kadar açıklandı, kar falan var o zaman perşembe belki yemin edebilir. Yemin töreninden sonra Sayın Gül ayrılacak, Erdoğan hükümeti kuracak. Güvenoyu süreci işleyecek. Tezkere için güvenoyu gerekmiyor. Sayın Gül hükümeti de yenisi kuruluncaya kadar tezkereyi getirebilir. Onlar kendi aralarında kararlaştıracak. Hükümet değişikliği sırasında bazı şeyler olabilir. Belki tezkereye gerek kalmadan olağanüstü gelişmeler de olabilir. 
     
Ne gibi... 
     - Ne bileyim, dünya dönüyor. Askeri yöntemlere gerek kalmadan bakarsınız barışa ulaşabiliriz. Buna uygun bir fıkra var. Adamı idama mahk m etmişler. Asmaya götürürken son arzusunu sormuşlar. Ben bir atı bile konuşturabilirim, demiş. Padişaha söylemişler. Güldürmeyin beni, herhalde aklını kaçırmış, diye tepki göstermiş. Israr edince altı ay süre vermişler. Çevresindekiler Deli misin sen at konuşmazsa kelleni uçururlar’ deyince cevap vermiş Altı ayda bakarsınız parişah ölür... Ben bunu Abdullah Gül’e söyledim. Zaman kazanmaya çalış. Bakarsın Saddam gider, savaş çıkmaz. 3 ay geçti, kaldı üç ay. 
     
Zor bir durum. Gül kurtardı, bakalım Tayyip Bey savaşı öteleyecek mi 
     - Bizim işimiz hep zor. Akşam üçümüz dertleştik. Bir gün yüzümüz gülmedi... 
     
TBMM ne yapar 
     - Milletvekillerinin kalbini yarıp bakamam. Nasıl oy kullanacaklarını bilemem. Bunu söyleyince döndü falan diye yorum yapıyorlar televizyonda. 
     
Siz bu tezkereyi sevmediniz. 
     - Sevmedim. 
     
Beşiktaş rozetini takarken tezkerenin reddedilmesini temenni etmişsiniz. 
     - Slavia Prag’a nasıl Beşiktaş tezkere verdiyse... yarın da.. dedim. Kehanetim tuttu. 
     



 SİYASET 


















</TEXT>
</DOC>
