<DOC>
<DOCNO> 141483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/soneko02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürşad Tüzmen İkinci tezkereyi görüp, ona göre değerlendireceğiz 
</HEADLINE>
<TEXT>

     Devlet Bakanı Kürşad Tüzmen, Türkiye'nin zor bir dönemden geçtiğini, ancak kendisinin geleceği iyimser gördüğünü söyledi. 
     Tüzmen, ikinci tezkereyle ilgili kendi tavrının ne olacağını sorusuna karşın, ''bu tezkerenin şekli nasıldır Zamanı nasıldır Ve hangi unsurları barındıracaktır ... Görmek lazım. Onu o zaman değerlendiririz ve yine Türkiye'nin milli menfaatleri doğrultusunda, en doğrusunu yapmaya çalışırız'' dedi. 
     Suudi Arabistan ziyaretinin ilk durağı Cidde'de gazetecilerle sohbet eden Tüzmen, Irak krizi ya da hiçbir krizin, Türkiye'nin ekonomik ve ticari hedeflerini ulaşmasını engellemeyeceğini belirtti. 
     Yaşanan sıkıntıların, belki de Türkiye'nin daha da güçlenmesi için bir imtihan süreci olabileceğini vurgulayan Tüzmen, Irak krizinin bir savaşa dönüşmesinin, Türkiye'ni dış ticaretini geliştirme yönündeki çabalarını boşa çıkarıp çırmayacağı sorusuna, ''özveriyle yapılan hiçbir şey boşa gitmez'' yanıtını verdi. 
     
     ''TÜRKİYE KRİZLERE BAĞIŞIK... 
     Tüzmen, Türkiye'ye ABD askeri konuşlandırılması hakkında hazırlanabilecek ikinci tezkere hakkında, gazetecilerin ısrarlı soruları üzerine, ''Hiç kuşkunuz olmasın, en doğru kararlar zamanı gelince verilecektir'' dedi. 
     Irak kriziyle ilgili olarak, Türkiye'nin şuana dek yaşanan süreci başarıyla götürdüğünü, devletin, hükümetiyle, askeriyle, milletiyle bir bütün olarak en doğru kararları verdiğini belirten Tüzmen, bunun gelişmelere ve değişen şartlara bağlı olarak, gelecekte de böyle devam edeceğini kaydetti. 
     Türkiye'nin, krizlere bağışık olduğunu belirten Tüzmen, sözlerini şöyle sürdürdü 
     ''Böyle kriz dönemleri olacaktır. Bunları kendimizi alıştırmalıyız. Parlamentomuzun zorlu karar süreçleri olacaktır. Bunları da kendimizi alıştırmamız lazım. 
     Önümüzde Kıbrıs var. Daha sonra AB ile ilgili kararlar gelecek. Daha sonra Ege konusu, Kıta Sahanlığı konusu gelecek. Zorlu kararları da, bugüne kadar zorluklarla karşı karşıya gelmiş, bu bilgeliği kazanmış bizim ülkemizin insanları verecek. 
     Hiç kuşkunuz olmasın, en doğru kararlar zamanı gelince verilecektir.'' 
     
     ''ÖZKÖK'ÜN AÇIKLAMALARI DOĞRU VE YERİNDE'' 
     Tüzmen, Genelkurmay Başkanı Orgeneral Hilmi Özkök'ün açıklamalarıyla ilgili bir soruya da şu yanıtı verdi 
     ''Bu açıklama, doğru ve yerinde bir açıklama. Genel açıdan baktığınızda, askeri açıdan yapıldığı için o şekilde, kendi platformu içinde yapılmış, kendi doğruları içinde olan bir açıklamadır. 
     Burada çok farklı biçimde düşünmek mümkün değil. Türkiye'nin şartları, etrafındaki tehdit unsurlarını, teker teker değerlendirilmesini zorunlu kılıyor. O açıdan yanı başımızda, Kuzey Irak'taki son gelişmeler bizi oldukça sıkıntıya sokan gelişmelerdir. Bu yüzde geçmişte yaşadığımız hataları, tekrar yapmamamız gerekiyor. Onun için bence herkes, kendine göre tedbirlerini almaya çalışıyor. Askeri açıdan alınan tedbirler, siyasi açıdan alınan tedbirler, ekonomik tedbirler, bazen birbiriyle örtüşür, bazen birbirinden farklı olabilir.'' Tüzmen, ikinci tezkereyle ilgili kendi tavrının ne olacağını sorusuna karşın, ''bu tezkerenin şekli nasıldır Zamanı nasıldır Ve hangi unsurları barındıracaktır ... Görmek lazım. Onu o zaman değerlendiririz ve yine Türkiye'nin milli menfaatleri doğrultusunda, en doğrusunu yapmaya çalışırız'' dedi. 
     
     TİCARET VE TURİZM... 
     Bakan Tüzmen, Türkiye'nin önünü açacak sektörlerin, ticaret ve turizm olduğunu söyledi. Türkiye'nin güçlükleri aşmak için ihracatını artırmasının önemini vurgulayan Tüzmen, ihracat ve turizmdeki kalıcı gelişmenin, üçüncü lokomotif sektör olarak taşımacılığın önünü açacağını ifade etti. 
     En sağlam döviz kaynağı olarak ihracatı gördüğünü belirten Tüzmen, Türkiye'nin ihracatını artırmak için öncelikle komşu ve çevre ülkelerdeki pazar payını artırması gerektiğini söyledi. Tüzmen, özellikle küçük ve orta boy işletmeler KOBİ olmak üzere, Türk ihracatçıların, bu pazarlarda yakınlık ve lojistik bakımdan büyük rekabet avantajı olduğunu vurguladı. 
     Tüzmen, bu avantajların, Türk ihracatçıların, Türkiye'deki girdi maliyetlerinin yüksekliğinden kaynaklanan, rekabet dezavantajını telafi edeceğini söyledi. 
     İhracatçının, ''kriz var, savaş riski var'' diye oturup beklemeyeceğini söyleyen Bakan Tüzmen, Türkiye'nin ekonomik ve ticari çabalarının uluslararası güvenliği de katkıda bulunacağını ifade etti. 
     Bakan Tüzmen, Türkiye'nin, çevresinde, ticaret eksenli bir güvenlik kuşağı oluşturmaya gayret ettiğini de bildirdi. 
     





</TEXT>
</DOC>
