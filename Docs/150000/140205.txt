<DOC>
<DOCNO> 140205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/siyaset/siy12.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Halilzad’dan Türkmenler’e destek sözü 
</HEADLINE>
<TEXT>

     NAMIK DURUKAN Selahaddin 

     Iraklı muhalif gruplar, Selahaddin’deki toplantının ardından açıkladıkları bildiride, Türkiye’nin bölgeye girmesine karşı olduklarının altını çizdi. KDP lideri Mesut Barzani ve KYB lideri Celal Talabani bölgeye girmemesi konusunda Türkiye’yi uyardı. ABD’nin temsilcisi Zalmay Halilzad ise, başkanlık konseyine alınmayan Türkmen heyetiyle görüşerek destek sözü verdi. 
     Barzani, parlamenter ve demokratik bir Irak istediklerini vurgulayarak "Maalesef Türk ordusunun geleceği yönünde haberler duyduk. Sadece Türkiye değil, başka ülkelerin de gelmesine karşıyız" dedi. Talabani de "Türkiye’nin Türkmenleri koruması için asker göndermesi gerekmiyor" diye konuştu. Halilzad ise, Türkiye’nin Irak’a karşı oluşturulan koalisyon gücüne katılmasını beklediklerini söyledi. 
     
Komşumuzla iyi ilişkiler isteriz’      Sonuç bildirgesinde şu ifadeler yer aldı "Alınan haberlere göre, 10 bin Türk askerinin Irak’a girmek üzere olduğu belirtiliyor. Irak muhalefeti, bunun olmamasını temenni eder. Irak muhalefeti, dostluk ve yardım elini Türkiye Cumhuriyeti’ne uzatır. Kürt, Arap, Türkmen ve diğerleri için de eşit haklar ister. Türkiye’nin güvenlik endişelerini anlayışla karşılar, komşuluk ilişkilerinin geliştirilmesini ve doğrudan diyalog kurulmasını ister." 
     



 SİYASET 




















</TEXT>
</DOC>
