<DOC>
<DOCNO> 133052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/bbas.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA HESAP GÜNÜ 
</HEADLINE>
<TEXT>

Basketbol Milli Takımı, Avrupa Şampiyonası elemelerini, ilk maçta 38 sayıyla yenildiği Litvanya’yı bugün sahasında ağırlayarak kapatacak. Abdi İpekçi Salonu’ndaki maç 19.00’da başlayacak 
     Finaller garanti 
     2003 Avrupa Basketbol Şampiyonası Elemeleri’nde Hollanda’yı farklı yenerek finallere katılmayı garantileyen 12 Dev Adam, A Grubu’ndaki son maçında lider Litvanya’yı, Abdi İpekçi Salonu’nda ağırlayacak. 19.00’da başlayacak ve NTV’den naklen yayınlanacak karşılaşmada Ay - Yıldızlı ekibimiz, Vilnius’ta 38 sayı farkla 100 - 62 yenildiği rakibinden rövanşı almaya çalışacak. Başantrenör Aydın Örs, prestij açısından galibiyete odaklandıklarını söyledi. 
     
     Gerçek bir sınav 
     ÖRS, Litvanya maçının gerçek bir sınav niteliği taşıdığına değindi. Milli Coach, "Litvanya, Avrupa’nın üst düzey basketbol oynayan birkaç ülkesinden biri. Dolayısıyla, bu bizim için çok daha ciddi karşılaşma olacak. Ayrıca ilk maçta sakat oyuncularımızın fazlalığı ve konsantrasyon eksikliği yüzünden aldığımız ağır yenilgiyi telafi etmek için de bu iyi bir fırsat. Litvanya karşısında "gerçek Türkiye’yi" izleme şansını bulabilirsiniz" dedi. 
     
A GRUBU TAKIMLAR O G M A Y P Litvanya 9 8 1 899 666 17 TÜRKİYE 9 7 2 711 631 16 Ukrayna 9 6 3 748 714 15 Bulgaristan 9 5 4 777 791 14 İsviçre 9 1 8 576 738 10 Hollanda 9 - 9 638 809 9      
     Bugün TÜRKİYE-Litvanya, 
     Hollanda-İsviçre, Ukrayna-Bulgaristan 
     
Litvanya eksik      MİLLİ Takımımız’ın son maçını oynayacağı Litvanya, İstanbul’a iki önemli eksikle geldi. Takımın skorerlerinden eski Efes Pilsen’li Saulius Stombergas ve tecrübeli pivot Gintaras Einikis sakatlıkları nedeniyle istanbul’a getirilmedi. Litvanya’nın bu iki önemli silahı, takımlarının Ukrayna ile oynadığı ve 109 - 98 kazandığı maçta da forma giyememişti. 
     
Biletler karaborsa      BASKETBOL Milli Takımımız’ın, 2003 Avrupa Şampiyonası Elemeleri’nde Litvanya ile oynayacağı son grup maçının biletleri karaborsaya düştü. 12 bin seyirci kapasiteli Abdi İpekçi Salonu’na portatif tribün de kurulmasına ve kapasitenin 14 bine çıkarılmasına karşın, piyasaya sürülen biletlerin büyük bölümünün tükendiği belirtildi. 
     
Ücretsiz otobüsler      Kadıköy’den saat 16.45 Kadıköy-Topkapı durağı 
     Mecidiyeköy’den 17.30 M.Köy-Bakırköy durağı 
     Beşiktaş’tan 17.00 Beşiktaş-M.Köy durağı 
     Taksim’den 17.30 AKM önünden 
     Avcılar’dan 16.30 İ.Ü.Avcılar Kampüsü 
     Bakırköy’den 17.15 Merter Belediye durağı 
     
Darüşşafaka 85 Oyak Renault 73      LİGİN ilk yarısında istediği formu sergileyemeyen Darüşşafaka, dün oynadığı hazırlık maçında ligin flaş ekibi Oyak Renault’u 85 - 73 yendi. İki guardı Cüneyt ve Mehmet’ten yoksun oynayan Daçka’yı Frahm, Ufuk ve Goodrich’in skorer oyunları galibiyete taşıdı. 
     
Potada derbi günü      TÜRKİYE Bayanlar 1. Ligi’nde bugün Galatasaray ile Fenerbahçe kozlarını paylaşacak. İki ezeli rakip arasındaki karşılaşma saat 15.00’te Caferağa Spor Salonu’nda oynanacak. İki takım da sahadan zaferle ayrılmanın hesaplarında. 
     
     Potada dün 
     Yıldız Milliler 
     Türkiye - Bulgaristan 49 - 43 
     Bayanlar Ligi 
     İÜSK - Çankaya Üni 68 - 64 
     
     



 SPOR 


























</TEXT>
</DOC>
