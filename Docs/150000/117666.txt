<DOC>
<DOCNO> 117666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko01.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard and Poor’s’un açıklaması etkili oldu 
</HEADLINE>
<TEXT>
Görünüm düzeldi piyasalar coştu... 
S P’nin Türkiye’nin görünümünü negatiften durağana çevirmesi ve borsaya vergi teşviğinin devamı yönündeki sinyaller borsayı patlattı ... Hisse senetleri ortalama yüzde 12 prim yaparken, işlem hacmi 2.4 katrilyon liraya, işlem adeti de 668 milyara çıkarak yeni bir rekor kırdı 
     ORHAN TEKEOĞLU 

     Borsa adeta son iki buçuk yıldaki düşüşün intikamını alıyor. Arka arkaya işlem hacmi ve işlem miktarı rekorları kıran borsa yeniden dikkatleri üzerine çekmeye başladı. Borsanın dünkü yükselişinde kredi derecelendirme kuruluşu Standard and Poors’un S P Türkiye’nin kredi not görünümünü negatiften durağana çevirmesi, AKP Genel Başkan yardımcılarından Abdüllatif Şener’in mali milat düzenlemeleri içinde yer alan "nereden buldun" uygulamasının kesinlikle kalkacağını ve borsa için var olan vergi teşviklerinin 2003 yılında da devam etmesi için bir talep gelmesi halinde değerlendireceklerini söylemesi borsacılara rahat nefes aldırdı. Hisse senetleri dün de yüzde 12.52 prim yaparken, son dört günlük yükseliş yüzde yüzde 32’ye ulaştı. 
     
     Borsa rekora doymuyor 
     Borsada dün işlem hacmi ve işlem miktarında tüm zamanların rekorları kırıldı. Dün 2.4 katrilyonluk işlem hacmi gerçekleşirken, işlem miktarı da 668 milyar adet oldu. 
     Dünkü yükseliş banka hisselerinin önderliğinde gerçekleşti. Banka hisselerine yönelen yoğun talebin, bono faizlerinde yaşanan gerileme ve döviz kurundaki yavaşlamanın bilanço k rlılığına olumlu yansıyacağı beklentisi etkili oldu. Banka hisseleri, dün ortalama yüzde 17.4 değer kazandı. 
     
Yabancılar biliyor muydu      Borsanın dünkü yükselişine, S P’nin Türkiye’nin görünümünü negatiften durağana çevirmesinin önceden öğrenilmesinin de neden olmuş olabileceği öne sürüldü. Özellikle Gedik Yatırım’ın net 46.5 trilyonluk alımının yabancı kaynaklı olduğu haberlerinin bu düşünceyi akla getirdiğini belirten uzmanlar, şu yorumu yaptılar "Dün sabahki alımları önce tahvil ihracına, sonra vergi teşviği ile ilgili açıklamalara yorduk. Fakat görünüm ile ilgili haberin gelmesinden sonra Acaba yabancıların bir bildiği var mıydı ’ diye düşündük." 
     
AKP’ye, AB ve program övgüsüS P, AKP’nin AB atağı ve programa sadık kalacağına dair göstergelerle Türkiye’nin kredi görünümünü negatiften, durağana çevirdi 
     Standard and Poor’s S P , AKP lideri Recep Tayyip Erdoğan’ın, IMF destekli ekonomik istikrar programının sürdürüleceği, AB’ye giriş çalışmalarının hızlandırılacağı yönündeki taahhütlerinin, AKP’nin, "ortodoks ve piyasa yanlısı’’ bir politika izleyeceğinin göstergesi olduğunu bildirdi. Ortodoks politika, "programın tavizsiz uygulanması’’ anlamına geliyor. 
     
     Yeni ekonomi takımı test edilmedi 
     S P, Türkiye’nin ekonomik görünümünü negatiften durağana çevirdi, B - olan uzun vadeli ve C olan kısa vadeli notlarını teyit etti. Türkiye’nin, son 20 yıldır ilk kez tek parti hükümetiyle yönetileceği ifade edilen S P değerlendirmesinde, ülkeyi, dolayısıyla yeni hükümeti bekleyen sorunlara örnek olarak "kısa vadeli yüksek borç’’ yapısı, "hassas bankacılık sektörü ve yüksek siyasi risk’’ gösterildi. Tek parti hükümetini oluşturacak takımın test edilmediği, yeni hükümeti, ekonomi yanında uluslararası önemli sorunların beklediği kaydedildi. 
     
     AB, laiklik çıpası olacak’ 
     S P analisti Ala El-Yusuf, görünümün, yeni hükümetin "büyük çaplı ekonomik politika değişikliklerine gitmeyeceği ve IMF destekli programa sadık kalacağı’’ prensibiyle durağana çevrildiğini bildirdi. El-Yusuf, IMF ile yarım bırakılan 4’üncü gözden geçirmenin hızla tamamlanması ve AB’ye giriş takviminin, dikkate değer gelişmeler olacacağı ve bunun AKP’nin laik iç pozisyonu için önemli bir çıpa sağlayacağını kaydetti. 
     
     Borsayı yükselten nedenler 

</TEXT>
</DOC>
