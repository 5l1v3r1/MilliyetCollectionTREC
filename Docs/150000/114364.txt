<DOC>
<DOCNO> 114364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/spor/spo06.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YUMRUKLAR KONUSUYOR 
</HEADLINE>
<TEXT>

Dünya Bayanlar Boks Şampiyonası’nın ilk gününde sporcularımız 3 galibiyet, 3 yenilgi aldı. Antalya’daki organizasyonda 34 ülkeden 180 sporcu ter döküyor 
     İBRAHİM LALELİ 

     Ring ısındı 
     ANTALYA, bayan boksörlerin müthiş mücadelelerine sahne oluyor. Dünya Bayanlar Boks Şampiyonası’nın ikincisine ev sahipliği yapan Antalya’da, 34 ülkeden 180 sporcu zirveye çıkmak için yumruklarını konuşturuyor. Şampiyonanın ilk gününde ringe çıkan altı bayan boksörümüzden üçü havlu attı, üçü de tur sevinci yaşadı. 45’te Derya Aktop, 67’de Mehtap Bakış ile 71’de Nurcan Çarkçı maçlarını galibiyetle kapatmayı başardı. 
     
     Vize aldılar 
     DERYA Aktop, Sri Lankalı Lelwala Chandrıka’yı 3. raundun sonunda 25 - 21 yenerek, bir üst tura çıktı. 67’de Mehtap Bakış, Ukraynalı Kozlan Olegzandra’yı, 71’de Nurcan Çarkçı da, Çinli boksör Hongyu Shı’yı geçti. 51 kiloda Beyhan Karabıcıoğlu, G.Koreli Kim Kum Son, 57’de Hürü Kale de, yine G.Koreli Jo Debbie karşısına tutunamadı. 54’te Seda Duygu Aygün ise Hintli rakibi Devı L.Sarıta’ya 23 - 20 teslim oldu. 
     
     
     
     



 SPOR 


























</TEXT>
</DOC>
