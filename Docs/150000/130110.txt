<DOC>
<DOCNO> 130110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/bgun.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte pilotun son konuşmaları 
</HEADLINE>
<TEXT>

     TOLGA ŞARDAN Ankara 

     Diyarbakır Havaalanı’na düşerek 75 kişinin ölümüne neden olan uçak kazasında Kaptan Pilot Alaattin Yunak’la Diyarbakır Havalimanı Kulesi’nde görevli telsizcinin arasında geçen konuşmayı Milliyet ele geçirdi. 
     Yunak ile kule görevlisi arasında, düşüşten birkaç dakika önce yaşanan telsiz görüşmeleri şöyle 
     
     THY 634 sefer sayılı Konya uçağı saat 19.58’de Diyarbakır Hava Kontrol Sahası’na girişinin hemen ardından kuleyle konuşmaya başladı. 
     
Pilot Diyarbakır kule, Türk Hava Yolları altı üç dört, şu anda kontrol sahanıza girmek üzereyim. İniş talimatı lütfen. 
Kule THY altı üç dört, sizi radyal 203’te takip ediyorum. İniş üç dörde, 5 - 6 metre. Yirmi dokuz doksan iki, devam. 
Pilot Diyarbakır kule, THY altı üç dört, iniş üç dört alındı. 
Kule THY altı üç dört, rüzg r 340’tan 5 nat. Görüş 3.5 kilometre 
Kule THY altı üç dört, hangi alçalmayı yapacaksınız. 
Pilot Diyarbakır kule, üç dörde VOR alçalması yapacağım. 
Kule THY altı üç dört, 25 mile kadar bir bir sıfır seviyeye alçalın. Bir bir sıfır alçalışa devam 25 mili rapor edin. 

     Uçak alçalarak 25 mil 10 bin feete geldi ve kaptan pilot yeniden kule ile bağlantıya geçti 
     
Pilot Diyarbakır kule, THY altı üç dört, 25 mil 11 bin feetteyim. 
Kule THY altı üç dört, alçalmaya devam. 10 mil 7 bin feeti ikaz edin. 
Pilot Diyarbakır kule, şu an 10 mil 7 bin feetteyim. 
Kule THY altı üç dört, VOR alçalmasına serbestsiniz üç dörde, 5 bin feette VOR üzerine rapor edin. 

     Uçak alçalmayı sürdürdü 
     
Pilot Diyarbakır kule, şu an Diyarbakır VOR üzeri 5 bin feetteyim. 
Kule THY altı üç dört, VOR alçalmasına serbestsiniz. Sağa kaide dönüşünü ikaz edin. 
Pilot Diyarbakır kule, şu an sağa kaide dönüşündeyim. Uçak bu komutla "outband" denilen başa dönüp 5 bin feet sabit, on mil ilerledi. 
Kule THY altı üç dört, in "baunt"u VOR iniş yoluna oturduğunuzu ikaz edin. 

     Uçak dönüşten çıktıktan sonra, 10 milde 5 bin feeti terk etmeye başladı. 
     
Pilot Diyarbakır kule, şu an 5 bin feeti terk ettim. inbaunt. VOR iniş yoluna oturdum 
Kule THY altı üç dört, yaklaşmaya devam edin. İniş takımlarınız aşağıda kilitli olsun. 
Pilot Diyarbakır kule, iniş takımları aşağıda kilitlidir. 

     Uçak VOR alçalmasında minimumlara kadar inmeye devam etti. 2 bin 800 feet 3 mile geldiğinde pilot yeniden kuleyle bağlantı kurdu 
     
Pilot Şu an minimumlar runway inside Pist görüşü mevcut inişe devam ediyorum 
Kule THY altı üç dört, üç dörde iniş serbest. Rüzg r 340’tan 5 nat. Rüzg r sakin inişe devam edebilirsiniz. 
Pilot Diyarbakır kule, üç dörde iniş serbest. Rüzg r 340’tan 5 nat. İnişe devam ediyorum. 
Kule THY altı üç dört, şu an seviyenin altındasınız, pisti görüyor musunuz 
Pilot .......... Uçaktan bir daha mesaj gelmedi 
     
     



 GÜNCEL 




























</TEXT>
</DOC>
