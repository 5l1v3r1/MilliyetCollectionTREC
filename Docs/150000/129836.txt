<DOC>
<DOCNO> 129836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur09.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Mardin'de... 
</HEADLINE>
<TEXT>

     Başbakan Abdullah Gül, Diyarbakır'da dün meydana gelen uçak kazasıyla ilgili incelemelerde bulunmak üzere özel uçak ATA ile saat 09.25'de Diyarbakır'a gitmek üzere Mardin'e hareket etti. 
     Başbakan Gül'ü, Esenboğa Havaalanı'ndan, Ankara Valisi Yahya Gür ve öteki yetkililer uğurladı. 
     Başbakan Gül ile birlikte Adalet Bakanı Cemil Çiçek, Bayındırlık ve İskan Bakanı Zeki Ergezen, Sağlık Bakanı Recep Akdağ, bazı AK Parti'li ve CHP'li Diyarbakır milletvekilleri de Diyarbakır'a gitti. 
     Başbakan Gül'ü taşıyan ATA uçağı, Diyarbakır'daki yoğun sis nedeniyle Ankara'dan gecikmeli olarak hareket etti. Uçağın önce Diyarbakır'a inmesi planlanıyordu. Ancak yoğun sis nedeniyle program değiştirildi ve uçağın Mardin'e inişi öngörüldü. Bunun üzerine uçak Mardin'e hareket etti. 
     Bu arada, uçak kazasının ardından THY, bazı yöre milletvekilleri, gazeteciler ve kazada yakınlarını kaybedenlerin yakınlarını taşımak üzere Ankara'dan Diyarbakır'a bir özel uçak seferi düzenledi. Uçağın normal kalkış saati 09.00 olarak planlanmıştı, ancak sis nedeniyle bu uçak da gecikmeyle hareket edecek. 
     





</TEXT>
</DOC>
