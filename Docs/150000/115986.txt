<DOC>
<DOCNO> 115986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sonspo14.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız, Bayern Münih'in transfer listesinde... 
</HEADLINE>
<TEXT>

     Almanya'da haftalık yayınlanan ''Sport Bild'' adlı spor dergisi, Beşiktaşlı milli futbolcu İlhan Mansız'ın, FC Bayern Münih'in transfer listesinde bulunduğunu yazdı. 
     Dergiye bir açıklama yapan FC Bayern Münih Kulübü Başkan Yardımcısı ve Almanya'nın eski milli takımı oyuncusu Karl-Heinz Rummenigge, takımda 3 forvet oyuncu bulunmasına karşın İlhan Mansız ile ilgilendiklerini söyledi. 
     İlhan Mansız'ın milli takım fomalı bir fotoğrafının yer aldığı haberde Mansız'ın, Dünya Kupası'nda Senegal'e ve Güney Kore'ye attığı toplam 3 golle dikkati çektiğini yazdı. 
     Dergide ayrıca, TSV Bayer 04 Leverkusen takımında oynayan Yıldıray Baştürk'ün de takımdan ayrılmak istediği, Baştürk'e de İngiltere Premier Ligi takımlarından 3'ünün önerilerde bulunduğu kaydedildi. 
     





</TEXT>
</DOC>
