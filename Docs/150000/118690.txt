<DOC>
<DOCNO> 118690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo25.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Multescu İyi futbol ve galibiyet için hazırlanıyoruz... 
</HEADLINE>
<TEXT>

     Gaziantepspor Teknik Direktörü Gigi Multescu, ''Büyük konuşmak istemiyorum. Ancak her karşılaşmaya iyi futbol ve galibiyet için hazırlanıyoruz'' dedi. 
     Gigi Multescu, düzenlediği basın toplantısında, İstanbulspor engelini aştıktan sonra Diyarbakırspor maçı hazırlıklarına başladıklarını ve çalışmaların yüksek moralle sürdüğünü söyledi. 
     Futbolcuların kendilerinden emin olduklarını kaydeden Multescu, ''Diyarbakırspor maçı kolay bir karşılaşma olmayacak. Rakibimiz, son haftalarda iyi bir çıkış yakaladı ve şiddetle puana ihtiyaç duyuyor'' diye konuştu. 
     Sıralamadaki yerlerini ve yenilmezlik unvanını korumaları için Diyarbakırspor'u puansız göndermek zorunda olduklarını vurgulayan Multescu, sakat olan Maxim ve Bouazizi'nin oynayamayacağını, Halit'in durumunun ise maç günü belli olacağını sözlerine ekledi. 
     





</TEXT>
</DOC>
