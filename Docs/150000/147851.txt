<DOC>
<DOCNO> 147851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/yas08.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
300 kişilik Malezya uçağı 15 yolcuyla geldi 
</HEADLINE>
<TEXT>

     SiNAN TOROS İstanbul 

     Irak savaşından olumsuz etkilenen havayolu şirketleri, SARS virüsünün dünyayı tehdit etmesiyle de zor günler geçiriyor. Bu nedenle bazı havayolu şirketleri uçuşlarını iptal ederken, bazı havayolları da yolcu azalmasına rağmen seferlerini sürdürüyor. Malezya Havayolları’na ait Boing 737 tipi 300 kişilik bir uçak, dün sabah 15 yolcusuyla Malezya’dan İstanbul’a geldi. Uçağın yolcuları, hayatlarının en rahat seyahatini yaptıklarını belirttiler. Atatürk Havalimanı İstasyon Müdürü Didem Keremoğlu, dünyayı tehdit eden SARS virüsüne henüz Malezya’da rastlanmadığını ifade ederek, "Malezya, virüsle ilgili Dünya Sağlık Teşkilatı’nın listesine girmedi. Bu ülke, virüsün yoğun olarak bulunduğu bölgede olmasına karşın coğrafi ve toplum yapısı nedeniyle şu ana kadar bir vaka görülmedi. Bu yüzden uçaklarımızda herhangi bir alarm durumu yok. Önümüzdeki aylar için iyi planlarımız var" dedi. 
     


YAŞAM 


















</TEXT>
</DOC>
