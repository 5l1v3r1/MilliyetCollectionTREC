<DOC>
<DOCNO> 144820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo05.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Bursaspor 0 ilk yarı 
</HEADLINE>
<TEXT>

     Birinci Süper Futbol Ligi'nde Trabzonspor, Bursaspor karşısında ilk yarıyı 2-0 önde kapadı. 
     Trabzonspor'un cezası nedeniyle Samsun'da yapılan karşılaşmanın ilk tehlikeli atağı yeşil-beyazlı ekipten geldi. 
     4. dakikada sağ taraftan ceza alanına giren Junior çaprazdan sert vurdu, top kalecide kaldı. 
     10. dakikada rakibine sert giren Bursasporlu Bulat sarı kart gördü. 
     13. dakikada sakatlanan Lee Yong, yerini Serkan Kılıç'a bıraktı. 
     14. dakikada Trabzonspor 1-0 öne geçti. Sol taraftan korner bayrağına yakın bir noktada Somers'in kale sahasına gönderdiği topu iyi takip eden Fatih Tekke, uçarak kafa vuruşunda meşin yuvarlağı ağlara göndererek, takımını 1-0 1-0 öne geçirdi. 
     23. dakikada rakibine sert giren Bursasporlu Serkan sarı kart gördü. 
     24. dakikada Trabzonspor farkı 2'ye çıkardı. Bu dakikada, ceza sahası içinde Mehmet Yılmaz'dan aldığı pasla rakibinden sıyrılan Aurelio, sol çaprazdan sert vurdu. Kaleciyi aşan top ağlara gidince durum 2-0 oldu. 
     33. dakikada Bursaspor defansının ofsayt diye durduğu bir anda ceza alanı içinde topla buluşan Mehmet Yılmaz'ın kalecinin üzerinden aşırtmak istediği top, kaleci Kelemen'de kaldı. 
     44. dakikada ani gelişen Trabzonspor atağında Mehmet Yılmaz'ın pasıyla bir anda kaleci ile karşı karşıya kalan Fatih Tekke'nin çaprazdan vuruşunda top direğin yanından dışarı çıktı. 
     Karşılaşmanın kalan bölümlerinde tarafların çabaları gol getirmeyince Karadeniz ekibi ilk yarıyı 2-0 önde bitirdi. 
     
     Künye 

     Stat 19 Mayıs. 
     Hakemler Bülent Uzun xxx, Serkan Gençerler xxx, Mustafa Emre Eyisoy xxx. Trabzonspor Petkoviç xxx, Tayfun xx, Erdinç xx, Erman Güraçar xxx, Lee Yong Dk. 13 Serkan Kılıç xx , Somers xxx, Aurelio xxx, Hüseyin xx, Gökdeniz xxx, Mehmet Yılmaz xx, Fatih Tekke xxx. 
     Bursaspor Kelemen xx, Erkan xx, Ömer xx, Bulat x, Egemen xx, Serkan xx, Mustafa Er xx, Mustafa Şahintürk xx, Junior xx, Glauber xx, Okan xx Goller Dk. 14 Fatih Tekke, Dk. 24 Aurelio Sarı Kartlar Dk. 10 Bulat, Dk. 23 Serkan Bursaspor 
     





</TEXT>
</DOC>
