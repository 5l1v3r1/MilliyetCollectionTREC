<DOC>
<DOCNO> 143583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/pulur.html </URL>
<DATE> 2003/03/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Başbakan gazete okumazmış... Varsın okumasın 
</HEADLINE>
<TEXT>

     koskoslanmasını... 
     Lakin bazen gerekiyor "3 Kasım" seçiminden iki gün sonra 5 Kasım’da bu köşede Tayyip Erdoğan’ın Başbakan olması gerektiğini yazan bizdik... 
     Niye 
     Tayyip Erdoğan’a çok mu güveniyorduk, çok mu inanıyorduk, çok mu umutluyduk .. 
     Bizim yıllardan beri, sürdürmeye çalıştığımız çizgimizi bilenler, bu soruyu olumlu cevaplayamazlar. 
     Lakin, biz oyunun kurallarına göre oynanmasından yanaydık. 
     Adam parti kuracak, genel başkan olacak, adam milletvekili olamayacak, kurduğu ve başkanı olduğu parti seçimi kazanacak, Meclis’e 363 milletvekili sokacak, adam başbakan olamayacak... 
     Bu bize göre olacak iş değildi. 
     
     VE Tayyip Erdoğan başbakan oldu. 
     Onun da başbakanlığını göreceğiz. 
     Tayyip Erdoğan’la hiç yüz yüze gelmedik, tanışmadık, belediye başkanlığı sırasında iki kere telefon görüşmemiz oldu, biri tatsız geçti, ikincisini yazsak, bir meslektaşımız ve dostumuz yine alınacak... 
     
     BU yazıyı, Tayyip Erdoğan’ın okuyacağını sanmıyoruz, - hele bugünlerde - zaten o çevrenin yakınlarından olan Ahmet Hakan Coşkun, kendisini, Abdullah Gül’le karşılaştırırken "Erdoğan sinirlenmemek için gazete okumaz" diye yazdı. 
     İster okur, ister okumaz, biz bugün, her iktidar sahibine musallat olan "bir tipöten söz edeceğiz, onlar her iktidar sahibinin önünde elpençe divan dururlar, her lafında keramet bulup, baş eğer, bel kırarlar, kiminin kaleminden yağ, kiminin ağzından bal şerbeti akar... 
     Nereye kadar mı 
     Adam, iktidardan gidinceye kadar. 
     Bu tipler Osmanlı sarayından Ankara’nın beş yıldızlı otellerine naklihane ederken hiç zorlanmamışlardır. 
     
     ŞEVKET Süreyya Aydemir anlatır, 1923 yılı Sovyet Rusya’dan dönmüş, sosyalist bir dergi olan "Aydınlık"ın yazarları arasına katılmıştır. Suyu Arayan Adam . 
     Bir gün dergi kapatılır, yazarları toplanır, Ankara İstiklal Mahkemesi’ne gönderilir. Mahkeme kapısında beklerken, bir gürültü kopar, iri yarı, pehlivan yapılı, başında kalpak olan bir görevli tepiniyor, bir gencin yakasına yapışmış, hem tartaklıyor, hem bağırıyor 
     "Nedir bu kepazelik Bu şapka da ne oluyor Baban da mı şapka giyerdi " 
     Bu hiddetli görevli, hırsını alamıyor, hasır şapkalı genci tekmeyle, merdivenlerden yuvarlıyor. 
     Bu genç, gazeteci Hikmet Şevki’ydi. 
     
     ŞEVKET Süreyya, mahkemeye ikinci gelişinde, o hiddetli adamı bir daha gördü, bu defa başında kalpak değil şapka vardı, mahkeme salonundan en ağır cezayı alarak çıkan sarıklı bir hocaya bağırıp çağırıyordu, hocanın suçu "şapka giyilmesine karşı çıkmaktı" fakat bu suç, birtakım ithamlarla da karışınca, ceza idam olmuştu. 
     Ama, bir süre önce, hasır şapkalıyı tartaklayan adam, şimdi başına şapkayı geçirmiş ve şapkaya karşı çıkan hocaya bağırıp çağırıyordu, Şevket Süreyya "cezaya kanmamış gibiydi" der. 
     
     AHMET Hakan Coşkun’a göre, Tayyip Erdoğan "sinirlenmemek için" gazete okumazmış... 
     Varsın okumasın, biz yazalım da, eğer ne demek istediğimizi anlatabilmişsek... 
     
     







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
