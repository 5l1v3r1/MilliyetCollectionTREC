<DOC>
<DOCNO> 125458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo29.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 6 - Göztepe 0 
</HEADLINE>
<TEXT>

     Gençlerbirliği Gökhan xxx, Filip xxx, El Saka xxx Dk. 51 Ömer xx , Ahmet Hassan xxxx, Thomas xxx Dk. 62 Korhan xxx , Youla xxxx, Ümit xxx, Okan xxxx, Deniz xxx, Serkan xxx Dk. 46 Nihat xxx , Veysel xx . 
     Göztepe Bora xx, Cüneyt x, Gökhan x, Sinan xx, Tayfun xx, Ercan xx, Zafer xx Dk. 84 Koray , Cem xx, İlhan xx Dk. 68 Tunç x , Cumhur x Dk. 57 Abdullah x , Mkalele x . 
     Futbolda Türkiye Kupası 3. kademe maçında Gençlerbirliği, Göztepe'yi 6-0 yenerek çeyrek finale kaldı. 
     42. dakikada Gençlerbirliği'nin ilk golü geldi. Bu dakikada Ümit'in Göztepe ceza alanına yaptığı ortada Ahmet Hassan, topu kalecinin solundan ağlarla buluşturdu 1-0. 
     45. dakikada Ahmet Hassan, takımının ve kendisinin 2. golünü attı. Bu dakikada Serkan, Ahmet Hassan ve Youla paslaşmasında topla en son buluşan Youla, ceza alanı içinde uygun durumdaki Ahmet Hassan'ı gördü ve topu uzak direk dibinde bekleyen bu futbolcuya aktardı. Ahmet Hassan'ın dokunuşuyla top filelere gitti 2-0. 
     İlk yarı 2-0 Gençlerbirliği üstünlüğüyle kapandı. 
     46. dakikada Youla'nın pasında kale çizgisi üzerinde topla buluşan Ahmet Hassan, topu Göztepe ağlarına göndererek, takımının ve kendisinin 3. golünü attı 3-0. 
     57. dakikada hakem İsmet Cengiz 1 nolu anonsu yaptırdı. 
     62. dakikada Thomas, kendi kaptığı topla Göztepe ceza alanına girdi. Son çizgiden ortaladığı topu Ahmet Hassan, kafayla 4. kez Göztepe ağlarına gönderdi 4-0. 
     80. dakikada Okan, Youla ve Veysel üçgeninde topla son kez buluşan Veysel, meşin yuvarlağı Youla'ya bıraktı. Bu futbolcunun yakın mesafeden vuruşunda, top filelere gitti 5-0. 
     82. dakikada Youla, topu ceza alanındaki Ahmet Hassan'a çıkardı. Bu futbolcu topun gelişine sert vurdu. Meşin yuvarlak, Ahmet Hassan'ın 5., Gençlerbirliği'nin de 6. golü olarak filelerle buluştu 6-0. 
     Karşılaşmada başka gol olmayınca, rakibini 6-0 yenen Gençlerbirliği, çeyrek finale yükselen ekip oldu. 

     
</TEXT>
</DOC>
