<DOC>
<DOCNO> 148957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko01.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros bu yıl yüzde 12 büyümeyi hedefliyor 
</HEADLINE>
<TEXT>

Migros Genel Müdürü Bozer, savaşın sektöre çok belirgin etkisinin olmadığını belirterek, 1.6 katrilyonluk ciro hedeflediklerini söyledi 
     EKONOMİ SERVİSİ 

     Migros Genel Müdürü Ömer Bozer, Migros’un yurtdışında bulunduğu yerlerde yoğun bir müşteri memnuniyeti aldığını, geçen yıl yurtdışındaki şirketin 280 milyon dolar ciro ve 25 - 30 milyon dolar arasında k r elde ettiğini bildirdi. 
     Migros’un dün yapılan Genel Kurulu’nda konuşan Bozer, geçen yıldan çok daha iyi bir yıl geçirmeyi planladıklarını ifade ederek, ’Bu yıl yüzde 10 - 12 civarında reel büyüme, aşağı yukarı 1.6 katrilyon lira civarında yurtiçi ciro, 400 milyon dolar seviyesinde yurtdışı ciro ile bereketli bir yıl geçirmeyi düşünüyoruz’’ dedi. 
     Bu ayın 24’ünde Moskova dışında Kazan bölgesinde bir mağaza açacaklarını belirten Bozer, ilk 3 ayda yurtdışında 5, yurtiçinde 14 mağazayı açtıklarını söyledi. 
     
     Yurtdışı daha k rlı 
     Migros Yönetim Kurulu Başkan Yardımcısı Hasan Yılmaz da 2002’nin perakende sektörü için oldukça sıkıntılı olmasına rağmen, Migros’un büyümesini ve verimliliğini arttırıcı tedbirler alarak geçen yılı başarıyla tamamladığını söyledi. "Ne siyasi belirsizliklerin, ne de ekonomik krizlerin arkasına saklanma lüksümüz yok’’ diyen Yılmaz, Migros’un görevinin siyasi ve ekonomik belirsizlikler içinde ortaklarına ve müşterilerine en iyi hizmeti sunmak olduğunu kaydetti. 
     Yılmaz, ’Migros’un hedefi 2003 yılında faaliyet k rı yapabilen bir şirket haline gelmektir’’ dedi. 
     Yılmaz şunları söyledi 
     "Yurtdışındaki ortam, gerek yatırım, gerek yatırımın geri dönmesi, gerek büyüme hızı olarak şu anda Türkiye’deki şartlardan çok hızlı ve çok daha verimli" 
     
Aygaz Hollanda’da şirket kuruyor      Koç Grubu şirketlerinden Aygaz, iştiraki Opet ortaklığıyla Güneydoğu Avrupa akaryakıt ve otogaz piyasasına girmek amacıyla Hollanda’da şirket kuracak. Aygaz, Güneydoğu Avrupa ülkelerinde sürekli gelişen akaryakıt ve otogaz piyasasına girmek, mevcut teknoloji ve deneyimini yurtdışı pazarlara taşımak amacıyla, öncelikli olarak Bulgaristan pazarında faaliyet göstermek üzere Hollanda merkezli şirket kurulmasını kararlaştırdı. Aygaz, 6 milyon dolar sermayeli şirkete, 3 milyon dolar pay ile iştirak edecek. 
     


SİYASET 






















</TEXT>
</DOC>
