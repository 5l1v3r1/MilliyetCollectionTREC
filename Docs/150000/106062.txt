<DOC>
<DOCNO> 106062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun20.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da şiddet... 
</HEADLINE>
<TEXT>

     Genel seçimlerin yapılacağı Makedonya'da Arnavutların oturduğu semtte bir lokantaya el bombası atıldı, bir kişi yaralandı. 
     Polisin verdiği bilgiye göre, TSİ 04.30'da atılan bomba lokantada büyük hasara yol açarken, çevredeki binaların camları da patlamanın şiddetiyle kırıldı. 
     Yaralanan kişinin Bülent Sever adında 13 yaşında Makedonyalı bir Türk olduğu bildirildi. Yaralı gencin babası Kamuran Sever, oğlunun yatak odasına düşen kırık cam parçalarından yaralandığını, hastanede tedavi altına alındığını söyledi. 
     Lokantanın saldırı sırasında kapalı olduğu, saldırıyla ilgili soruşturmanın sürdüğü belirtildi. 
     15 Eylül'de milletvekili genel seçimlerinin yapılacağı Makedenya'da seçim yaklaşırken gerilim de arttı. Ülkede, etnik Arnavutlarla Makedon hükümeti arasında barış anlaşması yapılmasından sonra ilk kez seçimler yapılıyor. 
     





</TEXT>
</DOC>
