<DOC>
<DOCNO> 106307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/dunya/dun02.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Görülmemiş vahşet 
</HEADLINE>
<TEXT>

ABD’de iki sapık chat’te tanıştıkları erkek bir evsizi kaçırarak, 8 gün boyunca korkunç işkenceler yapıp tecavüz etti 
     DIŞ HABERLER SERVİSİ 

     ABD’nin Washington eyaletindeki Brush Prairie kasabası, dehşet görüntüleriyle sinema tarihinin en unutulmaz filmlerinden olan Pulp Fiction’a bile rahmet okutacak bir vahşete sahne oldu. İki kişi, 47 yaşındaki bir evsiz erkeği kaçırıp kendi evlerinde kurdukları, akıl almaz işkence aletleriyle dolu işkence odasına hapsederek, günlerce tecavüz etti. 
     Clark County Şerifi Garry Lucas’a göre, iki mütecaviz, seks kölesi gibi kullandıkları evsizle bir internet sohbetinde tanıştı. Saldırganlar Seattle’da oturan ve kimliği gizli tutulan kurbana otobüs bileti göndererek, kendi kasabalarına davet etti. Daha sonra da evlerine götürdü. 
     
     Elektrik, kamçı ve jilet 
     Adlarının Aaron Wilson ve William Joseph olduğu açıklanan 45 ve 22 yaşlarındaki sapıklar, bıçak tehdidiyle kurbanın el ve ayaklarını zincirledikten sonra günlerce tecavüz ettiler, elektrik verdiler, jilet ve neşterle vücudunda kesikler açtılar, kamçıladılar, köpek yakalığı taktılar, anüsüne vibratör ve şişe soktular. 
     
     Ameliyat masasında işkence 
     Dehşet filmleri senaristlerinin bile hayal güçlerini zorlayan işkenceler tam 8 gün sürdü. Son gün sapıkların evde olmamasından yararlanan kurban, elleri ve ayakları zincirli olduğu halde, tutulduğu ikinci kat penceresinin camını kırarak aşağı atladı. 
     Bu atlama sırasında bir de ayakları kırılan kurban, bağırtılarını duyarak yardıma gelenler tarafından hastaneye kaldırıldı. 
     Sapıkların evini basan polis, kurbanın tutulduğu üst kattaki odanın tam bir işkencehaneye çevrildiğini gördü. Odada iki ameliyat masası, ameliyat aletleri, kamçılar, köpek yakalığı, video kameralar, vibratör vb. gibi seks aletleri bulundu. Kurbanlarının kaçtığından habersiz eve dönen sapıklar, polis tarafından yakalandı. 
     Şerif Lucas, gördükleri karşısında, 35 yıllık meslek hayatı boyunca böyle bir vahşete tanık olmadığını söyledi. 
     



 DÜNYA 











</TEXT>
</DOC>
