<DOC>
<DOCNO> 140892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/guncel/gun08.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otuz Beş Yaş Şiiri’ hutbede okunacak 
</HEADLINE>
<TEXT>

Yarın tüm camilerin cuma hutbesi hadisle değil, Cahit Sıtkı Tarancı’nın Otuz Beş Yaş Şiiri’yle kapanacak 
     SELMAN EKİCİ Ankara 

     Diyanet İşleri Başkanlığı, tüm camilerde okutacağı yarınki cuma hutbesinde Cahit Sıtkı Tarancı’nın ünlü Otuz Beş Yaş Şiiri’ne yer verecek. Genellikle bir ayet ya da hadisle bitirilen cuma hutbesi, bu kez Türk Edebiyatı’nın ünlü şairlerinden Tarancı’nın dilerden düşmeyen Otuz Beş Yaş Şiiri’nin son mısralarıyla sona erecek. 
     Diyanet İşleri Başkanı Mehmet Nuri Yılmaz, hutbede şiire yer vermenin dini açıdan sakıncası olmadığını belirtti. "Ölüm Gerçeği" adlı cuma hutbesinde ölümün insan için en büyük ibret olduğuna vurgu yapılacak. Hutbede, "Ölüm meleği herhangi bir yerde ve beklemediğimiz bir anda sizi selamlayabilir, tıpkı çok sevdiklerimizi selamladığı gibi" ifadelerinden sonra İmam Otuz Beş Yaş Şiiri’nin şu son mısralarını okuyacak "Neylersin ölüm herkesin başında Uyudun uyanamadın olacak Kim bilir nerede, nasıl, kaç yaşında Bir namazlık saltanatın olacak Taht misali o musalla taşında." 
     



 GÜNCEL 



















</TEXT>
</DOC>
