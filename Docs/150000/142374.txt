<DOC>
<DOCNO> 142374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/spo05.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
TRİLYONLUK DAMPİNG 
Schumacher ile Ferrari arasında henüz su yüzüne çıkmayan soğuk savaşın arkasından para krizi çıktı. İtalyan takımının, önümüzdeki yıl Alman pilotun ücretini 8.9 trilyon düşüreceği açıklandı 
     Sözleşmesi bitiyor 
     FORMULA 1 Dünyası, son üç yılın şampiyonu Michael Schumacher ile takımı Ferrari arasında yaşanan, ancak su yüzüne çıkmayan soğuk savaşla çalkalanıyor. Ferrari, sezonun ilk yarışı Avustralya Grand Prix’ini 4. sırada tamamlayarak 19 yarış sonra ilk kez kürsüye uzaktan bakan Schumacher’e, önümüzdeki yıl düşük ücret önermeye hazırlanıyor. İtalyan Ferrari, 2004’te sözleşmesi sona erecek Schumi ile yeniden anlaşmak istediğini, ancak ödeyeceği yeni rakamda yıllık 5 milyon euro yaklaşık 8.9 trilyon ’luk indirime gideceğini açıkladı. 
     
     623 trilyon alıyordu 
     1996 yılından beri Ferrari adına yarışan ve bu süre içinde takımına 5 dünya şampiyonluğu hediye eden Schumacher’in bu teklif karşısında nasıl bir tavır takınacağı merak konusu oldu. 34 yaşındaki Alman pilot mevcut anlaşmasına göre Ferrari’den yıllık 35 milyon euro yaklaşık 62.3 trilyon alıyordu. Şampiyon pilotun menaceri Willi Weber, Ferrari’nin bu teklifini doğrulayarak, "Michael sezonun sona ermesini bekliyor. Bu konuyu konuşmaya hazır olduğunda bana bildirecek ve Ferrari ile masaya oturacağız." diye konuştu. 
     
Ferrari’de suçlu kim      FORMULA 1’in ilk yarışıda Ferrari’nin 1999’dan beri ilk kez podyuma çıkamaması sonrası, "yeni kuralların" işe yaradığı iddiasında bulunuldu. Ancak Ferrari, değişen kuralların değil, kendi teknik hatalarının kurbanı oldu. Yarışa kuru hava lastikleri yerine yağmur ihtimali nedeniyle geçiş lastikleriyle başlayarak fazladan pit stop yapmak zorunda kalan Ferrari’de, Barrichello’nun kaza yapması, ardından Schumacher’in aracının hasar görmesiyle geriye düşmesi, yarışın seyrini değiştirdi. Piste ilk ikide çıkan kırmızı otomobiller, podyum göremedi. 
     
Rallide nisan şenliğiMotor sporları sezonu 9 kategoride 11 yarışla perdelerini açacak. İlk mücadele nisanın ilk haftasında tırmanma ve klasik otolarda olacak 
     Şölen havası 
     TÜRKİYE’NİN Antalya’daki Dünya Ralli Şampiyonası ile adeta "galasını" yaptığı 2003 sezonunda motorlar, nisan ayında gürlemeye başlayacak. Ralli, pist, karting, tırmanma, klasik oto, drag, off - road, enduro ve motokros olmak üzere dokuz kategoride tam 11 yarışla perdelerini açacak olan yeni motorsporları sezonu, artan ilgiyle şölen havasında geçecek. 
     
     Ege’de ralli 
     SEZONUN ilk mücadeleleri, Nisan’ın ilk haftasında tırmanma ve klasik otomobillerde olacak. İOK’nin pist yarışlarını, İstanbul Motorsporları Kulübü tarafından düzenlenen Körfez’deki karting yarışları takip edecek. Son haftada ise enduro ve oto drag var. Ancak ayın en önemli aktivitesi Ege Rallisi. Türkiye Şampiyonası’na puan veren ralli, 26 Nisan’da start alacak. 
     
Sıra Tofaş’ta      DÜNYA Ralli Şampiyonası’nın üçüncü ayağı olan Türkiye Rallisi’ni, Antalya’da başarıyla organize eden Türkiye’yi yeni uluslararası sınav bekliyor. TOMSFED, aynı başarıyı "Avrupa’nın en iyisi" olarak gösterilen Tofaş Rallisi’nde de sürdürmek için kolları sıvadı. İzmir’de 32. kez düzenlenecek ralli, Türkiye’nin en eski motorsporları organizasyonu olma özelliğini taşıyor. 
     ÜÇ yılda en yüksek katsayı 20’ye yükselerek Avrupa’nın "gözdesi" haline gelen ve Türkiye Şampiyonası’nın ilk ayağı olan ralli için TOMSFED çalışmalara başladı. Avrupa’da 20 katsayıya sahip 10 ralliden biri olan Tofaş Rallisi, 16 - 18 Mayıs’ta İzmir’deki 13 özel asfalt etapta koşulacak. İzmir Fuarı’na denk gelmesi nedeniyle renkli geçmesi beklenen ralliye, 75 - 80 araç katılacak. 
     
Clio Cup Avrupa’da      CLİO Cup’ta bu sezon heyecan, yurt içinde olduğu kadar Avrupa’da da artarak devam edecek. Organizatör Performans Team’den Ethem Genim, sekiz ayaktan oluşan kupanın, bu yıl dört ayağının Yunanistan ve İtalya’da koşulacağını açıkladı. Geri kalan iki yarış, İzmir Pınarbaşı ile Körfez pistlerinde olacak. 
     2002’DE Yunanistan’ın Seres pistinde yarışan Clio’lar, bu yıl da iki kez aynı piste çıkacak, İtalya’da ise Magione ve Vallelunga pistlerinde yarışacak. Program şöyle 12 - 13 Nisan Pınarbaşı, 3 - 4 Mayıs Seres, 31 Mayıs - 1 Haziran Körfez Pisti, 14 - 15 Haziran Seres, 6 - 7 Eylül Körfez Pisti, 27 - 28 Eylül Pınarbaşı, 11 - 12 Ekim Magione Pisti, 14 - 15 Kasım Vallelunga. 
     
Haber turu      FIA’dan yeni kural 
     FIA, ralliye üçer araçla katılacak her takımda, üçüncü sürücünün hiçbir Dünya Şampiyonası başarısı olmaması kuralının uygulanması konusunda prensip kararı aldı. Bu karar, takımındaki üçer pilotunun da Dünya Şampiyonası başarısı bulunan Peugeot ve Citroen’i mutlu etmeyecek. Bütçeleri küçültmek ve yeni isimlere şans tanımak amacı taşıyan kural kesinleşirse, Fransız ekipleri yeni pilotlar bulacak. 
     
     Alister McRae ralliye dönüyor 
     İTALYA’DAKİ San Remo rallisi sırasında geçirdiği kaza sonrası uzun süre parkurlardan ayrı kalan ünlü pilot Alister McRae, Yeni Zelanda’da dönüş yapacak. Ancak Mitsubishi’nin bu sezon fabrika takımı olarak yarışmaması nedeniyle McRae, 11 - 13 Nisan’daki rallide özel bir WRC2 ile mücadele edecek. Kristian Sohlberg de Mitsubishi Lancer WRC’si ile McRae’ye eşlik edecek. 
     
     Fabia WRC geliyor 
     DÜNYA Şampiyonası’nda Octavia ile yarışan ve bu aracın geniş yapısı nedeniyle kimi zaman zorlanan Skoda, sezon içinde yeni tasarladığı Fabia WRC’yi devreye sokacak. Cenevre fuarında 300 beygirlik Fabia WRC’yi görücüye çıkaran Skoda, üç yıllık stratejik planlama ürünü olan yeni araçla, bu sezonun son üç rallisinde boy göstermeyi hedefliyor. 
     
     Sebastien Loeb Meksika’da 
     CİTROEN pilotu Sebastien Loeb, gelecek yıl takvime girme ihtimali yüksek olan Meksika’daki Corona Rallisi’ni keşfetmeye gitti. 13 - 16 Mart’ta yapılacak ralliye resmi olarak katılmayacak olan Loeb, parkur ve diğer konularda detaylı bilgi toplayacak. Loeb, Türkiye Rallisi dünya takvimine alınmadan önceki sene de Antalya’ya gelerek takımına önemli antrenman notları sağlamıştı. 
     
Dünya’nın gözü Türkiye’de      MÜMTAZ TAHİNCİOĞLU TOMSFED Başkanı 

     Yıllardır hayal ettiğimiz uğruna mücadele ettiğimiz amacımıza nihayet ulaştık. Tüm Dünya Türkiye Rallisi aracılığıyla ülkemizi izledi ve izlemeye devam ediyor. 186 ülke ekranında Antalya Beydağlarını, denizimizi, güneşimizi, coğrafyamızı, insanımızı ve Türk bayrağımızın izlenebilmesinin sevincini yaşıyoruz. Senelerdir anlatmaya çalıştığımız gerçek artık somutlaşarak herkesin vizyonuna girmeye başladı. 
     Birçok ülke yıllardır tanıtımlarını bu vasıtayla etkin bir şekilde yapmasına rağmen, Türkiye bu konuda henüz ilk adımını atmış oldu. Savaşın gölgesinde rezervasyon iptallerinin söz konusu olduğu bu süreçte çok büyük başarı ile tamamlanan Türkiye Rallisi, iki haftadır dünya spor basının gündemine oturmuş durumda. Türkiye için çıkan tüm haberler ise pozitif içerik taşıyor. insanımızın güleryüzü, konukseverliği ve sıcakkanlığının işlendiği bu yayınlarda önümüzdeki yıl herkes bu başarılı organizasyona davet ediliyor. Yani bizim dışımızda uluslararası platformda yabancılar bu işi bizim adımıza yapmaya başladılar. Bu kadar kritik bir dönemde bundan daha iyi bir tanıtım yapılabilir miydi Önümüzde çok iyi değerlendirilmesi gereken bir 12 ay var.. Elimizdeki cevheri ve bu muhteşem gücü daha iyi nasıl değerlendirilebiliriz diye şimdiden resmi makamlarımız ve özel sektörle daha yakın işbirliği içinde olmak için çalışmalarımızı başlattık. 
     Örneğin Eurosport görüntüleri öncesinde yer alan ve son anda Turizm Bakanlığı’nın hazırlamış olduğu reklam filmi yerine ayrılan bütçenin ralli içinde kullanılarak daha uzun ve daha etkili tanıtım metodlarının tercih edilmesi gerektiğini düşünüyoruz. 
     Sportif açıdan bakıldığında ise ülke olarak gururla övünebileceğimiz bir başarıya imza attık. Bu başarının ardında birçok kurum, kuruluş ve çok sayıda gönüllü var ve bir kez daha bu sütunlardan onlara şükranlarımızı sunuyoruz. Özellikle yarışın yapıldığı bölgede Antalya ili olarak Sayın Valimiz Alaattin Yüksel’in başkanlığında tüm resmi kurumların bu organizasyonu benimseyerek sahip çıkmaları elde ettiğimiz mükemmel sonuçta oldukça büyük etki sağladı. 
     Bu başarı bizleri çok ciddi anlamda motive etti. Yarış sonrasında yurt içi ve yurt dışından gelen birçok önemli tebrik mesajı bizleri gururlandırdı. Ama içlerinden bir tanesi, F1 patronu Bernie Ecclestone ile yaptığımız telefon görüşmesi bizler için çok daha özel bir anlam taşıyordu. "Uzun yıllardır böylesine gerçek bir ralli izlememiştim. Televizyonun başından kalkmadan takip ettim. Başardınız tebrikler" ifadesi, Formula 1’de de aynı performans ve mükemmelliği gerçekleştireceğimize inandığının sinyallerini vermekteydi. 
     Sözlerimi, kapanış töreninde tüm çalışanlar adına yaptığım konuşmada olduğu gibi tek bir cümle ile tamamlamak istiyorum. "NE MUTLU TüRKüM DiYENE" 
     



 SPOR 
























</TEXT>
</DOC>
