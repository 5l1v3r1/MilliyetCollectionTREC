<DOC>
<DOCNO> 115983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sonspo11.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da moraller bozuk... 
</HEADLINE>
<TEXT>

     Galatasaraylılar, Şampiyonlar Ligi'nde Lokomotiv Moskova karşısında alınan yenilginin ardından, Göztepe maçının hazırlıklarına moralsiz başladı. 
     Florya Metin Oktay Tesisleri'nde gerçekleştirilen ve 1,5 saat süren idmanda, yapılan koşunun ardından dünkü karşılaşmada 90 dakika forma giyen futbolcular çalışmayı yarıda bıraktı. Diğer futbolcular ise antrenmanı çift kale maç ve fizik-kondisyon çalışmasıyla sürdürdü. 
     Antrenmana kasığında ağrı bulunan Sarr ve ayak başparmağına darbe alan Ümit Davala katılmazken. Ergün sağ uyruk bölgesine aldığı darbe, Batista da kasığında ağrı hissettiği için sadece tedavi oldu. 
     İdmanda, futbolcular ve teknik heyetin moralinin bir hayli bozuk olması dikkat çekti. 
     
     TERİM'DEN UYARILAR 
     Fatih Terim, Lokomotiv Moskova karşılaşmasında etkili olamayan futbolcularına, idmanda yaptığı toplantıyla uyarılarda bulundu. 
     Terim ayrıca, Hasan ile idman sırasında özel olarak görüşürken, Batista'nın sakatlığının son durumu hakkında da futbolcudan ve kulüp doktoru Serhan Kurtulmuş'tan bilgi aldı. 
     





</TEXT>
</DOC>
