<DOC>
<DOCNO> 102861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Nafakadan kaçan babalara gözaltı 
</HEADLINE>
<TEXT>

FBI, çocuklarına nafaka ödemeyen babaları hizaya getirmek için önceki gün bir operasyon düzenledi. 69 baba gözaltına alındı, 33’ü ise halen aranıyor 
     DIŞ HABERLER SERVİSİ 

     BOŞANDIKTAN sonra çocuklarına nafaka ödemeye mahk m edilen, ancak bu sorumluluklarını yerine getirmeyen babaların hakkından FBI Amerikan Federal Araştırma Bürosu geldi. Önceki gün ülke çapında gerçekleştirilen FBI operasyonunda, 26 eyaletten 69 sorumsuz’ baba gözaltına alındı. Federal ajanlar, 33 babanın da izini sürüyor. Amerika’da olduğu kadar dünyada da yankı uyandıran operasyon, nafaka konusunu yakın takibe alan uzmanların ulaştığı veriler üzerine başlatıldı. 
     
Adres değiştiriyorlar      SON yıllarda ABD’de çocuklara verilen nafaka oranlarında artış olduğunu saptayan uzmanlar, bu sevindirici bilginin yanı sıra babaların bu konuda ne kadar ilgisiz olduğu sonucuna da ulaştı. Bunun üzerine ülke çapında yapılan taramada, yüzlerce babanın çocuklarına nafaka ödememek için sürekli iş ve ev adresi değiştirdiği görüldü. ABD Başkanı George W. Bush’un, bu tip operasyonlarla, çocukları korumakta ne derece kararlı olduğunu göstermek istediği belirtiliyor. 
     



 YAŞAM 
























</TEXT>
</DOC>
