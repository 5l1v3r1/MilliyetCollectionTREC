<DOC>
<DOCNO> 125948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur40.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsel ilişki ve işkenceye toplam 50 yıl ceza... 
</HEADLINE>
<TEXT>

     Samsun'da, eşcinsel ilişki için gittikleri evin sahibi ile arkadaşını bıçakla tehdit ederek çıplak fotoğraflarını çektikleri ve bazı eşyalarını zorla aldıktan sonra ev sahibinin intihar etmesine neden oldukları iddiasıyla yargılanan 2 kişi, 25'şer yıl hapse mahkum oldu. 
     Bahçelievler Mahallesi'nde yaklaşık 4 ay önce meydana gelen olayda, evine gittikleri Mehmet Altuniç 34 ile arkadaşı Murat Budak'ı 38 ilişki sonrasında bıçakla tehdit ederek çıplak fotoğraflarını çektikleri, cep telefonu ve paralarını gasp ettikten sonra Altuniç'in 8. kattan atlayarak intiharına neden oldukları iddiasıyla tutuklanan Serhat Çeğil 22 ve Engin Şenol'un 26 yargılanmasına devam edildi. 
     Samsun 1. Ağır Ceza Mahkemesi'nde görülen davaya, şikayetçi Murat Budak katılmazken, sanıklar, evde olanlardan sorumlu olmadıklarını ve suçsuz olduklarını savundular. 
     ''Eve gittikten bir süre sonra kapıyı kilitleyip bizimle ilişkiye girmek istediler. Her ne kadar istemesek de zorla ilişkiye girmiş bulunduk'' diyen 2 sanık, daha sonra şunları anlattı 
     ''Evde bulunan fotoğraf makinesiyle çıplak resimlerinin çekilmesini istediler. Biz olmaz dedik, ancak ısrar edince de çektik. Daha sonra 2'si odadan ayrıldı. Bir süre sonra geri gelen Murat, Mehmet'in intihar ettiğini söyledi. Biz de fotoğraf makinesini yanımıza alarak, panik içinde evden kaçtık. Suçsuzuz ve asıl mağdur olan biziz.'' Daha sonra kararını açıklayan mahkeme heyeti, sanıkların ''gasp'' suçunu işlediğine kanaat getirerek, 25'er yıl hapislerine karar verdi. 
     
     OLAY 
     Kocaeli'nden gezmeye geldikleri Samsun'da yolda karşılaştıkları ve kendilerine adres soran Murat Budak'ın teklifi üzerine Mehmet Altuniç'in evine giden 2 sanık, burada ev sahibi ve arkadaşıyla ilişkiye girmiş, iddiaya göre, daha sonra da bıçakla tehdit ederek çıplak resimlerini çekmişti. 
     Ev sahibi Mehmet Altuniç'in 8. kattan atlayarak intihar etmesi üzerine olay yerinden kaçan 2 sanık, 2 gün sonra Kocaeli'nde yakalanarak Samsun'a getirilmişti. 
     





</TEXT>
</DOC>
