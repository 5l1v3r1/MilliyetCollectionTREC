<DOC>
<DOCNO> 116148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun21.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da depremde okul çöktü 4 çocuk ölü 
</HEADLINE>
<TEXT>

     İtalya'nın orta ve güney bölgelerinde sabah meydana gelen 5.5 büyüklüğündeki depremde bir okulun çökmesi sonucu 4 çocuk öldü. 
     İtalya'nın orta ve güney bölgelerinde sabahtan beri hafif şiddetli depremler meydana gelirken, Puglia bölgesinde Richter ölçeğiyle 5.4 büyüklüğünde yersarsıntısı oldu. Yerel saatle 11.32'de meydana gelen depremde, çocukların Cadılar Bayramı dolayısıyla öğretmenleriyle birlikte kutlamalar yaptığı San Giuliano di Puglia İlkokulu ve Anaokulu çöktü. Büyük yaştakı öğrenciler kaçmayı başarırken 59 kişi binada mahsur kaldı. İtfaiye görevlileri, okul yakınındaki köprünün depremde yıkılması nedeniyle çocuklara ulaşmakta zorluk çekerken 4 öğrenci hayatını kaybetti. Göçük altından çıkartılarak hastaneye götürülen çocuklarından 8'inin durumunun ağır olduğu belirtildi. 
     Ülkenin güneyindeki tüm bölgelerde meydana gelen yersarsıntılarında toplam 20 kişinin yaralandığı, bazı binalarda hafif hasar oluştuğu bildirildi. 
     Campobasso-Termoli, Sulmone-Carpione tren yollarının geçici olarak ulaşıma kapatıldı. Campobasso'da depremin etkisiyle açılan çukura düşen bir arabada bulunanlar ağır yaralandı. Molise bölgesinde ise 6 belediyede eski evler çöktü. 
     İtalya Başbakanı Silvio Berlusconi'nin gelişmelerden hemen haberdar edildiği, Molise ve Basilicata bölge konseyleri başkanlarının da Palermo'daki toplantılarını keserek deprem bölgelerine gitti. 
     
     CAMPOBASSO'DA OLAĞANÜSTÜ HAL 

     İtalya'da meydana gelen depremlerde en büyük zararı gören Campobasso kenti için olağanüstü hal ilan edildi. Ulaştırma Bakanı Pietro Lunardi, Richter ölçeğiyle 5.4 büyüklüğünde depremin meydana geldiği, ülkenin güneyindeki Molise bölgesindeki Campobasso kentinde olağanüstü hal ilan edildiğini bildirdi. 
     





</TEXT>
</DOC>
