<DOC>
<DOCNO> 113957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/dunya/dun01.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD resmen destekleyecek 
</HEADLINE>
<TEXT>
Türkmenlere silah yardımı 
ABD Başkanı Bush, Iraklı muhalif gruplar listesine Türkmen Cephesi’ni dahil etti 
     UTKU ÇAKIRÖZER Ankara 

     Türkiye, Irak operasyonunda askeri üs - liman kullanımı ve kara birliği konuşlandırma izni isteyen ABD’den, Irak’ın geleceğine ilişkin önemli bir taviz kopardı. Düne kadar Irak’taki Türkmen varlığını önemsemeyen Washington, Türkiye’nin baskıları sonucunda silah ve para desteği verdiği 6 Saddam muhalifi grup arasına Türkmenleri de kattı. 
     ABD Başkanı George Bush’un, Iraklı muhalif gruplara Saddam’ın devrilmesi için yardım yapılmasını öngören 1998 tarihli Irak’ın Kurtuluşu Yasası Iraq Liberation Act - ILA kapsamına, "Türkmen Cephesini" de dahil ettiği öğrenildi. 
     Eski ABD Başkanı Bill Clinton’ın girişimiyle hazırlanan ve Kongre tarafından onaylanarak 31 Ekim 1998’de yürürlüğe giren ILA, Irak’ta Saddam rejiminin devrilmesi için muhalif gruplara ekonomik ve askeri yardım yapılmasını öngörüyor. ABD Dışişleri Bakanlığı tarafından seçilen şu 6 gruba üç yıldır yardım yapılıyor 

</TEXT>
</DOC>
