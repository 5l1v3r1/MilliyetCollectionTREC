<DOC>
<DOCNO> 130364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/soneko07.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan günlük petrol üretimini arttırıyor... 
</HEADLINE>
<TEXT>

     Petrol İhraç Eden Ülkeler Teşkilatı'nın OPEC bugün Viyana'da yapılacak petrol bakanları toplantısı öncesi bir açıklama yapan Suudi Arabistan Petrol Bakanı Ali El Naimi, ülkesinin, günlük ham petrol üretimini 10 milyon varile çıkaracağını söyledi. 
     Dünya petrol piyasalarında bir sıkıntı olmadığını, sıkıntı yaratılmasına da izin vermediklerini belirten Ali El Naimi, kartel üyesi Venezuela'daki grevden kaynaklanan üretim açığının da kartele üye diğer ülkeler tarafından zamanında kapatıldığını bildirdi. 
     OPEC kaynakları Suudi Arabistan'nın teknik olarak günlük üretimini 14 gün içinde 10 milyon varile, 90 gün içinde de 10,5 milyon varile çıkarabileceğini belirtiyorlar. Suudi Arabistan OPEC tarafından alınan son karar uyarınca şu anda günde 7.4 milyon varil ham petrol üretiyor. 
     Viyana'da bugün yapılacak olan OPEC Petrol Bakanları olağanüstü toplantısında kartele üye Irak dışındaki 10 ülkenin günlük ham petrol üretimini 1 ila 1,5 milyon varil artıracakları belirtiliyor. Kartele üye 10 ülke belirlenen resmi kotaya göre halen günde toplam 23 milyon varil 1 varil 159 litre ham petrol üretiyorlar. 
     
     KİM NE ÜRETİYOR 
     OPEC petrol bakanlarının son toplantısında alınan karar uyarınca üye ülkelerin günlük ham petrol üretim kotaları ise şöyle 
     Cezayir 735.000 , Endonezya 1.092.000, İran 3.377.000, Kuveyt 1.845.000, Libya 1.232.000 , Nijerya 1.894.000 , Katar 596.000, Suudi Arabistan 7.476.000 , Birleşik Arap Emirliiği 2.007.000 , Venezuella 2.647.000. Ancak, Venezuela ülkedeki grev nedeniyle üretim yapmadığı için bu miktar diğer üye ülkelere tarafından paylaşılıyor 
     





</TEXT>
</DOC>
