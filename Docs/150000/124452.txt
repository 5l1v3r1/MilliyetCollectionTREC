<DOC>
<DOCNO> 124452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo17.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe taraftarı Oktay'a af istiyor... 
</HEADLINE>
<TEXT>

     Fenerbahçeli taraftarlar, sarı-lacivertli takımın yeni teknik sorumlusu Oğuz Çetin'in, Werner Lorant'ın kadro dışı bıraktığı Oktay'ı affetmesini istiyor. 
     Fenerbahçe ile ilgili haberler yayınlayan bazı internet sitelerinde ''Oktay affedilsin mi '' şeklinde düzenlenen anketlere yoğun ilgi gösteren taraftarlar, büyük bir çoğunlukla, PAF takımla çalışmalarını sürdüren futbolcunun affedilmesi yönünde oy kullandılar. 
     Ankete katılan 2098 taraftarın 1798'i ''evet'', 300'ü ise ''hayır'' şeklinde oy kullanırken, ''www.fenerhaber.com'' sitesindeki ankette ise 5 taraftarın 463'ü Oktay'ın affedilmesini, 72'si ise affedilmemesini istedi. 
     
     BEŞİKTAŞ VE DENİZLİSPOR'A KUTLAMA 
     Beşiktaş ve Denizlispor'un UEFA Kupası'nda 4. tura yükselme başarısı, Fenerbahçe camiasında tarafından da kutlandı. 
     Fenerbahçeli taraftarların oluşturduğu ''www.antu.com'' adlı internet sitesinde yayımlanan mesajda, ''Ülkemizi UEFA Kupası'nda temsil eden Denizlispor ve Beşiktaş'ı bir üst tura çıktıkları için Antu.com olarak tebrik ediyoruz'' denildi. 
     





</TEXT>
</DOC>
