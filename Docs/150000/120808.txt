<DOC>
<DOCNO> 120808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sontur07.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler Günü, Taksim'de törenle kutlandı... 
</HEADLINE>
<TEXT>

     Öğretmenler Günü, İstanbul'da da törenlerle kutlanıyor. 
     İlde bugün ilk tören, Taksim Cumhuriyet Anıtı'nda düzenlendi. 
     İstanbul İl Milli Eğitim Müdürü Ömer Balıbey'in anıta çelenk koymasının ardından saygı duruşunda bulunuldu ve İstiklal Marşı okundu. 
     Daha sonra Anıt Özel Defteri'ni imzalayan Balıbey, deftere şunları yazdı 
     ''Aziz Atatürk 1928 yılında, Millet Mektepleri Başöğretmenliği'ni kabul ettiğiniz bu anlamlı günde, tüm İstanbul'daki öğretmenler olarak huzurunuza bir daha minnet ve şükran duygularımızı arz etmeye geldik. 
     Aziz Atam tüm öğretmenler, eserine ve Cumhuriyet'e olan bağlılığını, bugün huzurunuzda koruma yeminini tekrarlıyoruz.'' Törene, İstanbul Vali Yardımcısı Ali Sözen, Emniyet Müdürü Hasan Özdemir, öğretmenler ve öğrenciler katıldı. 
     Bu arada, ''24 Kasım Öğretmenler Günü'' nedeniyle bazı halkoyunu ekipleri Taksim Meydanı'nda gösteri sundu. 

     
</TEXT>
</DOC>
