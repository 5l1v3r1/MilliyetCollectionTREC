<DOC>
<DOCNO> 127995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/guncel/agun.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZİ UNUTMAYIN 
</HEADLINE>
<TEXT>

   Yetiştirme yurdundaki çocuklarla, huzurevindeki yaşlılar yılbaşı gecesini nasıl geçireceklerini bilmiyor. Onlar kapılarını çalacak hayırseverlerin yolunu gözlüyor 
      Şükran Pakkan 
   
   Siz eğlence mek nlarında ya da evlerinizde keyifli bir gece geçirirken, yaşama yetiştirme yurdunda hazırlanan çocuklarla, yakınları tarafından unutulmuş yaşlıların yeni yıla nasıl gireceğini düşündünüz mü Çoğu o geceyi nasıl geçireceğini bilmiyor. Çünkü kapılarını çalan gönülden katkılarını esirgemeyen hayırseverlerin verdikleriyle yetinecekler. Ancak bu hayırseverlerin yetişemediği yerler de var. Onlar mütevazı kutlamalarına destek verecek, kapılarını çalacakları bekliyorlar. 
   Çocuk ve yaşlıları, erkenden hatırlayanlar, günler öncesinden kurumları aradılar, kutlamalara destek olmak istediklerini söylediler. Bazı yuvalara ise başvuru olmadı. Örneğin Eyüp Çocuk Yuvası'na... 
   
   İşte hayırsever katkıları 
   Sosyal Hizmetler ve Çocuk Esirgeme Kurumu İstanbul İl Müdürü Kahraman Eroğlu, birçok kurumda sade kutlamalar yapılacağını, destek beklediklerini söylüyor. 
   Göztepe Semiha Şakir Yuvası'nda 0 - 6 yaş grubu 32 çocuğu sevindirmek için gönüllüler seferber oldu. Çocuklara özel mönü ve canlı müzik grubu getirilecek. Hediye dağıtmak isteyenler de kuruma başvurdu. Çocuklar oyuncaktan yana şanslı olsalar da, kurumun süt, meyveli yoğurt, yumurta ve ıslak mendile ihtiyacı var. Yöneticiler, tiyatro, sinema gibi etkinliklere katılmakta da zorlandıklarını anlatıyor. 
   Küçükyalı Çocuk Yuvası'nda yaşayan yaklaşık 210 çocuğa, 28 yaşındaki Sibel Gülenç, bugün dağıtılmak üzere çeşitli hediyeler aldı. Yılbaşı mönüsünde ise, lahmacun ve ayran var. Pegeout, kuruma, 13 bulaşık makinesi hediye etti. Yuva müdürü Aysel Gökşen ise, "Binalar arası bulaşıkları taşıyoruz. İki makineye daha ihtiyacımız var" diyor. 
   Üsküdar Çocuk Yuvası'nda ise örnek bir kutlama var bu akşam. SSK Göztepe Hastanesi doktorlarından Nurten Baltacıoğlu, yeni yılı yuvada karşılayacak. Çocuklara özel bir mönü hazırlatan ve kurumu süsleten Baltacıoğlu, bir Noel Baba da buldu. Doktor arkadaşlarıyla birlikte gelecek olan Baltacıoğlu, "Çok heyecanlıyım, onları mutlu edebilmek tek dileğim" diyor. 
   Kurumun yeni yıldan dileği ise, bilgisayar. Çocukları bilgisayarla tanıştırabilmek için hayırseverlerden destek bekliyorlar. 
   
   
   Sade bir kutlama    Eyüp Çocuk Yuvası'ndaki çocuklar yeni yıla yalnız girecek. Hiçbir kurum ya da gönüllü, yeni yıl kutlaması için kuruma başvurmamış. Eyüp Çocuk Yuvası Müdürü Nail Loğay, imk nlar dahilinde sade bir kutlama yapacaklarını söyledi. Şimdiye kadar kuruma başka nedenlerle gönderilmiş oyuncaklar yeniden paketlenip çocuklara dağıtılacak. 
   Halkalı Erkek Yetiştirme Yurdu'nda ise, yaşları 13- 18 arasında değişen 68 çocuk için kimse bir başvuru yapmayınca, imece usulü bir parti düzenleniyor. Yurt Müdürü Mustafa Dolar, çaresiz kalınca yakın arkadaşlarından yardım istedi. Yılbaşında canlı müzikle, mangal partisi yapılacak. Valilik, tatlı ve çerezleri gönderiyor. 
   Ancak, kurumdaki gençlerin yeni yıldan bir dileği var Spor sahası. Bir de, ödeyemedikleri internete kavuşabilmek. 
   
   
   
</TEXT>
</DOC>
