<DOC>
<DOCNO> 149463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/siyaset/siy04.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Öztürk'ün danışmanı Meclis'i karıştırdı 
</HEADLINE>
<TEXT>

     SALİHA ÇOLAK Ankara 

     Eski Ülkü Ocakları Genel Başkanı Alişan Satılmış'ın eşi Pınar Satılmış'ın CHP'li Yaşar Nuri Öztürk'ün danışmanı olmasıyla gelişen olaylar, sadece CHP'yi değil Meclis'i de karıştırdı. Meclis kulisleri Satılmış hakkındaki dolandırıcılık iddialarıyla çalkalanırken, TBMM Başkanı Bülent Arınç'ın da "Hocam size yakışmaz" diye Öztürk'ü ve CHP'yi uyardığı ortaya çıktı. Eski Meclis Başkanı Ömer İzgi'nin referansı üzerine Öztürk, Satılmış için resmi başvuruda bulundu. Arınç, "Satılmış'ın eczaneden parfüm aldığı, daha sonra yerine reçete götürüp parfümün parasını Meclis'e ödettiği"ni belirterek, Öztürk'ü kararından vazgeçirmeye çalıştı. Ancak Öztürk, İzgi'nin rica ettiğini belirterek, atamada ısrarcı oldu. Atamadan kısa süre sonra Öztürk'ün kredi kartı kayboldu. Kartla 4 milyar liralık alışveriş yapıldığı belirlendi. Aynı günlerde Öztürk danışmanının işine son verdi. 
     


SİYASET 















</TEXT>
</DOC>
