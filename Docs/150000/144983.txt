<DOC>
<DOCNO> 144983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun24.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam ''Zafer yakın, arkalarında ölüler bırakıyorlar'' 
</HEADLINE>
<TEXT>

     Irak Devlet Başkanı Saddam Hüseyin, televizyondan ordusuna ve Iraklılara "sabırlı olun" derken, başta Umr Kasr olmak üzere ABD ve İngiltere güçlerine direnen Irak birlik ve komutanlarını övdü. Saddam'ın bugün televizyon karşısında savaşın ilk gününün aksine gözlüksüz çıkması dikkat çekti. 20 Mart'taki görüntüsünün tersine şapka da takmayan Saddam bu kez daha çok bilinen yüzüyle halkına seslendi. 
     Saddam Hüseyin Irak televizyonundan yaptığı konuşmada müttefiklere meydan okumayı sürdürürken, ordusu ve Iraklılara da moral vermeye çalıştı Allah'ın kendilerine zafer sözü verdiğini belirten Saddam Hüseyin, "Biz gururlu olmalıyız, inançlı olmalıyız" derken, müttefiklere yönelik direnişleri de "Kahramanlarımızın gösterdiği cesaret ve kahramanlık örnekleri" diye değerlendirdi. 
     Saddam Hüseyin, Irak'tan yasal olmayan şeyler istendiği zaman bile bunları yerine getirdiklerini savunurken, "Bütün bahaneleri bittikten sonra istilacılar gelerek gerçek renklerini gösterdiler ve gerçek niyetlerini şeytani niyetlerini gösterdiler Bunlar hiçbir şekilde bize şaşırtmadı" diye konuştu "Her zaman şeytandan kaçınmak bizim niyetimiz olmuştur" diyen Saddam Hüseyin, "Ancak şeytan bize geldiği zaman hiçbir seçeneğimiz kalmamıştır" dedi. 
     Irak ordusu dışında halkına da övgü mesajları gönderen Saddam Hüseyin, halkına "Bugün muzaffer Irak erkek ve kadınları ile birlikteyiz Silahlı kuvvetlerimizdeki kahramanlar, dostlarımızı memnun edecek, düşmanlarımızı kızdıracak pozisyondasınız Siz zaferi kazanacaksınız, düşmanlarımıza ızdırap vereceksiniz Zafer yakın zamanda bizim olacaktır bu karar verici günlerde Iraklılar Allah'ın size emir verdiği şeklide onların boğazlarını keseceksiniz ve inanç sahibi olanlar zaferi kazanacaktır" diye seslendi. 
     
     KAYIPLARI ARTACAK 

     Müttefikleri istilacı olmakla suçlayan Saddam Hüseyin, Irak halkının teröre maruz kaldığını belirtirken, "Topraklarımızı işgal ettiler ve gittikleri her yerde dirençler karşılışıyorlar Onlara çok büyük zaiyatlar, kayıplar verdireceğiz Şu anda onlar bir ikilem içerisinde onların başları belada Artık onlara cihat ruhu ile çok sert bir şekilde vurun Şu sonuca varsınlar, artık devam edecek bir konumda değiller size ve insanlığa karşı suçlarına devam edemesinler Onları hayal kırıklığına uğratın" diye konuştu. 
     
     BİRLİK VE KOMUTANLARA İSİMLİ ÖVGÜ 

     Iraklı mücahitlerin müttefiklere kayıp verdirdiğini belirten ve "Hergün daha çok kayıp verecekler" diyen Saddam Hüseyin, düşmanlarının korkutan karşılarında titreyeceklerini ileri sürdü Savaşı, "savaşların anası" olarak niteleyen Saddam Hüseyin, "Irak'taki kahraman insanlara sesleniyorum Onların istikrarlı kahramanlıkları ve cesareti bizim için bir gurur kaynağı" dedi Saddam Hüseyin daha sonra başta Umr Kasr'da müttefiklere karşı direnen birlikleri başta olmak üzere 11'nci tugay, 45'nci tugay, 3'ncü tümen, 50, 51 ve 6'ncı tugayı överek komutanlarının da isimlerini söyleyerek "bizi onurlandırdınız" diye konuştu 
     
     MUSUL VE BASRA HALKI 

     Saddam Hüseyin konuşmasında Basra, Bağdat ve Musul halkına da sabretmelerini önerdi Zaferin kendilerinin olacağını belirten Saddam Hüseyin, "Düşman bombardırmanı artıracaktır o yüzden sabırlı olun Allah size zaferi verecektir Biz bizim halkımızla dayanışma gösterenlerle en iyi ilişkilerimizi sürdüreceğiz, şeytanı dinleyenlere de ayıplar olsun, yazıklar olsun" diye noktaladı 
     




</TEXT>
</DOC>
