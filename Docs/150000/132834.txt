<DOC>
<DOCNO> 132834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yasam/yas01.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenin tacizi canından bezdirdi 
</HEADLINE>
<TEXT>

Henüz 13 yaşında dama çıkan kız öğrenciyi ikna ederek kurtaran psikolog ve polis, korkunç sebebi ortaya çıkardı Öğretmenim beni taciz ediyordu .. 
     MESUT IŞIK Kocaeli DHA 

     Gebze Yahya Kemal Beyatlı İlköğretim Okulu’nda okuyan 13 yaşındaki M.K.’nin intihara kalkışması öğretmen tacizini ortaya çıkardı. Öğrencisine tacizde bulunduğu öne sürülen Mustafa Kaplan 26 tutuklandı. 
     Barış Mahallesi’ndeki okulda 1998’den bu yana Fen Bilgisi öğretmeni olarak görev yapan Kaplan, iddiaya göre 6. sınıftaki M.K.’ye bir ay önce tacizde bulunmaya başladı. Öğretmenin, birkaç kez sıkıştırıp elle tacizde bulunduğu M.K., bunu kimseye anlatamadı ancak arkadaşlarına sık sık İntihar etmek istiyorum’ demeye başladı. Öğretmeninin süren tacizleri sonunda okulu yakınındaki bir binanın tepesine çıkan M.K., arkadaşlarının ihbarı üzerine olay yerine gelen bir psikolog ve Gebze Emniyet Müdürlüğü’nde görevli bir emniyet amirince ikna edilerek kurtarıldı. 
     
     Savunma ’ Evet ama o tahrik etti 
     Küçük M.K.’nin intihara kalkışma nedenini kendisini kurtaran psikolog ve polise söylemesinin ardından Kaplan gözaltına alındı. 
     Gizli yürütülen soruşturmada Kaplan’ın verdiği ifadede olayı doğruladığı, ancak kendisini öğrencisinin tahrik ettiğini söylediği öne sürüldü. Mahkemeye sevk edilen Kaplan tutuklandı. Psikolojik bunalımda olan M.K.’yi ise ailesi bir daha okula göndermedi. Okul yöneticileri, "Olay çok üzücü. Öğrencimiz olayı ilk taciz girişiminde gelip anlatsa bu boyutlara ulaşmazdı. Ne diyeceğimizi bilemiyoruz" dediler. 
     



 YAŞAM 





















</TEXT>
</DOC>
