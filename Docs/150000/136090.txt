<DOC>
<DOCNO> 136090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sontur03.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa "Savaş"sız tepki... 
</HEADLINE>
<TEXT>

     ABD'nin Irak'a yapmayı planladığı olası savaşa yönelik ilginç tepkiler, diğer ülkelerde olduğu gibi Türkiye'de de sürüyor. 
     Nevşehir'in Gülşehir İlçesi'ne bağlı Eğrikuyu köylüleri, ABD'nin Irak'a yönelik yapmayı planladığı savaşı protesto etmek için bu yıl doğacak erkek çocuklara ''Savaş'' ismini koymama kararı aldı. 
     Köy Muhtarı Duran Tekin, yaptığı açıklamada, savaşın insanlık adına yıkım olacağını belirterek, savaşı protesto etmek için Köy İhtiyar Meclisi'nin, bu yıl köyde doğacak erkek çocuklara ''Savaş'' isminin verilmemesi yönünde karar aldığını ve kararı tüm köylülerin de desteklediği bildirdi. 
     Savaşta masum insanların öleceğini ve çok sayıda insanın da yurdundan olacağını belirten Tekin, şunları söyledi 
     ''Savaş, kan ve gözyaşı demektir. İhtiyar Heyeti olarak tüm köylülerle karşılıklı konuşarak savaşa karşı nasıl tepki koyacağımızı düşündük. Bir arkadaşımızın önerisiyle bu yıl içerisinde doğacak erkek çocuklara 'Savaş' ismini koymama düşüncesi, heyet tarafından da benimsendi. Biz de ihtiyar heyetinin aldığı bu kararı köylülerimize ulaştırdık ve vatandaşlarımızca da uygun görüldü. Eğrikuyu Köyü'nde bu yıl doğacak erkek çocuklarına kesinlikle 'Savaş' ismini koymayacağız.'' 
     





</TEXT>
</DOC>
