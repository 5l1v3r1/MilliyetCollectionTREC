<DOC>
<DOCNO> 141499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sonspo11.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeliler, futbolcularını şölen havasında yolcu etti... 
</HEADLINE>
<TEXT>

     Fenerbahçeli taraftarlar, takımlarını Galatasaray ile bu akşam yapacağı derbi maça şölen havasında yolcu etti. 
     Samandıra Tesisleri'nde toplanan yaklaşık 500 kişilik taraftar grubu, uzun süre tesislerin önünde tezahüratlar yaparak, takımlarının çıkışını bekledi. Takım otobüsünün tesislerin kapısına gelmesi ile birlikte meşaleler yakarak, sevgi gösterisinde bulunan taraftarlar, yaptıkları tezahüratlarla maç öncesine futbolculara moral verdi. 
     İl Spor Güvenlik Kurulu'nun aldığı karar gereği, Ali Sami Yen Stadı'nda kendilerine yer ayrılmayan taraftarlar, takım otobüsünü araçlarıyla oluşturdukları konvoylarla Boğaziçi Köprüsü'nün Altunizade çıkışına kadar takip etti. 
     Bu arada takıma, Mecidiyeköy'e yolculuğunda çok sayıda polis eskortu da eşlik etti. 
     Öte yandan, Samandıra Tesisleri'nin önünde bekleyen taraftarlar, ön taraftaki yoldan geçen ve araç içinden Galatasaray lehine bağıran kişilere tepki gösterdi. Tesislerin önünde önlem alan jandarma ekipleri olay çıkmasını önledi. 
     





</TEXT>
</DOC>
