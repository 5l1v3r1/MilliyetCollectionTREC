<DOC>
<DOCNO> 115028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun04.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın imparatoru Maxwell'i Mossad öldürdü iddiası 
</HEADLINE>
<TEXT>

     İngiliz basın imparatoru Robert Maxwell'in, İsrail gizli servisi Mossad tarafından öldürüldüğü iddia edildi. 
     Carroll and Graf yayınevinin Aralık'ta yayımlanması beklenen "Robert Maxwell, İsrail'in Süper Casusu" adlı kitapta, Maxwell'in, İsrail casusu ve Doğu Avrupa'da örgütlü suçlarla bağlantısı olduğu öne sürüldü. 
     İngiliz yazar Gordon Thomas ve İrlandalı gazeteci Martin Dillon'un kaleme alınan kitapta, işleri kötüye giden Maxwell'in Mossad'dan yardım istediği, edilmediği takdirde elindeki sırları açıklamakla tehdit ettiği için öldürüldüğü ileri sürüldü. 
     Eski Mossad ajanları ve başkanlarıyla yapılan röportajlara dayanılarak hazırlanan kitapta, Maxwell'in, Kanarya Adaları açıklarındaki özel yatına gizlice çıkmayı başaran Mossad ajanlarınca ensesine iğneyle zerk edilen zehirle öldürüldüğü savunuldu. 
     Basın imparatoru Maxwell, 1991'de Kanarya Adaları açıklarında tatil yaparken ölü bulunmuştu. 
     





</TEXT>
</DOC>
