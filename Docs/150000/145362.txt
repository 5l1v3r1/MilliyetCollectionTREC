<DOC>
<DOCNO> 145362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur30.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Türkiye'ye 8,5 milyar dolar doğrudan yardım 
</HEADLINE>
<TEXT>

     ABD'de Beyaz Saray tarafından açıklanan ve ABD Başkanı George W. Bush'un savaş bütçesi, Türkiye'ye 8.5 milyar dolar tutarında doğrudan kredi ve kredi garantilerini içerdiği bildirildi. 
     ABD Kongresi'nin de onayından geçmesi gereken savaş bütçesinin ayrıntılı dökümanlarına göre, bütçe, Türkiye'ye 8.5 milyar dolara kadar kredi ve kredi garantilerini de içeriyor. 
     Söz konusu gelişmeyi içeren dökümanlara göre, Bush'un savaş bütçesinde Türkiye'ye 1 milyar dolar tutarında hibe yardımı ayrıldı. 
     Bu hibe, kredilerin ve kredi garantilerinin elde edilmesi için kullanılabilecek. Krediler 30 Eylül 2005'e kadar kullanılabilecek. 
     Daha önceki mutabakatta, 6 milyar dolar hibe ya da 2 milyar dolar hibe, 24 milyar dolar kredi verilmesi konusunda anlaşılmıştı. 
     Yardım haberinin duyulması "ABD, Türkiye'ye yeni bir taleple mi geliyor yada bir anlaşma mı var" sorusunu akıllara getirdi. Ancak ABD'nin Irak'ın komşusu tüm ülkelere benzer yardım yapmaya hazırlandığı belirtiliyor. 
     Washington temsilcimiz Yasemin Çongar, ABD'nin Türkiye'den yeni tezkere talebini düşünmediğini ancak ileride üslerin kullanılmasının gündeme gelebileceğini belirtiyor. 
     
</TEXT>
</DOC>
