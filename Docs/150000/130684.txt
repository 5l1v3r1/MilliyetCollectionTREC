<DOC>
<DOCNO> 130684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/spo15.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

En iyisi Del Bosque      2002 yılının en başarılı teknik adamı Real Madrid Teknik Direktörü Vicente del Bosque oldu. Uluslararası Futbol Tarih ve İstatistikleri Federasyonu IFFHS tarafından yapılan değerlendirmede, Arsene Wenger ikinci, Sir Alex Ferguson ise üçüncü sırada yer aldı. 
     
Slovakya’ya bir maç ceza      MİLLİ Takımımız’ın 2004 Avrupa Futbol Şampiyonası’ndaki rakiplerinden Slovakya’ya UEFA’dan para ve 1 maç seyircisiz oynama cezası geldi. Ekim ayında İngiltere ile yaptıkları maçta taraftarlarının ırkçı davranışlarından dolayı bu cezaya çarptırılan Slovakya Milli Takımı, 2 Nisan’daki Liechtenstein maçını seyircisiz oynayacak ve ayrıca 60 bin İsviçre Frangı para ödeyecek. 
     
Capriati sürprizi      TENİSTE yılın ilk Grand Slam Turnuvası olan Avustralya Açık’ta ilk sürpriz tek bayanlardan geldi. Avustralya’nın Melbourne kentindeki turnuvanın 2001 ve 2002 şampiyonu ABD’li üç numaralı seribaşı Jennifer Capriati, isimsiz Alman rakibi Marlene Weingartner’e 6 - 2, 6 - 7 ve 4 - 6’lık setlerle yenilerek elendi. Tek erkeklerde ise iki numaralı seribaşı ABD’li Andre Agassi, vatandaşı Brian Vahaly’yi 7 - 5, 6 - 3 ve 6 - 3 yenerek tur atlarken, İspanyol Juan Carlos Ferrero 4 da Arjantinli Franco Squillari’yi 7 - 6, 3 - 6, 6 - 2 ve 6 - 3 mağlup ederek ikinci tura çıktı. 
     
"İstanbul’un Brezilyalı’sı"      BU sezon Inter’de mükemmel bir çizgi yakalayan Emre Belözoğlu, lakap zengini oldu. Bugüne kadar "Diego", "Topkapı elması", "Boğaz’ın Maradona’sı", "Mükemmel bücür" anılan genç futbolcu, önceki günkü Modena maçının ardından La Gazzetta Dello Sport tarafından "Sivrisinek" lakabı takıldı. Tutto Sport gazetesi de Emre’yi, "İstanbul’un Brezilyalı’sı" diye tanımladı. 
     
     



 SPOR 























</TEXT>
</DOC>
