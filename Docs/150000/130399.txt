<DOC>
<DOCNO> 130399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur11.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Endüstri Holding'in 852 ortağı dava açtı... 
</HEADLINE>
<TEXT>

     Merkezi Konya'da bulunan Endüstri Holding'in 852 ortağının eski yönetim hakkında dolandırıcılık davası açtığı bildirildi. 
     Endüstri Holding Basın ve Halkla İlişkiler Müdürü Ali Türktaş, 250 milyon markın eski yönetimce talan edildiği açıklamalarından sonra, artık son sözü hukukun söyleyeceğini ifade etti. 
     İsviçre'den Holding'e ortak olan 852 kişinin, Türkiye'deki avukatlar aracılığı ile eski yöneticiler hakkında dolandırıcılık davası açtığını belirten Türktaş, çok yakında ortaklar adına bu davanın vekaletini Holding'in avukatlarının alacağını ve bu konunun takipçisi olacaklarını ifade etti. 
     Holding'in Genel Koordinatörü Ramazan Arıkan, eski yönetimce 250 milyon markın talan edildiğini ve batan paraların ortaklara verilemeyeceğini açıklamıştı. 
     Olaydan sonra, Sanayi ve Ticaret Bakanlığı ile SPK müfettişleri şirketin kayıtlarını incelemek için Konya'ya gelerek çalışmalara başlamıştı. 
     





</TEXT>
</DOC>
