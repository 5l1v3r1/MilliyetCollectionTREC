<DOC>
<DOCNO> 144527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun50.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İran'dan özür dilemedi... 
</HEADLINE>
<TEXT>

     ABD'nin, Irak topraklarına atılan füzelerin İran topraklarına düşmesinden dolayı bu ülkeden özür dilediğini açıklayan Amerikalı yetkili, yanlış bilgi aldığını, özür dilenmediğini bildirdi. 
     Kendisinin ''yanlış bilgilendirildiğini'' söyleyen yetkili, ''İran'a İsviçre'nin Tahran Büyükelçiliği aracılığıyla dün bir mesaj gönderdiklerini ve Irak topraklarına atılan füzelerin İran topraklarına düşmesi ile ilgili haberlerin araştırılacağını bildirdiklerini'' kaydetti. 
     Yetkili, ''Bugün bir mesaj daha gönderdik ve konuyu araştırmakta olduğumuzu bildirdik. Özür yok. Şimdilik özür dileyecek bir şey yok. 
     Ne olup bittiğini öğrenmemiz gerekir. Ne olup bittiği konusunda farklı düşünce tarzları var'' diye konuştu. 
     





</TEXT>
</DOC>
