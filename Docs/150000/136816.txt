<DOC>
<DOCNO> 136816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur30.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik üssünde uçuşlara başlandı... 
</HEADLINE>
<TEXT>

     TBMM'nin verdiği izin çerçevesinde askeri üs ve limanlarda gerekli yenileştirme, geliştirme, inşaat ve tevsii çalışmaları sürdürülüyor. 
     Adana'nın merkez Yüreğir İlçesi'ne bağlı İncirlik Beldesi'ndeki üste, üç gün önce başlatılan pist ve çevresindeki çalışmalar bugün de sürdürüldü. 
     Akşam saatlerinde personel, araçlar ve iş makinelerinin pisti boşaltmasının ardından, üç günden bu yana ara verilen uçuşlara yeniden başlandı. 
     Bir C-17 askeri nakliye uçağı üsse iniş yaparken, bir kargo uçağı da havalandı. 
     Bu arada, aynı yetki çerçevesinde, limanlarda gerçekleştirilecek çalışmalara da başlanıyor. Mersin'in Silifke İlçesi'ne bağlı Taşucu Beldesi yakınlarında, NATO finansmanıyla yaptırılan limanda helikopter pistinin düzenlendiği gözlendi. Liman sahasına iş makinaları ve kamyonların giriş çıkış yapması dikkati çekti. 
     





</TEXT>
</DOC>
