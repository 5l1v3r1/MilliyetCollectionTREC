<DOC>
<DOCNO> 142204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun16.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu ısrarlı ''Kıbrıs'ta işgal durumu var'' 
</HEADLINE>
<TEXT>

     AB Komisyonu, Türkiye'yi Kıbrıs'ta ''işgalci'' olarak nitelendiren tavrını sürdüreceği mesajı verdi. 
     AB Komisyonu'nun genişlemeden sorumlu üyesi Günter Verheugen'in Sözcüsü Jean-Christophe Filori, günlük olağan basın toplantısında, ''BM ile AB'nin Kıbrıs konusunda farklı yaklaşımları olduğuna'' ilişkin bir soruyu yanıtlarken, ''BM de, Kıbrıs'taki işgali her zaman kınamıştır. Bu durum hiçbir zaman yasal görülmemiştir. Kimse KKTC'yi tanımamıştır'' dedi. 
     Filori, ''kendisinin ve Verheugen'in dün de tekrarladıkları gibi'', Kıbrıs'ta bir çözüm olmaması durumunda Rum kesiminin AB'ye tek başına üye alınacağını, o durumda Türkiye'nin resmen tanımadığı bir devletin AB üyesi olacağını ifade etti ve özetle şöyle konuştu 
     ''Ortaya idaresi çok güç bir durum çıkacak. Türkiye, tam üyelik müzakerelerinin başlatılmasını isteyecek ama bir üyeyi tanımayacak. Söyler misiniz, ne yaparız o zaman Öyle bir durumda, AB Komisyonu Türkiye ile tam üyelik müzakerelerinin başlatılması önerisini getiremez.'' 
     





</TEXT>
</DOC>
