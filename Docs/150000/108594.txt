<DOC>
<DOCNO> 108594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/siyaset/siy08.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayburtlu bir seçmen 4 İstanbullu ediyor... 
</HEADLINE>
<TEXT>

Seçmen sayısı 41 milyon. Bayburt’ta bir vekile 27 bin seçmen düşerken, bu sayı İstanbul’da 104 bin 
     ANKARA Milliyet 

     Türkiye’deki seçmen sayısı, kesin olmayan sonuçlara göre, 41 milyon 152 bin olarak belirlendi. 3 milyon 657 bin kişi bu seçimde ilk kez oy kullanma hakkı kazanırken, seçmenlerin yaklaşık yüzde 30’u İstanbul, Ankara ve İzmir’de oturuyor. 
     3 Kasım’da yapılacak milletvekili genel seçimine ilişkin seçmen listelerinin güncelleştirilmesi çalışmaları çerçevesinde, Türkiye genelinde 58 ilde seçmen sayılarına ilişkin kesin sonuçlar elde edildi. 
     Bilgisayar ortamında seçmen kayıtları tutulan 23 ilin seçmen sayılarını kesinleştirme çalışmaları sürüyor. 
     En fazla seçmeni olan il 7 milyon 169 bin 243 ile İstanbul kesin olurken, bu ili 2 milyon 522 bin 159 ile Ankara kesin olmayan ve 2 milyon 385 bin 222 ile İzmir kesin izledi. Böylece, üç büyük kentin seçmen sayısı, toplam seçmenin yaklaşık yüzde 30’unu oluşturdu. 
     En az seçmen, 54 bin 155 ile Bayburt’ta kesin bulunuyor. Bayburt’u 57 bin 9 seçmenle Tunceli kesin izliyor. 
     Yapılan hesaplamalara göre, en fazla seçmenin olduğu İstanbul’da, bir milletvekiline yaklaşık 104 bin seçmen düşüyor. En az seçmenin olduğu Bayburt’ta bir milletvekiline düşen seçmen sayısıysa yaklaşık 27 bin. 
     



 SİYASET 















</TEXT>
</DOC>
