<DOC>
<DOCNO> 120051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/astro/index.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik hakim 
</HEADLINE>
<TEXT>

Uzun bir süredir geri giden Venüs bugün düzgün hareketine dönüyor. Son zamanlarda ilişkiler ve yakın beraberliklerdeki sorunları daha rahat paylaşabileceğimiz bir dönemdeyiz. Koç'lar bugün çok şey öğrenebilirler ve bilgilerini artırabilirler. Ayrıca yolculuklar, hareket ve zihinsel uğraşlar açısından da verimli bir gün olabilir. Boğa'lar maddi problemlerine yeni çareler bulabilirler. Çalışma kapasitelerinin yüksek olması ve alacakları desteklerle birlikte işleri yoluna koyabilecekler. İkizler ise son günlerin gerginliğinden kurtulabilir. Yeni girişimlerde şans onlardan yana olacak. Bu arada eğitim hayatında da başarı söz konusu. Yengeç'ler geçmişte yaptıkları iyiliklerin sonuçlarını alabilirler. Duygusal alanda rahatlama ve olaylara daha geniş bakabilmek olası. Sezgiler de yüksek seyrediyor. Aslan'lar olumlu tepkiler alabilecekleri bir gündeler. İyimserlikleri sayesinde geleceğe ait daha yapıcı planlar yapabilirler. Bu arada arkadaşlık, grup çalışmaları da verimli geçebilir. Başak'lar yoğun bir gündeler ama olumlu ve yapıcı adımlar atacaklar. İş yoğunluğunun gerginliğini abartmamak ve sakinliğe önem vermek gerekiyor. Terazi'ler mutlu bir günlerindeler. Özellikle akşam saatlerinde akıcı enerjiler var. Yabancılarla bir araya gelmek, yenilikler yapmak ve değişik şeyler öğrenmek açısından pozitif bir gündeler. Akrep'ler ortaklaşa konularda daha önlemci olmalılar. Ortaklardan ya da eşten destek gözükmekle birlikte paralarını daha iyi değerlendirmeye bakmalılar. Yay'lar gün içinde farklı yönlere gitmek, ani kararlar almak durumundalar. Hatta kararsız da kalabilirler. Eleştirileri yapıcı yönde kullanma şansları da var. Oğlak'lar şimdiye kadar aksattıkları ya da önem vermedikler ama zaman alan uğraşlara girişebilirler. Verimli olmak daha kolay. Detaylarda çok şey gizli. Kova'nın rahat ve neşeli bir günündeyiz. Bugün hazırcevap ve keyifli olmaları sayesinde ilgi uyandıracaklar. Aşk hayatında yeni kıpırtılar var. Balık'lar ise daha temkinli olmalılar. Evle ilgili yeni gelişmeler onlara keyif verebilir. Özellikle akşam saatlerinde evde mutluluk olabilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
