<DOC>
<DOCNO> 109501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko11.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 70 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 69.61 puan düşüşle 1. seansı 9,002.41 puandan tamamladı. Hisse senetleri ortalama yüzde 0.77 değer kaybetti. 
     Güne 4.33 puan düşüşle 9,067.69 puan seviyesinde başlayan endeks, seansın ilk yarısını 134.13 puan aşağıda 8,937.89 puandan geçti. Endeksin gördüğü en düşük seviye 8,896.29 puan, en yüksek seviye ise 9,072.56 puan oldu. 
     Seans kapanışında mali endeks 50.59 puan düşüşle 10,777.61 puana, sanayi endeksi ise 93.63 puan düşüşle 8,777.13 puana ve hizmetler endeksi de 3.19 puan düşüşle 6,270.23 puana geriledi. 
     Böylece önceki kapanışa göre mali grup hisseler ortalama yüzde 0.47, sanayi grubu hisseler ortalama yüzde 1.06 oranında ve hizmet grubu hisseler 0.05 oranında değer yitirdi. 
     İşlem gören toplam 280 hisse senedinden 114'ü değer yitirirken, 64 hisse senedi değer kazandı. 102 hissenin fiyatında ise değişiklik olmadı. 
     Seansta, 85 trilyon 924 milyar 42 milyon liralık işlem hacmi oluştu. 
     Petrol Ofisi, İş Bankası C , Turkcell, Sabancı Holding ve Doğan Holding en yoğun işlem gören hisseler oldu. 
     Borsa uzmanları, seçimin ertelenmesi girişimleri ve Irak'a operasyon tedirginliğinin yanında yurtdışı borsalardaki düşüşlerin birinci seansta satış getirdiğine işaret ederek, bileşik endeksin 8,900-9,500 bandını korumaya çalıştığını ifade ediyorlar. 
     





</TEXT>
</DOC>
