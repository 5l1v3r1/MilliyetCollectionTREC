<DOC>
<DOCNO> 106886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy11.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP-DTP ittifakında pürüz 
</HEADLINE>
<TEXT>

     DYP ile DTP arasında seçime ittifak yaparak girme uzlaşmasında, dün gece, yeni pürüzler ortaya çıktı. İttifak konusunda son karar, bugün yapılacak temaslar sonucu verilecek. DTP GİK, dün akşam yaptığı toplantıda, DYP ile DTP arasında varılan ittifak mutabakatını onayladı. Seçime, DYP listesinden girilmesi kararına, 6 üyenin karşı çıktı, 28 üye ittifak yönünde oy kullandı. GİK’in ardından DTP kulislerinde, ittifak konusunda DYP ile anlaşmanın sağlandığı bilgileri yayıldı. Ancak, Genel Başkan Mehmet Ali Bayar, saat 22.00’de, kurmaylarıyla odasında değerlendirme toplantısı yaptı. Parti yönetimine, ittifak konusunda teşkilatlardan tepki geldiği belirtildi. DYP yönetiminin listede DTP’ye sınırlı şekilde yer verme eğiliminin de etkisiyle, Bayar, ittifak konusundaki kesin kararı bugüne bıraktı. 
     



 SİYASET 




















</TEXT>
</DOC>
