<DOC>
<DOCNO> 105924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreşçilerimiz mindere çıktı... 
</HEADLINE>
<TEXT>

     36. Dünya Büyükler Serbest Güreş Şampiyonası, İran'ın başkenti Tahran'da başladı. 
     Tahran'daki Azadi Spor Kompleksi'nde düzenlenen, 3 gün sürecek şampiyonada ilk gün mindere çıkan Türk güreşçilerinden 55 kiloda Ersin Çetin ve 66 kiloda Mehmet Yozgat elendi. 
     Ersin Çetin, ilk müsabakasında İspanyol rakibi Sanchez'i 10-0 sayı tuşuyla yenerken, 2. müsabakasında Moğol Bayn'a 5-4 sayıyla yenilerek şampiyonadan elenen ilk Türk güreşçisi oldu. 
     66 kiloda mindere çıkan Mehmet Yozgat da ilk müsabakasında Yunan rakibi Alexendiris'i 3-1 sayıyla yendi. Ancak Yozgat, 2. müsabakasında Dünya Şampiyonu Bulgar rakibi Serafim Barzakov'a 9-0 sayıyla yenilerek şampiyonaya veda eden bir başka sporcu oldu. 
     84 kiloda Serhat Balcı ise ilk karşılaşmasında, Belarus'dan Mastsiaponav'u 8-0 sayıyla yendi. Balcı, akşam seansında Bulgar rakibiyle grup birinciliği için karşılaşacak. 
     Tartı ve kura çekiminin bu akşam yapılacağı 60, 74, 96 ve 120 kilolarda ise müsabakalar yarın başlayacak. 
     





</TEXT>
</DOC>
