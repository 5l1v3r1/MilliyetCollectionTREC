<DOC>
<DOCNO> 102201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/dundar.html </URL>
<DATE> 2002/08/16/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
ANTEP KARARSIZ 
</HEADLINE>
<TEXT>

Kemal Derviş’i bekleyen Türkiye gibi, Antepliler de üç kez seçtikleri Belediye Başkanı Doğan’ın kararını bekliyor. Ama karar geciktikçe sabırlar tükeniyor... 
     Üç gün boyunca TIR’ımızı Güneydoğu Anadolu’nun en yoksul bölgelerine park ettikten sonra Şanlıurfa - Gaziantep karayoluna çıkınca bir tünelden çıkar gibi oluyor insan... Bitki örtüsüyle birlikte manzara da değişiyor Ekili tarlalar, iki yanda fabrikalar, iyi giyimli insanlar... TIR, sefaletten refaha doğru yol alıyor sanki Antep Urfa’dan, Urfa Diyarbakır’dan, Diyarbakır Batman’dan daha iyi durumda... "Doğu’nun makus talihi" Antep’ten itibaren değişmeye başlıyor tabii onunla birlikte siyasal tercihler ve tepkiler de... 
     
     Derviş’in çarşısı sessiz 
     Kemal Derviş, "Büyük Anadolu çıkarması"nı başlattığı Antep’te ziyaret ettiği Gaziler Çarşısı’na bugün gitse aynı ilgiyle karşılanacağı çok şüpheli... Çünkü burada da esnaf, siftahsız dükk n kapatmaktan dertli... Evliya Çelebi’nin 17. yüzyılda 3 bin 900 dükk n olduğunu yazdığı kentte, şimdi 2 bin tesis var. Ama çoğu, üretimi zor sürdürüyor. "Bunca kriz atlattık, böylesini görmedik" diyen Anadolu kaplanları yaralı... 
     
     Kafalar karışık 
     Şik yetlerin dozu değişse de, özü değişmiyor Antep’te... Değişik olan siyasal etkisi... "Bu tepkiler sandığa nasıl yansır" sorusu kafaları karıştırıyor. Batman’da, Diyarbakır’da rastlanan kararlılığın yerini bir bulanıklık alıyor. Adeta Türkiye’nin bir minyatürü Antep... Geneldeki dağınıklık, aynen buraya da yansıyor. Orada silinen iktidar partilerinin, Antep’te de esamesi okunmuyor. AKP ve CHP burada da öne çıkıyor. Türkiye’de nasıl Derviş’in kararsızlığı seçmeni etkiliyorsa Antep’te de Derviş’e başından beri yakın duran CHP’li Belediye Başkanı Celal Doğan’ın kararsızlığı Anteplileri şaşırtıyor. 
     Urfa’da siyasete damgasını vuran aşiretlere bakıp Antep’te de siyaseten bir "Doğan aşireti"nin varlığından söz edilebilir. Bu "modern aşiret sistemi" içinde bir kısım seçmen "Başkan nereye ağırlık verirse oraya" yöneleceğini söylüyor. Ama 3 kez seçilen Başkan’ın kararı geciktikçe onların sabrı da tükeniyor. 
     
     İsmail Cem yanılıyor 
     İsmail Cem adını, günlerdir neredeyse ilk kez burada, genç seçmenden duyuyoruz. Üniversite 1. sınıf öğrencisi Nazlı "Eskilere vermeyeceğim. Eğilimim Cem’den yana" diyor. Son kararını Derviş’e göre vereceğini ekliyor. 19 yaşındaki İlker de "İlk oyum ya CHP’ye ya YTP’ye" diyor. Onun da kararını Derviş belirleyecek. Derviş’e en öfkeli olanlar bile, CHP’yle ittifak kurup solu toparlaması fikrine sıcak bakıyorlar. 
     - İsmail Cem’in iddia ettiğinin tersine - "halkın gündeminde ittifak var". Hatta Cem’e oy vermeyi düşünenler bile, yeg ne çıkış olarak bunu görüyorlar. Ama birleşme umutlarının tükenmekte olduğunu da görüyorlar. 
     Biz bugün dönüyoruz. TIR’ımız yoluna, Türkiye ise belirsizliğe yolculuğuna devam ediyor. 
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
