<DOC>
<DOCNO> 114876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/soneko23.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te 2,5 milyar dolarlık özelleştirme geliri bekleniyor... 
</HEADLINE>
<TEXT>

     IMF, 2003'te Türkiye'de 2.5 milyar dolarlık özelleştirme geliri beklendiğini açıkladı. 
     En son Dördüncü Gözden Geçirme için Türkiye'ye gelen IMF uzmanları, daha önce yapılan ikinci gözden geçirmeye ilişkin, Türkiye ekonomisini değerlendiren bir rapor hazırladı. 
     Raporda, 2003'te kamu sektörü borçlanma gereğinin, Gayri Safi Milli Hasıla'nın GSMH yüzde 9.3'ü düzeyinde olacağı belirtildi. 
     Gayri Safi dış borçların, 2003'te 126.3 milyar dolar, 2004 yılında da 130.8 milyar dolara çıkacağı ifade edilen raporda, gelecek yılki finansman ihtiyacının 35.1 milyar dolar olacağı kaydedildi. 
     Finansman ihtiyacı da 2004 yılı için 36.3 milyar dolar, 2005 yılı için 38.7, 2006 içinse 41.5 milyar dolar olarak vurgulandı. 
     Raporda, 2003 yılı özelleştirme gelirinin 2.5 milyar dolar düzeyinde olacağı tahmini yapıldı. 
     Enflasyonun 2005 yılında yüzde 8'e, 2006 yılında da yüzde 5'e düşeceği ifade edilen IMF raporunda, ortalama Türk Lirası faizlerinin gelecek yıl yüzde 46, 2004 yılında da yüzde 38'e düşeceği tahmini yapıldı. 
     IMF raporunda, Türkiye'nin Fon'a yapacağı geri ödemelerde aksama olmaması için, gerekli düzenlemelerin yapılması konusunun yakın bir şekilde izlenmesi gerektiği vurgulandı. 
     IMF raporunda, zayıf mali performans, düşük büyüme oranı, faiz oranlarındaki yükseliş ve döviz kurundaki değer kaybının, kamu borçlarının orta vadede sürdürülemez hale getirebileceğini de ifade edildi. 
     





</TEXT>
</DOC>
