<DOC>
<DOCNO> 142650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun12.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkler ABD'nin savaş planları önüne bir engel daha koydu" 
</HEADLINE>
<TEXT>

     ABD'de yayımlanan The Washington Post gazetesi, ''Türkiye'nin ABD'nin savaş planları önüne bir engel daha koyduğunu'' yazdı. 
     Gazetenin dünkü sayısında yer alan Philiph P. Pan imzalı yorumda, ''daha sert tavır alan Türk liderlerin, ABD askerlerinin taarruz amacıyla sınır boyunca konuşlanmasına izin vermeden önce, savaş sonrası Irak konusunda daha fazla güvenceye ihtiyaç duydukları konusunda ısrar ettikleri'' belirtildi. 
     ''ABD'nin askeri hazırlıklarının ivme kazanmış olmasına rağmen, Türk liderlerin, Amerikan askerinin konuşlanması ya da Türk hava sahasının kullanılmasına ilişkin yeni tezkereyi meclise göndermekte acele etmedikleri'' görüşü savunulan yorumda, ''Türkiye'nin yardımı olmadan Irak'a karşı yapılacak saldırının daha riskli olacağı, daha uzun süreceği ve daha fazla can kaybına yol açacağı için Türk liderler ABD'nin onları bekleyeceğinden eminler'' ifadesine yer verildi. 
     





</TEXT>
</DOC>
