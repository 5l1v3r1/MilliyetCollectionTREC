<DOC>
<DOCNO> 105610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/siyaset/siy02.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de hediye orkide bile kayda geçirildi 
</HEADLINE>
<TEXT>
Burslular’ örnek alsın 
ABD Dışişleri Bakanı Powell, Türkiye’den hediye gelen bir kalem kutusu ve gümüş hokkayı kayıt ettirirken, Erdoğan 100 bin dolarlık bursu’ gizledi 
     DIŞ HABERLER SERVİSİ 

     AKP lideri Recep Tayyip Erdoğan, ABD’de yıllık eğitim masrafları 100 bin doları bulan çocuklarını Ramsey’in sahibi Remzi Gür’ün okuttuğunu kamuoyundan gizlerken, Amerikan yönetiminin en tepesindeki isimlerin aldıkları çiçek demeti hediyeleri bile kayıtlara geçti. 
     Beyaz Saray, yabancı devlet adamlarının ABD yönetimine geçen yıl verdiği hediyelerin listesini yayımladı. Halbuki, Tayyip Erdoğan, çocuklarının bir işadamından "burs" aldığını, ortaya çıkmasından sonra kabul etmek zorunda kaldı. ABD Başkanı George W. Bush, Yardımcısı Dick Cheney, Dışişleri Bakanı Colin Powell ve Savunma Bakanı Donald Rumsfeld gibi ABD yönetimindeki önemli isimlerin aldıkları hediyeler arasında orkidelerin de bulunması dikkat çekti. 
     Listede öne çıkan hediyeler şunlar 
     
     ABD Başkanı Bush 
     Daiwa olta takımı Japonya 
     1715 yapımı Stradivari kol saati İtalya . 
     Bambu yay ve dört ok Japonya . 
     11 Eylül anısına hazırlanmış iki CD Filipinler . 
     Bush’un Teksas Valiliği sırasında Kudüs’teki Ağlama Duvarı’nın önünde çekilmiş çerçeveli fotoğrafı İsrail . 
     
     Başkan Yardımcısı Cheney 
     Gül, lale, leylak ve orkidelerden oluşan dört buket çiçek S. Arabistan . 
     Altın masa takımı, içinde extra hafif petrol olan kristal gaz lambası S. Arabistan . 
     Üzerinde Akdeniz resmi olan humidor Lübnan . 
     Deve eyeri Cezayir . 
     
     Dışişleri Bakanı Powell 
     Üzerinde İsa’nın son yemeğinin tasviri ve Beytüllahim’deki Milad Kilisesi’nin resmi olan diyorama. 
     Kalem kutusu ve gümüş hokka Türkiye . 
     Bahreyn’in üzerine 96 elmas işlenmiş gümüş haritası Bahreyn . 
     
     Savunma Bakanı Rumsfeld 
     İpek Afgan halısı Afganistan . 
     2002 Dünya Kupası anısına hatıra para seti G. Kore . 
     Altın, gümüş kılıç Azerbaycan . 
     



 SİYASET 













</TEXT>
</DOC>
