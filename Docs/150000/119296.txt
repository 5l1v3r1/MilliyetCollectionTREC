<DOC>
<DOCNO> 119296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/ekonomi/eko02.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstihbarat rapor verdi 800 üye tasfiye edildi 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Müstakil Sanayiciler ve İşadamları Derneği’ne MÜSİAD son altı ayda sadece İstanbul’dan 100 üyelik başvusu geldi. Kendileri için samimiyet, ihlas ve ticari ahlak’ gibi üç önemli kriterin önemli olduğunu belirten MÜSİAD Başkanı Ali Bayramoğlu, yeni üyelerle büyümek bir yana kendi içlerindeki işadamlarında elemeye gittiklerini söyledi. 2000 - 2001 döneminde 800 üyelerini çeşitli nedenlerle tasfiye ettiklerini belirten Bayramoğlu, bunlar arasında Siirt Bağımsız Milletvekili Fadıl Akgündüz’ün de bulunduğunu kaydetti. Bayramoğlu, üye alımı ve tasfiyelerinde bilgi toplamak amacıyla kurdukları istihbahat biriminin aktif olarak çalıştığını anlattı. 
     
MÜSİAD AKP’nin iktidarı ile yeniden in’ mi oldu 
     Buna revaçta desek daha doğru olur. Evet. İlginin arttığı muhakak. Bundan hoşnut değilim. Siyasete entegre olmuş sivil toplum örgütü olmadığınız müddetçe çok fazla ilgi ve alaka görülmüyor. Sivil toplum kuruluşlarının kimliğiyle, insanlara hizmet nedeniyle ilgi görülmeli. Siyasi otoriteye yakınlığınız, uzaklığınız ölçü alınarak yapılan yaklaşım, Türkiye’ye fayda sağlamaz. 
     
Üyelik için MÜSİAD’a kaç kişi başvurdu 
     Şu anda 100 kişi sadece İstanbul’dan başvurdu. Anadolu ile birlikte bu sayı daha fazladır. Ancak biz 2000 - 2001 döneminde karşılıklı görüşerek üyeliğini sona erdirmek, kendileri istifa etmek suretiyle üye azaltma yoluna gittik. Üyenin potansiyeli bizim için önemli değil. Biz samimiyetlerine, ihlaslarına ve ticari ahlaklarına önem gösterdik. Bu dönemde büyük üye indirimine gittik. 2 bin 900’den 2 bin 100 üyeye indik. Bunların bir kısmı ticari faaliyetlerini sona erdirenler, bir kısmı, görüşerek istifasını istediklerimiz, bir kısmı da 28 Şubat hadiselerinden etkilenen ya da koalisyonlara kendini yakın göstermek bazı üyelerimizdi. Ciddi bir değerlendirme yaptık. Üyeliğe alınmada ve sona erdirmede istihbarat birimimiz çalışır. Bankalar, finans kurumları, alışveriş yaptığı firmalardan araştırma yapar, referans toplarız. İstihrabarat birimimiz kurulduğumuz zamandan beri vardı ama son dönemde aktif oldu. Tahkim kurulumuz da var. 
     
MÜSİAD’ın üyeleri arasında çok ortaklı holdingler var mı 
     İki üç tane var. 
     
Fadıl Akgündüz de JetPa Holding ile sizin üyenizdi 
     Onu üyelikten uzun zaman önce çıkarmıştık. 
     
MÜSİAD parlamentoya kaç kişi gönderdi 
     Yanlış anlaşılmalara sebebiyet vermek istemiyorum. 20’ye yakın vardır. MÜSİAD üyesi olmuş, aktif görev yapmış bazı arkadaşlarımız milletvekili oldular. İş dünyasının, örgütlerin sıkıntılarını bilen kişilerin Meclis’te olması güzel bir gelişme. 
     
Yeni hükümete önerileriniz olacak mı 
     Acil eylem planımızı önümüzdeki günlerde hükümete sunacağız. Bunun içinde yabancı sermayeden IMF ile ilişkilere kadar pek çok öneri olacak. Özel sektörün yabancı sermayeye ihtiyacı var. Türkiye’ye yeniden değerleme fonu getirilmeli, stok affı ile sınırlanmamalı. Gayrimenkul ve menkul mallarına varana kadar her türlü değeri 2003 ederiyle bilançoya sokmalı. Böylece bilançolar reel bilanço olacak. Bu büyük bir kaynak yaratır. 
     
Diğer kaynak öneriniz nedir 
     Dünyada 800 milyar dolar petro dolar kaynağı var. Bu para çeşitli bankalarda duruyor ve kredi olarak aktarılıyor. Yeni hükümetin yüzünü tamamen Avrupa’ya dönmesini doğru bulmuyorum. AB ile ilgili çalışmalara devam ama aynı dönemde yazışmaların, plan ve programın Arap ülkeleri ile de yapılması gerektiğini düşünüyorum. Ben inanıyorum ki Arap sermayesi çok hızlı bir şekilde Türkiye’ye gelecektir. Bunu AKP’li kurmaylara ilettim. Onlarla da bu konuda mutabakat sağladık. Tüm bu konuları raporda da belirteceğiz. Sunacağımız raporda ayrıca ekonomik olduğu kadar sosyal taraflar da var. 
     
Sosyal tarafları neler 
     Özürlüler, yaşlılar, gurbetçilere yönelik politikalar var. Üzerinde önemle durduğumuz başka bir husus da mahkumlar politikası. Hapishaneler rehabilitasyon merkezleri olmalı diye düşünüyoruz. Başta eğitim olmak üzere mahkumlara yönelik, üretime katkı politikaları uygulanabilir. Yüksek öğrenime kadar eğitimler verilebilir. 
     
Ateistin de, satanistin de dindarın da hükümeti olmalı’      "Hükümet milli irade konusunu unutmamalı" diyen Bayramoğlu, "Tek başına iktidar olmuşsunuz. O zaman siz merkez olamazsınız. Bundan sonra olmanız gereken Türkiye’nin partisi olmaktır. Herkesimin. İnançlının da inançsın da, örtülünün de açığın da, ateistin de dindarın da sağcının da solcunun da, satanistin bile" dedi. Devletin vatandaşı için varolduğunu söyleyen Bayramoğlu, "Satanistlik yanlış bir şeyse, gençlerin ona düşmemesi için gerekeni yapmalısınız, tüm politikalarınızda popülist değil, ihtiyaca göre politika uygulamalısınız" diye konuştu. 
     
Ak Parti light’ parti’AKP’yi nasıl görüyorsunuz 
     AKP’yi mix ve light bir parti olarak görüyorum. Light’tan kastım, taşfırın - light ekmek meseli değil. Herkesle bir uzlaşma ortamı düşünmesi açısından light’lıktır. Diyet yaparken light kolayı neden içiyoruz şekeriniz dengelensin diye. Neden light yemek yiyorsunuz bünyenize zarar verecek şeylerden korunmak için. Bu anlamda AKP’nin Türkiye’ye zarar vermeyecek bir light’lık niteliğindeki light parti olarak görüyorum. 
     
Sadece siyasi değil, ekonomiye de yansımaları olan 28 Şubat süreci yeniden yaşanır mı 
     28 Şubat’ın siyasetten çok ekonomiye yansıması oldu. Türkiye 28 Şubat’ı yaşamak zorundaydı. Bu süreçten çok güzel dersler alındı. Herkes ayağını yorganına göre uzatıyor, siyasetçisi de, iktisatçısı da. İşadamı da uluslararası rekabetin neler gerektirdiğini anlıyor. Artık üretmeden, alın teri dökmeden, kimse kimsenin cebine para koymaz. Devlet, genel kurmay, özel sektör, sivil toplum kuruluşları asli işine dönerse Türkiye neden 28 Şubatları yaşasın ki. O nedenle ben böyle bir şeyin olabileceğine ihtimal vermiyorum. 
     



 EKONOMİ 














</TEXT>
</DOC>
