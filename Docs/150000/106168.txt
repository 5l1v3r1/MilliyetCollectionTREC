<DOC>
<DOCNO> 106168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/dunya/dun02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hadi artık uzlaşın 
</HEADLINE>
<TEXT>

Paris’te Klerides ve Denktaş’la bir araya gelen BM Genel Sekreteri Annan, taraflardan Kıbrıs’ta daha çok çaba’ istedi 
     İBRAHİM ÖĞRETMEN Paris 

     BM Genel Sekreteri Kofi Annan, KKTC Cumhurbaşkanı Rauf Denktaş ve Rum Kesimi lideri Glafkos Klerides ile dün sabah Fransa’nın başkenti Paris’te yaptığı görüşmelerde taraflara, "uzlaşın" çağrısında bulundu. Diplomatik kaynaklardan alınan bilgilere göre, Annan, çözüm arayışları çerçevesinde zamanın daraldığı mesajını verdi ve tarafların çözüm için daha fazla çaba göstermesini istedi. 
     Taraflara yazılı bir belge sunmayan Annan, Kıbrıs konusunda BM’nin görüşlerini anlatarak iki tarafın daha önce ortaya koyduğu görüşlere ilişkin fikirlerini açıkladı. 
     Kofi Annan, BM Kıbrıs Özel Temsilcisi Alvaro de Soto, Denktaş ve Klerides’in katılımıyla dörtlü çalışma yemeğine de katıldı. 
     Görüşmelerle ilgili olarak Annan, bazı konularda görüş ayrılıklarının başlangıca oranla daha az, sorunun çözümü için h l bekleyen bir fırsatın var olduğunu söyledi. Annan’ın, Denktaş ve Klerides’i 3 - 4 Ekim’de New York’ta görüşmeye çağrısı da iki lider tarafından kabul gördü. 
     



 DÜNYA 












</TEXT>
</DOC>
