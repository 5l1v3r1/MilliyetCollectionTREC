<DOC>
<DOCNO> 125034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur02.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollardaki buzlanma kazalara neden oluyor "3 ölü, 13 yaralı" 
</HEADLINE>
<TEXT>

     Konya, Aksaray ve Aydın'daki trafik kazalarında 3 kişi öldü, 13 kişi yaralandı. 
     Konya'nın Ereğli İlçesi'nde, Arif Osman Keskin yönetimindeki 51 AZ 106 plakalı otomobil, Yeniköy Beldesi yakınında yoldaki buzlanma nedeniyle karşı yönden ve gelen Bilal Kartı'nın kullandığı, plakası henüz belirlenemeyen kamyonla çarptı. Kazada, Niğde Emniyet Müdürlüğü'nde görevli polis memuru Arif Osman Keskin ile yanındaki eşi Münevver Keskin olay yerinde hayatını kaybetti. 
     Aksaray'da, Mehmet İspir yönetimindeki 02 EK 212 plakalı Gülaras firmasına ait yolcu otobüsü, Aksaray-Adana karayolunun 11'inci kilometresinde yolun buzlu ve kaygan olması nedeniyle kontrolden çıkarak şarampole devrildi. 
     Kazada, Ali Bakar 38 olay yerinde yaşamını yitirdi. Yaralanan İsak Çelik 22 , Rıfat Koçer 19 , Ali Doğan 68 , Tuğba Kupa 21 , Ayhan Uğurlu 30 , Tevfik Aşçı 55 , Recep Aksoy 30 , Zübeyde İzgi 48 , K. Yusuf Çelik 21 , Abdullah Yardım 24 Aksaray Devlet Hastanesi'nde tedavi altına alındı. 
     Aydın'ın Çine İlçesi'nde Mustafa Ülkü'nün kullandığı 09 LG 093 plakalı traktör, zeytin bahçesinde çalışan işçileri götürürken, kaygan zeminde yoldan çıkarak devrildi. Kazada, traktör sürücüsü ile römorktaki Fatma Atalay ve Esma Günaydın yaralandı. 
     





</TEXT>
</DOC>
