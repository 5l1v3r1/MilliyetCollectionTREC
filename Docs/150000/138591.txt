<DOC>
<DOCNO> 138591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur15.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da okullar 2 gün tatil edildi... 
</HEADLINE>
<TEXT>

     Bursa'da, yoğun kar yağışı ve elverişsiz hava koşulları nedeniyle okullar 2 gün tatil edildi. 
     Bursa Valisi Oğuz Kağan Köksal, düzenlediği basın toplantısında, meteorolojiden elverişsiz hava koşullarının salı gününe kadar süreceğine dair bilgi almaları üzerine, okullarda 24-25 Şubat tarihleri arasında eğitime ara verildiğini bildirdi. 
     Kent genelindeki çeşitli bölgelerde kar kalınlığının 12-13 santimetreye ulaştığını kaydeden Köksal, Mudanya, Mustafakemalpaşa ve İznik'te kar yağışının yoğun olarak sürdüğünü söyledi. 
     Köksal, ekiplerin yoğun çabaları sonucu kar ve tipi nedeniyle ulaşıma kapanan 265 köy yolunun yeniden açıldığını, 220 köy yolunun ise kapalı olduğunu belirterek, Büyükşehir Belediyesi'ne bağlı ekiplerin de, kent merkezindeki yollarda çalışmalarını aralıksız sürdürdüğünü kaydetti. 
     





</TEXT>
</DOC>
