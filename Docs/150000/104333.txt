<DOC>
<DOCNO> 104333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/siyaset/siyz1.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Mumcu istifa etti 
ANAP’la bitti, ufukta AKP var      ANKARA Milliyet 

     Isparta Milletvekili Erkan Mumcu, ANAP’tan istifa etti. "Gelinen bu noktada inandığım doğrular, savunduğum ilkelerle birlikte ANAP’ta siyaset yapma imk nım maalesef kalmadı" diyen Mumcu’nun AKP’ye geçmesi bekleniyor. Yeni adresi konusunda birkaç gün içinde karar vereceğini kaydeden Mumcu, seçilme kaygısı taşımadığını vurguladı. Mumcu’nun istifasının ardından kendisiyle hareket eden Malatya Milletvekili Miraç Akdoğan da ANAP’tan ayrıldı. ANAP’ın sandalye sayısı 72’ye düştü. Bu arada, AKP lideri Erdoğan, Mumcu’yu partisinde görmek istediğini söyledi. 
     
     CHP’de vekillik yarışı 
Tütüncü ön seçime giriyor      Cumhuriyetçi Halk Partisi CHP Parti Meclisi’nin 70 üyesi arasında milletvekili ön seçimine sadece Enis Tütüncü’nün gireceği belirtildi. Enis Tütüncü, partisinin aldığı bu karardan rahatsız olmadığını söyledi. CHP delegesinin duyarlılığına güvendiğini ifade eden Tütüncü, şunları söyledi "Bu CHP tabanına güvenin ve saygının yansıtılmasıdır. Delege arkadaşlarımın ön seçimlerde teknik kapasite, siyaset birikimi ve devlet adamlığı niteliğini göz önüne alarak en iyi tercihi yapacaklarını biliyorum." 
     
     Tayyip’e Elaziz tepkisi 
AKP hormonlu lahana gibi...      Erbakan’ın "Çoluk çocukla bu iş olmaz" sözleriyle başlayan SP-AKP tartışmasına yerel gazeteler de katıldı. Elazığ’da yayımlanan ve Erbakan’ı destekleyen "Elaziz" gazetesi, AKP için "hormonlu lahana" teşhisinde bulundu. Son sayısında AKP ve Tayyip Erdoğan’ın öne çıkarılıp şişirildiğini öne süren gazetede, "Tek başına iktidara geleceği gibi uçuk spekülasyonlarla kafaları dolduruyorlar. AKP’nin böyle hormonlu lahana gibi büyütülmesi, rejim için tehlike’ boyutlarına vardırılması, saftirik AKP yöneticilerini sevindirik yapsa da bir siyasi mühendislik planının parçası gibi görünüyor. AKP küskün vekillerin tekmesiyle ezilip bir bardak lahana suyuna dönüşecek" denildi. 
     



 SİYASET 
















</TEXT>
</DOC>
