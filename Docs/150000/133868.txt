<DOC>
<DOCNO> 133868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/soneko08.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen yıl en çok mobilya ihraç ettik 
</HEADLINE>
<TEXT>

     Geçen yılın 11 ayının ihracat şampiyonu, yüzde 44.1 ile mobilya ürünleri oldu. 
     Devlet İstatistik Enstitüsü DİE verilerine göre, 2002 yılı 11 ayda ihracatı en fazla artan diğer ürünler ise yüzde 38.7 oranla postlar, kürkler ve taklit kürkler ve yüzde 37.5 ile de taş, alçı, çimento, amyant ürünlerinden oluşuyor. 
     Ocak-Kasım döneminde, önceki yılın aynı dönemine kıyasla demir ve çelikten eşya ürünleri ihracatı yüzde 35.8, kara taşıtları ve bunların aksam ve parçaları yüzde 32.6, kağıt ve karton yüzde 25.9, meşrubat, alkollü içkiler ve sirke yüzde 14.4, ağaç ve ahşap eşya yüzde 5.1, halılar yüzde 7.2, seramik mamulleri yüzde 17.5 ve örme giyim eşyası yüzde 20.7, kahve, çay ve baharat yüzde 15.1 oranında artış gösterdi. 
     Geçen yılın 11 ayında ihracatı gerileyen ürünlerin başında ise yüzde 55.9'luk düşüşle şeker ve şeker mamulleri geldi. 
     Bu dönemde ihracatı en fazla düşen diğer ürünler, yüzde .6 ile hububat ile yüzde 40.7 oranıyla hayvansal, bitkisel katı ve sıvı yağlar oldu. 
     
     İTHALAT ŞAMPİYONU HUBUBAT 
     Geçen yılın Ocak-Kasım döneminin ithalat şampiyonu, yüzde 89.3'luk artışla hububat oldu. 
     Bu ürünü yüzde 61.7 oranında ithalat artışı ile yağlı tohum ve meyvalar, bitkisel katı ve sıvı yağlar ve yüzde 55 artışla da metal cevheri izledi. 
     Söz konusu dönem, sentetik ve sune devamsız lifler ithalatı yüzde 51.8, ham postlar ve deriler ithalatı yüzde 45.2, sebze, meyve, bitki parçaları, sert kabuklu yemiş konserveleri ithalatı yüzde 37.7, kauçuk ve kauçuktan eşya ithalatı yüzde 37.1, yağlı tohum ve meyva ithalatı yüzde 37.1, demir ve çelik ithalatı yüzde 39.2, seramik mamülleri ithalatı yüzde 37.8 oranında arttı. 
     Ocak-Kasım döneminde ithalatı gerileyen ürünlerin başında ise yüzde 68 ile demiryolu ulaşım araçları, bunların aksam ve parçaları geldi. 
     Aynı dönemde ithalatı en fazla düşen ürünler, yüzde 32.8 ile canlı hayvanlar, yüzde 27.3 ile gıda sanayiinin kalıntı ve döküntüleri, yüzde 24.6 ile gemiler, suda yüzen taşıtlar, yüzde 19.9 ile demir veya çelikten eşya, yüzde 11.2 ile hava taşıtları ve yüzde 10.5 ile gübreler oldu. 
     





</TEXT>
</DOC>
