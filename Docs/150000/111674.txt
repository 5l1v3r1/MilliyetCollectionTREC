<DOC>
<DOCNO> 111674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur13.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas davasında idamlık hükümlüye insan hakları ödülü 
</HEADLINE>
<TEXT>

     Sivas olayları davasında idama mahkum olan Erkan Çetinbaş, Başbakanlığa bağlı İnsan Hakları Eğitimi Ulusal Komitesi ve Beyaz Nokta Vakfı tarafından düzenlenen kompozisyon yarışmasında birinci oldu. 
     Başbakanlığa bağlı İnsan Hakları Eğitimi Ulusal Komitesi ve Beyaz Nokta Vakfı tarafından düzenlenen cezaevi personeli ile hükümlü ve tutuklulara yönelik yapılan kompozisyon yarışmasında, birinci olan Erkan Çetinbaş ödüllendirildi. 
     Sivas Olayları davasında idama mahkum olan ve Sivas E Tipi Kapalı Cezaevi'nde bulunan Çetinbaş'ın ödülünün, Başbakanlık Uzman Yardımcısı Mehmet Altıntaş ile Beyaz Nokta Vakfı Müdürü Güler Yüksel tarafından Sivas'ta verildiği bildirildi. 
     Sivas'ta 2 Temmuz 1993'de meydana gelen olaylarda Madımak Oteli yakılmış ve yangında, 37 kişi hayatını kaybetmişti. 
     





</TEXT>
</DOC>
