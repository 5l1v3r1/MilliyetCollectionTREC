<DOC>
<DOCNO> 104512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/guncel/gun02.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Anasınıfları yarım gün oluyor 
</HEADLINE>
<TEXT>
Çalışan anneler ne yapacak 
Milli Eğitim Bakanlığı’nın, 6 yaş grubu çocukların gittiği anasınıflarını yarım güne indiren yeni yönetmeliği, özellikle çalışan anneleri vurdu 
     SİBEL KAHRAMAN İstanbul 

     Milli Eğitim Bakanlığı, yeni yönetmeliğiyle çalışan anneleri çaresiz bıraktı. Buna göre, 6 yaş grubu çocukların gittiği anasınıfları yarım gün olmak zorunda. Eski Milli Eğitim Bakanı Metin Bostancıoğlu, "Yalnızca çalışan anneleri düşünemezdik" derken, yeni bakan Necdet Tekin, "Bu kararı kaldıracağım. Çalışan anneler ne olacak " dedi. 
     Okul idarecileri, anasınıfı öğrencilerinin büyük çoğunluğunun annesinin çalıştığını belirterek, "Kayıt yaptırmak için gelenler, eğitim yarım gün’ dediğimizde kayıt yaptırmadan gidiyor. Öğrenci bulamıyoruz" diye konuştular. 
     
     Sadece onları düşünemeyiz 
     İkili öğretimi kaldırıp normal öğretime geçilmesi Milli Eğitim Bakanlığı’nın "Eğitimde çağı yakalama projeleri" arasında bulunuyor. Bakanlık ise bu projeyi uygulamak bir yana tam gün olan okulları da yarım güne indiriyor. 
     Eski Milli Eğitim Bakanı Bostancıoğlu, amaçlarının daha fazla çocuğun anasınıfından yararlanmasını sağlamak olduğunu belirtti ve şöyle dedi "İkili eğitim yapıyoruz. Bu da ona paralel olarak yapılan bir düzenleme. Çalışan annelere üzülüyoruz. Ama tek onları düşünemeyiz. Doğu’da, Güneydoğu’da çocuklar Türkçe konuşmakta zorlanıyor. Anasınıfına giden çocukların sayısını artırmak istedik." 
     
Bakan Tekin Karar yanlış      Milli Eğitim Bakanı Necdet Tekin ise bu kararın yanlış olduğunu, mutlaka değiştireceklerini söyledi. Tekin, şöyle konuştu "Böyle bir karar çok yanlış. Neden alınmış bilmiyorum ama çalışan annelerin çocukları ne olacak Anasınıfı çocuklarının anneleri genellikle çalışıyor. Böyle bir şey doğru değil." 
     Resmi okullar bünyesinde 9 bin 403 anasınıfı bulunuyor. Bu okullara 208 bin 535 öğrenci devam ediyor. 
     



 GÜNCEL 















</TEXT>
</DOC>
