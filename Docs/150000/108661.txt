<DOC>
<DOCNO> 108661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun21.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yaşındaki çocuk, otomobille büyükannesini ezdi... 
</HEADLINE>
<TEXT>

     Almanya'da iki yaşındaki bir çocuk, büyükannesini otomobille ezerek ağır yaraladı. 
     Polisin verdiği bilgiye göre, Hessen eyaletinin Wölfersheim kentinde kızını ve torununu, otomobiliyle doktordan alan 57 yaşındaki büyükanne, kızına yardım etmek için önce torununu araba koltuğuna oturttu. Çocuk, annesi ve büyükannesi daha aracın dışındayken, araba koltuğunun kemerini açıp sürücü koltuğuna oturdu ve kontağı çevirerek otomobilin hareket etmesine neden oldu. O sırada otomobilin önünde bulunan büyükanne, kendi aracının altında kalarak ağır yaralandı. Büyükanne, itfaiye yardımıyla sıkıştığı yerden kurtarılıp helikopterle hastaneye götürüldü. 
     





</TEXT>
</DOC>
