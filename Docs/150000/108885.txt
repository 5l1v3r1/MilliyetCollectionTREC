<DOC>
<DOCNO> 108885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sontur15.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar 'Türkiye'nin bir hukuk devleti olduğunu kimse unutmasın '' 
</HEADLINE>
<TEXT>

     Turizm Bakanı Mustafa Taşar, YSK'nın bazı milletvekili adaylarıyla ilgili kararını değerlendirirken, seçim yarışının serbest olması gerektiğini belirterek, ''Ama Türkiye'nin bir hukuk devleti olduğunu da kimsenin unutmaması lazım'' dedi. 
     Taşar, New York Belediye Başkanı Michael Bloomberg ve İstanbul Büyükşehir Belediye Başkanı Ali Müfit Gürtuna ile birlikte Topkapı Sarayı'ndaki ''Gerçek Renkler Amerikan Ruhuna Meditasyon'' adlı sergiyi gezerken, bir gazetecinin sorusu üzerine, YSK'nın dünkü kararını değerlendirdi. 
     Ortada hukuken verilmiş bir karar bulunduğunu ve bunun hakkında yorum yapmanın doğru olmadığını ifade eden Taşar, şunları söyledi 
     ''İnsanlar yarışa girerken, bir seçim yapılırken, bazıları bu seçimin dışına itilmeli midir, itilmemeli midir Meseleye bu açıdan baktığımız zaman yarış serbest olmalıdır. Herkes bu yarışa katılmalıdır. Bu açıdan bakıyorum, ama bir hukuk devleti olduğumuzu da hiç kimsenin unutmaması lazım.'' 
     





</TEXT>
</DOC>
