<DOC>
<DOCNO> 149857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/siyaset/siy20.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

İşkenceciler cezaevi yolunda      YargItay Cumhuriyet Başsavcılığı, Manisalı 14 gence işkence yaptıkları gerekçesiyle 60 ayla 130 ay arasında hapis cezasına mahk m edilen 10 polisten 6'sı tarafından yapılan "karar düzeltme" başvurusunu reddetti. Başsavcılık, polislerin cezasına ilişkin dosyayı da Manisa'ya göndererek, cezanın infazı sürecini başlattı. 
     
Doçente silahlı saldırı      İSTANBUL Üniversitesi Hukuk Fakültesi Öğretim Görevlisi Doç. Dr. Abdurrahim Karslı, otomobilinde uğradığı silahlı saldırı sonucu yaralandı. Üsküdar'daki bürosundan çıkarak otomobiline binen Karslı, maskeli iki kişinin saldırısına uğradı. Otomobilin ön camından Karslı'nın bacaklarını hedef alarak tabancayla birkaç el ateş eden saldırganlar, yaya olarak kaçtı. 
     
Güler Herkes OGS'li olacak      İSTANBUL Valisi Muammer Güler, köprülerde yaşanan trafik sorununun azaltılması için Otomatik Geçiş Sistemi'ni OGS yaygınlaştırmak amacıyla çalışma başlattıklarını bildirdi. Güler, OGS sisteminin, araçların trafik tescil işleminde başlatılarak tüm araçlara uygulanabileceğini bildirdi. İstanbul'daki araçların yüzde 33'ünün OGS kullandığı belirtildi. 
     


SİYASET 



















</TEXT>
</DOC>
