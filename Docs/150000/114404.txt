<DOC>
<DOCNO> 114404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun13.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı General Tommy Franks Mısır'da 
</HEADLINE>
<TEXT>

     Amerikalı General Tommy Franks, Mısır'ın başkenti Kahire'de Devlet Başkanı Hüsnü Mübarek ile bir araya geldi. 
     Mısır resmi ajansı MENA'daki haberde, General Franks ile Mübarek'in Kahire'nin doğu kesimindeki Heliopolis'teki Başkanlık Sarayı'nda yaptıkları görüşmede, Mısır Savunma ve Askeri Korunma Bakanı Mareşal Muhammed Hüseyin Tantavi ve ABD'nin Mısır Büyükelçisi David Welch'in de hazır bulunduğu belirtildi. 
     Haberde, Ankara'daki temaslarının ardından Kahire'ye dün akşam saatlerinde gelen General Franks ile Mübarek'in görüşmesinin içeriğine ilişkin bilgi verilmezken, Amerikalı Generalin bölge ülkelerinde temaslarda bulunduğu belirtilmekle yetinildi. 
     General Franks'in gezisinin ABD'nin Bağdat'ta rejim değişikliği konusunda ısrar ettiği döneme rastladığına dikkat çekiliyor. 
     





</TEXT>
</DOC>
