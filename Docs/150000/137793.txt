<DOC>
<DOCNO> 137793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur21.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesini tecavüzden kurtardı... 
</HEADLINE>
<TEXT>

     Samsun'da annesinin tecavüze uğradığını görerek polisi arayan 14 yaşındaki H.Ç. mahkemede, Annemin saldırıya uğradığını görünce şok oldum. Ancak, hiç korkmadım ve hemen polisi aradım'' dedi. 5 çocuk annesi, 31 yaşındaki S.Ç.'ye tecavüz etmek isterken, polis tarafından yakalanan 26 yaşındaki Çetin Karatosun suçlamayı kabul etmedi. 
     Soğuksu Mahallesi'nde yaklaşık 1.5 ay önce evli ve 1 çocuk babası Çetin Karatosun, aynı mahallede oturan 5 çocuk annesi S.Ç.'ye tecavüz etmek isterken, polis tarafından yakalandı. Karatosun, 10 yıl ağrı hapis istemi ile tutuklu yargılandığı Samsun 1'inci Ağır Ceza Mahkemesi'nde ırza geçmeye tam teşebbüs' suçundan ilk kez hakim önüne çıktı. Karatosun üzerine atılan suçlamayı kabul etmeyerek, iftiraya uğradığını söyledi. Sanık tarafından saldırıya uğradığını söyleyen S.Ç. ise, Eşimle konuşmak için evimize geldi. Ancak, eşim evde yoktu. Kapıyı açınca üzerime saldırdı. Elbiselerimi çıkarmaya çalışıyordu. Bir süre boğuştuk. Çocuklarımı korkutarak başka odaya kapadı. Göğüslerimi elliyor, pijamamı çıkarmaya çalışırken polisler geldi. Eşi Ayşe bu olaydan sonra bize yalvardı. Kendisinden şikayetçi değilim ve onu affediyorum'' dedi. 
     Mahkemede tanık olarak dinlenen ve annesini kurtaran H.Ç. ise gözü önünde gerçekleşen olayı anlatırken Çetin Karatosun'un annesine saldırması üzerine içeriye gidip, önce babasını sonra da polisi arayıp yardım istediğini söyledi. H.Ç., Bu adam bize de sürekli bağırıyordu. Ama ben hiç korkmadım'' diye konuştu. 
     Duruşmada S.Ç.'nin eşi O.Ç. de tanık olarak dinlendi. O.Ç., olayı kızının kendisine haber verdiğini söyledi. 
     Mahkeme heyeti Çetin Karatosun'un tutukluluk halinin devamına ve sabıka kaydının beklenmesine karar verirken diğer tanıkların dinlenmesi için davayı erteledi. Sanık Karatosun bunun üzerine söz alarak, Bunlar kim ki beni affediyorlar. Benim bir suçum varsa cezamı siz verirsiniz. Benim bunların affına ihtiyacım yok'' diye bağırdı. 
     





</TEXT>
</DOC>
