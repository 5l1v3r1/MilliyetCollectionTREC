<DOC>
<DOCNO> 131084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur23.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvete suçüstü... 
</HEADLINE>
<TEXT>

     Rüşvet alırken suçüstü yakalanan zabıta komiser yardımcısı tutuklanarak cezaevine gönderildi. 
     Keçiören'de düğün salonu açmak isteyen İmam Ali A. adlı kişi işlemlerini tamamlatmak için Gürültü ile Mücadele Birim Amirliği'ne başvurdu. İddiaya göre burada görevli Zabıta Komiser Yardımcısı Veysel Günyüzü olur raporu vermek için kendisinden 750 ABD Doları istedi. 
     İmam Ali Y.'nin şikayeti üzerine Çankaya İlçe Emniyet Müdürlüğü ekipleri seri numaralarını tespit edilen 1 milyar lira para ile birlikte Gürültü ile Mücadele Birim Amirliği'nde önlem aldı. İmam Ali Y.'nin parayı vermesinin ardından polisler Zabıta Komiser Yardımcısı Günyüzü'nü gözaltına aldılar. 
     Emniyette olayı itiraf eden Günyüzü, rüşvet olayını ekibinde bulunan zabıta memurları S.D., A.Ö. ve M.A. adlı kişilerle birlikte yaptığını söyledi. Bunun üzerine üç zabıta memuru gözaltına alındı. Gözaltına alınan zabıta memurları olaydan bilgileri olmadığını söyleyerek suçlamayı reddettiler. 
     Mahkemeye çıkarılan zabıtalardan Komiser Yardımcısı Veysel Günyüzü tutuklanarak cezaevine gönderildi. 
     





</TEXT>
</DOC>
