<DOC>
<DOCNO> 109910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo06.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Michael Jordan, bu yıl da Washington Wizards'da... 
</HEADLINE>
<TEXT>

     Basketbola, 3.5 yıl aradan sonra geçen yıl yeniden dönen ABD'li efsanevi oyuncu Michael Jordan, bu yıl da Washington Wizards'ın formasını giyeceğini söyledi. 
     Geçen sezon dizindeki sakatlığı nedeniyle bir süre oynayamayan 39 yaşındaki Michael Jordan, Washingto Wizards ile yaptığı 2 yıllık sözleşmeyi tamamlayacak güce sahip olduğuna inandığını belirterek, ''Bu kararı almamda basketbola olan aşkımın devam etmesi neden oldu'' dedi. 
     Jordan, geçen sezon maç başına 22.9 sayı, 5.7 ribaunt ve 5.2 asistlik bir ortalama tutturmuştu. Toplam 82 maçın 60'ında oynayan ve 'ünde ilk 5'te sahaya çıkan Jordan, her 2 dizinden de sakatlık sorunu yaşamış özellikle sağ dizinde tekrar eden sorunlar nedeniyle şubat ayında ameliyat olmuştu. 
     Jordan, gelecek sezon da oynamayı planladığını, ancak dizindeki aynı sorunları yaşarsa forma giyemeyeceğini söyledi. 
     Bu arada Wizards'ın antrenörü Doug Collins'in Jordan'ı kariyerinde ilk kez kenarda tutmayı düşündüğü, ancak bu kararın kesin olmadığı belirtildi. 
     Basketbol kariyerinde maç başına 31 sayı ortalaması bulunan Jordan, 13 kez All-Star takımına seçildi, 6 kez de Chicago Bulls ile ABD Profesyonel Basketbol Ligi NBA 'de şampiyonluk yaşadı. 
     





</TEXT>
</DOC>
