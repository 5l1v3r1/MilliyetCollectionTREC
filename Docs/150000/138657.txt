<DOC>
<DOCNO> 138657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/siyaset/siy02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Planı’nda beş değişiklik .. 
</HEADLINE>
<TEXT>

Ankara’ya gelen BM Genel Sekreteri Annan, planda, KKTC ve Türkiye’nin istekleri doğrultusunda beş önemli değişiklik yaptı 
     ANKARA Mİlliyet 

     BM Genel Sekreteri Kofi Annan, Kıbrıs sorununun çözümü için hazırladığı planın üçüncü versiyonuyla Ankara’ya geldi. Planda, KKTC ve Türkiye’nin istekleri doğrultusunda beş önemli değişiklik yapıldığı belirtilirken, Türkiye’nin, Rumlar’ın itirazları nedeniyle görüşmelerin marta sarkmasını beklediği kaydedildi. 
     Kıbrıs’ta anlaşma için Türk ve Rum taraflarına tanıdığı süre 28 Şubat’ta dolacak olan Annan, bölge turunun ilk durağı Ankara’da bugün Cumhurbaşkanı Ahmet Necdet Sezer, Başbakan Abdullah Gül, Dışişleri Bakanı Yaşar Yakış ile biraraya gelecek. Annan hafta içinde KKTC Cumhurbaşkanı Rauf Denktaş ve Rum Kesimi lideri Tassos Papadopulos’a sunacağı planın üçüncü versiyonunu Ankara’ya anlatıp iknaya çalışacak. 
     
     Planda neler var 
     Bugün Ankara, yarın da Atina’daki temaslarının ardından çarşamba günü adaya gidecek olan Annan’ın yeni planı, Türkiye ve KKTC açısından "olumlu" şu değişiklikleri içeriyor 

</TEXT>
</DOC>
