<DOC>
<DOCNO> 136633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/ekonomi/eko03.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, şimdi de vergi kaçırma skandalları ile çalkalanıyor 
</HEADLINE>
<TEXT>

ABD’de muhasebe skandallarının yankısı dinmeden, şimdi de vergi skandalları patladı. Şirketlerin devletten milyarlarca dolar k rlarını gizlediği ortaya çıktı 
     EKONOMİ SERVİSİ 

     Muhasebe skandallarının şokunu henüz atlatamayan ABD iş çevreleri, şimdi de vergi ödemelerinde yapılan akılalmaz hilelerle çalkalanıyor. İçlerinde Enron gibi büyük firmaların da bulunduğu şirketlerin yaptığı vergi usulsüzlüklerinin boyutu, ABD vergi gelirleri idaresi Internal Revenue Service’in IRS bir raporu ile gündeme oturdu. Raporu hazırlayan uzmanlar hissedarlar ile devlete bildirilen k r rakamları arasında büyük farklar bulunduğunu saptadılar. 
     IRS, firmaların başvurdukları akılalmaz finansal manevralar karşısında şaşkın ve çaresiz kaldığını açıkladı. Raporda, ayrıca mevcut hukuki yapı ile vergi yolsuzluklarının önüne geçilemeyeceği de bildirildi. 
     
     Enron yine başrolde 
     Enron bu yola başvuran firmaların en büyüğü. Muhasebe usulsüzlükleri ile adından sıkça sözettiren Enron, enerji sektöründe faaliyet gösterdiği için Başkan Bush ve birçok federal yetkili ile önemli siyasi bağlantılara sahip. Raporda firmanın vergi kaçırmak için 692’si Cayman Adalarında olmak üzere 881 off shore iştirak yarattığı belirtiliyor. 
     Harvard Üniversitesi ekonomisti Mihir A. Desai’nin araştırmasına göre şirketler bir yandan hissedarlarına k rlı gözükmek için yüksek rakamlardan söz ederken, vergi kaçırmak için de gerçek k rlarını düşük gösterdiler. 
     Örneğin 1998’de kağıt üstünde görünen k rların, hissedarlarına beyan ettikleri k rdan 155 milyar dolar daha az olduğu belirlendi. Böylece hükümet daha az vergi aldı. Desai’nin bu araştırmasına göre hükümetin yıllık vergi kaybı 54 milyar doları buluyor. 
     



 EKONOMİ 


















</TEXT>
</DOC>
