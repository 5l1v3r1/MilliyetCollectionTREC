<DOC>
<DOCNO> 105425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo05a.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Salıdan pazara 
</HEADLINE>
<TEXT>

Dünya Kupası’ndaki üçüncülüğün getirisi olsa gerek bir Avrupa maçında Fenerbahçe belki de ilk kez bu kadar destek aldı. Haftanın son maçının son anlarında ise, Denizlispor aynı konumdaydı 
     TAMER BAĞLAN 

     Haftanın ilk futbol karşılaşması Salı akşamı oynandı. Geçen sezonki kötü sonuçların ardından "İlk hedefimiz Avrupa" diyen Fenerbahçe, belki de ilk kez taraflı tarafsız herkesi buna inandırdı. Ne var ki, yeni bir hüsranla Avrupa çizgisinden bir nebze bile sapmadığını gösterdi Kanarya. Ardından, hafta sonunda neredeyse bardağı taşıracaktı. Yine iyi bir futbol takımı, daha da kötüsü bir ekip görüntüsü yoktu Sarı - Lacivertliler’de. Deorganizeydi, kopuktu, dağınıktı. Yalnızca, Washington vardı. Ne var ki, bir, iki, üç derken geçen kırgınlıklar, düzelen moraller, yeşeren ümitler, yerini beş dakikada isyana, ıslığa bıraktı. Tribünler ve takım havasını bulmuşken, Ortegayı, Washington’u oyundan alan Lorant Bir çuval inciri berbat etmek’ hususunda tavan yaptı... 
     Nouma’nın oynaması şart değil, anlaşılan Beşiktaşlı onu her haliyle seviyor. Baksanıza, forma giymemesine rağmen, disco kıyafetleriyle parsayı yine o kapıyor. Cordoba, ilk kez gol yemeden maç bitirmenin huzuruyla ayrılırken sahadan cuma akşamı, Kartal’ın kurmayı Amaral, Amiral’ olma yolunda bir büyük adım daha attı. Sahada basmadık yer bırakmamak için sanki yemin etmiş adam. Hopluyor, zıplıyor, çırpınıyor. Çokca savaşıp, gerektiğinde ince de yapıyor. Nasıl tarif etsem Heryerde sen, herşeyde sen. Bilmem ki, nasıl söylesem... 
     Dört sezon üst üste tarih yazarken Fatih Terimli Galatasaray, Popescu gibi bir toparlayıcıya rağmen savunmasında hep sorun vardı. Artık böyle bir toparlayıcı da yok, Hagi gibi bir derleyici de...Ve aynı sorun yine gündemde. Arif atmaya, Felipe attırmaya devam ediyor. Ancak, ister istemez "Türkiye’de rakiplere bunca pozisyon verilirse, Şampiyonlar Ligi’nde ne olur" sorusu akla geliyor. Fatih Terim de bunun farkında. Kimbilir, futbolcularının Malatya’da son 20 dakikada içine düştüğü paniği belki kendisi de yaşıyor... 
     Bu hafta, Gaziantepspor, Trabzonspor, Bursaspor ve İstanbulspor sezonun ilk galibiyetlerini alırlarken, Altay ve Adanaspor ilk kez yenilgiyle tanıştı. Hami 1. Lig’deki 219. golünü atarak 223 gollü Metin Oktay’a bir adım daha yaklaştı. Bu golün asıl önemi, daha önceki tüm gollerini Bordo - Mavili formayla atmış olmasıydı. Sormak lazım Belki şimdi diyordur ki Keşke, Shalke’deki bir sezonluk kaybım olmasaydı... 
     Duyar gibiyim. Başkentliler, "Yazı bitti. Ersun Yanal’ın Gençler’inden bir cümle bile yok" demekteler. Bu konuda fazla söze ne gerek Puan cetvelleri, şu sıralar onlar hakkında yorumsuz, gerçeği vermekteler... 
     



 SPOR 

































</TEXT>
</DOC>
