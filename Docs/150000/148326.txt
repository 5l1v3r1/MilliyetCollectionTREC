<DOC>
<DOCNO> 148326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun41.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB TV'si "Baas Partisi'nin bazı liderleri Suriye'ye kaçtı" 
</HEADLINE>
<TEXT>

     Irak Kürdistan Yurtseverler Birliği IKYB televizyonu, Irak'ta iktidardaki Baas Partisi'nin bazı liderlerinin Suriye'ye kaçtığını iddia etti. 
     İRNA'nın haberine göre, İran'dan izlenen IKYB televizyonu haberinde, son birkaç günde Suriye'ye kaçan Baas Partisi'nin bazı liderlerinin Suriye hükümetinden siyasi sığınma talebinde bulunduğunu duyurdu. Haberde ayrıca, koalisyon güçlerinin Irak'ın başkenti Bağdat'ın El-Karh bölgesinde rejimin bazı liderlerini tutuklandığı belirtilirken, bu kişilerin ne zaman tutuklandığı ve kimliklerine ilişkin açıklama yapılmadı. 
     IKYB televizyonu, ABD Savunma Bakanlığı'nın Pentagon , Irak Devlet Başkanı Saddam Hüseyin ve iki oğluna Irak televizyonunda canlı yayına çıkması için üç gün süre tanıdığını, aksi takdirde Saddam ve oğullarının öldüğünü açıklayacağını da öne sürdü. 
     Bu arada El-Arabiya televizyonu muhabiri, Irak'ın güneyindeki Basra'da günlük hayatın normale dönmeye başladığını, dükkanların açık olduğunu, Baas rejiminin baskıcı politikalarından bıkan Basra halkının rejim değişikliği istediğini, ancak İngiliz askerlerinin işgalini kabul etmediğini söyledi. 
     Televizyonun muhabiri, kentteki mevzilerini sağlamlaştıran İngiliz güçlerinin, halka işgalci ya da saldırgan olmadıklarını, sadece Irak halkının özgürlüğüne kavuşması için Irak'ta olduklarını anlatmaya çalıştığını belirtti. 
     





</TEXT>
</DOC>
