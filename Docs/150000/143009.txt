<DOC>
<DOCNO> 143009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun30.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dick Cheney Diplomatik çabaların sonu yakın 
</HEADLINE>
<TEXT>

     ABD Başkan Yardımcısı Dick Cheney, Irak konusunda diplomatik çabaların sonunun yakın olduğunu söyledi. 
     Cheney, NBC televizyonuna yaptığı açıklamada, ''Diplomatik çabaların sonuna yaklaştığımızdan kuşku yok. Diplomasinin nihai aşamasındayız'' dedi. 
     ABD Başkan Yardımcısı, Başkan George Bush'un ''çok yakın günlerde çok zor sorulara'' cevap vermek zorunda kalacağını belirtti. 
     Cheney, Irak'ın silahsızlanması konusunda 30 ya da 60 günün bir şeyleri değiştireceğine inanmanın zor olduğunu söyledi. 
     Irak lideri Saddam Hüseyin'e yardımcı olacak daha fazla ertelemelerin olmayacağı bir noktaya yaklaştıklarını kaydeden Cheney, diplomatik çabaların sonuna yaklaşıldığını, diplomasinin son aşamasında olduklarını belirtti. 
     





</TEXT>
</DOC>
