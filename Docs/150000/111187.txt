<DOC>
<DOCNO> 111187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sonspo17.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor "Kronometrede bir yanlışlık olmalı" 
</HEADLINE>
<TEXT>

     İlk kez katıldığı UEFA Kupası 1. turunda Fransa'nın FC Lorient takımını eleyen Denizlispor'un profesyonel şube sorumlusu Feridun Basmacı, ''Tur atlaya atlaya, tecrübesizliğimizi üzerimizden atacağız'' dedi. 
     Basmacı, UEFA Kupası'nda FC Lorient'e Fransa'da 3-1 yenilmelerine karşın, tur atlayan taraf olmalarının kentte büyük sevinçle karşılandığını söyledi. 
     Yeşil-siyahlıların yediği gollere ''tecrübe eksikliğinin'' neden olduğunu kaydeden Basmacı, ''Tur atla atlaya, tecrübesizliğimizi üzerimizden atacağız. Hedefimiz, gidebildiğimiz yere kadar gitmek. UEFA'ya alıştıkça, sıkıntılarımızı ortadan kalkacaktır'' diye konuştu. 
     
     "BU KADAR UZAMASINA ANLAM VEREMEDİM" 
     Karşılaşmanın ''enteresan'' bir şekilde 12 dakika uzatıldığını kaydeden Feridun Basmacı, şöyle konuştu 
     ''Hakemin kronometresinde bir yanlışlık olmalı. Nasıl böyle uzatıldı, anlam veremedim. Karşılaşmanın orta hakemi ve 4. hakeminin kararı nedeniyle tur atlayamasaydık ortalık karışırdı ama bu bize tur getirmezdi. Neyse ki böyle bir durumla karşılaşmadık. Artık önümüzdeki turlara ve Gençlerbirliği maçına bakıyoruz.'' Öte yandan Denizlispor'un, Gençlerbirliği maçı nedeniyle Ankara'da kampa gireceği öğrenildi. 
     





</TEXT>
</DOC>
