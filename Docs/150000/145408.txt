<DOC>
<DOCNO> 145408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/spor/bnba.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
DETROIT'İN GELECEĞİ 
Detroit Pistons’un son beş maçında mükemmel ortalamalar tutturan Mehmet Okur, Zeljko Rebraca’nın dönüş hazırlığına rağmen, özellikle play - off’larda daha fazla dakika alabilir 
     METE AKTAŞ 

     BU çocuk da nereden çıktı ". 17 yıldır Los Angeles Lakers takımının maçlarını televizyonda yorumlayan Stu Lance’in sesi, 12 Mart günü Lakers’ın, Detroit’e 113 - 88 yenildiği maçta 22 sayı kaydeden Mehmet Okur’un, Shaq ve Mark Madsen’ın arasından sıyrılarak vurduğu smaç sonrasında mikrofonlardan böyle yankılanıyordu. 21 Aralık 2002’de Sırp pivot Zeljko Rebraca’nın kalbindeki ritm bozukluğu nedeniyle sakatlar listesine konulmasının ardından Detroit Pistons rotasyonunda sağlam bir yer edinen Mehmet, eline geçen bu beklenmedik fırsatı çok iyi değerlendirdi. Sezonun ilk 16 maçında maç başına sadece 8 dakika forma giyip 3.1 sayı, 2.2 ribaund ortalamalarıyla oynadıktan sonra, 21 Aralık’tan bu yana 20.3 dakika da 7.5 sayı, 5.3 ribaund ile oynuyor. Son 5 maçtaki istatistikleri ise 11.4 sayı 4.0 ribaund 2.0 asist. 
     
     Robinson düşüşte 
     Memo, oyun süresinin artıp takım arkadaşlarına ve oyun sistemine iyice aşina olması ve oynadıkça özgüveninin artmasıyla artık Pistons için vazgeçilmez bir oyuncu haline gelmiş durumda. 2.11 boyuna rağmen dışarıdan çok etkili olması 36’lık üç sayı isabeti ile takım 2.si ve low - post oyununda da sezon başına göre daha başarılı olması, coach Rick Carlisle’a sahaya farklı frontcourtlar sürebilme opsiyonunu sağlıyor. Mehmet’in performansındaki yükselişin aksine, ilk 5’de pivot olarak başlayan 36 yaşındaki Cliff Robinson’ın formundaki düşüş, Memo’nun kalan 13 maçta daha fazla oyun zamanı bulabileceğinin sinyallerini veriyor. Orijinal mevkii power forvet olan "Uncle Cliffyönin savunmada rakip pivotlara karşı olan fiziksel açığını kapatmak için ekstra efor sarfetmek zorunda kalması hücumdaki veriminin azalmasına neden oluyor. Eğer Rick Carlisle, Robinson’ın dakikalarını azaltmazsa play - off’da başı çok ağrıyabilir. Üstelik Memo’nun dakikalarının 5 - 10 daha artması play - off’a kadar daha fazla tecrübe kazanması anlamına gelir ki, sonuçta her iki durumda da kazanan Pistons olur. 
     
     İstikbal Memo’da 
     Bu arada geçen hafta Zeljko Rebraca’nın 3.5 ay sonra yeniden, hafif tempoda da olsa, antrenman yapmaya başlamış olması ve "Play - off’lara yetişmeye çalışıyorum" açıklaması yapması, Pistons cephesinde sevinçle karşılandı. Tabii bu açıklamayla birlikte sizlerden de "Rebraca, Memo’nun dakikalarını çalar mı " sorusunu içeren mailler yağmaya başladı. Objektif olarak bakarsak, Rebraca sağlıklı olduğu dönemde Pistons’ın en önemli alçak - post skoreriydi. "Zelly" her ne kadar idmanlara başladıysa da, henüz durumu netlik kazanmış değil. Kariyerini, daha doğrusu hayatını risk altında tutan önemli bir rahatsızlık geçirdi ve 3.5 ay sahalardan uzak kaldı. Rebraca takıma katılsa bile ben açıkçası, Memo’nun önünü kesebileceğine inanmıyorum. Ama yine de Pistons play - off’larda en azından Konferans Finali’ni düşünüyorsa muhakkak 3 uzundan oluşan bir ön alan desteğine ihtiyaç duyacaktır. Rebraca, Robinson ve Memo’yu tamamlayıcı unsur olarak Pistons’a play - off’da fayda sağlayabilir. 
     Bir gerçek var ki o da Mehmet Okur’un Pistons’ın geleceğini üzerine kurmayı düşündüğü bir oyuncu haline gelmiş olması. 
     
Orlando darbe yedi      NBA Doğu Konferansı’nda Play - Off mücadelesi veren Orlando Magic sahasında Memphis Grizzlies’e 110 - 104 yenilerek ağır darbe yedi. Tracy Mc Grady, 28’i ilk yarıda olmak üzere 34 sayıyla ulaştığı muhteşem performansına rağmen, takımı Orlando’yu yenilgiden kurtaramadı. Yüzde 50 ile hücum eden Memphis’de Gasol 26 sayı, 8 ribaund, Wright 17 sayı, 10 ribaund, Williams 17 sayı, 15 asist, 5 ribaund, Person 15 sayı ile oynadı. 
     
     Diğer sonuçlar 
     New York - Toronto 100 - 90 
     Denver - Dallas 96 - 108 
     Phoenix - Seattle 73 - 82 
     Utah - Boston 96 - 91 
     LA Clippers - Houston 90 - 108 
     
     SAYILARLA GEÇEN HAFTA 
     20000 L.A. Lakers'ın, Sacramento'ya deplasmanda 107 - 99 yenildiği maçta 28 sayı kaydeden Shaquille O'Neal, 10 yıllık NBA kariyerinin 20000. sayısını kaydederek, tarihte bu baraja ulaşan 28. oyuncu oldu. 
     700 Milwaukee Bucks coachu George Karl, geçtiğimiz hafta 16 yıllık NBA kariyerindeki 700. galibiyetini aldı ve tarihte en çok kazanan 14. coach oldu. 
     186 Philadelphia'nın, Detroit'e 113 - 85 yenildiği maçta Sixers guardı Allen Iverson sadece 5 sayı atınca 186 maç sonra ilk kez bir maçı çift haneli sayılara ulaşamadan bitirmiş oldu. 
     60 Minnesota'nın Spurs'u uzatmada 101 - 94 yendiği maçta 24 sayı 12 ribaund ile oynayan Wolves forveti Kevin Garnett, bu yılki 60. double - double'ını gerçekleştirdi NBA 1.si . 
     40 Ligin en iyi hücum yapan takımı olan Dallas Mavericks rakiplerini 100 sayı altında tutmayı başardığı 44 maçın 40'ını kazandı. 
     26.3 L.A. Clippers Houston'a 88 - 73 yenilirken takım olarak kullandıkları 81 şutun, ancak 21'inde isabet bulabildiler. 26.3'lük bu şut yüzdesi kulüp tarihinin en kötü rakamı olarak tarih kitaplarına geçti. 
     14 Ligin en iyi savunmaya sahip takımlarından olan Pistons, hücumda 100 sayı üzerine çıktığı 14 maçın tamamını kazandı. 
     11 Zorlu bir dönem geçiren Indiana Pacers, deplasmanda Atlanta'ya yenilerek arka arkaya 11. deplasman yenilgisini aldı. Pacers 13 yıldır bu kadar uzun bir deplasman yenilgisi serisi yaşamamıştı. 
     2 Lakers'ı pazar günü SBC Center'da 98 - 89 yenen San Antonio Spurs, rakibini bu sezon 4. kez alt etmeyi başardı. Spurs böylece tarihinde 2. kez Lakers'a karşı normal sezonda oynadığı tüm maçları kazanmış oldu. 
     1 Detroit Pistons'ın ribaund canavarı Ben Wallace arka arkaya 5 maçta 20'nin üzerinde ribaund alarak, 1997 - 98 sezonundan beri bunu başaran ilk oyuncu oldu. 
     
     HAFTANIN TAKIMI 
     SACRAMENTO KINGS 
     Birçok takım için kabus gibi geçebilecek bir haftayı Sacramento Kings 4 galibiyet alarak tamamlamayı başardı. Salı günü, 9 yıllık aradan sonra play - off'a girmeyi hedefleyen Golden State'i 117 - 91 ile geçen Kings, perşembe günü ezeli rakipleri Lakers'ı, Arco Arena'da 107 - 99 yendi. Cumartesi günü zorlu Portland deplasmanından Stojakovic'in 30 sayısıyla 113 - 104 galip ayrılmayı başaran Pasifik lideri haftayı evinde bir başka play - off adayı Houston'ı 109 - 108 yenerek tamamladı. 
     
     HAFTANIN OYUNCUSU 
     BEN WALLACE DETROIT PISTONS 
     "No Fly Zone", yani "Uçuşa Yasak Bölge". Detroit Pistons'ın dev Afrolu All - Star forveti Ben Wallace'ın koluna taktığı bantlarda bu cümleyi simgeleyen NFZ harfleri bulunuyor. "Big Ben", gerçekten de son haftalarda Pistons potasını rakip hücumculara adeta yasakladı. Pistons geçtiğimiz haftayı 4 maçta 3 galibiyet alarak tamamlarken, Wallace 7.5 sayı 20.1 ribaund 6.0 blok, 2.5 top çalma, 2 asist gibi akıllara ziyan istatistikler elde etti. Ribaund ve blok krallığında zirvede bulunan ve bu yılda ligin en iyi savunmacısı ödülüne yakın olan Wallace son 8 maçta 20.2 ribaund ortalamaamasıyla oynuyor. 
     
     HAFTANIN ÇAYLAğI 
     MEHMET OKUR DETROIT PISTONS 
     Mart ayının başından beri sürekli yukarı doğru hareket eden istikrar grafiği sergileyen milli gururumuz Mehmet Okur, geçtiğimiz hafta takımının aldığı 3 galibiyette önemli katkılarda bulundu. Hafta boyunca oynadığı 4 maçta maç başına sadece 21.2 dakika sahada kalmasına rağmen Memo, 11.7 sayı 4.5 ribaund 1.5 asist 0.75 blok ortalamaları tutturmayı başardı. Okur'un özellikle 113 - 85 kazanılan Sixers maçında 22 dakikada 18 sayı 6 ribaund 2 asist 1 blokluk performansı dikkat çekiciydi. 
     
     HAFTANIN 5'i 
     Gilbert Arenas Golden State 
     Tracy McGrady Orlando Magic 
     Peja Stojakovic Sacramento 
     Kevin Garnett Minnesota 
     Ben Wallace Detroit 
     
     HAFTANIN OLAYI 
     Kariyerinin son sezonunda takımı Washington Wizards'ı play - off'a sokmayı hedefleyen Michael Jordan'ın bu umutları suya düşecek gibi. Wizards geçen hafta oynadığı 3 maçı da kaybederek play - off tablosundan bir adım daha uzaklaştı. 
     
     HAFTANIN MAÇI 
     30 Mart Pazar 2003 DETROIT PISTONS- SACRAMENTO KINGS 
     Doğu konferansının 1 numaralı takımı Detroit Pistons, Batı Konferansı'nın 2 numaralı takımı Sacramento Kings karşısında The Palace'da galibiyet arayacak. 25 Şubat'ta Sacramento'da oynanan maçı Kings 81 - 75 kazanmıştı. Bakalım ilk maçta Hidayet'i oynatmamakta direnen Rick Adelman'ın yüzünden gerçekleşemeyen Mehmet Okur - Hidayet Türkoğlu randevusunu 1 aylık rötarla da olsa bu kez izleyebilecek miyiz 
     
     NE DEDİN, NE DEDİN 
     Atlanta Hawks guardı Dion Glover "Bizim için deplasmanda oynamakla, kendi evimizde oynamak arasında bir fark yok, çünkü evde oynadığımız maçlarda da bizi destekleyen kimse yok." Sezona taraftarlarına play - off'a kalma garantisi vererek başlayan ancak play - off tablosunun uzağında kalan Atlanta Hawks taraftar desteğini de kaybetti. 
     
İSTATiSTiKLER 25 Mart Salı 2003 itibariyle SAYI OYUNCU Ort. 1. Tracy McGrady ORLANDO 32.2 2. Kobe Bryant L.A. LAKERS 30.1 3. Allen Iverson PHILADELPHIA 27.3      
     
RiBAUND OYUNCU Ort. 1. Ben Wallace DETROIT 15.3 2. Kevin Garnett MINNESOTA 13.4 3. Tim Duncan SAN ANTONIO 13.0      
     
ASiST OYUNCU Ort. 1. Jason Kidd NEW JERSEY 8.7 2. Gary Payton MILWAUKEE 8.4 3. Stephon Marbury PHOENIX 8.2      
     
TOP ÇALMA OYUNCU Ort. 1. Allen Iverson PHILADELPHIA 2.67 2. Doug Christie SACRAMENTO 2.36 3. Jason Kidd NEW JERSEY 2.19      
     
BLOK OYUNCU Ort. 1. Ben Wallace DETROIT 3.09 2. Theo Ratliff ATLANTA 2.06 3. Tim Duncan SAN ANTONIO 2.91      
     


SPOR 
























</TEXT>
</DOC>
