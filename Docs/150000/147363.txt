<DOC>
<DOCNO> 147363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/ekonomi/eko02.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş mayısta satılıyor 
</HEADLINE>
<TEXT>

Tüpraş’ın yüzde 51’lik hissesinin blok satış yöntemiyle özelleştirilmesi için mayıs sonunda ihale açılması planlanıyor 
     EKONOMİ SERVİSİ 

     Özelleştirme programı çerçevesinde blok satışı öngörülen Türkiye’nin en büyük şirketi Tüpraş için ihale mayıs sonunda açılacak. Özelleştirme İdaresi Başkanlığı’ndan ÖİB İMKB’ye gönderilen açıklamaya göre, şirketin minimum yüzde 51’lik hissesinin blok satış yöntemiyle özelleştirilmesine ilişkin ihalenin bu süreye kadar açılması için çalışmalara hız verildiği belirtildi. 
     
     Yıldız gibi şirket 
     Bu arada, Financial Times FT gazetesinde Tüpraş ile ilgili bir yazıda, şirketin, hükümetin 4 milyar dolarlık özelleştirme programında, en çekici unsurlardan biri olduğu ifade edildi. "Rafineri, dünyasında bir yıldız" başlıklı yazıda, Tüpraş’ın 4 tesisi ile Türkiye’nin toplam rafineri kapasitesinin yüzde 86’sını oluşturduğu ve petrol ürünleri talebinin yüzde 75’ini karşıladığı ifade edildi. 
     Tüpraş’ın ikincil halka arzını, ABD’li yatırım bankası Schroder Salamon Smith Barney SSSB ile gerçekleştiren Garanti Yatırım’ın Genel Müdürü Metin Ar, "Eğer özelleştirmede ciddi iseler, Tüpraş onların teklif edebileceği en iyi mal varlığı olacaktır" dedi. Ar, teklif verecekler arasında Rus petrol şirketlerinin yer alacağını, ancak Türkiye’nin stratejik bir önemi olan Tüpraş’ı Ruslar’a satıp satmayacağı konusunda kuşkulu olduğunu ifade etti. 
     


SİYASET 





















</TEXT>
</DOC>
