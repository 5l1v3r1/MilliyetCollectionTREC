<DOC>
<DOCNO> 124703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/siyaset/asiy.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AMERİKALI DİLBİLİMCİ, MUHALİF AYDIN, PROFESÖR NOAM CHOMSKY 
</HEADLINE>
<TEXT>
SOHBET ODASI 
ABD, Türkiye’yi Truva atı’ gibi görüyorChomsky’ye göre, ABD’nin Türkiye’ye verdiği desteğin arkasında onu Irak savaşında yanına çekmek istemesi var. Bir amacı da AB’ye kendisini destekleyen ülkeleri sokmak 
     DERYA SAZAK 

11 Eylül’den sonra dünya eskisi gibi olmayacak’ deniliyordu. Siz de bir makalenizde, küresel şiddetin askeri önlemlerle durdurulmasına karşı çıkarak, Ya bu gelişmeleri anlamaya çalışırız, ya da gelecekte bizi bekleyen daha kötü şeylere katkıda bulunuruz’ demiştiniz. ABD, Afganistan’dan sonra Irak’ı vurmaya hazırlanıyor. Düşündüğünüz anlamda bir özeleştiri ortamına girildi mi 
     - Keşke buna olumlu yanıt verebilseydim. Terörle mücadelede görüş ayrılığı var. Bazı uzmanlar, 11 Eylül benzeri saldırıları engellemek istiyorsak terörist olayların kökenine bakmamız gerektiğinde ısrar ediyor. İsrail askeri istihbarat birimi başkanı yirmi yıl önce Sivrisineklerden kurtulmak istiyorsanız, bataklığı kurutmanız gerekir’ demişti. Filistin saldırılarından kurtulmak istiyorsanız bu saldırılara yol açan sorunları çözmelisiniz. İsrail, Filistinlilerin yasal taleplerini yerine getirinceye kadar, örneğin kendi kaderini tayin hakkı ve özgürlük gibi Ortadoğu’daki olaylar devam edecek. Batılı entelektüeller bunu kabul etmiyor. Kamuoyu ikiye ayrılmış. Bir kısmı dünyada olan biten her şeye ilgi göstermeliyiz diyor, geri kalan ilgisiz ve diplomatların söylediklerini dinlemeye devam ediyor. 
     Kitle imha silahlarından kaygı duyuluyor. Bugün New York’ta herhangi bir otel odasında patlamaya hazır bir bomba bulunmadığını hiç kimse garanti edemez. 
     
     ABD’NİN POLİTİKASI 
Küresel dengesizliklerin üzerine gidilmesini savunuyorsunuz ama ABD askeri alanda çözüm arıyor. 
     Bunun nedeni ABD’nin kendi kamuoyu görüşünü izlemesi ve geleneksel politikasını devam ettirmesidir. 
     
Siz 11 Eylül saldırısını kafanızda çözebildiniz mi Usame bin Ladin h l bir soru işareti 
     Bunu anlamak hiç zor değil. Terörist saldırıların iki bileşkeni var. Birincisi, Usame bin Ladin’in çevresindeki küçük bir terörist grup. İkincisi daha büyük bir terörist havuzu’. Bunlar teröristlerin amaçlarını destekleyen ve sempati duyan kişiler de olabilir, onlardan korkan, nefret edenler de... Örneğin Suudi Arabistan’daki zengin bankacılar, avukatlar Usame bin Ladin’den nefret ediyorlardı. Çünkü onun verdiği mesajın içeriğini anlıyorlardı. 
     Saldırıların nedenleri Ladin’in sözlerinde gizli, yirmi yıldır bunları söylüyor. Söyledikleri şeyleri yapmaya devam ediyorlar. Mısır Devlet Başkanı Sedat’a suikasttan beri bunu yapıyorlar. Müslüman topraklardan yabancıları - Müslüman olmayanları - sürmek istiyorlar. Aşırı dinciler ve şeriatı uygulamak istiyorlar. 
     Asıl sorun Usame’nin ne istediği değil, Ortadoğu’da, Afganistan, Pakistan gibi ülkelerde insanların Ladin’in söylediklerine verdiği tepkidir. Başka bir örnek vereyim. İrlanda’ya bakalım İngiltere, IRA terörünü durdurmak istiyorsa başka bir yeri bombalamasının ne yararı olur. Asıl bombalama eylemlerini gerçekleştiren kişileri bulmak, onlara karşı hukuki işlemleri başlatmak ve yargılamak gerekir. Sonra da olayların arkasındaki nedenlere eğilmek gerekir. İngiltere bunu yapmaya başladığı anda terörist saldırı durdurulacaktır. Aynı şey El Kaide saldırıları için geçerlidir. Dünya Ladin’in ne yapmak istediğini ve insanların büyük çoğunluğunun ondan nefret ettiğini anlamalıdır. Terör ancak bu şekilde durdurulur. 
     
     KÖRFEZ’İN ÖNEMİ ARTACAK 
ABD, 11 Eylül’den sonra Saddam’la bu saldırılar arasında doğrudan bağ bulamadı, operasyonun gerekçesi kitle imha silahlarına dayandırılmak isteniyor. Asıl amaç bu mu, yoksa geri plandaki petrol savaşı mı 
     Burada bir sır yok. ABD, tıpkı 1920’lerdeki İngiltere ve Fransa’nın rolünü oynuyor. Bu bir deneyim yüzyılı’, tarihte hiçbir şey değişmedi. Ortadoğu coğrafyası dünyanın en önemli enerji merkezi. ABD istihbarat birimlerine göre gelecek on yıllarda Körfez’in önemi daha da artacak. ABD burayı kontrol etmek zorunda. 1945’te savaş sona erdikten sonra İngiltere ve Fransa dışındaki her yere egemen olma isteği gibi Ortadoğu’yu da bırakmayacak. Irak, dünyanın en büyük ikinci petrol rezervlerine sahip olduğuna göre bu bölgeyi kontrol eden kimse petrolün üretim düzeyini elinde bulunduracak. 
     Bölgede askeri üslere sahip olmak, ABD’nin Ortadoğu egemenliğinin gereğidir. Bunlar uzun vadeli politikalar. Irak’tan sonraki hedef İran olacak. 
     
     DERDİ DEMOKRASİ DEĞİL 
ABD savaşta Türkiye’deki üsleri de kullanmak istiyor. Irak’ta taraf olmak ne getirir ne götürür Kuzey Irak’ta bir Kürt devleti’ kurulma olasılığı Türkiye’yi aktif katılıma zorlayacak gibi... 
     Savaş başladığında ne zaman nerede biter bunu kimse bilemez. Bugün bile h l Körfez Savaşı’nın sonuçlarını yaşıyoruz. Iraklı Kürtler daha fazla özerklik, bir tür federasyon istiyorlar. Türkiye’nin askeri yöneticilerinin bu durumdan hoşnut olacakları söylenemez. Zaten ABD’nin Irak’a demokrasi getirmek diye bir derdi yok. Siz nüfusunun çoğunluğu Şii olan bir ülkede seçimi serbest bırakırsanız, iktidar Sünni Arapların elinden çıkar. ABD açısından en iyi senaryo Saddam’ın gitmesi ve rejimin başka bir generalin elinde olmasıdır. 
     
Medya oyuna katılmamalıDünya sizi iflah olmaz bir muhalif’ olarak tanıyor. Medyayı da sürekli eleştiriyorsunuz. Son sorumuz, medya ve demokrasi’ üzerine... Ne mesaj vereceksiniz 
     İdeal bir dünyada medya, demokratik süreç içinde kamuoyunun öğrenmek isteyeceği gerçekleri ve bilgileri sunmaya yönelmelidir. Oysa yaşadığımız dünyada medya bunu yapmıyor. Halkı gerçeklerden uzak tutarak sistemi korumaya çalışıyor. ABD ve Avrupa’da da böyle. Elitlerin karar verdiği ve insanların önemsenmediği bir dünyada yaşıyoruz. Bu sistemde halkın birkaç yılda bir seçim denen bir törene katılması beklenir. Hedef demokrasi değildir. Demokrasi varmış gibi davranılır. Medya da bu oyuna katılır. Medyanın rolü, halkın müdahalesi olmadan elitin yönetimi elinde bulundurmasını sağlayacak tutumları, inançları, yanılsamaları halka enjekte etmektir. Bu sadece propagandalarda demokrasi olarak adlandırılır. 
     
Türkiye AB’ye girecekTürkiye’nin AB serüveni hakkında ne düşünüyorsunuz Kopenhag’da müzakere takvimi alınması, Fransa ve Almanya’nın çabalarında 2004’teki genişleme sonrasına bırakıldı. AKP lideri Erdoğan, ABD’ye giderek Bush yönetimini devreye soktu ama ters tepti. 
     ABD’nin Türkiye’ye AB konusunda bu denli açık destek vermesinin, arka çıkmasının tek bir amacı var Türkiye’yi Irak’a karşı savaşa sokmak. Asıl istediği bu. İkinci olarak AB ile arasında çıkabilecek güçler çatışmasını önlemek. Avrupa, bağımsız yönde ilerleyebilir. ABD bunu engellemek istiyor. Bu yüzden AB’ye kendisini destekleyen ülkeler sokmak istiyor. Ama bu doğru değil. Türkiye’yi sınırlar. Türkiye’yi Truva atı’ gibi görmek yanlış. 
     Türkiye er ya da geç AB’ye girecek. 
     Bu hem AB hem Türkiye için sağlıklı bir şey. Ama burada birçok karışık etken var. AB’nin genişlemeden doğan sorunları var, Türkiye’nin de demokratikleşmeden. İnsan hakları konusu AB’yi tatmin etmiyor. Demokrasi konusunda Berlusconi’nin avukatlığa soyunması ise komik. Adamın kendisi İtalyan demokrasisini yıkıyor. Türkiye demokratik adımları başkasının savunmasına gerek kalmadan kendisi atmalı. 
     
Irak’a saldırı Ladin’e yararTürkiye, Güney Akdeniz’de ve kendi coğrafyasında yüzü Batı’ya dönük çağdaş bir ülke konumunda. AKP yönetimi de geçmişteki din eksenli parti’ görünümünden uzaklaştı ve AB hedefine yöneldi. Türkiye bölgede bir rol modeli’ olma iddiasında, Erdoğan da Huntington’un medeniyetler çatışması’ tezinden hareketle Batı’ya uygarlıkların uzlaşması’ mesajını veriyor. 
     Öncelikle şunu söyleyeyim Huntington’un medeniyetler çatışması’ tezi tamamen tarih oldu. Bu uydurulmuş bir şey. Dünyadaki en büyük İslamcı ülkelerden biri Endonezya, ABD’nin en yakın dostuydu. Suharto gelir gelmez büyük bir katliam yaptı. Nerdeyse 1 milyon kişi öldü. Bu Batı’da çok iyi karşılandı. Çünkü ülkeyi Batı’nın sömürüsüne açtı. Suudi Arabistan da uzun süredir ABD’nin müttefikidir. 1980’lerdeki Reagan yönetimi, Rusya işgali nedeniyle Afganistan’daki köktendinci akımları desteklemedi mi 
     Peki medeniyetler çatışması nerede Bu entelektüellerin masal uydurması içindir. 
     Medeniyetler çatışmasını savunan herkes, özellikle Usame bin Ladin medeniyetlerin çatıştığını görmek istiyor. Nedense ABD bunu görmek istemiyor. Aslında savaş Usame bin Ladin için bir ödül olabilir. Irak’a saldırı Arap dünyasının büyük kısmında öfke ve kızgınlık yaratabilir ve Ladin’in işine yarar. 
     
Umarım AB sizi bu tuzağa itmezMedeniyetler dünyasında Türkiye’ye nasıl bir rol biçiyorsunuz 
Türkiye’nin zengin bir medeniyeti ve kültürü var. Avrupa, İslam dünyası ve Asya arasında çok önemli konuma sahip. 
Batı’ya doğru ilerlemesi demokrasi kültürü açısından da önemli. 
     - Avrupa, Türkiye’nin üyeliğini engellerse bu demokratikleşmeyi olumsuz etkiler. Askerin rejim üzerindeki etkisini artırır. Sivilleşme bundan zarar göreceği gibi, radikal İslamcılar daha da güçlenebilir. Umarım AB Türkiye’yi bu tuzağa itmez. Türkiye, demokratikleşmeyi ve insan haklarını geliştirir, AB’ye girer. 
Fransa eski Cumhurbaşkanı Giscard d’Estaing’in, Türkiye’nin üyeliği Avrupa’nın sonu olur’ sözlerindeki din vurgusuna ne diyorsunuz AB, gerçekten Hıristiyan Kulübü’ şeklinde mi kalmak istiyor 
     Fransa, Avrupa kültüründe kendisini merkez alıyor. Bu Fransızlara özgü bir tür üstünlük tutkusu’. Giscard d’Estaing, Fransa’nın geleneksel rolünü anımsattı ve Avrupa’nın dünyayı fethetmesidir’. Bu açıdan bakıldığında Türkiye bu rolü tehdit ediyor. 
     



 SİYASET 













</TEXT>
</DOC>
