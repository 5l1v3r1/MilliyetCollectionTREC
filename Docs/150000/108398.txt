<DOC>
<DOCNO> 108398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/siyaset/siy07.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, Fırat’a vize vermedi 
</HEADLINE>
<TEXT>

Erdoğan’la aynı durumdaydı 
     GÖKÇER TAHİNCİOĞLU Ankara 

     Yüksek Seçim Kurulu YSK , TCK’nın 312. maddesinden hüküm giydikten sonra cezası 5 yıl ertelenen ve süre dolduktan sonra memnu haklarının iadesini alan Diyarbakır bağımsız milletvekili adayı Abdülmelik Fırat’a vize vermedi. Karar, Fırat’la benzer durumdaki Recep Tayyip Erdoğan, Necmettin Erbakan, Murat Bozlak ve Akın Birdal’ın YSK’dan vize alamayacaklarının en önemli göstergesi olarak yorumlandı. YSK, Abdi İpekçi suikastına adı karışan Oral Çelik’e ise sabıkasız olduğu gerekçesiyle vekillik yolunu açtı. 
     Fırat’ın durumunu Adli Sicil kayıtlarından inceleyen YSK, 312. madde mahkumiyeti nedeniyle milletvekili olamayacağına karar verdi. Fırat’ın memnu haklarının iadesinin Milletvekili Seçimi Kanunu’nun 11. maddesi uyarınca bir anlam ifade etmediği, 312. maddede yapılan değişikliğin de suçu ortadan kaldırmadığı görüşünü savunan kurul, daha önce 312.’den hüküm giymiş DEHAP adayları Bahattin Günel, Ali Rıza Yurtsever’in de aralarında bulunduğu 17 kişiye de vize vermedi. 
     



 SİYASET 
















</TEXT>
</DOC>
