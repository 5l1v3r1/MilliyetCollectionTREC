<DOC>
<DOCNO> 133458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo01.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan oyuna girdi, İnter açıldı... İspanya'da Türk rüzgarı... 
</HEADLINE>
<TEXT>

     İtalya Birinci Futbol Ligi'nin 18. haftasında, sahasında oynayan FC Inter, Empoli'yi 3-0 yendi. 
     Maçta FC Inter'in 3 golünü de 70., 74. ve 85. dakikalarda Vieri atarken, karşılaşmanın kaderini değiştiren futbolcu, yaklaşık 50 gün aradan sonra yeniden sahalara dönen Okan Buruk oldu. İlk yarısı oldukça zevksiz geçen maçta, 61. dakikada Conceiçao'nun yerine oyuna giren Okan, takıma ritm getirdi. 
     Okan, 74. dakikada Morfeo'nun ortasında oluşan karambolden gelen topu kafayla kaleye doğru yollarken, kale çizgisi önünde bulunan Vieri, Okan'ın topunu tamamlayarak topu ağlara gönderdi. FC Inter'in golcü futbolcusu Vieri, 16 gole ulaşarak, gol krallığı yarışında ilk sıradaki yerini korudu. FC Inter'deki diğer Türk futbolcu Emre Belözoğlu ise 90 dakika oynadığı maçta, özellikle takım arkadaşlarına yaptığı yardımlarla dikkat çekti. Lacivert- siyahlıların yeni transferi Gabriel Batistuta da hemen ilk maçta 90 dakika forma giydi. 
     Bu arada FC Inter'de, ilk yarıda sakatlanarak oyundan çıkan ve hemen hastaneye götürülen Arjantinli Almeyda'nın durumunun ciddi olduğu ve 2 ay kadar sahalardan uzak kalmasının beklendiği açıklandı. 
     Ligin 18. haftasında, son haftalarda çıkışa çıkan FC Juventus, Piacenza'yı 2 golle geçerek zirveye ortak olmaya başladı. FC Juventus'un onursal başkanı Gioanni Agnelli'nin ölümü dolayısıyla 1'er dakika saygı duruşuyla başlayan lig maçlarında, sürpriz sonuçlar ise Roma takımlarından geldi. AS Roma, dün lig sonuncusu Como'ya deplasmanda 2-0 yenilirken, SS Lazio da evindeki maçta ligde sondan 2. sırada olan Reggina'ya 1-0 yenilmekten kurtulamadı. 
     18. hafta toplu sonuçları Como-AS Roma 2-0 Cumartesi yapıldı , Modena-Atalanta Bergamo 0-2 Cumartesi yapıldı , FC Inter-Empoli 3-0, SS Lazio-Reggina 0-1, Perugia-Chievo Verona 1-0, FC Juventus-Piacenza 2-0, FC Bologna-Torino 2-2, Brescia-AC Parma 1-2, Udinese-AC Milan TSİ 21.30'da başlayacak 
     Puan durumu AC Milan 39 1 maçı eksik , FC Inter 39, FC Juventus 38, SS Lazio 36, Chievo Verona 32, FC Bologna 28, AC Parma 27, Udinese 26 1 maçı eksik , Perugia 25, AS Roma 23, Empoli 22, Modena 20, Brescia 19, Atalanta Bergamo 17, Reggina 16, Piacenza 13, Torino 11, Como 10. 
     
     İSPANYA'DA TÜRK RÜZGARI 

     İspanya'da ilk yarıyı lider tamamlayan ve depsalmanda Atletico Madrid'i 2-1 yenmeyi başaran Real Sociedad'da Türk futbolcular el üstünde tutuluyor. 
     Takımının ilk golünü atan Tayfun'a övgüler yağdıran İspanyol basını, Sociedad'ın 38 yıl sonra ilk kez ligin ilk yarını lider olarak bitirdiğine dikkat çekti. Marca gazetesi "Sociedad şampiyonluğun ciddi bir adayı olduğunu kanıtladı. Sahanın iki kralı vardı biri Qesterveld diğeri de Tayfun'du" diye yazdı. 
     Sport, "Sociedad ne yeniliyor ne de liderliği bırakıyor. Nihat yine çok çalışkandı. Ama sahnede bu kez diğer Türk Tayfun vardı" diye yazdı. 

     
</TEXT>
</DOC>
