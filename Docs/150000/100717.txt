<DOC>
<DOCNO> 100717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun15.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, BM Güvenlik Konseyi'nden yanıt bekliyor. 
</HEADLINE>
<TEXT>

     Irak Devlet Başkanı Saddam Hüseyin, BM Güvenlik Konseyi'ne, yakın dönemde sundukları bir dizi soruya yanıt vermesi çağrısında bulundu. 
     İran-Irak savaşının sona ermesinin 14. yıldönümünde konuşan Irak lideri, BM'yi de Güvenlik Konseyi kararlarında öngörülen Irak'a karşı yükümlülüklerine uymaya çağırdı. 
     Saddam Hüseyin, Irak'a yönelik tehdit ve saldırganlığın bir yararı olmadığını kaydetti. 
     ''Arap ulusu ya da Müslümanlara karşı gelen tüm imparatorlukların toprağa gömüldüğünü'' söyleyen Irak lideri, saldırganlara karşı yalnızca silahla ve güçle karşı koymayacaklarını belirterek, ''İmanımızla ve Allah'ın gücüyle saldırganlara karşı koymayı sürdüreceğiz'' dedi. 
     Irak'ın, savaşın başladığı 1980'de ülkeyi ordu ve halkla savunduğunu söyleyen Saddam Hüseyin, Irak'ın büyük özveriler gösterdiğini ve 8 yıl boyunca savaşarak zaferi kazandığını vurguladı. 
     Irak'a karşı 17 Ocak 1991'de başlatılan Körfez Savaşı'nda da halkının ve ordusunun ABD'nin ''böbürlenmesini parçaladığını'' söyleyen Saddam, ''Bu savaş bugüne kadar devam ediyor ve biz meydan okuyoruz'' diye konuştu. 
     





</TEXT>
</DOC>
