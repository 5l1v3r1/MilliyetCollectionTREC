<DOC>
<DOCNO> 107806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/magazin/amag.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğul Çağlar, Nez’i şampanyaya newline boğdu 
</HEADLINE>
<TEXT>

Mustafa Çağlar, sahnede izlediği Nez için 7 şişe şampanya patlattı. Nez ise bu jeste göbeklerini onun tarafına doğru atarak karşılık verdi 
     TUNA ÇAM-ÜMİT ÖZEL Bursa DHA 

     Eski Devlet Bakanı Cavit Çağlar’ın oğlu Mustafa Çağlar, Kültürpark’taki Clup S’te sahneye çıkan Nez için 7 şişe şampanya patlattı. Bu jeste karşılık danslarının büyük bölümünü Çağlar’ın masasının önünde yapan Nez de, "Mustafa Bey, beni şımartıyorsunuz. Teşekkür ederim" dedi. 
     Nez’i, sahneye çıktığı Clup S’te, Çağlar’ın yanı sıra Futbol Federasyonu üyesi Levent Kızıl, kardeşi Ömer Kızıl ve çok sayıda hayranı da izledi. Ön sıralardaki masasından programı keyifle izleyen Çağlar, Nez için 7 şişe şampanya açtırdı. Kendisine ikram edilen şampanyadan yudumlayan Nez de bu ilgiye dansla karşılık verdi. Nez daha çok Mustafa Çağlar’ın korumaları ve arkadaşlarıyla oturduğu ön sıradaki masasının yanında dans edip şarkı söyledi. Çağlar da zaman zaman Nez’in parçalarına eşlik etti. 
     
     Yasağı da deldi 
     Clup S’in dışında da habercilerle Nez’in menajeri arasında görüntü tartışması yaşandı. Menajer, sadece Nez’in anlaşmalı olduğu televizyonun çekim yapabileceğini söyledi. Ancak bu yasağı delen Çağlar, menajerler ve Clup S’in işletmeciyle görüşerek, kendilerine ait Olay TV kameramanının da çekim yapmasını sağladı. Nez’in programını izlerken alkol sınırını aşan Levent Kızıl da, parçaları dinlerken yerinde duramadı. 
     



 MAGAZİN 












</TEXT>
</DOC>
