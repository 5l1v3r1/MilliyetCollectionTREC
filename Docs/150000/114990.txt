<DOC>
<DOCNO> 114990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/spor/spo06.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YAKIN KORUMA 
</HEADLINE>
<TEXT>

Dünya Bayanlar Boks Şampiyonası’na katılan ABD ve İsrail özel timlerin korumasına girdi 
     FUAT ERCAN 

     Kuş uçmuyor 
     ANTALYA’DAKİ Dünya Bayanlar Boks Şampiyonası’nda terör korkusu polis önlemlerini de beraberinde getirdi. Olası Irak operasyonu nedeniyle şampiyonaya katılan ABD ekibi, Ortadoğu’nun kanayan yarası İsrail - Filistin gerginliği yüzünden İsrail takımı, Antalya Emniyeti’ne bağlı özel timler tarafından yakın korumaya alındı. 
     
     100 kişilik ekip 
     ABD ve İsrail kafileleri, başta Terörle Mücadele Timleri olmak üzere, Devlet Büyüklerini Koruma Şubesi, Çevik Kuvvet ve Organize Suçlar Ekipleri’nden oluşan yaklaşık 100 kişilik polis ordusu tarafından gözlem altına alındı. Güvenlik güçleri, salon ve otel transferlerinden özel gezilere kadar kafileleri yalnız bırakmıyor. 
     
Bakış elendi      67 kiloda Mehtap Bakış, Rus İrina Siliskaya karşısında tutunamadı. Bakış, rakibine ikinci raundda 12 - 2’lik hakem kararıyla yenildi ve yarı finale çıkma şansını kaybetti. 81 kiloda ise Selma Yağcı sakatlığı nedeniyle Rus İrina Smirnova karşısına çıkmadı ve hükmen yenik sayıldı. 
     



 SPOR 






























</TEXT>
</DOC>
