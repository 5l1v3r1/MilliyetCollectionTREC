<DOC>
<DOCNO> 139564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/guncel/agun.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere skandalı 
</HEADLINE>
<TEXT>

Tezkerenin siyasi sorumluluğunu ağır bulan hükümet, "Karar için MGK’yı bekleyelim" dedi... 
     ANKARA Milliyet 

     Hükümetin yurtdışına asker gönderme ve Türk topraklarında yabancı asker bulundurmaya ilişkin tezkeresinin görüşme takvimi skandala dönüştü. İkna sıkıntısını Meclis’te de yaşayan ve "uluslararası meşruiyet" koşulu nedeniyle zor durumda kalacağını düşünen hükümet, sorumlululuğu MGK ile paylaşmak için dün yapılacağını açıkladığı tezkere görüşmelerini yarına erteledi. TBMM’de milletvekillerini 2 gündür iknaya çalışan AKP yönetimi, tezkerenin görüşmesine saatler kala görüşme tarihini erteledi. Ancak AKP yetkililerinin çelişkili açıklamaları, erteleme kararını gölgede bıraktı. Açıklamalar özetle şöyleydi 
     
     MGK İLE İLGİSİ YOK’ 
     Genel Başkan Tayyip Erdoğan Böyle önemli bir meselede demokratik süreci tam anlamıyla işletmek ve milletvekili arkadaşların düşüncelerini öğrenmek istiyoruz. MGK ayrı bir olay, bu ayrı bir olay. Daha önce Türk askerinin dışarıya çıkabilmesiyle alakalı karar, BM kararı olmadan alınmıştı. 
     Başbakan Abdullah Gül Meclis’in yetkisinde olan bir şey. Milletvekilleri ile müzakereler sürüyor. 
     
     CUMHURBAŞKANI ÇAĞIRIR’ 
     Başbakan Yardımcısı Ertuğrul Yalçınbayır MGK’da durumun değerlendirilecek olmasında, bir kere daha tezekkür edilmesinde fayda görülüyor. MGK’yı olağanüstü toplantıya çağıracak olan makam sadece Cumhurbaşkanı’dır. Olağanüstü MGK toplantısı yerine, zaten yarın bugün var. 
     
     TEK SORUMLU BİZ DEĞİLİZ’ 
     AKP Grup Başkan Vekili Salih Kapusuz Sabah saatlerinde Biz bu iş bitsin istiyoruz. Konu daha önce MGK’da görüşüldü. Yapılanlar, daha önce çıkan tavsiye kararına göredir. Akşam CNN Türk’e konuşurken Sorumluluğun sadece AKP iktidarında olduğu kabul edilemez. Bütün devletin ve milletin sorumluluğudur. Ertelemede MGK toplantısı da bir faktördür. 
     Mehmet Ali Şahin Biz bu konuyu bir kez daha MGK’da değerlendirmek istiyoruz. 
     Dışişleri Bakanı Yaşar Yakış Grupta yapılan görüşmeler tamamlanmadı. 
     Devlet Bakanı Ali Babacan Grupta söz almak isteyen daha 80-90 vekil var. ABD ile müzakereler sürüyor. Hükümetin tezkerenin oylanmasına karar verdiği yarın Ankara’da sivil toplum kuruluşlarınca da desteklenen savaş karşıtı en büyük gösteri yapılacak. Meclis, AKP bir kez daha vazgeçmezse "Savaşa hayır" sloganları altında "tezkere"yi onaylayacak. 
     

</TEXT>
</DOC>
