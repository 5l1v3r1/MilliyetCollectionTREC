<DOC>
<DOCNO> 132801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun14.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası’ndan eğitim reformuna 175 milyon dolar 
</HEADLINE>
<TEXT>

     BAHAR ATAKAN Ankara 

     Dünya Bankası, 12 yıllık kesintisiz zorunlu ilköğretimin ilk adımı olan ortaöğretim reformuna ilk aşamada 175 milyon dolarlık yaklaşık 292 trilyon 250 milyar lira destek verdi. Dünya Bankası, eski Milli Eğitim Bakanı Hikmet Uluğbay döneminde yürürlüğe giren sekiz yıllık kesintisiz zorunlu ilköğretim projesine de 600 milyon dolarlık destek sağladı. 
     
     Linn, köy köy gezdi 
     Dünya Bankası Başkan Yardımcısı Johannes Linn’in geçen hafta Milli Eğitim Bakanı Erkan Mumcu ile yaptığı görüşmenin ardından da 12 yıllık kesintisiz zorunlu ilköğretim projesi için kaynak muslukları açıldı. 
     Mumcu da temel eğitimin süresini 12 yıla çıkarmayı hedeflediklerini anlattı. Görüşmenin ardından bakanlık yetkilileri ile Dünya Bankası heyeti, ortaöğretim düzeyinde gerçekleştirilecek düzenleme ve yeniliklerde kullanılması amacıyla ilk aşamada 175 milyon dolarlık yardım için masaya oturdu. Ortaöğretimde yeniden yapılanmanın tahmini maliyeti ise ikili öğretim yapılması durumunda 3.5 katrilyon lira, normal öğretim durumunda da 6 katrilyon lira olarak hesaplandı. 
     



 GÜNCEL 























</TEXT>
</DOC>
