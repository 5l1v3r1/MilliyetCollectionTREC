<DOC>
<DOCNO> 113674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun26.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilimanjaro'nun zirvesindeki buzlar eriyor... 
</HEADLINE>
<TEXT>

     Daha çok bir sinema filmiyle tanınan Afrika'nın en yüksek dağı Kilimanjaro zirvesinin 11 bin 700 yıl önce oluşmuş buz kütlesi de süratle eriyor. 
     ABD'li araştırmacılara göre, geçen yüzyılda yüzde 80 azalan Kilimanjaro buz kütleleri 20 yıl içinde tamamen eriyip yokolacak. Bu dağın zirvesindeki 50 metre yüksekliğindeki buz kütlelerinin geçen iki yılda iki metreden fazla kısmının eridiği saptandı. 
     Afrika'nın en yüksek dağında buz kütlelerindeki erime Tanzanya'daki nehirlerde su seviyesini azaltırken, dağın tepesinde kar görünümünün yokoluşu turistleri de geri çevirecek. 
     Afrika'da daha önce buna benzer 4 bin yıl önceki dönemdeki kuraklık Nil Nehri civarında çölleşmeye, insanların göçetmesine neden oldu. O dönemdeki kuraklıkta, Hindistan, Ortadoğu ve Güney Amerika'daki uygarlıkların da çöktüğü saptandı. 
     





</TEXT>
</DOC>
