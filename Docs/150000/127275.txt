<DOC>
<DOCNO> 127275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo10.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons-Wizards maçında Mehmet Okur 4 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesine, bu sabaha karşı yapılan 3 maçla devam edildi. 
     Merkez Grubu'nda 2. sırada bulunan Detroit Pistons, deplasmanda Washington Wizards'ı 87-82 yenerek, 28. maçında 19. galibiyetini aldı. 
     Karşılaşmada, Detroit Pistons takımında 22 dakika forma giyen Mehmet Okur, 4 sayı kaydetti. Okur, 2 sayılık atışlarda 5'de 1, 3 sayılık atışlarda 1'de 0 ve serbest atışlarda da 2'de 2 isabet kaydederken, 2 hücum ve 5 savunma ribaundu aldı, 1 de asist yaptı. 
     Pistons'da, galibiyetin mimarları olarak 22 sayı ve 7 ribauntla Richard Hamilton, 16 sayıyla Clifford Robinson, 15 sayıyla da da Corliss Williamson dikkati çekti. 
     Evsahibi ekipte ise Jerry Stackhouse'ın 24 sayısı galibiyete yetmezken, ünlü yıldız Michael Jordan 17 sayı, Larry Hughes da 12 ribauntla oynadı. 
     Sezonun en iyi galibiyet yüzdesine sahip ekibi Ortabatı Grubu lideri Dallas Mavericks, deplasmanda New Orleans Hornets'a 83-81 üstünlük sağlayarak, 28. maçında 24., deplasmanda da bu sezon 14. maçında 11. galibiyetini almayı başardı. 
     Karşılaşmada konuk ekibi galibiyete taşıyan isimler, 23 sayı ve 7 ribauntla Alman forvet Dirk Nowitzki, 15 sayı ve 7 asistle Kanadalı oyun kurucu Steve Nash ile 13 sayı ve 11 ribauntla Nick Van Exel olurken, evsahibi ekipte ise David Wesley, 24 sayı ve 5 ribaunt, Baron Davis, 11 sayı ve 10 asist, Jamaal Magloire de 10 sayı ve 15 ribauntla oynamalarına karşın yenilgiyi önleyemediler. 
     Ligdeki diğer maçta ise kendi sahasında Seattle Supersonics, Toronto Raptors'ı 97-88 yendi. 
     NBA'e, yarın sabaha karşı yapılacak 10 maçla devam edilecek. 
     





</TEXT>
</DOC>
