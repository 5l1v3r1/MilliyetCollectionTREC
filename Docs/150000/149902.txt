<DOC>
<DOCNO> 149902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun02.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı, ABD'den Suriye'ye baskı yapmasını istedi.. 
</HEADLINE>
<TEXT>

     İsrail Başbakanı Ariel Şaron, ABD'den, Filistinli aşırı dinci örgütlerin dışarı atılması ve Hizbullah militanlarının da güney Lübnan'dan çıkartılması için Suriye'ye ağır baskı yapmasını istedi. 
     Şaron, Yedioth Ahranoth gazetesiyle yaptığı mülakatta, Irak savaşından önce Şam yönetimine yönelttiği suçlamaları tekrarlayarak, Bağdat'ın savaş başlamadan önce silah ve askeri malzemeleri Suriye'ye gönderdiğini, silahların Amerikan güçlerinden saklandığını ya da Hizbullah'a verildiğini ileri sürdü. 
     Şaron, Suriye gönderilen silahlar arasında kitle imha silahları olup olmadığı hakkında açıklama yapmadı. 
     ABD'den Suriye'ye çok ağır baskı yapmasını istediklerini belirten Şaron, bunu Suriye ile savaşa girilsin anlamında söylemediğini, ancak Şam yönetimine diplomatik ve ekonomik baskı uygulanabileceğini ifade etti. 
     Şaron, Suriye'den istediklerini ise 5 madde olarak şöyle sıraladı 
     - Filistinli örgütler Hamas ve İslami Cihad'ın Şam'da faaliyet göstermelerin engellenmesi ve buradan çıkarılmaları - İran Devrim Muhafızları'nın Lübnan'nın Bekaa Vadisi'nden çıkarılması - Filistin yönetimi ve İsrailli Araplara, silah sağlanması girişimleri de dahil, Suriye ve İran arasındaki işbirliğinin sona ermesi - Lübnan Ordusu'nun Lübnan-İsrail sınırı boyunca konuşlanması ve Hizbullah örgütünün bölgeden çıkarılması - Hizbullah'ın güney Lübnan'da ürettiği ileri sürülen karadan karaya füzelerin yok edilmesi 
     





</TEXT>
</DOC>
