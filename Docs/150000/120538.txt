<DOC>
<DOCNO> 120538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/guncel/gun08.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumurtanın light’ı hafifi mümkün mü 
</HEADLINE>
<TEXT>

ÇAPRAZ ATEŞ 
     ŞÜKRAN PAKKAN 

     Tarım Bakanlığı Tarımsal Araştırmalar Genel Müdürlüğü Tavukçuluk Araştırma Enstitüsü, "düşük kolestrollü - light yumurta" adıyla satılan yumurtaların bu tür özelliği olmadığını belirledi. Yumurtanın light’ı olur mu Düşük kolestrollü diye satılan yumurta ile tüketici kandırılıyor mu Yorumlar şöyle 
     
Dr. Aşkın Yüksel Diyetisyen Düşüncesi bile komik      Light yumurta olur mu Düşüncesi bile insanı güldürüyor. Yeni bir tavuk cinsi mi buldular Light mayonez bile çıktı. Bu tür light adı verilen ürünler tamamen kandırmacadır. Tüketicinin bunlara aldanmaması gerekir. Bizler artık, diyetteki kişilere de kolestrolü zaten rahatlıkla veriyoruz. Kızartma olmadıkça rahatlıkla kullanabilirler. Kalp ve tansiyon hastaları, günde bir yumurta tüketebilir. Light ürünlere gerek kalmadı. O kadar çok light ürün’ yiyecek çıkıyor ki Tüketici biraz bilinçlenirse bunun önüne geçilebilir. Şu an büyük bir pazar var. Herkes bundan pay almaya çalışıyor. Üreticinin kendisi bile inanmıyor. Diğer light’ları anlıyorum ama yumurta nasıl yapabilir 
     
Dr. Perihan Çiçek Beslenme uzmanı Tüketici kandırılıyor      Hastalarıma light ürünleri hiçbir şekilde vermiyor, kesinlikle önermiyorum. Light ürün olabileceğine de inanmıyorum. Kişilerin bu pazara alet edilmesini istemiyorum. Beslenme davranışlarında değişikliklere neden oluyor. Light diye olduğundan fazla, bir kez yiyeceğine üç katı yiyor. Ne kadar light olduğunu da düşünmek gerek. Kilo alma sorunu olmaması için diyet dönemi ile normal dönem arasında da çok fazla fark olmaması gerek. Yumurtanın light’ı mantıklı gelmiyor. Tek bir yumurta bir günlük kolestrol ihtiyacını zaten karşılıyor. Sıfırlanması da mümkün değil. Sonuçta tüketicileri kandırmak için yapılan bir ürün. 
     
Prof. Dr. Nazif Bağrıaçık Diyabet Cemiyeti ABD’de mümkün      Light yumurta üretmenin tekniği Türkiye’de yok. Öğrendiğime göre, Amerika’daki çiftliklerde, tavukları kolestrolü düşük yumurta üretmesi için yetiştiriyorlar. Ama Türkiye’de böyle bir teknik mevcut değil. Amerika’da tavukların tükettiği besinlerin içeriğindeki yağ ve kolestrol miktarını azaltıyorlar. Kalori bakımından düşük olduğu söyleniyor. X ışınlarına koyup içerisindeki kalori miktarını azaltmaları mümkün olabilir mi Beslenmede yoğurt, peynir gibi light ürünleri verebiliyoruz ama yumurta için bilimsel anlamda mümkün olup olmadığını bilmiyorum. 
     
Yüce Canoler Beyaz Et Sanayicileri Birliği Light yumurta sağlıklı      Omega - 3 dediğimiz bir yağ çeşidi var. Zararlı kolestrolü parçalayan bir işlev görüyor. Bazı tavuk yemlerine Omega - 3 ekleniyor. Süpürge tohumu gibi bir hammadde ve tavukların besinlerine katılıyor. Böylece yumurtaya geçmesi sağlanıyor. Yumurtayı çok sevdiği halde yiyemeyen kişiler için riski kaldırıyor. Tabi, hergün bir yumurta yemenin bile hiçbir zararı olmadığı biliniyor artık. Ancak damar sertliğinde kontrollü tüketilirse sorun yok. Kolestrolü düşük yumurtanın sağlığa zararı yok. Zaten kolestrolü düşürmüyor. Vücutta parçalanıp atılmasına yardımcı oluyor, birikim yapmamasını sağlıyor. Light ürün olarak satılmasında bir sakınca yok. 
     



 GÜNCEL 
















</TEXT>
</DOC>
