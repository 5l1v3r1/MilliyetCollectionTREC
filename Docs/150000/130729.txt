<DOC>
<DOCNO> 130729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun15.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB "Denetçilerin zamana ihtiyacı var" 
</HEADLINE>
<TEXT>

     AB, Irak'ta denetimlerde bulunan silah uzmanlarına daha fazla zaman verilmesi gerektiğini bildirdi. 
     AB Ortak Güvenlik ve Dış Politika Yüksek Temsilcisi Javier Solana, Londra'daki Ortadoğu konferansı öncesinde Reuters ajansına verdiği demeçte, uzmanların 27 Ocak'ta BM Güvenlik Konseyi'ne sunacağı raporun denetleme sürecinin sonu olarak görülmemesi gerektiğini vurguladı. 
     Solana, '' BM silah denetçilerinin başkanı Hans Blix daha fazla zaman istiyorsa bu zaman verilmelidir. 27 Ocak'ın bir son olduğunu düşünmüyorum. Bu önemli bir tarih, ancak Blix için Mart ayında da bir tarih var'' dedi. 
     Hans Blix, BM Güvenlik Konseyi 27 Ocak'ta herhangi bir karar almazsa denetçilerin Mart sonuna kadar, Irak'a uygulanan BM yaptırımlarının kaldırılması için silahsızlanma konusunda yapması gereken işleri belirlemek için çalışmaya devam edeceklerini kaydetmişti. 
     





</TEXT>
</DOC>
