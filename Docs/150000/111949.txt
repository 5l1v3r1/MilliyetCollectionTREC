<DOC>
<DOCNO> 111949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/spo01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya’da tatsız günler geçiriyor 
</HEADLINE>
<TEXT>
ALAVES ÇIKIŞ ARIYOR 
Beşiktaş’ın rakibi liginde dört puanla 15. sırada yer alıyor, UEFA Kupası’nı adeta can simidi gibi görüyor 
     Yeni isimler 
     BEŞİKTAŞ’IN rakibi Alaves’in teknik direktörlüğünü Jose Esnal Mane yapıyor. Kendi liginde bu sezon vasat görüntü çizen Mavi - Beyazlılar maçlarını 20 bin kişi kapasiteli Mendizarroza Stadı’nda oynuyor. Barcelona’dan tecrübeli defans oyuncusu Abelardo’yu ve kaleci Dutruel’i alan Alaves, ayrıca Galatasaray’da da oynayan Rumen yıldız Adrian İlie’yi de kadrosuna katmasına rağmen ligde arzuladığı seviyeye ulaşamadı. 
     
     Fark yedi 
     İSPANYA Ligi’nde oynadığı beş maçta bir galibiyet, bir beraberlik, üç yenilgi ve dört puanla 15. sırada yer alıyor. Bu sezon evinde puan alamayan Mane’nin öğrencileri sadece deplasmanda Villareal’i 1 - 0 yenerek üç puan kazandı. Son olarak Real Madrid’e 5 - 2 gibi farklı bir sonuçla yenilen Mavi - Beyazlılar, UEFA Kupası’nı can simidi olarak görüyorlar. Hollandalı Jordi Cruyff’un Beşiktaş’a karşı görev yapması bekleniyor. 
     
Alaves cephesi      "Şanslar eşit" 
     SPORTİF Direktör Enrique Perez Martinez, Beşiktaş’ın zorlu bir rakip olduğuna değindi. Martinez "Beşiktaş asla bir Ankaragücü değil. Rakibimizi, Şampiyonlar Ligi’nden tanıyoruz. Çünkü o zaman Barcelona’yı farklı yenmişti. İki takımın da şansı eşit" ifadesini kullandı. 
     
Beşiktaş cephesi      Sorun Fener maçı 
     KURADA Beşiktaş’ı temsil eden Kıvanç Oktay zorlu rakiple karşılaşacaklarını söyledi. Oktay, "Aslında kolay rakip kalmadı. Tek sorunumuz, rövanş maçı öncesi Fenerbahçe ile karşılaşacak olmamız. Federasyondan bu maçın tarihinin değiştirilmesini isteyeceğiz" dedi. Mete Düren ise "Alaves’in eski başarılı çizgisinde olmadığı kesin. Bizim de son haftalarda yükselen bir form grafiğimiz var. Turu geçeceğimize inanıyoruz" diye konuştu. 
     
Kozu Jarabinski      DENİZLİSPOR’UN rakibi Sparta Prag, ilk turda Bosna Hersek’in Siroki Brijeg takımını evinde 3 - 0, deplasmanda 1 - 0 yenerek eledi. Bu sezon başarılı grafik çizen Kırmızı - Siyahlılar’ın teknik direktörlüğünü Göztepe ve Samsun’u da çalıştıran Jarabinski yapıyor. Şampiyon Kulüpler Kupası’na 17 kez katılan ve 94 maç oynayan Sparta, 39 galibiyet, 20 beraberlik ve 35 mağlubiyet aldı. 
     AVRUPA’DA 148 maç oynayan Kırmızı - Siyahlı ekip, 66 galibiyet 29 beraberlik ve 53 mağlubiyete ulaştı. Ülkesinde Slavia Prag ile arasındaki ezeli rekabette daha üstün görünen Sparta Prag, ligde geride kalan 9 maçta 6 galibiyet ve 3 beraberlikle namağlup ve lider olarak yoluna devam ediyor. Lazio’dan geri dönen Poborsky ve defansta Kaptan Jiri Novotny takımın etkili isimleri. 
     
Denizli cephesi      DENİZLİSPOR Teknik Direktörü Rıza Çalımbay, Sparta Prag’dan korkmadıklarını ve Türkiye’yi en iyi şekilde temsil etmeye çalışacaklarını söyledi. S.Prag’ı kasetlerden izleyerek, çözeceklerini kaydeden Çalımbay, "Güçlü bir ekip, ama korkmuyoruz. Türkiye’yi en iyi şekilde temsil ederek bu turu geçmeye çalışacağız" diye konuştu. 
     
     
LUCESCU umut dağıttı      ROMANYA’DA Pro Esem adlı radyoya konuk olan Beşiktaş Teknik Direktörü Mircea Lucescu, bu sezon Gaziantep, Trabzon ve Gençlerbirliği’nin de zirveyi zorlayacağını iddia etti. Tecrübeli hoca, Galatasaray’a büyük başarılar getirdiğini ve böylece Rumen hocaların önünü açtığını söyledi, "Beşiktaş’ta kadro oturdu. Havamız çok iyi. Taraftarların gücü müthiş. Futbol kalitesi olarak da yükselişteyiz" dedi. 
     12 milyon dolarlık tesiste çalışıp İnönü’de top oynamanın kendilerine ters geldiğini kaydeden Lucescu, "Bu kötü zeminde oynamak mümkün değil" diye konuştu. Duygusal bir insan olduğunu hatırlatan Rumen hoca, "Kolay kolay alıştığım yerleri ve kişileri değiştiremem. Başka ülkelerde çalışmak ağır gelir ve yıpratır. İstanbul gibi hareketli şehri Avrupa’da bulmam imkansız" ifadelerini kullandı. 
     
Altyapıda kavga      YÖNETİCİ Fikret Orman’ın görevden ayrılmasından sonra alt yapıdan kimin sorumlu olacağı tartışma yarattı. Orman’ın kurduğu komitede yeralan Emin Önal ile Hüseyin Mican görevi almak için kıyasıya bir yarışa girdiler. Ancak Başkan Serdar Bilgili’nin ise bu durumdan sıkıntı duyduğu öğrenildi. 
     BİLGİLİ’NİN bu iki ismin dışında yeni bir atama yapması da gündeme geldi. Öte yandan altyapı komitesinden Orman ve Nasıroğlu’dan sonra Yemen Ekşioğlu da istifa etti. Komitede bulunan yönetici Behçet Ümitlen ile dışardan alınan Seyit Ateş’ten ise ses çıkmadı. Ateş’in de görevine son verileceği belirtildi. 
     
Isyan bastırıldıBeşiktaş Yönetimi, yabancılara oranla az para aldıkları için haksızlığa uğradıklarını ileri süren yerli oyunculara destek verdi, aradaki farkın kapanacağını bildirdi 
     Ayağa kalktılar 
     BEŞİKTAŞ’TA yabancı oyuncuların dolar ve garanti para almaları yerli oyuncuları ayağa kaldırdı. Pascal Nouma’nın yanısıra Pancu’ya dolar bazında para ödendiğini hatırlatan yerli futbolcular, bu haksızlığın ortadan kaldırılmasını istediler. Yerli oyuncuların, dolar bazındaki alacaklarını 850 bin liralık kurdan ödeyen yönetim, futbolcuların bu isteğini yerinde buldu. 
     
     Çifte standart’ 
     FRANSIZ futbolcu Nouma’nın maç başına para aldığını hatırlatan yerli oyuncular, "Bize TL, yabancılara dolar ödeniyor. Nouma’ya yedek kulübede oturması halinde 20 bin dolar, oynadığında ise 30 bin dolar ödeniyor. Kaldı ki yabancı oyuncuların büyük bir bölümü garanti para alıyor. Ortada bir haksızlık ve çifte standart var. Bu haksızlığın giderilmesi gerekir" diye konuştular. 
     
     Lucescu devrede 
     TAKIMDAKİ bu sıkıntıya çözüm getirmek için harekete geçen Futbol Komitesi Başkanı Yıldırım Demirören’in teknik direktör Mircea Lucescu ile görüşerek, konuyu masaya yatırdığı öğrenildi. Yönetim, başta Sergen, İlhan Mansız ve Ahmet Dursun gibi yıldızlar olmak üzere, yerlilere ek ödemeler yapacağı da vurgulandı. Farkların ise yılbaşından itibaren ödeneceği kaydedildi. 
     
O’nun yeri başka      SİYAH-Beyazlı yönetim taraftarın sevgilisi olan Pascal Nouma’yı el üstünde tutuyor. Sezon başında seyircinin müthiş baskısı sonucu Fransız oyuncuyu son anda kadrosuna dahil eden Beşiktaş Kulübü, takım içindeki uygulamalarda da gözbebeğine ayrıcalıklar yapmaktan kaçınmıyor. 
     YENİ transferlerin çoğuna kiralık ev tutan yönetim, Nouma’nın isteği üzerine, Fransız yıldızın Hyat Otel’de kalmasına izin verdi. Yönetim, bu oyuncusu için otelin apart kısmında en lüks daireyi kiraladı. Bu arada göz nezlesi olan Nouma’nın bu hafta içinde ülkesinden dönmesi bekleniyor. 
     
     
     
     
     
     
     



 SPOR 




























</TEXT>
</DOC>
