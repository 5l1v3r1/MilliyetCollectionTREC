<DOC>
<DOCNO> 119714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun19.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı "Türkiye'ye ek bir sinyal verilecek" 
</HEADLINE>
<TEXT>

     Almanya Başbakanı Gerhard Schröder, Kopenhag zirvesinde Türkiye'ye ek bir siyal verileceğinden emin olduğunu bildirdi. 
     Başkent Berlin'de bugün İtalya Başbakanı Silvio Berlusconi ile biraraya gelen Schröder, görüşmeden sonra Berlusconi ile birlikte düzenlediği basın toplantısında, Berlusconi'nin kendisini AK Parti Genel Başkanı Recep Tayyip Erdoğan ile yaptığı görüşme konusunda bilgilendirdiğini söyledi. 
     Erdoğan ile bugün kendisinin de görüşeceğini hatırlatan Schröder, şöyle dedi 
     ''İtalya ve Almanya'nın, Türkiye'nin AB'ye yakınlaştırılmasında çıkarı olduğunu her zaman ifade ettik. Bu yakınlaşma sinyalini Brüksel'de de verdik. Türkiye'de yeni kurulan hükümetten de Kıbrıs konusunda Yunanistan Başbakanı Kostas Simitis ile yaptığı görüşmede verdiği sözlerde durmasını bekliyoruz. Kopenhag'da Türkiye'ye ek bir sinyal verilecektir.'' 
     





</TEXT>
</DOC>
