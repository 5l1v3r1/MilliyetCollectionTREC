<DOC>
<DOCNO> 142807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy11.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HEP ve ÖZDEP yargıya başvurdu 
</HEADLINE>
<TEXT>

     GÖKÇER TAHİNCİOĞLU Ankara 

     Kapatılan Halkın Emek Partisi HEP ile Özgürlük ve Demokrasi Partisi ÖZDEP , Avrupa İnsan Hakları Mahkemesi’nin AİHM kapatılmalarının haksız olduğuna ilişkin kararını gerekçe göstererek, yeniden yargılama istemiyle Anayasa Mahkemesi’ne başvurdu. Anayasa Mahkemesi, 1993’te karara bağladığı davada HEP’in, "terör suçu eylemlerinin odağı haline geldiği" gerekçesiyle kapatılmasına karar verirken, parti de davayı AİHM gündemine taşıdı. HEP’in kapatılmasından kısa süre önce çoğunluğunu HEP kökenli siyasetçilerin oluşturduğu kişilerce kurulan ÖZDEP de yine 1993’te Anayasa Mahkemesi’nce kapatıldı. ÖZDEP de HEP gibi AİHM’ye başvurdu. 
     AİHM, HEP ile ÖZDEP’in kapatılmalarının "örgütlenme özgürlüğü"ne aykırı olduğunu belirtti. AİHM Büyük Dairesi, Türkiye’yi parti kapatma kararları nedeniyle tazminat ödemeye de mahk m etti. 
     Türkiye, yaptığı değişikliklerle AİHM’n haksız bulması halinde yeniden yargılamayı kabul etti. Avukat Hasip Kaplan, Anayasa Mahkemesi’ne, AİHM’n verdiği kararın yeniden yargılama nedeni sayılması gerektiğini belirten bir dilekçe sunarak kapatma davalarının yeniden açılmasını istedi. 



 SİYASET 



















</TEXT>
</DOC>
