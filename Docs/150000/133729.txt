<DOC>
<DOCNO> 133729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur22.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İrina AİDS'li çıktı.. 
</HEADLINE>
<TEXT>

     Ataköy'de fuhuş yaptıkları iddiasıyla gözaltına alınan 3 kadından 1'inde, HIV'e rastlandı. 
     İstanbul Asayiş Şube Müdürlüğü Ahlak Büro Amirliği'nden alınan bilgiye göre, Ataköy 9. Kısım'daki bir evde oturan yabancı asıllı 3 kadının fuhuş yaptığı belirlendi. 
     Bunun üzerine müşteri gibi davranarak kadınlarla irtibat kuran polis, 2 saat için 100 ABD Doları karşılığında anlaştıkları 3 kadını buluştukları evde gözaltına aldı. 
     Zührevi Hastalıklar Hastanesi'nde sağlık kontrolünden geçirilen kadınlardan Rusya asıllı Iryna Kuytu'nun 23 , HIV taşıdığı belirlendi. 
     Yaklaşık 3 yıl önce Türkiye'ye gelen Kuytu'nun, 3 ay önce de fuhuş yaparken yakalanınca HIV taşıdığının belirlendiği, ancak bir Türk'le evli olduğu için sınırdışı edilemediği anlaşıldı. 
     Polisteki işlemlerinin ardından serbest kalan Kuytu, ''Moskova'daki bir hastanede yaptırdığı kontrolde kendisine HIV taşımadığının söylendiğini'' savundu. 
     Bu arada, diğer iki kadından Türk ile evli olan serbest kalırken, yabancı uyruklu olanı sınırdışı edildi. 
     Öte yandan, yılbaşından bu yana fuhuş yaptıkları gerekçesiyle gözaltına alınan 2 Ukrayna ve 1 Moldova uyruklu kadının da HIV taşıdığının belirlendiği bildirildi. 
     





</TEXT>
</DOC>
