<DOC>
<DOCNO> 141168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas03.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın değil sırat merdiveni 
</HEADLINE>
<TEXT>

Yönetmeliklere uyup apartmanlara yangın merdiveni yapılıyor ama merdivenlerin çoğunu kullanırken hayatta kalma dersi’ almak gerek 
     SERHAT OĞUZ İstanbul 

     Yaşanan acı tecrübelere rağmen, İstanbul’daki birçok bina yangın merdiveni’ konusunda sınıfta kaldı. Yangınlara karşı ilk akla gelen önlem olan yangın merdivenlerini merak ettik ve yaptığımız küçük gezide, geleneksel "eski tas eski hamam" görüntüsüyle karşılaştık. 
     Bakırköy, Aksaray ve Beyoğlu’nda birçok binanın yangın merdiveni, "yasak savmak" için yapılmış. Görüntüde varlar ama işlevleri yok. Beş, altı katlı binaların birçoğunda merdiven, yere iki üç metre kala bitiveriyor. Panik içinde bu yükseklikten atlayan yangınzedenin, yaralanması da kaçınılmaz görünüyor. 
     
     Ek merdiven var ama... 
     Bazı merdivenlerde ise, itfaiyecilerin kullandığı kayma borusuna benzeyen bir demir yere doğru uzanıyor ancak mesleği itfaiyeci olmayan sıradan vatandaşların bu demirden nasıl kayacağına akıl sır erdirmek mümkün değil. Birçoğunda ise, merdiven yine iki, üç metre yükseklikte bitiyor ama buradan ana merdivene kancayla tutturulan bir ek merdiven bulunuyor. Yangın anında, ek merdiveni kancasından çıkaracak kadar "serinkanlı", kancayı merdivene takacak kadar da "güçlü" birinin çıkması ise şansa kalmış. 
     
     Anahtar bulunamıyor 
     İstanbul’da kurallara uygun yangın merdiveninin çok az olduğunu belirten Yıldız Teknik Üniversitesi Öğretim Görevlisi Seydi Rıza Güney’in yangın merdivenleriyle ilgili gözlemleri şunlar 

</TEXT>
</DOC>
