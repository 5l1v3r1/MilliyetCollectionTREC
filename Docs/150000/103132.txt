<DOC>
<DOCNO> 103132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun22.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da intihar edenler, kazalarda ölenlerden çok. 
</HEADLINE>
<TEXT>

     Hollanda'da bir yıl içinde intihar ederek kendi yaşamına son verenlerin sayısının, bir yılda trafik kazalarında ölenlerden daha yüksek olduğu bildirildi. 
     Merkez İstatistik Bürosu'nun verilerine göre, önceki yıl, trafik kazalarında 1200'e yakın kişi yaşamını yitirirken, 1500 dolayında kişi intihar ederek kendi yaşamına son verdi. 
     İntihar edenlerin büyük çoğunluğunu 30 yaş grubundaki kişiler oluşturdu. 
     İntihar sayısı erkekler arasında daha sık görüldü ve kadınlara göre iki kat yüksek olduğu belirlendi. 
     İntihar edenlerin yaklaşık yüzde 40'ı kendilerini asarak yaşamlarına son verirken, diğer intihar yöntemleri arasında ise ilaç alma, trenlerin önüne atlama ve kendi kendisini boğmanın ilk sıralarda geldiği belirtildi. 
     





</TEXT>
</DOC>
