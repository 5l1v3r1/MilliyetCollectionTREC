<DOC>
<DOCNO> 137558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur06.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Park ettiği yeri unutan sarhoş "arabam çalındı" deyince... 
</HEADLINE>
<TEXT>

     - Konya'da, aşırı alkol nedeniyle arabasını park ettiği yeri unutan bir kişi, otomobilinin çalındığını sanarak, Emniyet Müdürlüğü'ne ihbarda bulundu. 
     Aldığı aşırı alkol nedeniyle sarhoş olan Burhan Gemici 48 , 42 EL 741 plakalı otomobiliyle merkez Karatay İlçesi Aslanlı Kışla Caddesi'nde bulunan evinin önüne geldi. 
     Burada her zaman otomobilini park ettiği yer dolu olunca başka bir yere park eden ve evine giden Gemici, gece geç saatlerde evinin önünde otomobili göremeyince, Emniyet Müdürlüğü Hırsızlık Şubesi'ni arayarak otomobilinin çalındığını ihbar etti. 
     İhbar üzerine harekete geçen güvenlik güçleri, geniş çapta soruşturma başlattı. Sabah saatlerinde Emniyet Müdürlüğü'ne gelen Burhan Gemici'nin oğlu Ali Ekber Gemici, babasının aşırı alkol aldığı için gece arabayı nereye bıraktığını hatırlayamadığını, bu nedenle çalındığını zannettiğini söyledi. 
     Babasının, sabah kendisine geldiğini ve arabayı her zaman bıraktığı yere değil başka bir yere park ettiğini anımsadığını belirten Ali Ekber Gemici, polise verdikleri yanlış ihbar nedeniyle de özür diledi. 
     





</TEXT>
</DOC>
