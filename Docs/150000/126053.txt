<DOC>
<DOCNO> 126053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/tamer.html </URL>
<DATE> 2002/12/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeni yıltebriki içinkopya veriyorum 
</HEADLINE>
<TEXT>

     Ankara’ya en ufak bir resmi temasta bulunmamaya kararlı olarak bir akşam üstü gidip ertesi sabahın köründe dönseniz bile, başkentin nabzı ve soluduğu hava sizi gelip buluyor. Belki de her gün köşesinde fotoğrafı yayınlanan gazeteci olmanın avantajıyla havaalanında beklerken yanınıza gelen zihni ve gündemi yüklü tanıdık - tanımadık yolcular, uçakta yanınıza düşen koltuk komşunuz, otelde check - in yaparken ya da asansörde derhal sohbete başlayan dertli bürokrat ve işadamlarından ayrılıp da gazetede bilgisayarınızın başına oturduğunuzda, Ankara tortularını es geçemiyorsunuz. Tıpkı dün sabah bana olduğu gibi... 
     Bende iz bırakan en can alıcı yakınmalar ekonomiyle ilgili 
     1 Bürokrasi AKP hükümetine acayip direniyor. Herhangi bir pürüzü olmayan rutin işlerin yürümesi bile mümkün olmuyor. Bakanların çoğu zaten işlere pek vakıf değil. Bürokratlarla bu çekişmenin faturası yine halka çıkacak. 
     
     Babacan zayıf mı 
     2 Kemal Derviş’in koltuğuna oturan Ali Babacan’la ilgili görüşler özetle şöyle "Babacan’ın bugüne kadar pek falsosu olmadı. Ancak tuhafiyecilik üzerine büyük bir aile şirketini yönetmekle, Türkiye’nin bıçak sırtındaki ekonomisinin yönetilmek aynı şey değil. Bu arada ABD’de master yaptıktan sonra bir süre çalışmak da adettendir. Yani ekonomi bakanlığı yapmaya yetecek bir deneyim kezsinlikle sayılmaz." 
     3 Ana gündemlerden bir diğeri de İhale Yasası’nın erteleniyor olması. Yazmaya kalksam bu köşeyi bir hafta işgal eder 
     Oysa ben bugün sizlere 2 orijinal yeni yıl kartından söz etmek istiyorum. Önünüzde daha koskoca 10 gün var. Sevdiklerinin yeni yılını rutin dışı ve akılda kalacak şekilde kutlamak isteyenlere Delta Ajans’ın sahibi Cüneyt Koryürek’ten esinlenerek "kopya çekin" diyorum. 
     Kopya ile tezin farkı 
     Kendisiyle Osmanlı Bankası Müzesi’nin açılışında karşılaştık. "Hayatta söylenmemiş bir söz yoktur. Olsa olsa biz bilmiyoruzdur. Tek kişinin daha önce söylediği bir sözü aynen aktarırsanız bunun adına KOPYA, 10 kişinin aynı konuda söylediklerini aktarırsanız TEZ, ARAŞTIRMA diyorlar" dedi. Dolayısıyla dilerseniz Koryürek’in her yıl olduğu gibi bu yıl da fevkalade orijinal yılbaşı tebriğinden rahatlıkla kopya çekebilirsiniz. 
     Koryürek yanda gördüğünüz, altında Meral Tamer yazan, arkası yapışkanlı çok sayıda Düşünen Adam post - itini küçük bir kutuya koymuş. Kutunun ön iç kapağına da şöyle bir not yazmış 
     "Okunmak kaydıyla benden alınan kitaplarla kütüphane kurmuş arkadaş larımdan esinlenerek, sizin kitaplarınızın da aynı saldırıya uğramasını önlemek amacıyla yeni yılda kitaplarınızın kapağına yapıştırırsınız diyerek..." 
     
     Kıraç’ın muzipliği 
     Güncel olayları fotomontajlarla yorumlayan, bu arada kendisiyle gırgır geçmeyi de ihmal etmeyen Koç Holding’in ilk CEO’su Can Kıraç, 70 küsur yaşına rağmen h l uslanmadı Eşi İnci Hanım’la birlikte yeni yılımı kutladıkları şu karta bakın Altına da "Yeni yıl boyunca seviniz, seviliniz" yazmışlar. Kartın arkasında ise Orhan Veli’nin bir şiiri var 
     
     Birdenbire 
     Her şey birdenbire oldu. 
     Birdenbire vurdu gün ışığı yere 
     Gökyüzü birdenbire oldu 
     Mavi birdenbire. 
     Herşey birdenbire oldu 
     Birdenbire tütmeye başladı duman topraktan 
     Filiz birdenbire oldu, tomurcuk 
     birdenbire. 
     Yemiş birdenbire oldu. 
     Birdenbire, 
     Birdenbire, 
     Her şey birdenbire oldu. 
     Kız birdenbire, oğlan birdenbire 
     Yollar, kırlar, kediler, insanlar... 
     Aşk birdenbire oldu, 
     Sevinç birdenbire. 
     
     Ve birdenbire 
     Yıl 2003 oldu. 
     Darısı 2004’ün başına. 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
