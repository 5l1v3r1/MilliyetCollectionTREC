<DOC>
<DOCNO> 141964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yazar/dundar.html </URL>
<DATE> 2003/03/11/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
"O kadar kolay sanma delikanlım " 
</HEADLINE>
<TEXT>

     12 Eylül’e 5 kala, sokakları kanlı bir bahar sabahında Fatih’te, öldürülen bir İslamcı gencin cenaze töreni vardı Bir Dönüşüm öyküsü, Ruşen Çakır - Fehmi Çalmur, Metis, 2001 . Yürüyüş sırasında 400 Akıncı, jandarmayı görünce, solun bildik bir türküsünü İslami yorumla söylemeye başladı 
     "Ay ışığı jandarmanın süngüsünü yakıyor Mahpus kardeş pencereden Akıncı’ya bakıyor Jandarma biz Müslüman’ız dostuz yalnız biz sana Kurtuluşun İslam’dadır Elini uzatsana..." 
     Ancak jandarma elini değil, silahını uzattı. Bunun üzerine Akıncı gençler başka bir "eylem"e başvurdu gazeteleri, ceketleri yola serip namaza durdu. 
     Jandarma namazın bitmesini bekledi, sonra da hepsini cemseye itekledi. 
     Ertesi gün "İslam düşmanları ateşle oynuyor" başlığıyla çıkan Sebil gazetesinde eylemde başı çekerken gözaltına alınan bir gencin fotoğrafı vardı 
     "İslamcı gençliğin gerçek liderlerinden, MSP Gençlik Kolları Başkanı Tayyip Erdoğan..." 
     
     O günlerde "Haçlı seferleri"ne karşı cihad çağrısı yapan 26 yaşındaki "Akıncı Erdoğan"a deselerdi ki 
     "Ey İslamcı gençliğin lideri 23 yıl sonra başbakan seçileceksin. Seçimi ABD büyükelçisiyle izleyeceksin ve ilk icraat olarak Müslüman komşuna saldırması için Amerikan askerini Türkiye’ye getireceksin." 
     "Genç Akıncı" kimbilir nasıl gülerdi. 
     Elbette, zamanla insanın değişebileceğine inanıyoruz. 
     O yüzden, şimdilerde "nedense" pek rağbet görmeyen "Erdoğan kasetleri" piyasaya sürülüp eski konuşmalarına dava yağdırıldığında karşı çıkmış, "Bu yolla durduramazsınız" demiştik. 
     Bugün de, yasaklandığı Siirt’ten başbakan olarak dönmesini "Hak yerini buldu" diye yorumluyoruz. 
     Ama "Yenilikçilik" bayrağını açtığı 1 yıl içinde 5 kez ABD’yi ziyaret etmesini, oğlunun nikahına Amerikan Başkonsolosu’nu davet etmesini, Washington’da Yahudi lobisiyle flört etmesini, çeyrek asra sığan ama akla hayale sığmayan bir çark etme süreci olarak görüyoruz. 
     ABD, şimdi zamanında yaptığı yatırımın meyvesini topluyor. 
     Meclis’in aleyhte kararına rağmen Irak sınırına askeri araç ve malzeme sevk etmek için Erdoğan’ın görevi devralmasını bile beklemiyor. 
     
     TBMM Başkanı Bülent Arınç, Erdoğan’la devletin tepesinde "delikanlı üslubu"nun hakim olacağını söylüyor. 
     Kasımpaşa’yı bilmem ama bizim oralarda "delikanlı" diye, başını dik tutana, sözünün ardında durana denir. 
     "Kıbrıs’ta çözüm" vaat edip Denktaş’a diklendikten sonra ilk toplantıda çözümsüzlüğe razı olana, 
     "Meclis’in kararına saygımız sonsuz" deyip ardından "Bu tezkere çıkacak" diye baskı yapana, 
     alttayken meydan okuduğu "haçlılar"a yükseldikçe yanaşıp tabanının, grubunun, halkının, dünyanın karşı olduğu bir savaşa girmek için çanak tutana "deli - kanlı" denmez, "biti kanlandı" denir. 
     
     "İslam düşmanları ateşle oynuyor" başlıklı gazetede resmi çıkan Akıncı genci, başbakan seçildiği akşam ABD Büyükelçisi’yle savaş pazarlığında görünce meşhur fıkrayı hatırladım 
     Delikanlı, barda kafayı bulunca "Var mı lan bana yanbakan" diye dayılanmış. 
     Köşedeki izbandut doğrulup "Bir şey mi sordun" diye gürlemiş. 
     Tırsmış bizimki, sonra izbandutun önüne geçip diklenmiş yeniden 
     "- Heyyt ulan... Var mı abimle bana yan bakan .." 
     
     







AKP ve Kürtler 


Mardin cephesi 


Tezkere değişebilir 


Tımarhane olmaktan çıkmak için... 


Çelik yelek 


"O kadar kolay sanma delikanlım " 


Siyasi üslup nasıl olmalı 


Halk savaş istemiyor ama... 


Takvimler uyuşmuyor... 


Kuşkular duruyor ama fikirler değişti bile 


Angola, CHP, Siirt 


90’lı yılların tüketicisi geri gelmeyecek 


Tayyip Erdoğan dönemi başlıyor 


Yoksulluk ilacını Bangladeş verecek .. 


</TEXT>
</DOC>
