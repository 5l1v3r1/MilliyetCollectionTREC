<DOC>
<DOCNO> 101068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/guncel/agun.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Marş rezaleti 
</HEADLINE>
<TEXT>

Konya’daki spor karşılaşması öncesi İstiklal Marşı okunurken ayağa kalkmayan iki kadın, mahkemece tutuklanarak cezaevine konuldu 
     Konya’da düzenlenen spor karşılaşması sırasında okunan İstiklal Marşı’nda ayağa kalkmayan iki kadın tutuklandı. 
     32. Konya Milli Fuarı’nda Büyükşehir Belediyesi’nce düzenlenen 8. Altınbaşak Kültür Sanat ve Spor Etkinlikleri çerçevesinde yapılan Karate müsabasından önce İstiklal Marşı okundu. Bu sırada seyirciler arasında bulunan Cemile Ortadeveci ve Şerife Ateş ayağa kalkmadılar. 
     
     Kameramana saldırdı 
     Olayı görüntüleyen bir yerel televizyon kanalının kameramanı Mustafa Genç ise Ortadeveci’nin eşi ve Şerife Ateş’in ağabeyi Ramazan Ortadeveci’nin tepkisiyle karşılaştı. Görüntü kasetini almak isteyen Ortadeveci’nin saldırısında kamerası zarar gören Genç, Fuar’daki seyyar karakola giderek şikayetçi oldu. Daha sonra Konya Emniyet Müdürlüğü Terörle Mücadele Şube Müdürlüğü’nden gelen ekipler Ortadeveci ve eşi ile Ateş’i gözaltına aldı. 
     Sorgularının ardından adliyeye sevk edilen Ateş ve Cemile Ortadeveci tutuklanarak cezaevine gönderilirken, Ramazan Ortadeveci ise tutuksuz yargılanmak üzere serbest bırakıldı. 
     



 GÜNCEL 


















</TEXT>
</DOC>
