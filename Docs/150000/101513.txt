<DOC>
<DOCNO> 101513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur25.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 10 günde 11 ilçenin il olması için yasa teklifi verildi 
</HEADLINE>
<TEXT>

     Doğubeyazıt ve Gebze'nin il olmasına ilişkin iki ayrı yasa teklifi TBMM Başkanlığı'na sunuldu. 
     ANAP Ağrı Milletvekili Yaşar Eryılmaz ve arkadaşları tarafından imzalanan yasa teklifinde, Ağrı'nın Doğubayazıt ilçesinin il yapılması ve bu ile Suluçem, Diyadin, Çaldıran ilçeleriyle bucak ve köylerinin bağlanması öngörülüyor. 
     MHP Kocaeli Milletvekili Kemal Köse ve arkadaşları tarafından imzalanan diğer yasa teklifinde, Kocaeli'nin Gebze ilçesinin il olması istendi. 
     Teklifte, Gebze'ye Darıca, Ağva, Dilovası ve Mollafenari ilçelerinin bağlanması öngörülüyor. 
     
     11 İL İSTEĞİ 
     Şebinkarahisar'ın il yapılacağına ilişkin haberlerin ardından, milletvekilleri seçim çevrelerindeki büyük ilçelerin il yapılması için yasa teklifi vermeye başladılar. 
     TBMM'nin olağanüstü toplantısının başladığı 29 Temmuz Pazartesi gününden bu yana değişik partilere mensup milletvekilleri, Şebinkarahisar, İnegöl, Suşehri, Siverek, Dinar, İskenderun, Merzifon, Alanya, Manavgat, Doğubayazıt ve Gebze'nin il yapılması amacıyla hazırladıkları yasa tekliflerini TBMM Başkanlığı'na sundular. 
     Bunların yanı sıra daha önce de 30'un üzerinde ilçenin il yapılmasını öngören teklifler verilmişti. 
     





</TEXT>
</DOC>
