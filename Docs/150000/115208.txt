<DOC>
<DOCNO> 115208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yasam/ayas.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişancıyı egosu ele verdi 
</HEADLINE>
<TEXT>

Oyun bitti ele geçirilen silahlar, yakalanan baba ile üvey oğulun katil olduğunu söyledi.’ Polise "Ben Tanrıyım" diye telefon açan Muhammed’in, beklediği ilgiyi göremeyince kendi başını yaktığı’ ortaya çıktı 
     SEMA EMİROĞLU New York 

     Amerika’nın başkenti Washington ve çevresinde üç haftadır terör fırtınası estiren keskin nişancının, önceki gün yakalanan eski ordu mensubu John Allen Muhammed Williams olduğu, arabasında ele geçirilen av tüfeğinde yapılan balistik incelemeyle kanıtlanırken, cinayetlerin işlendiği eyaletlerin savcılıkları, sanık hakkında idam cezası talebinde bulundu. Üvey oğlu olduğu belirtilen Jamaica’lı John Lee Malvo ile birlikte yakalanan ve ilk planda mahkeme kararına rağmen yanında silah bulundurmakla suçlanan Muhammed için ilk ölüm cezası isteği, bir ay önce bir kişinin ölümüyle sonuçlanan saldırıyla ilgili olarak Alabama Savcılığı’ndan geldi. Ekim ayında seri cinayetlerin işlendiği Maryland ve Virginia eyaleti savcılıkları da, idam cezası isteyebileceklerini bildirdiler. 
     
     Atıcılık madalyası var 
     Ordudayken makine teknisyenliği görevinde olmasına rağmen, 40 hedeften en az 36’sını vurarak "en iyi atıcılık madalyası" aldığı belirlenen Muhammed’i kendi "egosu" ele verdi. Perşembe günü özel ihbar telefonunu arayan keskin nişancı, hem Washington ve çevresindeki cinayetleri, hem de Alabama’da geçen ay işlenen bir soygun cinayeti üstlenerek, yetkilileri şaşırttı. Karşısındaki memura, "Ben Tanrı’yım. Siz kiminle konuştuğunuzu bilmiyor musunuz Bana inanmıyorsanız, o zaman Montgomery’deki soygun cinayetine bakın" diyen ve ardından iki rahibi "elçi" olarak görevlendiren Muhammed, soruşturmayı yürütenlerin, Alabama eyaletindeki Montgomery kentinde işlenen cinayete bakmasını istedi. Keskin nişancının kendisini ele vermek için bu sözleri niye sarfettiğini anlayamayan polis yetkilileri, Alabama polisi ile temasa geçtiklerinde, içki satan bir mağazada bir ay önce işlenen ve h l açıklığa kavuşturulamayan bir soygun cinayeti bulunduğunu öğrendiler. 
     
     Dergideki parmak izi 
     Olay yerindeki bir silah dergisi üzerinde bulunan bir parmak izinin ise, kayıtların araştırılması sonucunda, Jamaica doğumlu 17 yaşındaki bir gence ait olduğu anlaşıldı. Daha önce başı polisle derde girmiş olan John Lee Malvo adlı bu gencin kayıtları, Washington eyaletindeki göçmen ve vatandaşlık bürosunda bulundu. Bunun ardından, polis, John Allen Muhammed’in üvey oğlu olduğu belirtilen Malvo’nun Washington eyaletinin Tacoma kentindeki evinde arama yaptı. Malvo’nun, daha önce Muhammed’le paylaştığı bu evin bahçesinde ise, atıcılık egzersizinde kullanılan hedef tahtaları bulunurken, komşular da, ocak ayında bu evden gelen silah seslerinden nasıl şik yet ettiklerini anlattılar. Bütün bunlar, zanlıların kullandıkları araba markası ve plakasının bulunmasını ve polis tarafından kamuoyuna duyurulmasını sağladı. Zanlılar, önceki gece Maryland’daki otoyolunda seyahat ederken mola verdikleri sırada bu arabanın içinde uyurken görülüp yakalandılar. 
     
Ödülü alırsam paylaşacağım’      Katilleri barındıran Chevrolet Caprice’in yerini polise ihbar eden kahraman’ kamyon şoförü Ron Lantz, 500 bin doları alırsa kurban yakınlarıyla paylaşacağını açıkladı. Otomobili gören ve hemen polisi arayan Lantz ile yanındaki başka bir kamyon şoförü, 15 dakika boyunca polisin bölgeye ulaşmasını bekledi. 911 Acil Servis hattını arayarak otomobilin varlığını Lantz’dan daha önce polise haber veren birinin olduğu ancak şu an tanık konumunda bulunduğu için adının açıklanmadığı açıklandı. Paranın Lantz’a mı yoksa kimliği açıklanmayan diğer ihbarcıya mı verileceği henüz netlik kazanmadı. 
     
Satranç tutkunu tuhaf insanlardı’      John Allen Muhammed ile üvey oğlunun sıkça zaman geçirdiği, Washington’daki Stuart adlı kafenin sahibi, onların çok tuhaf bir ikili’ olduğunu ve dış dünyaya kendilerini kapattıklarını söyledi. Mark Wendover, ikilinin saatlerce satranç oynadıklarını ve etraftaki gürültülere hiç aldırış etmediklerini belirtti. Wendover ayrıca, baba - oğulun "tuhaf ilişkileri" içinde, kimseyle değil, sadece birbirleriyle konuştuklarını açıkladı. Evsiz oldukları belirtilen gizemli ikili’nin geçimlerini nasıl sağladığı h l bilinemezken, Muhammed’in, oğlunu ordu disipliniyle yetiştirdiği, Malvo’yu ordu tarzı bir beslenmeye alıştırdığı öğrenildi. 
     
İki kez boşandı, 5 çocuğunu göremiyor      Orduda makine teknisyeni olarak görev yapan Muhammed’in, 40 hedeften en az 36’sını vurması anlamına gelen En İyi Atıcı’ nişanı ile ödüllendirildiği ancak Körfez Savaşı’nda fiilen görev almadığı 15 yıllık hizmet ve çavuş rütbesinin ardından ordudan ayrıldığı bildirildi. 
     Müslümanlığa 1985’te geçmesine rağmen Muhammed soyadını geçen yıl alan John Allen Williams, iki kez evlenip boşandı ve beş çocuğu oldu. Ancak Maryland’da oturan ikinci eşi, kendisini dövdüğünü belirterek, mahkemeye başvurup korunma istedi. 
     Çift, kısa bir süre içinde boşanırken Muhammed hakkında, çocukların vel yetini zorla almaya kalktığı ve onları kaçırdığı için mahkeme tarafından kısıtlama kararı çıkarıldı. 
     
Polis, Muhammed’i sorgulamış, aramamış      Muhammed ve Malvo’nun, içinde uyurken yakalandıkları Chevy Capro 1990 model araçta bulunan Bushmaster AR-15 tüfeğin, Washington bölgesinde 10 kişinin öldürüldüğü, 3 kişinin yaralandığı olayların yanı sıra başka olaylarda da kullanıldığı balistik raporuyla da kesinlik kazandı. Bu tüfeğin, orduda kullanılan M-16 silahlarının siviller için yapılan modeli olduğu açıklandı. 
     Polis araçta yaptığı aramada, ateş etmek için kullanılan bir de tripod buldu aracın arka koltuğunun içerden ateş etmeye uygun şekilde yattığı ve aracın arkasında bir delik olduğu tespit edildi. Cinayetlerin bazılarının aracın içinden, diğerlerinin ormanlık alanlara yerleştirilen tripodla işlendiği sanılıyor. Polis, bazı cinayetlerde mermi kovanının bulunamamasını, silah atışlarının araçtan yapılmış olmasına bağlıyor. 
     Bu arada Baltimore polisinin, tehlikeli araç kullandığı gerekçesiyle plakasını kayıtlarına aldığı Muhammed’i sorguladığı ancak aracında arama yapmadığı ortaya çıktı. 
     
Saldırı tüfeği      Keskin nişancının cinayetlerinde kullandığı silahın, Bushmaster XM15A3 tipindeki bir saldırı tüfeği olduğu açıklandı. Bu silahın, Amerikan ordusunda kullanılan M - 16 saldırı tüfeğinin bir eşi olduğu kaydedildi. 
     



 YAŞAM 
















</TEXT>
</DOC>
