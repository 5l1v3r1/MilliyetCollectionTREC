<DOC>
<DOCNO> 101179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur05.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş'in özgeçmişi... 
</HEADLINE>
<TEXT>

     Devlet Bakanı Kemal Derviş, görevinden istifa etti. 
     Hazine'den sorumlu Devlet Bakanlığı görevini 2001 yılı Mart ayı başından bu yana yürüten Derviş, İngiltere'de ekonomi alanında dünyanın sayılı üniversitelerinden olan London School of Economics'den Londra Ekonomi Okulu mezun olduktan sonra ABD'nin dünyaca ünlü Princeton Üniversitesi'nde de yüksek lisans ve doktorasını yaptı. 
     Derviş, Başbakan Bülent Ecevit'in 1973-1976 yıllarında ekonomi ve uluslararası ilişkilerden sorumlu danışmanlığında bulundu. 
     Orta Doğu Teknik Üniversitesi ODTÜ ve Hacettepe Üniversitesi'nin yanı sıra Princeton Üniversitesi'nde ekonomi ve uluslararası ilişkiler alanında öğretim üyeliği görevinde yapan Derviş, Dünya Bankası'na 1978 yılında katıldı. Dünya Bankası Araştırma Servisi'nde göreve başlayan Derviş, 1982 yılında, Dünya Bankası'nda Küresel Endüstri Departmanı, Endüstriyel Strateji ve Politikası için Bölüm Başkanlığı görevine getirildi. 
     Bu görevi 1986 yılına kadar sürdüren Derviş, aynı yıl Dünya Bankası'nın Avrupa, Ortadoğu ve Kuzey Afrika Bölgesi'nden sorumlu baş ekonomistliği görevine atandı. 
     Orta Avrupa Departmanı'nda, 1987 yılından 1991 yılına kadar, direktör olarak görev yapan Derviş, daha sonra Kuzey Afrika Departmanlığı'nda direktör olarak görev aldı. 
     Derviş, daha sonra, Dünya Bankası'nın Ortadoğu ve Kuzey Afrika MENA Bölümü'nden sorumlu Başkan Yardımcılığı görevine getirildi. 
     Kemal Derviş, Mayıs 2000 tarihinden bu yana Dünya Bankası'nda, küresel düzeyde yoksulluğun azaltılması programları ile ekonomi idaresi ve politika konuları için global iletişimden sorumlu Başkan Yardımcısı görevini sürdürüyor. 
     53 yaşında olan Derviş'in ''Dış Ticarette Planlama Modelleri'' ve ''Kalkınma Politikası için Genel Denge Modelleri'' isimli iki kitabın yanı sıra çeşitli dergilerde yayımlanmış ekonomi konusunda çok sayıda makaleleri bulunuyor. 
     





</TEXT>
</DOC>
