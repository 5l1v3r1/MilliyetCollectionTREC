<DOC>
<DOCNO> 139089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/spor/spo08.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Ligi kuruluyor 
</HEADLINE>
<TEXT>

Galatasaray ve Olympiakos’un önderliğinde biraraya gelen 16 Balkan kulübü aralarında lig oluşturuyor. Daha sonra genişletilmesi düşünülen ligde Avusturya ve İtalyan takımlarının da yer alabileceği belirtildi 
     BÜNYAMİN OSMAN 

     GALATASARAY ile Yunanistan’ın Olympiakos takımlarının önderliğini yaptığı "Doğu Futbol Ligi"nin kurulması için çalışmalar başladı. İlk olarak Bükreş’te buluşan takımlar, bu ligin taslağını oluşturmak için "Football Clup Corparation Forum" toplantısında biraraya geldi. Ligin, yoğunluğu yaz ayında olmak üzere bir takvime oturtulacağı belirtildi. 
     FUTBOL A.Ş. Genel Müdürü Ahmet Demet, özellikle Avrupa Kupaları’ndan elenen takımların yurtdışı tecrübelerini devam ettirip, kulüplerarası iletişimi sağlamak için böyle bir organizasyon düşündüklerini belirtti. Demet, "Takımlara ek gelir de getirecek olan bu uygulama, yaz aylarındaki hazırlık maçı yapacak takım bulma sıkıntısını da ortadan kaldıracak" dedi. 
     DEMET, "Ligin genişletilmesi için de çalışmalarımız olacak" ifadesini kullandı. İtalya ve Avusturya takımlarının da katılımını beklediklerini ifade eden Futbol A.Ş. Genel Müdürü, "Şampiyonlar Ligi artık tek grup olacağı için elenen takımlar bu lige katılacak" ifadesini kullandı. Demet, takımların sabit olmayacağını, puan cetvelindeki ilk ikinin alınacağını ifade etti. 
     
     Doğu Ligi’nin 16 takımı 
     TÜRKİYE 
     Galatasaray, Beşiktaş 
     ROMANYA 
     R.Bükreş, D.Bükreş, S.Bükreş 
     YUNANİSTAN 
     Olympiakos, PAOK 
     SIRBİSTAN 
     Kızılyıldız, Partizan 
     HIRVATİSTAN 
     Hajduk Split 
     KIBRIS RUM KESİMİ 
     Hapoel Nicosia 
     SLOVENYA 
     Maribor 
     BULGARİSTAN 
     CSKA Sofya, Levski Sofya 
     UKRAYNA 
     Shaktar Donetsk, Dinamo Kiev 
     



 SPOR 























</TEXT>
</DOC>
