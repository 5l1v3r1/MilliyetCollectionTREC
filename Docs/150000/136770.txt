<DOC>
<DOCNO> 136770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/soneko03.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsası... 
</HEADLINE>
<TEXT>

     Japon ekonomisinin Ekim-Aralık döneminde büyüdüğüne dair beklenmeyen haberler üzerine, Tokyo menkul kıymetler borsası bugünü yükselişle kapattı. 
     Borsanın bugünkü kapanışında Nikkei Endeksi 102.26 puan yüzde 1.19 artışla 8,701.92 puana çıktı. 
     Japonya'da gayri safi yurtiçi hasılanın GSİYH geçen yılın son çeyreğinde binde 5 artması yatırımcılar tarafından süprizle karşılandı, çünkü GSYİH'da düşüş bekleniyordu. 
     Borsada iç talebe dönük şirketlerin hisse senetlerine yöneliş başlayınca, telekomünikasyon, inşaat ve emlak şirketlerinin hisse senetleri çok değer kazandı. Nippon Steel, Mitsui Fudosan ve Mitbuishi Estate şirketlerinin hisse senetleri değer kazandı. 
     Bununla birlikte, Japonya'nın hassas, zayıf ekonomisine dair endişeler devam ederken, Irak'a askeri operasyon ihtimali ve bunun global piyasalar ve özellikle de yeni yeni toparlanan Japon ekonomisine olumsuz etkilerine dair korkular, yatırımcıyı ürkütmeye devam etti. 
     Tokyo döviz borsasının bugünkü kapanışında dolar düne göre 0.40 yen değer kaybederek 120.36 yene geriledi. Euro 130.41 yenden 130.48 yene ve 1.0792 dolardan 1.0840 dolara yükseldi. 
     Birleşmiş Milletler'in silah denetçilerinin Irak hakkındaki çok önemli raporunun yayınlanması öncesinde, yatırımcıların diğer para birimlerine yönelmeleri üzerine, ABD doları değer kaybetti. Daha ayrıntılı bilgi için http www.tse.or.jp 
     





</TEXT>
</DOC>
