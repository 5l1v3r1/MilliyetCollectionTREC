<DOC>
<DOCNO> 103083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/ayas.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüntü kirliliği’ iki çocuğu ezdi 
</HEADLINE>
<TEXT>

Eskişehir’de görüntü kirliliği yaratıyor’ diye üst geçit kaldırılınca iki öğrenci aynı yerde iki gün arayla otomobil altında can verdi 
     KEMAL ATLAN Eskişehir DHA 

     Önceki gün Eskişehir’de buruk bir anma vardı. İki gün arayla aynı caddede meydana gelen trafik kazalarında ölen 12 yaşındaki Özlem Uluer ile 10 yaşındaki Furkan Ketenci’nin arkadaşları, kazanın olduğu yerde arkadaşlarını anıyorlardı. 
     Arkadaşlarını kaybeden öğrenciler, belediyenin kaza yerindeki üst geçidi "görüntü kirliliği yarattığı ve ayyaşların mekanı olduğu" gerekçesiyle kaldırdığını belirterek, tepki gösteriyorlardı. 
     Hasan Polatkan Bulvarı Arkeoloji Müzesi önünde 13 Ağustos’ta karşıya geçmek isteyen Uluer’e, Alaattin Çuna’nın 20 kullandığı Almanya plakalı otomobil çarptı ve Uluer kaldırıldığı hastanede öldü. 
     İki gün sonra yine aynı bulvarda Ahmet Aracum 26 otomobiliyle küçük Furkan’a çarparak ölümüne neden oldu. Kazalardan sonra her iki sürücü de tutuklandı. 
     
Giden geri gelmez ama...      Cengiz Topel İlköğretim Okulu 7. sınıf öğrencisi Uluer ile Adalet İlköğretim Okulu 5. sınıf öğrencisi Ketenci’nin arkadaşları önceki gün kazanın olduğu bulvara gitti. Ellerinde çiçekler ve ölen arkadaşlarının fotoğraflarını taşıyan 80 kadar öğrenci, öğretmen ve ölenlerin yakınları kaza yerinde saygı duruşunda bulundu. 
     Anmaya katılan Özlem’in babası Kemal Uluer, gözyaşları içinde şu konuşmayı yaptı "Giden geri gelmez. Artık ne önlem alınacaksa alınması lazım. Her gün burada trafik kazası oluyor. Bu caddede yarış yapıyorlar. Benim kızıma da aşırı sürat yapan bir otomobil çarptı." 
     



 YAŞAM 
























</TEXT>
</DOC>
