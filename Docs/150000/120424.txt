<DOC>
<DOCNO> 120424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/soneko18.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
JCR analisti Türkiye'nin ekonomik trendi olumlu yönde ilerliyor 
</HEADLINE>
<TEXT>

     Japon kredi derecelendirme reyting kuruluşu JCR'ın Türkiye analisti Yoshihiko Tamura, Türkiye ekonomisindeki olumlu faktörlerin, olumsuz faktörlerden daha fazla olduğunu söyledi. 
     Tamura, Türkiye ekonomisindeki son gelişmelerle ilgili olarak yaptığı değerlendirmede, ekonomideki olumlu faktörleri şöyle sıraladı 
     ''Ekonomik trend olumlu yönde ilerliyor. Tek parti hükümeti, parlamentoda önemli bir çoğunluğa sahip olması nedeniyle de siyasi ve dolayısıyla ekonomik bir istikrar getirebilir. 
     Hükümet yetkililerinin, IMF reformlarını sürdürecekleri ve Avrupa Birliği AB için gayret gösterecekleri yönündeki açıklamaları önemli.'' 
     
     OLUMSUZ FAKTÖRLER... 
     Yoshihiko Tamura, olumsuz faktörlerin de bulunduğunu belirterek, bunları, ''muhtemel bir Irak savaşının Türkiye ekonomisine vereceği zarar ve Türkiye'nin IMF reformları ile AB ile görüşmelerde elde edeceği başarının şimdiden belirsiz olması'' diye sıraladı. 
     Tamura, tam bir analiz yapabilmek için, bazı uygulama sonuçlarının ortaya çıkması gerektiğini de vurguladı. 
     JCR, Temmuz ayında, Türkiye'nin B olan Japon Yeni cinsinden Japonya piyasalarına ihraç edilen uzun vadeli yen cinsinden tahvil kredi notunu aynen teyit ederken, ekonomik görünümünü ise durağandan negatife çevirmişti. 
     JCR'nin verdiği kredi notu, Türkiye'nin, Japon Samurai Piyasası'nda, yen cinsinden borçlanabilmesi açısından önem taşıyor. 
     





</TEXT>
</DOC>
