<DOC>
<DOCNO> 119696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun01.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinema sanatçısı James Coburn öldü... 
</HEADLINE>
<TEXT>

     Holywood'un ünlü sinema sanatçılarından Oscar ödülü sahibi James Coburn, 74 yaşında kalp krizi sonucu yaşamını yitirdi. 
     Holywood'da 40 yılı aşkın sinema hayatı boyunca oynadığı aksiyon rolleri ve dokunaklı tiplemeleriyle tanınan Coburn'un ölümü, menajeri Hillard Elkins tarafından kamuoyuna duyuruldu. 
     Elkins, Cobur'un Beverly Hills'deki evinde yerel saatle 16.30'da TSİ 02.30 müzik dinlerken geçirdiği kalp krizi sonucu öldüğünü belirtti. Coburn'un kalp krizi geçirdikten sonra acilen Cedars-Sinai Tıp Merkezi'ne kaldırılmasına rağmen kurtarılamadığını kaydeden Elkins, açıklamasında Coburn için ''Mutlu öldü'' ifadesini kullandı. 
     Coburn, Affliction Hüzün adlı filmde canlandırdığı alkolik baba tiplemesiyle 1999 yılında Oscar ödülüne layık görülmüştü. 
     Coburn'un oynadığı filmler arasında, ''Pat Garrett ve Billy the Kid'', ''Young Guns 2'' gibi western tarzı filmler ile casus parodisi tarzındaki ''Our Man Flint'' ve 1960'da önemli bir başarı elde etmiş olan ''The Magnificent Seven'' bulunuyor. 
     Paula isimli eşinden Lisa ve James Jr. adlı iki çocuğu olan Coburn'un iki de torunu var. 
     





</TEXT>
</DOC>
