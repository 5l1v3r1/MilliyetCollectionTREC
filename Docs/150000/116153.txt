<DOC>
<DOCNO> 116153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun26.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlerde 20 yıl içinde balık tükenecek 
</HEADLINE>
<TEXT>

     Bilim adamları, dünyada artan nüfus ve aşırı avlanma nedeniyle, gelişen ülkelerdeki yaklaşık 1 milyar insanın 20 yıl içinde balık kıtlığı ile karşı karşıya kalacağını belirledi. 
     Merkezi Malezya'da bulunan Dünya Balık Merkezi ve Uluslararası Gıda Araştırma Politikası Enstitüsü uzmanları, sadece balık çiftliklerindeki hızlı bir üretim artışının durumun daha kötü olmasını önleyeceğini belirtti. 
     Yapılan araştırmada, ayrıca balığın, dünya çapındaki gıdanın yüzde 8'ini oluşturduğu ve dünyadaki 6 milyar insanın 6'da 1'inin başlıca hayvansal protein kaynağı olduğu belirlendi. 
     Penang'da 3 Kasım günü yapılacak uluslararası konferans öncesi Dünya Balık Merkezi tarafından yapılan açıklamada, bazı özel balık türlerinin artık pazarlarda satılamayacağı ve deniz ürünlerinin kalitesinin azalacağı kaydedildi. 
     Merkezin genel yönetmeni Dr. Merly Willians, "Gelişen ülkelerde balık hızla tüketilen bir gıda. Talep stok miktarını geçiyor ve sorun giderek büyüyor" dedi. 
     Penang'da yapılacak konferansa 40 ülkeden politikacılar, bilim adamları, endüstri liderleri ve hükümet dışı örgütler katılacak. 
     





</TEXT>
</DOC>
