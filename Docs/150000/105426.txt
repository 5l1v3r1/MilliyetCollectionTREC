<DOC>
<DOCNO> 105426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo06.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüme ilk adım 
</HEADLINE>
<TEXT>

Üç büyüklerin basketbol ve voleybolda liglere katılmaları için Bakan Toprak 1.3 milyon dolarlık stat kiralarından vazgeçtiklerini açıkladı 
     SPORDAN Sorumlu Devlet Bakanı Erdoğan Toprak, amatör şubelerdeki fırsat eşitsizliğini öne sürerek, basketbol ve voleybolda liglerden çekileceklerini açıklayan üç büyük kulübe kaynak yarattıklarını söyledi. Toprak göreve geldiği anda sorunu kucağında bulduğunu belirterek, "Öncelikle teşkilata olan 1.3 milyon dolarlık stat kirasından doğan borçlarını almayacağız" dedi. 
     LİGLERE katılım süresini 20 Eylül’e kadar uzatarak zaman kazandıklarına dikkati çeken Toprak, "Gönül böyle bir kapanmayı kabul etmiyor. Stadyum kiralarına ait 2002 yılına ait alacaklarımızı, sadece bu branşlarda kullanmaları kaydıyla almayıp, mahsup edeceğiz. Ayrıca TRT’nin katkısı konusunda da çalışmalarımız sürüyor. Top artık yöneticilerimizde" diye konuştu. 
     STADLARI Beden Terbiyesi’nden kiralayan Galatasaray’ın 600 bin, Beşiktaş’ın 400 bin, Fenerbahçe’nin ise 290 bin dolar Beden Terbiyesi’ne borcu var. Toprak’ın formülüne göre bu miktarlar önce yatırılacak, sonra da toplam para üçe bölünüp geri ödenecek. Daha önce iki branşta lige katılmak için devletten 1 milyon 200’er bin dolar destek isteyen üç kulübün gelişmeyi nasıl karşılayacakları merak ediliyor. 
     



 SPOR 

































</TEXT>
</DOC>
