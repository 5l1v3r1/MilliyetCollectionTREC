<DOC>
<DOCNO> 134496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur01.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da 3 işçi göçük altında kaldı 
</HEADLINE>
<TEXT>

     Gaziosmanpaşa'daki bir taşocağında 3 işçinin toprak altında kaldığı bildirildi. 
     Alınan bilgiye göre, Sultançiftliği'ndeki Sitaş Madencilik'e ait taşocağının üst tarafında bulunan, işçilerin kaldığı 2 katlı bina, yağmurun yumuşattığı zeminle birlikte yaklaşık 50 metre aşağıya kaydı. 
     Taşocağının üzerine yuvarlanan ve toprak altında kalan binada ilk belirlemelere göre 3 işçinin bulunduğu öğrenildi. 
     Toprak altında kalan işçilerden ikisinin Murat Balcı ile Mustafa Akyıldız olduğu kaydedildi. 
     Olayda hafif yaralanan işçilerden Muharrem Tahirli, Bahat Hospital'daki tedavisinin ardından ifadesi alınmak üzere Sultançiftliği Polis Merkezi'ne götürüldü. 
     Kayan toprakla birlikte taşocağında bulunan bir kepçe, jeneratör ve taş kırma makinesi de gölete düştü. 
     İşçileri kurtarma çalışmalarının, toprak kaymasının belirli aralıklarla sürmesi nedeniyle güçlükle yürütüldüğü bildirildi. 
     





</TEXT>
</DOC>
