<DOC>
<DOCNO> 113529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sontur26.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, partili kadınları seferber etti 
</HEADLINE>
<TEXT>

     DYP Genel Başkanı Tansu Çiller, özellikle oy deposu olan büyükşehirler için partili kadınları kapı kapı dolaştırıyor. 
     Genel Başkan Yardımcısı Ümran Akkan'ın koordinasyonunda gerçekleştirilen kapı kapı" markajda sadece başkent Ankara'da günde 15 bin kadınla temas sağlandığı bildirildi. Kumanyalarını da yanlarına alarak sabah 10.30 ile akşam 18.00 arasında seçmen avına çıkan 10-18 kişilik gruplardan oluşan DYP'liler, Çiller'in çözüm önerilerini anlatırken, görüştükleri kadın seçmenlere Çiller'in hediyesi olarak da "fular, balon, broşür ve bayrak" dağıtıyor. Çalışmalarda ulaşılan sonuçlar DYP Genel Merkezi'ne rapor halinde iletilirken, bu raporlarda "Kararsızlar çoğunlukta. 
     Kadınlara birebir görüşmelerimizde, DYP'ye ilgileri ve yine çiller sevgisi güzeldi. Pahalılık ve işsizlikten şikayetçiler. Eğitim ve Sağlık hizmetlerinden memnuniyetsizliklerini dile getirdiler" şeklinde ifadeler dikkat çekti. 
     





</TEXT>
</DOC>
