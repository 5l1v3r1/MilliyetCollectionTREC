<DOC>
<DOCNO> 124481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo46.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'un rakibi FC Porto... 
</HEADLINE>
<TEXT>

     Futbolda UEFA Kupası 4. turunda Denizlispor'a rakip olan Portekiz'in FC Porto takımı, şu anda 18 takımlı Portekiz Ligi'nde 33 puanla lider durumda bulunuyor. 
     Jose Mourinho'nun çalıştırdığı, maçlarını Antas Stadı'nda oynayan FC Porto, Portekiz Ligi'nde bu sezon yaptığı 13 maçta 10 galibiyet ve 3 beraberlik aldı, 28 gol attı ve 11 gol yedi. 
     FC Porto, bu sezon UEFA Kupası'nda ilk turda Polonya'nın KP Polonia Varşova takımını 6-0 ve 0-2, 2. turda Avusturya'nın FK Austria Wien takımını 1-0 ve 2-0, 3. turda da Fransa'nın RC Lens takımını 3-0 ve 0-1'lik skorlarla eledi. Portekiz ekibi, 4 galibiyet ve 2 yenilgi elde ettiği bu maçlarda 12 gol atarken, kalesinde 3 gol gördü. 
     FC Porto, şimdiye dek 37 kez Avrupa kupalarına katıldı. Kupalarda 209 maç oynayan Portekiz ekibi, bu maçlarda 99 galibiyet, 41 beraberlik ve 70 yenilgi aldı, rakip kalelere 315 gol atarken, kendi kalesinde de 223 gol gördü. 
     Avrupa kupaları deneyimi bir hayli fazla olan Portekiz takımı, 1987'de Avrupa Şampiyon Kulüpler Kupası şampiyonluğunu kazandı, 1984'de ise Avrupa Kupa Galipleri Kupası'nda final oynadı. 
     FC Porto'nun kadrosunda 4 Brezilyalı, 1'er de Rus ve Litvanyalı futbolcu yer alıyor. 
     Portekiz ekibinin kadrosunda yer alan isimler şöyle 
     Savunma 
     Jorge Costa, Pedro Emanuel, Ricardo Carvalho, Ricardo Costa, Carlos Secretario , Nuno Valente, Paulo Ferreira, Mario Silva, Hugo Luz, Pedro Ribeiro. 
     Orta Alan 
     Costinha, Deco, Bruno, Nuno Ricardo Oliveira Ribeiro, Paulinho Santos, Pedro Muno Correia, Hugo Soares, Luis Afonso, Tiago Forvet 
     Edgaras Jankauskas, Derlei, Cesar Peixoto, Dmitri Alenichev, Capucho, Candido Costa, Clayton, Helder Postiga, Hugo Miguel Gomes Moreira, Nuno Fonseca, Manuel Vieira. 
     





</TEXT>
</DOC>
