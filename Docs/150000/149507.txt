<DOC>
<DOCNO> 149507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/ulagay.html </URL>
<DATE> 2003/04/13/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Brezilya'da Lula'dan AKP'ye akıl dersi 
</HEADLINE>
<TEXT>

     Anımsanacağı gibi Brezilya'da Lula'nın İşçi Partisi ve Türkiye'de Tayyip Erdoğan'ın Adalet ve Kalkınma Partisi, gelir dağılımının çok adaletsiz olduğu bir ortamda, ekonomik pastadan daha fazla pay alma özlemindeki kesimlerin güçlü desteğiyle iktidara gelmiş ve büyük umut yaratmıştı. Şimdi gelinen noktada Lula'nın başarılı göründüğünü, AKP'nın ise ciddi zaaf belirtileri sergilediğini görüyoruz. Bu karşılaştırmayı yaparken bir gerçeği teslim edelim ve AKP'nin özellikle dış sorunlar açısından, Brezilya'ya göre çok daha kritik tercihlerle karşı karşıya bulunan bir ülkede iktidarı devraldığını belirtelim. Buna karşılık AKP'nin görünürde çok güçlü bir parlamento desteği var, Lula'nın partisi ise azınlıkta ve önemli yasal düzenlemeleri ancak diğer partilerden destek alarak yapma olanağına sahip. 
     
     Lula neden başarılı 
     AKP'nin iktidarda bulunduğu kısa süre içinde çizdiği zikzaklar, Meclis grubu içindeki farklı eğilimler, ekonomide ve dış politikada yarattığı belirsizlikler üzerinde yeterince duruldu. Bilinenleri tekrar etmemek için biz AKP'yi şimdilik kendi haline bırakıp Brezilya'da Lula'nın iktidarının ilk 100 gününde neler yaptığına bir bakalım. 

</TEXT>
</DOC>
