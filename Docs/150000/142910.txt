<DOC>
<DOCNO> 142910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/ekonomi/eko01.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Onaya kadar güvence 
</HEADLINE>
<TEXT>

Hukukçular, İş Güvencesi Yasası’nın yürürlüğünü 30 Haziran’a erteleyen yeni tasarı kanunlaşıncaya kadar iş güvencesinin yürürlükte olacağını söyledi 
     EKONOMİ SERVİSİ 

     AKP’nin, yürürlük tarihini 30 Haziran’a kadar uzatmak için harekete geçtiği İş Güvencesi Kanunu, dün gece saat 00 00 itibariyle yürürlüğe girdi. Hukukçular erteleme kanunu çıkıncaya kadar iş uyuşmazlıklarında İş Güvencesi Kanunu’nun geçerli olduğu yorumunu yaptılar. 
     İş Güvencesi Kanunu’nun yürürlüğe gireceği 15 Mart’a kadar, birlikte yürürlüğe konulması’nın planladığı İş Kanunu’nun sadece 13 maddesini Meclis’ten geçirebilen AKP’nin erteleme girişimi, işveren kesiminde memnunlukla karşılandı. Hukukçular erteleme tasarısının Cumhurbaşkanı’nın onayından geçip yayımlanmasına kadar geçecek dönemde iş güvencesinin yürürlükte olacağını söyledi. 
     
     Üçlü paket gelecek 
     Bu arada hükümetin bu erteleme ile birlikte, İş Kanunu’nun yanı sıra sendikalar, grev ve toplu sözleşmeyle ilgili yasayı da katarak üçlü paket yapmak istediği belirtildi. 
     
Hükümeti kutluyorum’      TOBB Başkanı Rifat Hisarcıklıoğlu, "İş Güvencesi Yasası’nın ertelenmesi için 59’uncu hükümetin gösterdiği tavrı kutluyorum" dedi. İş güvencesine karşı olmadıklarını belirten Hisarcıklıoğlu, "Yasa çıkarılırken herkesin hakkının gözetilmesi ve küçük işletmelerin büyümesine engel oluşturulmamasını istiyoruzödiye konuştu. 
     Ankara Sanayi Odası Başkanı Zafer Çağlayan da AKP’nin erteleme girişimini değerlendirirken "Gece yarısı operasyonuyla çıkartılmış İş Güvencesi Yasası’nın faydasından çok zararı oldu. Karşı değilim, karşı olduğum popülist amaçlarla bir gece ansızın çıkartılması ve çalışma barışını tahrip etmesi. İşçi bağırıyor, biz bağırıyoruz. Yani ne İsa’ya ne Musa’ya yarayacak bir iş bu. Ertelenmesi daha iyi tartışılması için fırsattır" dedi. 
     TİM Başkanı Oğuz Satıcı ise şu değerlendirmeyi yaptı "Ertelenmesi fırsat. Doğru bir adım. İşverenin ve işçinin istemediği bir yasanın işlemesi mümkün değil. İş gwüvencesi diye Türkiye’yi sıkıntıya sokmak doğru olmazdı. Binlerce işsizin iş bulma umudunu yok edecekti." 
     
İşverenler 15 Mart sendromu yarattılar’      İş güvencesinde yürürlüğünün üç ay ertelenmesine işçi sendikaları tepki gösterdi. Yasanın yürürlüğünün ikinci kez ertelendiğine dikkat çeken DİSK Başkanı Süleyman Çelebi, "İş güvencesini erteleyerek, 30 Haziran’a kadar yeni bir kıyım fırsatı yaratacaklar. AKP oylarıyla erteleyecek gibi görünüyor. İşveren 15 Mart sendromu yarattı" dedi. 
     Hükümetin, Sendikalarla anlaşıp, erteledik’ açıklamasını yalanlayan Türk-İş Başkanı Salih Kılıç da "Türk-İş yönetimi olarak bu konuyu görüşüyoruz. Şu an anda toplantıdayız. Bir tutum geliştireceğiz. AKP’nin anlaştık’ demesi kamuoyunu yanıltacak nitelikte. Hükümet önerdi. Bakan ile defalarca tartışıldı ancak sonuca varılamadı" diye konuştu. 
     



 EKONOMİ 














</TEXT>
</DOC>
