<DOC>
<DOCNO> 104809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun13.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kesiminde AB hazırlıkları. 
</HEADLINE>
<TEXT>

     Kıbrıs Rum kesiminde ''Avrupa bilgilendirme merkezleri'' kurulması için bir anlaşma imzalandı. 
     AB'ın Rum kesimindeki temsilcisi Donato Chiarini ile imzalanan anlaşmaya göre, Rum Ticaret ve Sanayi Odası'nın KEVE ''Limasol, Mağusa, Larnaka ve Baf bürolarında'' Avrupa bilgilendirme merkezleri kurulacak. 
     Kurulacak dört merkez, Avrupa Komitesi tarafından internet aracılığıyla sağlanan hizmetlere ulaşabilecek ve AB ile ilgili konularda bilgi sağlayacak. 
     KEVE Başkanı Vasilis Rologis, yaptığı açıklamada, hem KEVE'nin, hem de Avrupa Komisyonu'nun, halkın Avrupa konularında bilgisinin geliştirilmesine önem verdiğini ifade etti. 
     ''Rum kesiminin yakında AB üyesi olacağının herkes tarafından bilindiğini'' söyleyen Rologis, AB konularının halkın günlük yaşamının bir bölümü olacağını söyledi. 
     





</TEXT>
</DOC>
