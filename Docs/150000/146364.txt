<DOC>
<DOCNO> 146364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sondun10.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeta-Jones'dan eşine ''Oscar'' misillemesi... 
</HEADLINE>
<TEXT>

     ''En İyi Yardımcı Kadın Oyuncu'' dalında Oscar kazanan ünlü yıldız Catherine Zeta-Jones, ödülünü evlerinde eşi aktör Michael Douglas'ın 2 Oscarı'nın önüne koyacağını açıkladı. 
     Internetteki ''imdb'' sitesinin haberine göre, ''Chicago'' filmindeki oyunculuğuyla Oscar kazanan Zeta-Jones, mutluluktan bulutların üzerinde dansetiyor. 
     Bugüne kadar Oscar ödüllü eşine imrendiğini itiraf eden 8.5 aylık hamile yıldız, ödülünü eşininkilerin önüne koyarak herkesin görmesini sağlayacağını söyledi. 
     Heykelciği İngiltere'deki evlerine götüreceğini ve her ziyaretçiye göstereceğini ifade eden 34 yaşındaki İngiliz oyuncu, ''Benim ödülüm Michael'ınkilerin ortasında ama en önde olacak. Oscar'ımı memleketime götürüyorum. Eşe, dosta göstereceğim. Onu çok seviyorum. Ama tabii çocuğumun ismini 'Oscar' koymak da istemiyorum'' dedi. 
     Catherine Zeta-Jones'un eşi Michael Douglas, ''One Flew Over The Cuckoo's Nest'' filminde yapımcılığı, ''Wall Street'' filminde de güçlü oyunculuğu nedeniyle Oscar ödülünü kazanmıştı. 
     

     
</TEXT>
</DOC>
