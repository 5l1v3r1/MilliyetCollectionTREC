<DOC>
<DOCNO> 136329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sonspo04.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği kaptanı Ümit "Demokratik bir ortamımız var" 
</HEADLINE>
<TEXT>

     Birinci Süper Futbol Ligi'nin puan cetvelinde 2. sırada yer alan Gençlerbirliği'nin takım kaptanı Ümit Bozkurt, kırmızı-siyahlılardaki başarının temelinde sevgi ve arkadaşlığın sahaya yansımasının yattığını söyledi. 
     Gençlerbirliği'nde, teknik direktör Ersun Yanal'ın demokratik bir ortam yanrattığını kaydeden Ümit Bozkurt, ''Herkes oturup her konuda görüş belirtiyor. Bu da herhangi bir konuda sunuş yapan arkadaşımıza sorumluluk yüklüyor ve düşüncelerinin takipçisi olmasını sağlıyor'' dedi. 
     Ümit Bozkurt, takım olarak bir hedef belirlediklerini ifade ederek, şunları söyledi 
     ''Şampiyonluk ve zirveye oynamak çok önemli. Sonuçta biz Anadolu takımıyız. Böyle büyük hedefler belirlemek bizim gibi kulüpler için oldukça zor. Çünkü, Anadolu takımlarında 2 maç kazanılır, 3. maç kaybedilse bile sorun olmaz gibi bir düşünce vardır. Ayrıca, takımda bir çok genç oyuncu var. Genç oyuncu arkadaşlarımızın motive edilmesi zaman zaman sorun olabiliyor. Ancak bizde kesinlikle böyle değil. Bir hedefimiz var. Puan hedefi koyduk ve bunun için tüm maçlarımızı kazanmak zorundayız. Bunu da yapabilecek kapasitemiz var. Ortak hedef için herkes elinden geleni yapıyor. 
     





</TEXT>
</DOC>
