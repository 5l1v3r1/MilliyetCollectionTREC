<DOC>
<DOCNO> 141139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/siyaset/siy01.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Çözümsüzlük yolumuzu tıkıyor 
</HEADLINE>
<TEXT>

AKP lideri, Kıbrıs’ın AB yolunda engel olduğunu vurguladı Denktaş, Dayatılırsa kaos çıkar’ dedi 
     Zirve öncesinde Denktaş’ı otelinde ziyaret eden AKP Genel Başkanı Tayyip Erdoğan, planı imzalamayacağını belirten KKTC Cumhurbaşkanı Rauf Denktaş’a "Çözümsüzlük, AB yolumuzu tıkıyor" dedi. 
     Gergin geçen görüşme öncesinde Dışişleri Bakanı Yaşar Yakış ve Müsteşar Uğur Ziyal’den dört saatlik Kıbrıs brifingi alan Erdoğan, içeriye elinde yazılı bir notla geldi. Edinilen bilgilere göre Denktaş-Erdoğan arasında şu diyalog yaşandı 
     Erdoğan Bizce adada sorun var. Bunun mutlaka çözülmesi lazım. Çözülmesi belki tek başına Türkiye’nin AB’ye girmesini sağlamaz ama çözümsüzlük engel olur. 
     Denktaş Bu planı kabul edemeyiz. Rumlar da etmiyor. Dayatılırsa kaos çıkar. İki ayrı devletin varlığı devam etmeli. Her iki tarafa yapılacak göç kötü sonuçlar doğurur. Bu, tek başıma alabileceğim bir karar değil. Son karar Türkiye’nindir. 
     Erdoğan, Denktaş ile tüm görüşlerinin örtüşmesinin mümkün olmayabileceğini belirterek, "Ancak asıl konu Kuzey Kıbrıs’ın mutluluğudur, huzur içinde yaşamasıdır. Bu konuda bir defa birlikte olmamız aynı şeyi paylaşmamız yeterlidir" diye konuştu. Erdoğan’ın Denktaş’la aynı doğrultuda Rumları eleştirmesi de dikkat çekti. 
     



 SİYASET 














</TEXT>
</DOC>
