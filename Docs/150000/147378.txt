<DOC>
<DOCNO> 147378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun04.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürücülere müjde 
</HEADLINE>
<TEXT>

Emniyet Müdürü Aydıner, şik yetler üzerine yeni trafik genelgesi gönderdi. Buna göre ekipler sürücülerin görüşüne uygun yerlerde bulunacak. Habersiz denetim olmayacak 
     TOLGA ŞARDAN Ankara 

     Emniyet Genel Müdürü Gökhan Aydıner, trafik denetimleri sırasında araç sürücülerine "kesinlikle" tuzak kurulmaması talimatını verdi. Denetimlerin seyir halinde ve ihbarlı yapılmasını isteyen Aydıner, ilgili il emniyet müdürlerine "kişiye özel" genelge gönderdi. 
     
     Tuzak kurup yakalamak yok 
     Vatandaşların, "trafik ekiplerinin tuzak şekilde görüşe uygun olmayan bölgelerde denetim yapıldığı" yönündeki şik yetleri nedeniyle genelge gönderen Aydıner, denetimlerin ve alınan önlemlerin amacının vatandaşa tuzak kurup yakalayarak cezalandırmak olmadığına dikkat çekti. Aydıner, trafik kontrollerinin kazaların yoğun yaşandığı yollarda ve sürücülerin trafik ekiplerini "rahatlıkla görebileceği" şekilde seyir halinde ve ihbarlı yapılması talimatını verdi. 
     
     Ekip aracına gönderilmeyecek 
     Denetimlerde, trafik kuralı ihlalinde bulunmayan ya da görünür şekilde eksikliği saptanmayan hiçbir aracın durdurulmaması emrini veren Aydıner, "Ekipler, sabit kontrollerde sürücülerin karayolunun her iki yönünden rahatlıkla görebileceği şekilde konuşlanacaktır" dedi. Aydıner, denetimlerde durdurulan araç sürücülerinin "kesinlikle" ekip otolarına gönderilmeyeceğini belirtti. 
     


GÜNCEL 
































</TEXT>
</DOC>
