<DOC>
<DOCNO> 113196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo05.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Önce 3 puan sonra fark" 
</HEADLINE>
<TEXT>

Milli Takım Teknik Direktörü Şenol Güneş, Liechtenstein’i ciddiye aldıklarını söyledi, "İş kazası asla istemiyorum. Öncelikle galibiyeti düşüneceğiz" dedi 
     Hedefimiz belli’ 
     MİLLİ Takımlar Teknik Direktörü Şenol Güneş, bugünkü Liechtenstein maçı için çarpıcı açıklamalar yaptı. Makedonya maçının ilk yarısını düşünmek bile istemediğini açıklayan Güneş, "Rakibimizi son derece ciddiye alıyoruz. Kesinlikle bir iş kazası istemiyorum. Bu yüzden öncelikle hedefimiz galibiyet. Farkı, skorun rahatlamasından sonra düşünebiliriz" diye konuştu. 
     
     Çizgimiz önemli’ 
     LIECHTENSTEIN karşısında, Makedonya maçına oranla, taktik açıdan bir değişlik olmayacağını da açıklayan Güneş sözlerini şöyle sürdürdü "İyi bir futbol sergilemek istiyoruz. Kollektif futbolun tüm ögelerini bu doksan dakika içinde sahaya yansıtmayı hedefliyoruz. Rakibimizi oynatmama gibi bir düşünce içinde olacağız. Kalitemizi sonuna kadar ispatlayacağız." 
     
     Üç puan şart’ 
     GÜNEŞ, bu karşılaşmayı kazanmaları durumunda, grupta büyük avantaj sağlayacaklarını iddia etti. Milli Takım Teknik Direktörü, "Yolumuza emin adımlarla devam ediyoruz. Liechtenstein engelini de kazasız geçip, Nisan ayında oynayacağımız İngiltere maçına moralli gitmeyi planlıyoruz. Baraj maçı oynamak gibi bir niyetim hiç yok" yorumunu yaptı. 
     
TÜRKİYE-LIECHTENSTEIN      STAT Ali Sami Yen 
     SAAT 20.30 
     HAKEM Yuri Baskakov Rusya 
     TV TRT 1 Canlı 
     
7. Grup Puan Durumu TAKIMLAR O G B M A Y P 1- Türkiye 2 2 - - 5 1 6 2- İngiltere 1 1 - - 2 1 3 3- Liechtenstein 1 - 1 - 1 1 1 4- Makedonya 2 - 1 1 2 3 1 5- Slovakya 2 - - 2 1 5 -      
İngiltere-Makedonya      MİLLİ Takımımız’ın yer aldığı 7. Grup’ta bir diğer heyecan ise Ada’da yaşanacak. Zirve yarışındaki güçlü rakibimiz İngiltere bugün Southampton’da saat 22.00’de Makedonya’ya ağırlayacak. İlk maçında Slovakya’yı 2 - 1’lik skorla geçen İngiltere, grupta bir maç eksikle Ay - Yıldızlı ekibimizin ardından ikinci sırada yer alıyor. 
     
Milli Takım 376. sınavda      TÜRKİYE bugün tarihindeki 376. karşılaşmasına çıkacak. Milli Takımımız tarihinde oynadığı 375 maçın 124’ünü kazanırken, 168’ini yitirdi, 83 maçta da beraberlikle yetindi. Milli Takımımız bu maçlarda 457 gol atarken, kendi kalesinde 609 gol gördü. Yurt içinde oynanan 168 maçın 71’ini Ay - Yıldızlı ekibimiz galibiyet tamamladı. 37 maç ise berabere sonuçlandı. 
     
Ali Sami Yen uğurlu geldi      A Milli Takımımız, Liechtenstein ile bugün karşılaşacağı Ali Sami Yen Stadı’nda son yıllarda büyük başarılara imza attı. Ay - Yıldızlı ekibimiz, bu stadda son 19 yılda yaptığı 16 resmi maçtan 11’ini kazandı. 4 maç kaybeden millilerimiz, 1 karşılaşmayı da berabere bitirdi. Bu maçlarda rakip fileleri 47 gol bırakan Türkiye, kalesinde ise 17 gol gördü. 
     



 SPOR 




























</TEXT>
</DOC>
