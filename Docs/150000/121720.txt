<DOC>
<DOCNO> 121720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/siy01.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak gösterdi Oğlunun altınları 
</HEADLINE>
<TEXT>

     GÖKÇER TAHİNCİOĞLU Ankara 

     AKP Genel Başkanı Tayyip Erdoğan, "haksız mal edindiği" gerekçesiyle 5 yıl 10 ay hapis istemiyle yargılandığı davada ifade verdi. Ankara 7. Asliye Ceza Mahkemesi’ndeki duruşmaya daha önce "ishal" olduğunu belirterek katılmayan Erdoğan, ifade verirken, "gizliliğin sağlanması" için duruşma salonunun kapısı kilitlendi. Erdoğan ifadesinde, oğlunun düğününde takılan yaklaşık 30 kilo altını malvarlığın-daki artışın gerekçesi olarak gösterdi. 
     Katılmadığı duruşmadan "ihzar celbi" polis zoruyla getirme kararı çıkması üzerine, avukatları aracılığıyla mahkemeye başvurarak, uygun görüldüğü bir tarihte "duruşmasız" olarak ifade vermek istediğini belirten Erdoğan, istemine 25 Aralık’ta yapılacak duruşmaya işlerinin yoğunluğu nedeniyle katılamayacağını gerekçe gösterdi. Mahkemenin yerinde görmesi üzerine dün öğleden sonra Adliye’ye gelen ve yaklaşık 5 dakika içerde kalan Erdoğan, eski ifadelerini tekrarladı. 
     Erdoğan, önceki ifadelerinde, haksız edindiği söylenilen 256 milyar liranın kaynağı olarak oğlu Burak Erdoğan’ın düğününde takılan 30 kg. altını göstermişti. 
     



 SİYASET 















</TEXT>
</DOC>
