<DOC>
<DOCNO> 136808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur22.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı ve Abant gişelerinde trafik yoğunluğu yaşanıyor... 
</HEADLINE>
<TEXT>

     Bolu Trafik Bölge Müdürü İbrahim Taşlı, 9 günlük bayram tatiline çıkan tatilcilerin dönüş trafiğinin başladığını söyledi. 
     Taşlı, tatilcilere çağrıda bulunarak, ''Bolu Dağı ve Abant Gişeleri'nde trafikte beklemek istemiyorsanız bugün yola çıkın. Yola çıkarken aracınızda mutlaka zincir, takoz ve çekme halatı bulundurun'' dedi. 
     Taşlı, tatilcilere yaptığı uyarıları şöyle sürdürdü 
     ''Bolu Dağı'nda etkili olabilecek kar yağışı sonrasında yolun kapanması durumunda, sol şeridin görevli ekipler tarafından kullanılmasına engel olacak hareketlerden kaçının. Yolda kaldığınızda üşümemek için aracınızda battaniye bulundurun. Mutlaka yol boyunca yer alan hız limitlerine uyun.'' Karayolları yetkilileri, alınan tedbirler ve uyarılar neticesinde vatandaşların tatile erken çıkıp, erken döndüklerini belirttiler. 
     Öte yandan, Karayolları görevlileri etkili olan kar yağışının gişelerde herhangi bir sıkıntıya neden olmaması için, sürekli olarak temizleme çalışması yapıyorlar. 
     





</TEXT>
</DOC>
