<DOC>
<DOCNO> 119948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun17.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın oğlunun gazetesine kapatma cezası 
</HEADLINE>
<TEXT>

     Irak Devlet Başkanı Saddam Hüseyin'in büyük oğlu Uday'a ait Babil gazetesi, Enformasyon Bakanlığı talimatlarını ihlal ettiği gerekçesiyle kapatıldı. 
     Enformasyon Bakanlığı'ndan bir kaynak, bakanlığın, Babil'in bir ay kapatılması yönünde talimat aldığını belirtti. 
     Kaynak, ihlal edildiği belirtilen bakanlık talimatlarını açıklamadı. 
     1993'te yayın hayatına başlayan Babil, ülkedeki en etkili resmi gazeteler arasında bulunuyor. 
     Gazete, geçen hafta, yurtdışındaki Irak muhalefetinin arananlar listesinde bulunduğu sanılan, Saddam'ın 2 oğluyla tüm yardımcılarının aralarında yer aldığı yüzlerce Iraklı yetkilinin adının bulunduğu liste yayımlamıştı. Haberde, bu bildirimin ''listede olan yetkililer için şeref'' olmasıyla övünülmüştü. 
     Gözlemciler, cezanın nedeninin listenin yayımlanması olduğunu öne sürüyor. 
     





</TEXT>
</DOC>
