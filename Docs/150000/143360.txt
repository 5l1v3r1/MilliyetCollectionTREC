<DOC>
<DOCNO> 143360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/sazak.html </URL>
<DATE> 2003/03/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaş kapıda 
</HEADLINE>
<TEXT>

     BM’den karar çıkarmaktan vazgeçen ABD ve İngiltere’nin Irak’ı vuracağı kesinleşmiş gözüküyor. Bush yönetiminin haftalardır söylediği gibi savaşı bundan böyle Saddam Hüseyin’in ülkesini terk etmesi ve Bağdat’ta rejim değişikliği önler. 
     Yaygın bir görüş de Saddam çekilse bile ABD’nin bölgeye yerleşme planının değişmeyeceğidir. 
     Bu niyeti görmek için stratejist olmak gerekmiyor, İskenderun üzerinden Türkiye’nin güneydoğu sınırında sürdürülen askeri yığınağa’ bakmak yeterli. Washington bir yandan da ABD Başkanı Bush’un özel temsilcisi Zalmay Halilzad’ı Ankara’ya göndererek, Irak’ın savaş sonrası yapılandırılmasına ilişkin çalışmaları sürdürüyor. 
     Ortada gerçekten tuhaf bir manzara var 
     Bush’un Erdoğan’a mektubunda, Türkiye’nin Kuzey Irak’a girmesi halinde çatışma uyarısında bulunan ABD yönetimi, Meclis’ten geçmeyen tezkereye rağmen Akdeniz’deki gemilerde bulunan 4. Tümen’e ait araç ve malzemeyi limanlara indirmeye, lojistik amaçlı arazi kiralamaya devam ediyor. 
     Erdoğan - Gül yönetiminin kararsızlığı sonucu ABD, Türkiye ile köprüleri attıysa askeri hazırlığı hangi yetki’yle sürdürüyor 
     Hükümetin de ne yaptığını anlamak güç 
     Savaş çıkmak üzere, yeni Başbakan Tayyip Erdoğan, eski kabine’ üyeleriyle toplanıp, hükümet programı ve güvenoyu takvimiyle oyalanıyor. Bu politikasızlığın sonucu, piyasalar dün altüst oldu, borsa yüzde 11 değer kaybetti, dolar ve faiz yükseldi. 
     Hükümet sözcüsü Cemil Çiçek’in saat başı gelişmeleri değerlendiriyoruz’ sözleri de güven verici bulunmadı. 
     Washington ile Ankara arasındaki tezkere pazarlığı’nın bedeli ağır oldu. Tayyip Erdoğan’ın Ben kasaya giren paraya bakarım, sıkı pazarlıkçıyım’ demesine karşın, Bush yönetimine verdiği sözleri yerine getirmemesi ve Colin Powell’ın İkinci tezkere geçse bile paketin yeniden gündeme geleceğinden emin değilim’ sözleri dış yatırımcıyı ürküttü. 
     ABD’den gelecek 26 milyar dolarlık paket, 2003’teki dış borç servisinin sigortası’ olacaktı. 
     Erdoğan - Gül yönetimi bu olanağı geri çevirdiklerine göre, Türkiye’yi gücüyle ayakta tutacak sürpriz kaynakları’ devreye sokmak zorundalar. 
     AKP yönetimi belki de, Savaşı gösterip Meclis’i tezkereye razı etmek’ istiyorlar. 
     Askerlerin de ABD’nin Kuzey Irak’taki Kürt kartı’ nedeniyle Washington’la ipleri koparmaktan yana olmadığı gözleniyor. 
     Ankara kulislerindeki beklenti şudur 
     Birinci Körfez Savaşı’ndaki gibi ABD’nin hava saldırısı başlarsa ertesi gün’ hükümet, üsler ve hava sahasıyla ilgili izin tezkeresini TBMM’ye sunar. 
     Tezkere güvenoyundan önce görüşülebilir. 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
