<DOC>
<DOCNO> 135164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo01.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İLHAN KARAKOLLUK 
</HEADLINE>
<TEXT>

Beşiktaş’ın yıldızı, kendisine laf atan iki kişiyle yumruk yumruğa kavga etti. Fenerbahçeli olduğu iddia edilen taraftarlar, İlhan Mansız’dan davacı olunca, tatsız olay polise yansıdı 
     BİLAL MEŞE 

     Dövdü iddiaları 
     BEŞİKTAŞ’IN milli forveti İlhan Mansız, karakolluk oldu. Alman sevgili Nina ile birlikte dün Arnavutköy’deki bir cafede oturan İlhan Mansız’a yan masadan Fenerbahçeli olduğu iddia edilen iki kişinin sataşması üzerine ortalık karıştı. Sataşmalara önce sözlü yanıt veren İlhan Mansız’ın, daha sonra iki kişinin üzerine yürüdüğü ve tekme - tokat dövdüğü iddia edildi. 
     
     Savunması alındı 
     KAVGANIN giderek büyümesi üzerine araya giren diğer müşteriler olayı güçlükle yatıştırırken, dayak yiyen iki taraftar İlhan Mansız’dan davacı oldular. Arnavutköy Karakolu’na şikayet edilen golcü ve sevgilisi Nina’nın burada polislerce savunmaları alındı. Kavga olayını duyan menajer Sinan Engin, apar topar Arnavutköy Karakolu’na gitti. 
     
     Engin barıştırdı 
     YAKLAŞIK bir saat süreyle Arnavutköy Karakolu’nda kalan Engin, İlhan Mansız’dan davacı olan iki taraftarı yatıştırmak ve davanın adliyeye taşınmaması için büyük uğraş verdi. Engin’in araya girmesiyle birlikte, taraftarların İlhan Mansız’dan özür dilemesi üzerine olay tatlıya bağlandı. Yıldız futbolcu daha sonra serbest kaldı ve Ümraniye’de antrenmana çıktı. 
     
Giunti artık KartalAra transferin son gününde Beşiktaşlı olan İtalyan futbolcu dün İstanbul’a geldi, "Mircea Lucescu’nun teklifini severek kabul ettim" diye konuştu 
     Doğru bir karar’ 
     KARTAL’IN son transferi Giunti dün Türkiye’ye ayakbastı. Kız arkadaşı Giada ve menajeriyle İstanbul’a gelen Giunti’yi Atatürk Havalimanı’nda Beşiktaş Futbol Koordinatörü Erdil Arpacı karşıladı. İtalyan futbolcu, Beşiktaş’ı ve teknik direktör Lucescu’yu tanıdığını belirterek, "Beşiktaş’ı tercih etmemde Lucescu çok önemli bir etken oldu" ifadesini kullandı. 
     
     İlk olmak güzel’ 
     İTALYAN futbolcu, Beşiktaş’ın ligde lider olduğunu ve UEFA Kupası’da mücadele ettiğini bildiğini de açıkladı. Tecrübeli oyuncu, "Beşiktaş’ın başarısına katkıda bulunmak, kendimi kanıtlamak istiyorum. Türkiye’deki ilk İtalyan oluşum hoşuma gitti. Takımda yabancı dil bilen futbolcular olduğu için anlaşmakta zorluk çekmeyeceğim. Zago, Nouma, Cordoba ve İlhan’ı izledim. Çok kaliteliler" diye konuştu. 
     
Sergen Yalçın kiloları eritti      BEŞİKTAŞLI Sergen, devre arasında aldığı 13 kiloyu sıkı bir rejim ve çalışma temposuyla eritti. Yıldız futbolcunun yaklaşık 15 gündür doktorların hazırladığı özel menü ile beslendiği vurgulandı. Fenerbahçe maçının ikinci yarısında forma giyen Sergen’in Lucescu ile bir görüşme yaparak görev talep ettiği, Rumen hocanın da yıldız oyuncuyu motive ettiği öğrenildi. 
     
Son prova Xamax ile      İKİNCİ yarıya yoğun bir şekilde hazırlanan Beşiktaş, bugün son provasını Beşiktaş İnönü Stadı’nda İsviçre 1. Lig takımlarından Neuchatel Xamax ile yapacak. Karşılaşma bir TV kanalından yayınlanırsa saat 19.00’da yayınlanmazsa 18.00’de başlayacak. Öte yandan Kartal dün Fenerbahçe maçından sonra kullandığı bir günlük izinin ardından topbaşı yaptı. Siyah - Beyazlı futbolcular düz koşunun ardından çift kale maçla idmanı tamamladı. 
     
Maç gününde değişiklik      BİRİNCİ Süper Lig’in 20. haftasında Beşiktaş ile İstanbulspor arasında daha önce 14 Şubat Cuma günü oynanacağı açıklanan lig karşılaşmasının, tarihinde değişiklik yapıldı. Karşılaşmanın Milli maçların hemen bir gün sonrasına denk gelmesi nedeniyle 16 Şubat tarihine kaydırıldığı bildirildi. Futbol Federasyonu yetkileri, Beşiktaş - İstanbul maçının başlama saatini ise 16.30 olarak açıkladı. 
     
     Scala davası ertelendi 
     BEŞİKTAŞ’IN hastalığı nedeniyle sözleşmesini feshettiği eski teknik direktörü Scala’ya 725 bin dolar geri ödeme yapması için açtığı dava dün görüşüldü. İstanbul 10. Asliye Hukuk Mahkemesi’ndeki duruşmaya tanık olarak Mete Düren, Sinan Engin ve Tayfur Havutçu katıldı. Tayfur, "Futbolcularla ilişkileri pek iyi değildi. Kavga da etmişti. Sinirli bir insandı" dedi. Mahkeme diğer tanıkların dinlenmesi için davayı erteledi. 
     
     Ağlatan jest 
     FENERBAHÇE maçında attığı golle takımını galibiyete taşıyan Ahmet Dursun, maç sonrasında formasını Asbaşkan Yıldırım Demirören’e hediye etti. Yıldız futbolcu, kendisine 5 yıllık mukavele imzalatan Demirören’e hediye ettiği formanın üzerine, "Senin için baba" diye not düştü. Demirören’in bu jest karşısında mutluluktan gözyaşlarına hakim olamadığı vurgulandı. 
     
     Pancu için garanti 
     BU sezon Beşiktaş formasını kiralık olarak giyen Pancu’nun bonservisinin alınması konusundaki temaslar hızlandırıldı. Romanya’dan dönen Teknik Direktör Lucescu’nun golcü futbolcunun transferiyle ilgili olarak Rapid Bükreş Başkanı Copos ile görüştüğü bildirildi. Rumen teknik adam, Pancu için ilk etapta anlaşılan 1.5 milyon doların 3 Nisan’da ödeneceğini garanti etti. 
     



 SPOR 
























</TEXT>
</DOC>
