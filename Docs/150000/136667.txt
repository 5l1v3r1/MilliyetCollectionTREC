<DOC>
<DOCNO> 136667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/siyaset/siy07.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Refah’ın kapatılması demokratik zorunluluk 
</HEADLINE>
<TEXT>

AİHM, Anayasa Mahkemesi’nin RP’yi kapatma kararı için demokrasinin korunması için zorunluydu’ yorumunu yaptı 
     GÜVEN ÖZALP Brüksel 

     Avrupa İnsan Hakları Mahkemesi AİHM , kapatılan RP yöneticilerinin temyiz başvurusunu reddetti. 17 yargıçtan oluşan Büyük Daire’nin verdiği kararla Mahkeme, 2001’de aldığı ve RP’nin kapatılmasını haklı bulan kararının arkasında durmuş oldu. Kararla birlikte eski RP Genel Başkanı Necmettin Erbakan ve parti yönticilerinin başvurabilecekleri bir yargı organı kalmadı. 
     RP davasında ilk kararını 31 Temmuz 2001’de üçe karşı dört oyla veren Mahkeme, bu kez karara oybirliğiyle vardı. AİHM, Anayasa Mahkemesi’nin RP’yi kapatma kararının Avrupa İnsan Hakları Sözleşmesi’yle AİHS uyumlu olduğu yönündeki kararını yineledi. Kararda, RP ve yöneticilerine getirilen yaptırımların, demokratik toplumun korunması için zorunlu bir sosyal ihtiyaçtan kaynaklandığı belirtildi. 
     "Her devletin, Sözleşme normlarıyla çelişen bir siyasi projeyi, demokratik rejim ve iç barışı tehlikeye atma riski bulunan somut eylemleri, hayata geçirilmeden engelleme hakkına sahip olduğuna" hükmedilen kararda, RP yöneticilerinin l iklik karşıtı girişimlerine dikkat çekildi. 
     RP yöneticilerinin, l ikliğe yeni bir içerik getirme bahanesiyle, çok hukuklu bir sistem kurmak, şeriat tesis etmek ve kuvvet kullanarak iktidara gelmek yönündeki tavırlarının AİHS’yle bağdaşmadığı vurgulandı. 
     Büyük Daire, temyiz başvurusunu davacıların gündeme getirdikleri 8 madde çerçevesinde ele aldı. AİHS’nin toplanma ve dernek kurma özgürlüğünü düzenleyen 11. maddesinin Türkiye tarafından ihlal edilmediği görüşüne varan Mahkeme, din ve vicdan özgürlüğünden mülkiyetin korunmasına kadar geniş bir yelpazeye yayılan diğer 7 maddeyi görüşmeye dahi gerek olmadığına karar verdi. 
     



 SİYASET 















</TEXT>
</DOC>
