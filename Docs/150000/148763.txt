<DOC>
<DOCNO> 148763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/pulur.html </URL>
<DATE> 2003/04/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savaşın yalanları... 
</HEADLINE>
<TEXT>

     Tıpkı bundan önceki "Körfez Savaşı"nda olduğu gibi 150 bin Iraklı askerin öldüğü, 200 bin askerin yaralandığı bu savaş televizyon ekranlarına, gazete ve dergilere "kansız, temiz bir savaş" olarak yansıtılmadı mı 
     Acaba öyle miydi 
     
     İÜ İletişim Fakültesi öğretim görevlisi Dr. Mustafa Mutlu, Vietnam’dan, Körfeze kamuoyu oluşturmasını inceledi, araştırdı ve yazdı. x 
     Vietnam Savaşı’nın haber görüntülerinin Amerikan halkının savaşa karşı oluşturduğunu anlayan Reagan ve Bush yönetimleri, basını savaştan uzak tutmak ve iletişim akımını sınırlamak yoluna gittiler, bir dizi önlem aldılar. 
     Körfez Savaşı’nda başlayan bu tutum, bugünkü savaşta da "yeminli, sözleşmeli gazetecileröle sürdürülüyor amaç, "icazetli gazetecilik", yani istenilen haberler verilecek, istenilmeyen haberler yayımlanmayacak... 
     Sadece bu değil, Amerika’nın, Irak’ta başarısız olduğunu söyleyen ünlü Peter Arnett’ı bile işinden attırdılar. 
     
     MUSTAFA Mutlu, Körfez Savaşı için şöyle diyor 
     "Körfez Savaşı’na yaklaşık iki milyon asker, on bin tank, dört bine yakın savaş uçağı, iki bine yakın helikopter, beş bin parça top ve iki yüze yakın savaş gemisi katıldı. Savaşta 150 - 200 bin arasında Iraklı asker öldü. 200 bin Iraklı asker de yaralandı. Körfez Savaşı sonrasında Irak sanki ortaçağa döndü. Körfez Savaşı’nın Irak’a verdiği korkunç akıl almaz tahribata rağmen televizyon ekranına, gazete ve dergi sütunlarına kanın sıçramadığı, temiz bir savaş olarak sunuldu." 
     O kadar da değil 
     O savaşın, adeta simgesi olan kara petrole bulanmış ördek kirli değil miydi 
     O ördeğin de, daha sonra "asparagas" olduğu ortaya çıktı ya 
     
     YA erken doğan Kuveytli bebeklerin kuvözden alınıp ölüme terk edilmesi... 
     Günlerce bu vahşet dünyaya "İşte Iraklı askerlerin cinayeti" diye sunulmadı mı 
     Hatta, ABD Kongresi İnsan Hakları Komisyonu’nda, bu vahşetin tanığı 15 yaşında Neyyire adında Kuveytli bir kız, ağlaya hıçkıra ifade vermedi mi 
     Kız, o hastanede gönüllü olarak çalışıyordu, içeri Iraklı askerler girdi, yeni doğan 15 bebeği kuvözden alıp yere attılar ve kuvözleri alıp gittiler... 
     Bu vahşeti anlatan kız kimdi biliyor musunuz 
     Kuveyt’in, ABD elçisinin kızı, işgalden bu yana memleketine hiç gitmemişti. 
     Hastanenin görevli doktorları da vahşeti yalanladılar. 
     
     BUNLAR, Körfez Savaşı’ndan kalanlar... 
     Ya bu savaşta olanlar 
     Amerikalılar da, Iraklılar da kamuoyunu oluşturmak için kim bilir neler yaptılar. 
     Elbette, gün gelecek, bunlar da öğrenilecek... 
     
     x Okumuş Adam Yayınları 
     
     







</TEXT>
</DOC>
