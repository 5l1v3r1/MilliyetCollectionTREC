<DOC>
<DOCNO> 124357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/tamer.html </URL>
<DATE> 2002/12/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Ülkeler ancak refah için rekabet eder" 
</HEADLINE>
<TEXT>

     Ne kadar Kıbrıs, o kadar tarih 
     Durum bu kadar yumurta - tavuk meselesi mi 
     Yunanistan, İngiltere, İtalya, İspanya için böyle olabilir. Ama AB’nin 2 ağır topu Almanya ve Fransa, Kıbrıs’ta anlaşmaya yaklaşsak bile 2005 tarihinden geri adım atmaya hiç de niyetli gibi durmuyorlar. 
     Nefeslerimizi tutmuş, Tayyip Bey’in Atlantik’in 2 yakasına taşıdığı Türkiye pazarlığının Kopenhag’daki son raundunu izliyoruz. Bu satırların yazıldığı saatlerde Kopenhag’daki AB zirvesi, Türk zirvesine dönüşmüş gibiydi. 
     Herkesin gözü Kopenhag’dayken bile ben sizleri dün olduğu gibi bugün de İstanbul Sanayi Odası’nın 50. yıldönümü nedeniyle düzenlediği 2 günlük Sanayi Kongresi için Cevahir Kongre Merkezi’ne götürmek istiyorum. 
     
     Sanayimizin yarını 
     Sanayi Kongresi’nde Türk sanayiinin bugün geldiği düzeyin hiç de küçümsenmeyecek bir nokta olduğu teslim edilirken, mutlaka yeniden yapılanması gereğinin de defalarca altı çizildi. Harvard’dan konferans için Türkiye’ye gelen İzmir doğumlu, Boğaziçi mezunu medar - ı iftiharımız Prof. Dr. Dani Rodrik’ten İSO Meclis Başkanı Hüsamettin Kavi’ye, McKinsey’in henüz tamamlanmamış son Türkiye raporunun ilk bulgularından Sanayi Bakanı Ali Coşkun ve Eczacıbaşı Topluluğu Yönetim Kurulu Başkanı Bülent Eczacıbaşı’na, Prof. İbrahim Kavrakoğlu’dan Fiat’ın İtalya’daki merkezinde en üst düzeydeki birkaç yöneticiden biri olan bir başka medar - ı iftiharımız Jan Nahum’’a ve adlarını burada sayamadığım diğer değerli konuşmacılara herkes hemfikir ki sanayimize mutlaka bilgi, teknoloji ve yaratıcılık katmalıyız. 
     
     
</TEXT>
</DOC>
