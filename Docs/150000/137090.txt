<DOC>
<DOCNO> 137090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun17.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ''savaşa hayır'' dedi 
</HEADLINE>
<TEXT>

     Türkiye'nin yanı sıra dünyanın dört bir yanında milyonlarca gösterici, dün düzenlenen protesto yürüyüşleriyle ''savaşa hayır'' dedi. 
     5 kıtadaki çeşitli ülkelerde yapılan gösterilere katılan savaş karşıtlarının tahmini sayıları şöyle 
     
     AVRUPA 

     -İtalya Organizatörlere göre başkent Roma'da 3 milyon kişi yürüdü. Polise göre ise gösteriye 650 bin kişi katıldı. 
     -İngiltere İngiltere'de savaş sonrası düzenlenen en büyük gösteri olarak tarihe geçen Londra'daki dünkü gösteriye polise göre 750 bin, organizatörlere göre 2 milyondan gazla barış yanlısı katıldı. -İskoçya ve İrlanda Glasgow'da 80 bin, Dublin'de de 100 bin kişi savaşa hayır dedi. 
     -Almanya Başkent Berlin'deki gösteriye yaklaşık 500 bin kişi katıldı. 
     -İspanya Organizatörlere göre ülke genelinde 5 milyon kişi, polise göre 3 milyon kişi gösteri yaptı. 
     -Fransa Ülke genelinde yüz binlerce kişi gösterilere katılırken, başkent Paris'te 250 bin kişi savaşı protesto etti. 
     -Yunanistan Organizatörlere göre 100 bin, polise göre 35 bin kişi başkent Atina sokaklarındaydı. 
     -Belçika Başkent Brüksel'deki gösterilere 65-70 bin kişi katıldı. Polis, bu sayıyı 42 bin olarak açıkladı. 
     -Hollanda Başkent Amsterdam'da 65-70 bin kişi savaşa karşı gösteri yaptı. 
     -Norveç Başkent Oslo'daki gösterilerde 60 bin kişi bulunuyordu. 
     -İsveç 40 ila 50 bin kişi savaşa hayır dedi. 
     -İsviçre Başkent Bern'de 35-40 bin kişi barış yanlısı gösteri yaptı. 
     -Avusturya Organizatörlere göre 30 bin polise göre 15 bin kişi başkent Viyana sokaklarındaydı. 
     -Macaristan Başkent Budapeşte'de 20 binden gazla kişi savaşı protesto etti. 
     -Finlandiya Başka başkent olmak üzere ülke genelinde 12 bin kişi protesto gösterisi düzenledi. 
     -Hırvatistan Başkent Zagreb'de yaklaşık 100 bin kişi gösteri düzenledi. 
     -Lüksemburg 10 binden fazla kişi savaşı protesto etti. 
     -Danimarka Başkent Kopenhag'da 10 bin kişi toplandı. 
     -Eski SSCB ülkeleri Rusya, Ukrayna ve Kiev'de çok sayıda gösterici savaşa hayır dedi. 
     
     ASYA-OKYANUS 

     Yeni Zelanda'da 14 bin, Hindistan'da 10 bin, Tayland'da 3 bin, Malezya'da 2 bin, Avustralya'da 100 bin, Japonya'da da 25 bin kişi savaşa karşı gösteri düzenledi. 
     
     YAKIN DOĞU-ORTADOĞU 

     Suriye'de yaklaşık 200 bin, Irak'ta 1 milyon, Lübnan'da 10 binden fazla, İsrail'de 3 bin kişi olası savaşa hayır dedi. 
     
     AMERİKA 

     Amerika kıtasında da gösteriler düzenlendi. 
     ABD'de on binlerce gösterici New York sokaklarını doldururken, Kanada'da yüz binlerce kişi düzenlenen gösterilere katıldı. 
     Latin Amerika ülkelerinde de savaş protesto edildi. Uruguay'daki gösteriye 50 bin kişi katıldı. 

     
</TEXT>
</DOC>
