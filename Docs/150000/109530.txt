<DOC>
<DOCNO> 109530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo06.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma, fanatik taraftarlarının hışmına uğradı 
</HEADLINE>
<TEXT>

     Şampiyonlar C Grubunda bu akşam, AEK ile karşılaşacak Roma, Yunanistan'a sıkıntılı gitti. 
     Romalı futbolcular, Şampiyonlar Ligi'nde bu akşam AEK ile deplasmanda oynayacakları maç için son antrenmanlarını yaparken, öfkeli taraftarlarının saldırısına uğradı. 100 kadar fanatik taraftar, Trigoria'daki antrenman sahasına gelerek, futbolculara, teknik direktör Fabio Capello'ya ve kulüp başkanı Franco Senci'ye hakaretler yağdırdı. Fransız savunma oyuncusu Jonathan Zebina yüzüne sopa darbesi alırken, futbolcuların arabaları da büyük ölçüde zarar gördü. İstifası istenen Teknik Direktör Capello, antrenmanı iptal etti. Futbolcular polis eskortu eşliğinde sahadan ayrılabildi. 
     İtalya Birinci Futbol Ligi Serie A'da Modena ve Bologna'ya yenilen Roma, Şampiyonlar Ligi C Grubu'ndaki ilk maçında da Real Madrid'e 3-0 mağlup olmuştu. 
     





</TEXT>
</DOC>
