<DOC>
<DOCNO> 118506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sontur20.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kediye işkence yapıldığı iddiasıyla suç duyurusu.... 
</HEADLINE>
<TEXT>

     Adana'da, bir kadın, çiftleştirmek için verdiği kedisine işkence yapıldığı iddiasıyla Cumhuriyet Savcılığı'na suç duyurusunda bulundu. 
     Adana'da, Nuran Yılmaz 28 , sepete koyduğu kedisi ile birlikte Adliye'ye gelerek, nöbetçi Cumhuriyet Savcılığı'na şikayet dilekçesi verdi. 
     Nuray Yılmaz, dişi kedisini komşusunun aracılığıyla çiftleştirilmek üzere Asiye L.'ye 50 verdiğini, ancak, geri aldığında işkence gördüğünü tespit ettiğini ileri sürdü. 
     Nuray Yılmaz, siyam cinsi ''Tarçın'' adlı kedisinin, Asiye L.'nin evinde 6 gün kaldığını belirterek, ''Kedimi, kızkardeşim, verdiğim evden alarak getirdi. Gördüğüm manzara karşısında adeta şoke oldum. Kedimin boynunda yara vardı ve tüyleri de yolunmuştu'' dedi. 
     Bunun üzerine Asiye L. ile görüştüğünü ve ''çiftleştirilmek istenen kedi ile boğuşması sırasında duvara çarptığı ve yaralanmanın da bundan kaynaklanmış olabileceği''nin söylendiğini belirten Yılmaz, şöyle konuştu 
     ''Muayene ettirdiğim veteriner, bir kedinin tüylerinin, bir başka kedi tarafından yolunmasının mümkün olamayacağını söyledi. Bundan Asiye L. suçludur. Bunun bir ibret olmasını sağlamak için şikayetçi oluyorum.'' 
     





</TEXT>
</DOC>
