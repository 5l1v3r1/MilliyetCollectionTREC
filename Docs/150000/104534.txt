<DOC>
<DOCNO> 104534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/siyz1.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Yılmaz Barajın altında kalmayız 
     ANKARA Milliyet 

     ANAP lideri Mesut Yılmaz, partisinin barajı aşacağını ifade ederek, "Hiçbir şekilde son seçimden daha kötü bir netice alacağımıza ihtimal vermiyorum" dedi. Anketlere göre AKP dışındaki partilerin barajın altında göründüğünü dile getiren Yılmaz, "ANAP’ın sadece kendi üye ve sempatizanları ile yüzde 5’lik bir taban oyu var" dedi. Yılmaz, "Bizim yaptırdığımız araştırmada, şu anda seçmenin yüzde 50’si daha kararsız görülüyor. Bence ANAP kararsız kitleden en fazla payı alacak partidir" dedi. 
     
     Uzmanların tercihi CHP 
     Kemal Derviş’in katılımıyla güç kazanan CHP, Mustafa Özyürek, Akif Hamzaçebi, Kemal Kılıçdaroğlu gibi bürokrat ve uzmanların yanı sıra, özel sektördeki uzmanların da ilgi odağı oldu. Partiye son katılan isim, ekonomist ve vergi uzmanı İrfan Hüseyin Yıldız, İstanbul Milletvekilliği adaylığı için başvurdu. 1962 doğumlu Yıldız, Akşam gazetesinde ekonomi ve vergi hukukuyla ilgili yazılar yazıyordu. 
     
     ANAP’tan bir fire daha 
     ANAP Muğla Milletvekili Hasan Özyer, Genel Başkan Mesut Yılmaz ile önceki gün yaptığı görüşmenin ardından dün partisinden istifa etti. Özyer’in istifasıyla ANAP’ın Meclis’teki sandalye sayısı 71’e düştü. 
     
Meclis’te son durum MHP 124 DYP 85 ANAP 71 YTP 62 DSP 58 AKP 55 SP 46 BBP 4 TDP 3 YP 3 CHP 2 BAĞ. 23 BOŞ 14 TOPLAM 550      
     



 SİYASET 

















</TEXT>
</DOC>
