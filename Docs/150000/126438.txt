<DOC>
<DOCNO> 126438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur22.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Türkmen Cephesi Başkanı Gül ile görüştü... 
</HEADLINE>
<TEXT>

     Irak Türkmen Cephesi Başkanı Sanan Ağa Kasap, Irak'ta bir savaş çıkması ve uluslararası güçlerin gelmesi halinde, Türk askerinin de onlarla birlikte olmasını arzuladıklarını bildirdi. 
     Kasap, Başbakan Abdullah Gül ile Başbakanlık Merkez Binası'nda yaptığı görüşmeden ayrılırken, gazetecilerin sorularını yanıtladı. 
     ''Başbakan, olası operasyonla ilgili bir şey söyledi mi '' sorusuna ''Hayır, operasyon hala belli değil. Her ihtimale karşı endişelerimizi konuştuk, tartıştık'' yanıtını veren Kasap, ''Askeri destek konusunda istekte bulundunuz mu '' sorusunu şöyle yanıtladı 
     ''Eğer bir operasyon olur ise uluslararası karar ile olur. Öyle olduğu zaman Türkiye bizim görüşümüze göre onun içinde mutlak yer alır. Ama bu Türkiye'nin kararıdır. Alır mı almaz mı bilinmez ama eğer ki uluslararası güçler gelirse, bizim gönlümüz Türk askeri de onlarla olsun.'' Kasap, ''Sınırda bir hareketlilik var mı '' sorusunu yanıtlarken de, ''Hayır, şimdiye kadar bunun haberini almadık'' dedi. 
     





</TEXT>
</DOC>
