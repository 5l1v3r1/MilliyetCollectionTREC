<DOC>
<DOCNO> 127394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/spo06.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER ÇEKİŞME 
</HEADLINE>
<TEXT>

Yılın Sporcusu anketimizdeki tüm kategorilerde mücadele, kılpayı oylarla sürüyor. Ayhan, Kahveci ve Bıçakcı liderlikten inmiyor 
     49. Yılın Sporcusu anketimize okurlarımızın büyük ilgisi dikkat çekerken, oy sayımı günü gününe devam ediyor. Her kategorideki adaylar arasında oy farklarının az olması, çekişmeyi daha da artırıyor. Yılın Sporcusu seçiminde Avrupa Şampiyonu atletimiz Süreyya Ayhan giderek rakipleri ile arasındaki farkı açıyor. Ancak tekvandocu Bekir Aydın yaptığı atakla ikinci sırayı ele geçirdi. 
     YILIN Futbolcusu oylamasında ise Nihat Kahveci’yi, Emre Belözoğlu ve İlhan Mansız takip ediyor. Yılın Antrenörü seçiminde Rıza Çalımbay burun farkıyla Lucescu’nun önündeki yerini koruyor. Yücel Kop da üçüncü sırada yer alıyor. Yılın Spor Adamı kategorisinde Levent Bıçakçı ile Erdoğan Toprak arasındaki kıyasıya yarış dikkatle izleniyor. Dünya’daki adaylar arasında da Ronaldo ilk sırada bulunuyor. 
     



 SPOR 

























</TEXT>
</DOC>
