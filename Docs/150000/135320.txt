<DOC>
<DOCNO> 135320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sontur19.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü cinsin kodu 3-4-3 oldu 
</HEADLINE>
<TEXT>

     TBMM İçişleri Komisyonu'nda, kişisel durum belgelerinde 'Cinsiyeti belirsiz'' olanların ''3-4-3'' olarak tanımlanmasına olanak sağlayan uluslararası sözleşme kabul edildi. 
     ''Ahvali Şahsiye Belgelerinde Yer alan Bilgilerin Kodlanmasına İlişkin Sözleşme''ye göre, kişisel durum belgelerinin uluslararası dolaşımını ve tanınmasını kolaylaştırmayı amaçlıyor. 1995 yılında Brüksel'de imzalanan sözleşme, üye ülkeler arasında çeşitli dillerin kullanılmasından kaynaklanacak tercüme zorunluluğunu ortadan kaldırmak için kodlama sistemi öngörüyor. Sözleşmede diğer kimlik bilgilerinin yanısıra ''Cinsiyeti belirsiz'' olanların da tanımlanmasına olanak sağlayacak bir kodlamaya yer veriliyor. Buna göre, ''Cinsiyeti belirsiz'' olanlar bu belgelerde ''3-4-3'' koduyla tanımlanacak. 
     Kabul edilen bir başka sözleşmeyle de istek durumunda devletlerin, uluslararası aile cüzdanlarını güncelleştirmesi hükme bağlanıyor. 
     Paris'te 1998 yılında imzalanan ''Yaşam Belgesi Verilmesine Dair Sözleşme''nin onaylanmasının uygun bulunduğuna ilişkin tasarı da benimsendi. 
     





</TEXT>
</DOC>
