<DOC>
<DOCNO> 147431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yasam/yas04.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antibiyotiğe dikkat 
</HEADLINE>
<TEXT>

İngiliz doktor David Felmingham, yanlış ilaç kullanımı konusunda uyardı Yanlış ve düzensiz antibiyotik kullanımı, hastayı ölüme bile götürebilir 
     ŞÜKRAN PAKKAN İstanbul 

     Kongre için geldi 
     BU yıl 11’incisi İstanbul’da düzenlenen Klinik Mikrobiyoloji ve İnfeksiyon Hastalıkları Kongresi kapsamında üst solunum yolu enfeksiyonlarında uygulanan yanlış tedavileri anlatmak amacıyla dünyaca ünlü İngiliz doktor David Felmingham, Türkiye’ye geldi. Felmingham doktorları ve hastaları yanlış ve düzensiz antibiyotik kullanımı hakkında uyardı. 
     
     Yan etkilerine dikkat 
     DÜNYANIN birçok ülkesinde reçeteyle satılmasına rağmen, herkesin istediği antibiyotiği satın alabildiği Türkiye’de de önlem alınması gerektiğini söyleyen Felmingham, "Özellikle uzun süreli ve günde iki - üç kez kullanılan antibiyotiklerin yan etkilerine dikkat etmek gerekiyor. Aşırı antibiyotik kullanımı bir süre sonra ilaçları etkisiz hale getirir" dedi. 
     
     Araştırmalar sürüyor 
     "YENİ sınıf antibiyotiklerle bu zararı gidermeye çalışıyoruz" diyen Felmingham, şöyle devam etti "Ancak doktor reçete yazarken de, hasta eczaneye gittiğinde de aklına ilk gelen ilacı almamalı. Yan etkilerine dikkat etmeli, uzun vadeli kullanmamalı. Aşırı antibiyotik kullanımı, özellikle genel hastalıklarda kötü sonuçlar doğurur." 
     


YAŞAM 


















</TEXT>
</DOC>
