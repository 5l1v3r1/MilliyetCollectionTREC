<DOC>
<DOCNO> 148644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sonspo20.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'de şok... Brezilya Grand Prix'ine soruşturma... 
</HEADLINE>
<TEXT>

     Formula 1 Dünya Şampiyonası'nda, tartışmalı Brezilya Grand Prix'siyle ilgili yeni iddialar, Uluslararası Otomobil Sporları Federasyonu'nu FIA harekete geçirdi. 
     71 tur üzerinden yapılması gerekirken, yoğuş yağış nedeniyle kayganlaşan pistte meydana gelen kazalar sonrasında, 55. turda iptal edilen sezonun 3. yarışında, resmi sıralamanın değişmesi gündeme geldi. 
     Interlagos Pisti'ndeki mücadelede, Jordan Ford pilotu İtalyan Giancarlo Fisichella öndeyken, yarış 55. turda sona ermiş, kurallar gereği 2 tur önce . tur yarışta ilk sırada bulunan McLaren Mercedes takımından Finli Kimi Raikkonen birinci ilan edilmişti. 
     FIA'dan bugün yapılan açıklamada, Brezilya Grand Prix'si resmi sonuçlarının tersine, 11 numaralı araca binen Fisichella'nın, birinci sırada 56. tura da başladığı ve mücadelenin 55. değil, 56. turda durdurulduğu biçiminde iddiaların kendilerine geldiği ifade edildi. 
     FIA, yarış sorumlularının cuma günü Fransa'nın başkenti Paris'te toplanarak konuyla ilgili son kararı vereceklerini açıkladı. 
     
     FISICHELLA'YA BİRİNCİLİK YOLU 
     İddiaların doğruluğu kabul edilip yarışın 56. turda durdurulduğu tescil edilirse, 2 tur önce 54. tur ilk sırada bulunan İtalyan Fisichella, yarışın birincisi ilan edilecek. Finli Raikkonen ise 2. sıraya inecek. 
     Jordan takımı, Brezilya Grand Prix'sinin sonucuna itiraz etmiş ve konuyla ilgili olarak FIA'ya başvurmuştu. 
     





</TEXT>
</DOC>
