<DOC>
<DOCNO> 104518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/magazin/amag.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Selin, coştu bir kere .. 
</HEADLINE>
<TEXT>

Kız arkadaşıyla Taksim’de gittiği marjinal barda’ kendini alkole ve müziğe kaptıran Selin Toktay, striptize kalkışınca karga tulumba eve gönderildi 
     YAŞAR ÇAKMAK 

     MANKEN Selin Toktay’ın gece etkinlikleri’ marjinallere bile fazla geldi. Görgü tanıklarına göre Toktay, bir kız arkadaşıyla geçtiğimiz gece Taksim’deki marjinal gece kulüplerinden Prive’a gitti. Gecenin ilerleyen saatlerinde alkolün de etkisiyle bara çıkan Toktay ve arkadaşı bir yandan dans edip, bir yandan da üzerlerindekileri çıkarmaya başladı. 
     
     Güvenlik müdahale etti 
     TOKTAY ve arkadaşının gösterisi, diğer müşterileri rahatsız edince duruma güvenlik görevlileri el koydu. Dışarı çıkarılıp, bir taksiye bindirilen Toktay ve arkadaşı çok geçmeden geri döndü, çünkü taksici evi bulamamıştı. Yeniden içeri alınan ikili yüzleri yıkanıp, kahveyle ayıltıldıktan sonra gün ışırken evlerine gönderildi. 
     
     Kadın kadının elini tutamaz mı 
     GEÇTİĞİMİZ haftalarda Christyl Bar’da samimi şekilde eğlendiği ve mekandan el ele çıktığı arkadaşı Melissa’yla aralarında ilişkisi olduğuna dair dedikodulara öfkelenen Toktay, bu konuda da şunları söyledi "İki kadın birbirinin elini hiç tutamaz mı Melissa çok sevdiğim arkadaşım. Böyle bir şey yok. Nereden uyduruyorlar anlamış değilim." 
     
     Bana ne Tuba’dan 
     BİR mayo defilesinde görev alan Toktay eski sevgilisi Aksel Goldenberg’in Tuba Ünsal’la aşk yaşamasıyla ilgili sorulara ise yanıt vermek istemezken "Bana ne onlardan. İsteyen istediğiyle beraber olabilir. Bu gayet normal. Tuba Ünsal zaten fazla samimi olduğum bir manken değil" diye konuştu. 
     



 MAGAZİN 













</TEXT>
</DOC>
