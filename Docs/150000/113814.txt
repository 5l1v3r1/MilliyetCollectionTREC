<DOC>
<DOCNO> 113814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/siyaset/siy09.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’yı karıştıran söylenti 
</HEADLINE>
<TEXT>
12 bin Mehmetçik Kuzey Irak’a girdi’ 
     DİYARBAKIR DHA 

     ABD, Irak’a müdahale hazırlıkları yaparken, dün akşam ortaya atılan, "12 bin Türk askeri Kuzey Irak’a girdi" iddiası, Ankara’da hareketli saatler yaşanmasına neden oldu. Dışişleri Bakanlığı ve bölgedeki yetkililer haberi doğrulamadı. 
     ABD ile Irak arasında bir süredir yaşanan gerginlikte Türk Silahlı Kuvvetleri’nin de Irak’a gireceği yönündeki senaryolar, dün akşam ortaya atılan, 12 bin Türk askeri K. Irak’a girdi" haberiyle tırmandı. Bu söylenti üzerine habercilerle Dışişleri ve bölgedeki yetkililer arasında hareketli telefon görüşmeleri gerçekleşti. 
     Dışişleri yetkilileri, K. Irak’a müdahalenin söz konusu olmadığını kesin bir dille ifade ederken, Şırnak Valisi Hüseyin Başkaya da iddiaların asılsız olduğunu bildirdi. Başkaya, sınırötesi bir hareketlilik olmadığını, her zamanki gibi rutin önlemlerin devam ettiğini söyledi. 
     



 SİYASET 














</TEXT>
</DOC>
