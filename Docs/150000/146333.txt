<DOC>
<DOCNO> 146333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yasam/yas05.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkulara karşı Drakula kongresi 
</HEADLINE>
<TEXT>

     DIŞ HABERLER SERVİSİ 

     Transilvanya Drakula Kurumu, Irak’ta süren savaşa rağmen korkmadıklarını ve Dünya Drakula Kongresi’nin mayıs ayında Romanya’daki Karpat Dağları’nda düzenleneceğini duyurdu. 20’den fazla Rumen ve yabancı araştırmacının katılacağı Sighisoara kentindeki kongrede, "korku" teması tartışılacak. Bir Ortaçağ kenti olan Sighisoara, acımasızlığıyla Kont Drakula efsanesinin doğmasına yol açan ve Kazıklı Voyvoda’ olarak da bilinen Vlad Tepes’in doğum yeri. 
     
     Savaşa rağmen’ 
     Kurumun başkanı Nicolae Paduraru, "Kont Drakula savaştan korkmuyor. Kongreyi savaşa rağmen düzenliyoruz ve dünyanın pek çok yerinden saygın araştırmacıların gelmesini bekliyoruz" diye konuştu. Paduraru, 15-18 Mayıs tarihleri arasında gelecek konuşmacıların tartışma konularını da şöyle açıkladı Din korkusu, İngiltere’de eski vampir öyküleri ve doğaüstü olayların verdiği korku. 
     
     


YAŞAM 






















</TEXT>
</DOC>
