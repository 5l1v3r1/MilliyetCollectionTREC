<DOC>
<DOCNO> 140638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur33.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haliç'teki 2 köprü Perşembe günleri deniz trafiğine açılacak... 
</HEADLINE>
<TEXT>

     Haliç üzerinde bulunan Atatürk ve Yeni Galata köprüleri, gemilerin dışarıya çıkabilmesi amacıyla yıl sonuna kadar perşembe günleri belli saatlerde deniz trafiğine açılacak. 
     İstanbul Emniyet Müdürlüğü'nden yapılan yazılı açıklamada, Büyükşehir Belediyesi Çevre Koruma ve Geliştirme Daire Başkanlığı Atölyeler Müdürlüğü'nün, Haliç bölgesindeki gemilerin dışarıya çıkabilmesi amacıyla Atatürk ve Galata köprülerinin yıl sonuna kadar her ay perşembe günleri belli saatler içinde araç ve yaya trafiğine kapatılıp, deniz trafiğine açılacağını bildirdiği kaydedildi. 
     
     ALTERNATİF GÜZERGAHLAR 
     Açıklamada, köprülerin açılması sırasında sürücülerin kullanabileceği alternatif güzergahlar ise şöyle sıralandı 
     -Sarıyer-Tarabya Maslak Oto Sanayi-4. Levent-Levent, Etiler ve Zincirlikuyu istikametlerinden gelip, Eminönü ve Unkapanı'na gitmek isteyenler, Zincirlikuyu D-100 güzergahını kullanarak Haliç Köprüsü, -İstinye-Baltalimanı-Emirgan-Bebek-Arnavutköy-Ortaköy ve Beşiktaş istikametlerinden sahil yolunu takiben gelip Eminönü ve Unkapanı yönüne gidecek sürücüler, Beşiktaş Barbaros Bulvarı'nı takiben D-100 Kuzeyden Haliç Köprüsü, -Dolmabahçe-Kabataş-Fındıklı-Salıpazarı, Tophane ve Karaköy'den gelip de Eminönü ve Unkapanı'na gitmek isteyenler, Perşembe Pazarı-Şişhane, Kasımpaşa ve Piyalepaşa Bulvarı Okmeydanı D-100 Kuzey katılımından Haliç Köprüsü, -Harbiye-Nişantaşı-Osmanbey-Elmadağ ve Taksim yönünden gelip Eminönü ve Unkapanı'na gidecek sürücüler Tarlabaşı Bulvarı, Şişhane Kasımpaşa ve Piyalepaşa Bulvarı, Okmeydanı D-100 Kuzey katılımından Haliç Köprüsü, -Şişli- Mecidiyeköy-Çağlayan-Esentepe-Gayrettepe istikametinden gelip de Eminönü, Unkapanı yönüne gitmek isteyenler, Mecidiyeköy ve Çağlayan'dan D-100 Kuzeyi takiben Haliç Köprüsü, -Eminönü istikametinden Karaköy'e ve Taksim yönüne gidecek sürücüler, Ragıp Gümüşpala Caddesi'ni takiben Balat Yolu Ayvansaray ışıklardan D-100 yoluna katılıp, Haliç Köprüsü'nü takip ederek geçişlerini tamamlayabilecek. 
     





</TEXT>
</DOC>
