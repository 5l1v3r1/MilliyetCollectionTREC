<DOC>
<DOCNO> 118548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/siyaset/siy01.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP lideri, newline Köşk’ten randevu isteyecek 
</HEADLINE>
<TEXT>

Erdoğan, Meclis’in açılış tarihi olan 14 Kasım Perşembe günü Sezer’le görüşmeyi planlıyor. AKP liderinin, zirvede başbakan adayının ismini söylemesi bekleniyor 
     ANKARA Milliyet 

     AKP Genel Başkanı Recep Tayyip Erdoğan, başbakan adayını konuşmak için Çankaya Köşkü’ne çıkmaya hazırlanıyor. Erdoğan’ın Cumhurbaşkanı Ahmet Necdet Sezer ile perşembe günü görüşmek için randevu talebinde bulunacağı öğrenildi. 
     
     İsimler konuşulacak 
     Erdoğan’ın bu görüşmede Genel Başkan Yardımcıları Abdullah Gül, Vecdi Gönül, Abdülkadir Aksu ve milletvekilleri Köksal Toptan ile Murat Başesgioğlu gibi isimlerden birini öne çıkarması bekleniyor. Kulislerde öne çıkan isim ise Abdullah Gül. 
     AKP yöneticilerinden alınan bilgiye göre, bugün İtalya’da temaslarda bulunacak Erdoğan, TBMM’de ant içme töreninin gerçekleştirileceği 14 Kasım Perşembe günü Sezer ile görüşmek için Köşk’ten randevu isteyecek. 
     
     Cuma günü görev verir 
     Erdoğan’ın bu görüşmede, Sezer ile başta ilkeler olmak üzere başbakanın kim olması konusunda görüş alışverişinde bulunması bekleniyor. Ayrıca Erdoğan’ın kendinin gönlünden geçeni de Köşk’e iletmesi bekleniyor. Parti yöneticileri ise Sezer’in, cuma günü yeni hükümeti kurma görevini vermesini beklediklerini kaydetti. 
     



 SİYASET 














</TEXT>
</DOC>
