<DOC>
<DOCNO> 135028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/soneko21.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde faizler yüzde 53,31 ve 58,49 oldu 
</HEADLINE>
<TEXT>

     Hazine Müsteşarlığı, bugün biri 161 gün diğeri de 357 gün vadeli olmak üzere iki bono ihalesi birden düzenledi. 
     Hazine'nin, 161 gün vadeli bono ihalesine toplam 1 katrilyon 758.3 trilyon liralık teklif gelirken, ihalede nominal 1 katrilyon 423.1 trilyon liralık satış gerçekleşti. İhaledeki net satış miktarı da 1 katrilyon 178 trilyon lira olarak gerçekleşti. 
     Kağıtların ihraç tarihi yarın olarak belirlenen bono ihalesinde gerçekleşen bileşik faiz yüzde 53.31, basit faiz ise yüzde 47.03 oldu. 161 gün vadeli bono ihalesinin geri ödemesi, 26 Temmuz 2003'de gerçekleştirilecek. 
     161 gün vadeli bono ihalesinde, kamuya net 372 trilyon lira satış gerçekleştirildi. 
     Hazine'nin bugünkü ikinci ihalesi olan 357 gün vadeli bono ihalesine, toplam 3 katrilyon 880.4 trilyon liralık teklif geldi. 
     İhalede nominal 3 katrilyon 780.2 trilyon liralık satış gerçekleşirken net satış tutarı 2 katrilyon 406.3 trilyon lira oldu. 
     Kağıtların ihraç tarihi yarın olarak belirlenen 357 gün vadeli bono ihalesinde basit faiz yüzde 58.22, bileşik faiz ise yüzde 58.49 oldu. 
     357 gün vadeli bono ihalesinde satılan kağıtların geri ödemesi 28 Ocak 2004 olarak belirlenirken, kamuya net 600 trilyon lira satış yapıldı. 
     Hazine yarın, Şubat ayının en büyük iç borç geri ödemesi olan 5 katrilyon 559.5 trilyon lira ödeme yerine getirecek. Ayrıca, Hazine'nin bu hafta, 1 milyar 679.9 milyon dolar dış borç ödemesi bulunuyor. 
     





</TEXT>
</DOC>
