<DOC>
<DOCNO> 105446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/yasam/yas09.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Maymun Tanrı’ açlıktan öldü 
</HEADLINE>
<TEXT>

Bir maymun tanrının yeniden dirilmiş hali’ olduğuna inanılan maymun, bir ay boyunca tapınaktan çıkarılmayınca açlıktan öldü 
     DIŞ HABERLER SERVİSİ 

     Hindistan’ın güneyindeki Andra Pradeş eyaletindeki bir köyde, "bir maymun tanrının yeniden dirilmiş hali" olduğuna inanılan maymun, bir ay tapınaktan çıkmasına izin verilmeyince açlıktan öldü. 
     Timmaganipalli köyü sakinleri, 1 Ağustos’ta köydeki tapınakta bulunan Hanuman adlı bir maymun tanrının heykeli üzerinde yaşlı bir maymunun oturduğunu gördü. Maymunun "Hanuman’ın yeniden dirilmiş hali" olduğuna inanan Hindu din adamları, hayvanın her gün yüzlerce Hindu’nun ziyaret ettiği tapınaktan çıkmasını engelledi. Ve Karuna adlı hayvanları koruma derneği, 3 gün önce ölen maymunun açlıktan öldüğünü açıkladı. Maymunun yakıldığı törene 4 binden fazla kişi katıldı. 
     



 YAŞAM 




















</TEXT>
</DOC>
