<DOC>
<DOCNO> 117454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/ekonomi/eko03.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtul Tek parti iktidarı fırsattır 
</HEADLINE>
<TEXT>

Tek parti iktidarının Türkiye için avantaj olacağını belirten Akbank Genel Müdürü Zafer Kurtul, güven ortamının öne çıkacağını söyledi 
     EKONOMİ SERVİSİ 

     Akbank’ın 9 aylık bilanço sonuçlarının açıklandığı basın toplantısında gazetecilerin sorularını yanıtlayan Akbank Genel Müdürü Zafer Kurtul, tek parti hükümetini Türkiye için bir fırsat ve avantaj olarak gördüklerini söyledi. 
     Koalisyon hükümetleri döneminde siyasi istikrarın sağlanmadığına dikkat çeken Kurtul, AKP’nin seçimden önce iç borçların ötelenmesi’ne ilişkin açıklamalarını ise şöyle değerlendirdi "Ekonomik istikrarın olmadığı, politik istikrarın kaybolduğu zamanlarda iç borcun vadeleri kısalıyor. Ancak normalde, güven unsurunun öne çıktığı, politik ve ekonomik istikrarın sağlandığı güven ortamlarında iç borcun daha uzun vadelerde olmasını piyasalar isteyecektir. Bunu yalnız piyasanın tercihine bırakmak doğru olacaktır.’ 
     
     BDDK’nın etkinliği sürmeli’ 
     Bankacılık sektörünün yeni dönemde en çok istediği şeyin ekonomik ve politik istikrar olduğunu vurgulayan Kurtul, piyasaların öncelikle yeni hükümetin icraatlarına bakacağını söyledi. 
     Sektörün uygulamalar açısından bir önceliğinin olmadığını belirten Kurtul, bankacılık sektöründe çok etkin bir denetim olmasının çok kritik önem taşıdığını kaydetti. 
     BDDK’nın bu konuda bugüne kadar oldukça önemli mesafe katettiğine söyleyen Kurtul şöyle konuştu "Şu anda bu noktadan sonra beklediğimiz bu gelişmenin daha ileriye götürülmesidir, pozitif olarak sürdürülmesidir. Ama BDDK’nın bankacılık kesimi içindeki etkin kontrol ve denetiminin daha kuvvetli bir şekilde devam etmesi esastır." 
     
9 aylık net k r 485 trilyon lira’      Akbank’ın 9 aylık k r rakamını açıklayan Genel Müdür Zafer Kurtul, bankanın bu dönem sonundaki net k rının 485 trilyon lira olduğunu bildirdi. Bankanın enflasyondan arındırılmış 9 aylık brüt k rının 850 trilyon lira olduğunu belirten Kurtul, vergi karşılığı ayrıldıktan sonra k rın 485 trilyon olduğunu söyledi. 
     
     Kurtul, k r ilişkin şöyle konuştu 
     "İMKB’de kayıtlı 302 adet şirketten sadece 12 banka enflasyondan arındırılmış mali tablolarını vermektedir. Diğer şirketlerle sağlıklı karşılaştırma yapılabilmesi için bankamızın enflasyondan arındırılmamış 9 aylık brüt k rı 1.188 trilyon lira olup, vergi karşılığı ayrıldıktan sonra net k rımız 850 trilyon lira olmaktadır." 
     Toplam aktiflerin 22.4 katrilyon liraya ulaştığını kaydeden Kurtul, toplam mevduatın ise 15 katrilyonu geçtiğini söyledi. 
     



 EKONOMİ 


















</TEXT>
</DOC>
