<DOC>
<DOCNO> 100652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/aspo.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İş bilenin 
</HEADLINE>
<TEXT>
Fındık Kore'nin 
Lee’yi, Trabzon’a fındık getirdi. Yönetimin kurnaz planı işlerse, Koreli futbolcunun ücretini, Trabzon Ticaret ve Sanayi odaları karşılayacak 
     ÖZEL HABER ERCAN GÜVEN 

     Lee Yong, sadece Trabzonspor’un aksayan sol kanadını takviye etmek için Kore’den transfer edilen bir futbolcu mu .. 
     
     Siz öyle zannedin .. 
     İşin içinde öylesine "ince hesaplar" var ki, duyduğunuzda kulaklarınıza inanamayacak, Trabzonspor’un "transfer becerisinden bir an bile şüphe ettiyseniz" mahcup olacaksınız. Şaka değil... Şaşıracaksınız .. 
     
     İşte püf noktası 
     Lee Yong’un menajeriyle ilk sıcak temas Almanya kampında kurulmuş. Bir hazırlık maçından sonra Menajer Adnan Demir, Trabzonspor Asbaşkanı Ömer Gürsoy ile Ahmet Ağaoğlu’nun yanına yaklaşmış. Demiş ki 
     "Şu bizim Milli Takım’a gol atan Koreli var ya .. Onu ister misiniz " 
     İki Karadenizli yönetici inanılmaz bir hızla mantık zincirini kurmuşlar... "Bu transfer anlamlı... Kore ile müthiş bir dostluk havası var... Ayrıca futbolcu kaliteli" diye hesaplamışlar. 
     Peki ücreti İşte bu noktada öykünün tansiyonu artar... 
     Çünkü, "Karadeniz fındık hazinesi. Koreliler fındığın artan uluslararası değeri yüzünden fıstığa dönmüş. Türk fındığı büyük bir pazarı yitirmiş. Ancak doların yükselmesi ile fındığımız yeniden rekabet şansı kazanmış. Zaten Kore’de kulüp başkanları, futbol adamları hep uluslararası ticaret insanı. Lee Yong’un açacağı yoldan gelecek iş adamları ve onun Trabzon’a Kore’de kazandıracağı popülarite, Türk fındığını yine Kore pazarına sokabilir" şimşeği çakmış kafalarında. Eee.. Peki fındıktan Trabzonspor’a ne .. O da yöneticiliğin püf noktası... Eğer fındık Kore’ye gidecekse bundan Trabzonlu iş adamları kazanacak. O zaman Lee Yong’un parasını da Trabzon Ticaret Odası ile Trabzon Sanayi Odası karşılayacak.. 
     
     "Para eden fikir" 
     Nasıl Müthiş değil mi .. Gürsoy ve Ağaoğlu, Başkan Sümer’in de onayını alarak bir saat daha beklemeden menajere haber uçurmuşlar 
     İnanın parasını bile konuşmamışlar. Kendilerinden çıkmayacak ki... Döner dönmez, Ticaret ve Sanayi Odaları ile anlaşmışlar. Buna "Para eden fikir" denir. Daha bu olay hissedildiği anda, ortaya yeni bir ihracatçı kent çıkmış. Malatyaspor da kayısılarına Kore yolunu açabilmek için Trabzonspor’dan Koreli futbolcu edinme yollarını öğrenmeye girişmiş. 
     
     Kore, Trabzonsporlu 
     Lee Yong’a gelince... O hayatından çok memnun. Kendisiyle birlikte Trabzon’a gelen Koreli 15 medya mensubu, yöneticiler falan, yaklaşık 25 kişilik kafilesiyle birlikte pazartesi gecesi yapılan kutlamalarla kendinden geçmiş. 
     "Ben daha yola çıkarken Kore, Trabzonsporlu oldu, şaşırmadım. Ama burada yapılan karşılama beni gerçekten büyüledi. Bir Koreli futbolcunun bu kadar sevgi görmesi ülkem için de onurdur" diyor. 
     Fenerbahçe kalecisi Rüştü ile yeniden karşı karşıya gelmek, ülkesinin TV kanallarının, Trabzonspor maçlarını yayınlamak için Dijitürk ile anlaşmaya çalışmasını izlemek, "İpek Yolu’nu yeniden açan" bu Koreli futbolcuyu adeta rüyada yaşatıyor. 
     Ne diyelim iş bilenin, fındıklar Kore’nin. 
     



 SPOR 




























</TEXT>
</DOC>
