<DOC>
<DOCNO> 116311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yasam/yas05.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek davasında karar 3 yıl hapis 
</HEADLINE>
<TEXT>

     ESRA ALUS İstanbul 

     Saldırdığı eski futbolcu Mustafa Başkan’ın kalp krizinden ölmesine neden olan "Rotweiller" cinsi köpeğin sahibi Aydın Mısırlı, 3 yıl 1 ay 15 gün ağır hapis cezasına çarptırdı. 
     İstanbul 1. Ağır Ceza Mahkemesi’nin karar gerekçesinde, Mısırlı’nın olay günü Fatih’te gezdirdiği Alman Rotweiller cinsi köpeğin, Vedat Bahçekapı’nın dükkanına girmeye çalıştığı belirtildi. Mısırlı’yla bu sırada köpeğe bağırıp tekme atan Bahçekapı arasında tartışma çıktı. Mısırlı, "Cango" adlı köpeğine Bahçekapı’ya saldırması için komut verdi. 
     
     Yanlış kişiye saldırdı 
     Ancak dar bir alanda yaşanan itiş - kakış sırasında, köpek Bahçekapı yerine Mustafa Başkan ve tanık Birol Ertan’a saldırıp ısırdı. 
     Köpeğin saldırısı sonucunda oluşan stresle Başkan’ın kronik kalp rahatsızlığının birleştiği ve bu kişinin olay sonrasında öldüğü ifade edilen kararda, olayla Başkan’ın ölümü arasında illiyet bağı bulunduğu anlatıldı. 
     Sanığın, "katil kastıyla olmayan etkili eylemle kendisince önceden bilinmeyen, ancak maktulde var olan hastalığın birleşmesi sonucunda ölüme sebebiyet vermek" suçunu işlediğinin anlaşıldığı belirtilen gerekçeli kararda, Mısırlı’ya 3 yıl 1 ay 15 gün ağır hapis cezası verildiği kaydedildi. 
     



 YAŞAM 



















</TEXT>
</DOC>
