<DOC>
<DOCNO> 107559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yazar/akyol.html </URL>
<DATE> 2002/09/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yönetemeyen demokrasi 
</HEADLINE>
<TEXT>

     IŞIN Çelebi telefon etti. Tam bir yıl önce, Eylül 2001’de çeşitli partiden 23 milletvekili olarak Meclis’e verdikleri kanun teklifini hatırlattı. 
     Teklifte Seçim ve Partiler Kanunu’nda değişiklik yapılması öngörülüyordu "Lider sultasına karşı kurumlaşmış bir parti içi demokrasi" ve yelpazedeki parçalanmışlığa karşı da "İtalya’da olduğu gibi partilerin seçim ittifakı" yapması için yasa değişikliği istiyorlardı. 
     Olmadı... Ve işte yine "atanmış" adaylarla ve yine parçalanmış olarak seçimlere gidiyoruz. 
     Hangi partide şahsi lider sultası ötekine göre daha az, parti içi kurumlaşma daha gelişmiştir 
     Partiler böyle olduğu için böyle yönetiliyoruz İstikrarsız hükümetler, tutarsız politikalar, her partinin manevraları... Umutlarımız, iktidara getirdiğimizde tükeniyor 
     
     GENELKURMAY Amerika’nın Irak’a karşı girişeceği savaş konusunda tabii ki çok duyarlı Savaşın ve hele de Irak’ın parçalanmasının Türkiye’ye getireceği belaları düşünün 
     Böyle durumlarda kurmaylar "senaryolar" hazırlar Şöyle bir ihtimale karşı şunu yapalım diye... 
     Genelkurmay’ın hazırlıklar ve senaryolar için "siyasi direktif" alabileceği bir hükümet var mı 
     Kritik bir aşamaya girmiş olan Kıbrıs konusunda karar alabilecek bir hükümet var mı En kritik üç ayına girdiğimiz Avrupa Birliği takvimini takip eden, lobi yapan, baskı yapan, ağırlığı olan bir hükümetimiz var mı 
     On yıldır koalisyonlar yüzünden sorunlarımız çözülmediği için ekonomimiz batmadı mı Bizden başka milli geliri on yıldır yerinde sayan ama nüfusu artmaya devam eden başka bir ülke var mı 
     Yönetemeyen demokrasi’nin faturası işsizlik, yoksulluk ve dünyada etkinliğimizin hızla aşınması 
     
     İTALYANLAR da bizim gibi çok sayıda partiye bölünmüşlerdi. Ülke iyi yönetilemedi. Bu yüzden mekanizmalar ve kurumlar iyi işlemeyince, mafya güçlendi, sistem kirlendi. 
     Saygın İtalyan siyaset bilimci LaPalombara’nın "İtalyan Tarzı Demokrasi" Democracy Italian Style adıyla mükemmel bir kitabı var. Kurumlaşma eksikliği yüzünden siyasetin nasıl bir "patron - müşteri" yani çıkar ilişkisine döndüğünü anlatır. 
     Biz daha kötü durumdayız... 
     Düze çıkmak için İtalyanlar o ölçüsü kaçırılmış "temiz eller" operasyonundan başka, siyasi sistemi de ıslah ettiler Sağ partiler sağda, sol partiler solda seçimden önce koalisyon ve ittifak kurup iki kanat halinde seçmenin huzuruna çıkıyorlar. Sistem nispeten toparlandı. 
     Çelebi ve 22 milletvekilinin bir yıl önce verdiği yasa teklifi de bunu amaçlıyordu. 
     Bana göre "ittifak" yetmez. Parçaları daha kuvvetli yapıştırıp iki kanatlı demokrasiyi inşa eden iki turlu seçim ve yarı başkanlık sistemine geçmemiz lazım. 
     Ama hiçbir şey yapmadan, Türkiye’yi on yıldır süründüren siyasi patronluk diyelim, lider sultası ve parçalanmış partilerle seçime gidiyoruz kısır döngüyü bir kere daha döndüreceğiz 
     Bir de "küskünler"in peşine takılıp yönetilmezliği’ temelli artırmayalım bari... 
     
     







Yönetemeyen demokrasi 


Dalida’nın ünlü şarkısı, "Palavra, palavra, palavra"... 


Eylül dersleri... 


Çiller’den küskünlere ret 


ABD, Saddam’ı devirmek için Türkiye’den neler istiyor 


Dalgakıran 


Biz de küsüz... ...hem de epeydir... 


ÖSYM diktatörlüğü can yakıyor 4 


Denktaş bir adım daha attı, ama... 


Tolstoy, kadınları yazdığı kadar iyi tanırdı 


Manipülasyon gerçeği 


Şair sözü elbet yalandır... 


Fesih kozu ve liderler 


Bir de küskün seçmen var 


16 Eylül önemli bir gün 


</TEXT>
</DOC>
