<DOC>
<DOCNO> 146105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/aspo.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beklentileri biz yarattık' 
</HEADLINE>
<TEXT>

Yıldıray Baştürk, Türk halkının İngiltere karşısında da galibiyete odaklanmasının kendilerini baskı altına soktuğunu söyledi, "Süper başarılarla bu ortamı biz hazırladık" diye konuştu 
     MEHMET DEMİRCAN 

     Hep daha fazla’ 
     MİLLİ Takım’ın orta sahadaki en büyük kozlarından biri olan Yıldıray Baştürk, İngiltere karşısında Türk halkının beklentilerine en iyi şekilde cevap vereceklerini söyledi. Yıldız oyuncu baskı altında bulunduklarını belirtirken, "Ama bu ortamı biz yarattık. Dünya Kupası’nda üçüncü olduk. Portekiz yolunda ilk üç maçı kazandık. Türkiye’yi zaferlere alıştırdık. Bu nedenle de bizden daha fazlasını istiyorlar. Bunu da doğal karşılıyorum. İyi bir futbolla onlara yeni bir zafer yaşatacağız" ifadesini kullandı. 
     
     Bizden çekiniyorlar’ 
     TÜRKİYE’NİN büyük bir futbol ülkesi olduğuna dikkat çeken Yıldıray, "Artık Dünya devleri bizden çekiniyor. Çünkü güçlü kadromuz var ve sahada müthiş bir mücadele veriyoruz" dedi. Takımda çok sayıda yıldız oyuncunun bulunduğunu hatırlatan milli futbolcu, "Aramızdaki müthiş dostluk ve sevgi bağı başarıyı kaçınılmaz hale getiriyor" diye konuştu. Yıldıray, formasını giydiği Leverkusen ile zor günler yaşadığını ama bunu milli takıma yansıtmadığını da sözlerine ekledi. 
     
Nefes almak yok      Teknik Direktör Şenol Güneş oyuncularını bir dakika bile boş bırakmıyor, antrenmanlar dışında saatlerce İngiltere’nin maç kasetlerini izletiyor 
     Rakibi ezberlediler 
     İNGİLTERE maçının hazırlıklarını Newcastle’da sürdüren A Milli Takım’da futbolcular adeta kasetkolik oldular. Teknik Direktör Şenol Güneş, Ada’ya adım attıklarından itibaren oyuncularına nefes aldırmıyor. Her gün yapılan çift antrenmanların dışında boş vakitlerinde de Ay - Yıldızlı futbolcular, İngiltere’nin maç kasetlerini izliyor, rakibi ezberliyor. 
     
     Rüştü idmana çıkmadı 
     GÜNEŞ oyuncularına tek tek yapmaları gerekenleri anlatırken, İngiltere’nin eksik yönlerini göstermeye çalışıyor. Bu arada menajer Can Çobanoğlu’nun da tüm İngiliz futbolcuların istatistiklerini topladığı ve bunları teknik heyete verdiği belirtildi. A Milli Takım’ın dün yaptığı antrenmana grip olan Rüştü katılmadı. Deniz ise salonda çalıştı. Milliler bugün St.James Park Stadı’nda antrenman yapacak. 
     
En olgun Ay-Yıldız      ŞENOL Güneş tarafından belirlenen A Milli Takım’ın şu anki yaş ortalaması 28.83. Aday kadroda yer alan 24 futbolcu içinde en genci, 23 yaşındaki Interli Emre Belözoğlu, en yaşlısı ise 35 yaşındaki Galatasaraylı Bülent Korkmaz. 82 kez milli olan Blackburn Roverslı Tugay Kerimoğlu, aday kadro içindeki en deneyimli, 37 golü bulunan Hakan Şükür ise en golcü isimler. Aday kadroda yer alan 24 futbolcudan 14’ü ise Ay - Yıldızlı forma altında daha önce en az bir kez gol sevinci yaşadı. 
     
Ulusoy da çalışıyor      Kafileyle birlikte İngiltere’ye gelen Başkan Haluk Ulusoy takım antrenman yaparken, sahanın kenarında tur atıyor. Ulusoy’un zinde kalmak için her gün 10 kilometre yürüdüğü belirtildi. Milliler dün çift idman yaptı. Akşam antrenmanında Hakan Ünsal ve Bülent hafif sakatlık geçirirken grip olan Rüştü çalışmaya katılmadı. 
     
Cesur yürekler      İngiltere önünde Türkiye’yi desteklemek için yaklaşık bin 500 İskoç taraftarın maça bilet aldığı açıklandı 
     FUTBOL Federasyonu Başkanı Haluk Ulusoy, yaklaşık 1500 İskoç taraftarın İngiltere - Türkiye maçına bilet aldığını ve 2 Nisan gecesi Ay - Yıldızlı ekibi destekleyeceklerini söyledi. İngilizlerle fazla geçinemeyen İskoçlar’ın, A Milli Takım’ın galibiyetini çok istediği, bu nedenle Türk bayraklarıyla Sunderland Stadı’na akın edecekleri belirtildi. 
     HALUK Ulusoy, karşılaşmaya beş bin Türk taraftarın gelmesini beklediklerini de ifade etti. Federasyon Başkanı, 4500 biletin kesin olarak satıldığını ancak 500 kadar daha ekstra seyircinin maçı izleyeceğini ileri sürdü. İngiltere’de bulunan birçok vatandaşımızın da bilet alabilmek için federasyon yetkililerine başvuru yaptığı, ilginin büyük olduğu bildirildi. 
     
İngiltere’nin ilk sınavı      AVRUPA Şampiyonası elemelerinde A Milli Takımımız ile 2 Nisan’da karşılaşacak olan İngiltere, bugün grubun zayıf ekibi Liechtenstein ile rakip sahada oynayacak. Güvenlik endişesi ve muhtemel savaş karşıtı gösteri ihtimali nedeniyle gergin bir ortamda oynanacak olan Vaduz’daki mücadele TSİ 19.30’da başlayacak ve Star’dan naklen yayınlanacak. 7.Grup’taki diğer maçta ise Üsküp’te Makedonya ile Slovakya karşı karşıya gelecek. 
     
     DİĞER MAÇLAR 
     1. GRUP 
     19.00 Kıbrıs R.Kes. - İsrail 
     21.45 Fransa - Malta 
     2. GRUP 
     21.15 B.Hersek - Lüksemburg 
     18.00 Romanya - Danimarka 
     3. GRUP 
     21.30 Hollanda - Çek Cum. 
     18.30 B.Rusya - Moldova 
     4. GRUP 
     21.00 Polonya - Macaristan 
     5. GRUP 
     17.00 İskoçya - İzlanda 
     20.00 Almanya - Litvanya 
     6. GRUP 
     16.00 Ermenistan - K.İrlanda 
     18.00 Ukrayna - İspanya 
     8. GRUP 
     19.30 Hırvatistan - Belçika 
     9. GRUP 
     22.00 İtalya - Finlandiya 
     17.30 Galler - Azerbaycan 
     10. GRUP 
     19.00 Arnavutluk - Rusya 
     17.00 Gürcistan - S.İrlanda 
     
7. GRUP TAKIMLAR O G B M A Y P Türkiye 3 3 0 0 10 1 9 İngiltere 2 1 1 0 4 3 4 Makedonya 3 0 2 1 4 5 2 Liechtenstein 2 0 1 1 1 6 1 Slovakya 2 0 0 2 1 5 0      
Şenol Güneş gitmiyor      TEKNİK Direktör Şenol Güneş, Liechtenstein - İngiltere maçını izlemekten son anda vazgeçti. Federasyon yetkilileri bu karşılaşmayı iki tane özel istatistikçi ve bir de antrenörün takip edeceğini açıkladılar. Güneş’in konsantrasyonun bozulmaması için takımın başından ayrılmadığı belirtildi. 
     
Dostluk köprüsü      British Council tarafından Londra’ya davet edilen beş Türk taraftar, İngilizler’le maçı izleyecek 
     İNGİLTERE - Türkiye maçı öncesi dostluk köprüleri kurulmaya başlandı. British Council’in davetlisi olarak İngiltere’ye gidecek Cem Abanazır, Çağ Çalışkur, Hakkı Çamur, Osman Kıcıman ve Serdar Saatçioğlu, 31 Mart’ta Londra’da bir pub’da İngiliz taraftarlarla sohbet edecek. Beş Türk seyirci, 1 Nisan’da İngiliz spor basını ve taraftarlarıyla biraraya gelecek, aynı gün Newcastle’da yapılacak ümit milli maçını izleyecek. 
     SUNDERLAND’DE maç sabahı spor basınıyla görüşecek olan Türk taraftarlar, akşam da İngiltere - Türkiye milli maçına gidecek. Taraftarlar, İngiliz taraftarlarla birlikte Türk seyircilerin oturacağı koltuklara bir yüzü Türkçe yazılı, renkli kartonlar yerleştirecek. Bu kartonları 4 bin 500 Türk seyircisi İstiklal Marşı çalınırken kaldırdıklarında, Türk Bayrağı oluşacak. Bu etkinlikle holiganizmin önüne geçilmesi planlanıyor. 
     


SPOR 

























</TEXT>
</DOC>
