<DOC>
<DOCNO> 117463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/guncel/gun00.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’ya işkence sözü 
</HEADLINE>
<TEXT>

Avrupalı büyükelçilerle içkili yemekte buluşan AKP lideri Erdoğan, İşkence bitecek’ sözü verdi 
     ANKARA Milliyet 

     AKP Genel Başkanı lideri Recep Tayyip Erdoğan, Avrupalı büyükelçilere "işkence bitecek" garantisi verdi. Erdoğan, Kopenhag Zirvesi’nde tarih verilmemesi durumunda AB ile ilişkilerin süreceğini de açıkladı. 
     
     KURMAYLARI YANINDAYDI 
     İftarını bir gecekonduda yaptıktan sonra Danimarka’nın Ankara Büyükelçisi Christian Hoppe’nin evinde 15 Avrupa ülkesinin büyükelçisi ve AB temsilcisiyle buluşan Erdoğan’a Abdullah Gül, Vecdi Gönül ve Dışişleri Müsteşar Yardımcısı Akın Alptuna eşlik etti. 
     
     DİNİ VAKIFLAR DA GÜNDEMDE 
     İsteyene içki servisi yapılan yemekte önceliklerinin işkencenin bitirilmesi, ifade özgürlüğünün sağlanması, dini vakıflar sorunlarının ortadan kaldırılması, anadilde yayın ve öğrenimin uygulamaya sokulması olduğunu açıklayan Erdoğan, "Aksamaları gidermede iktidarın samimiyetini ortaya koyacağız" dedi. Büyükelçilerin başbakan adayını sorduğu Erdoğan, "Vatandaşlarımızın kulağına fısıldamadığımızı başkasına da fısıldamayız" yanıtını verdi. 
     
İçimizde radikal yok’      BERLİN AA 

     AKP Genel Başkanı Recep Tayyip Erdoğan, Die Welt’e verdiği demeçte Türkiye’de İslamiyet’le demokrasinin birbirine aykırı olmadığını ispatlayacaklarının altını çizdi. AB’ye üyelik müzakerelerine başlanması için Türkiye’ye takvim verilmesini beklediklerini belirten Erdoğan, "AB ülkelerinin büyükelçilerine, düşüncelerimizi somut şekilde aktarmak amacıyla ülkelerini ziyaret etmek istediğimi bildirdim" dedi. 
     Erdoğan, Alman Hıristiyan Demokrat ve Hıristiyan Sosyal Birlik partilerinin AKP’ye benzetilmesiyle ilgili olarak da "Bizler, aile, gelenek ve ahlak gibi deyimlere büyük önem veren muhafazak r demokratlarız. Bu nedenle bazı görüşlerde benzerlikler olabilir" ifadesini kullandı. 
     



 GÜNCEL 















</TEXT>
</DOC>
