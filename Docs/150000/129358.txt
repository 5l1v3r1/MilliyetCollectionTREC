<DOC>
<DOCNO> 129358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur27.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Laf atma yüzünden cinayet... 
</HEADLINE>
<TEXT>

     Kayseri'nin Talas İlçesi'nde bir genç, bayanlara laf atılması yüzünden çıkan kavgada bıçaklanarak öldürüldü. 
     Talas'ta, Bülent Ünlü ve arkadaşı M.E.Ö., yoldan geçen bayanlara laf atılması nedeniyle Ergun Y, Mehmet Y, Özkan S. ve Ahmet O. ile tartışmaya başladı. 
     Tartışmanın kavgaya dönüşmesi sonucu, Mehmet Y. 20 , yanında taşıdığı ekmek bıçağı ile Bülent Ünlü'yü 30 göğsünden bıçakladı. Ağır yaralanan Ünlü, tedavi için kaldırıldığı Erciyes Üniversitesi Tıp Fakültesi Hastanesi'nde hayatını kaybetti. 
     Olaydan sonra gözaltına alınan Mehmet Y, polise verdiği ifadesinde, ''Bülent Ünlü ile arkadaşı yoldan geçen bayanlara laf atıyordu. Biz de müdahale ettik. Bülent'i bana taşla vurduğu için bıçakladım. Olanlar için pişmanım'' dedi. 
     Tatbikat için olay yerine götürülen Mehmet Y, Bülent Ünlü'nün yakınları tarafından dövülmek istendi. Polis, Ünlü'nün yakınlarını güçlükle yatıştırdı. 
     





</TEXT>
</DOC>
