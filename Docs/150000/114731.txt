<DOC>
<DOCNO> 114731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/dunya/adun.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş başka bahara 
</HEADLINE>
<TEXT>

BM’deki diplomasi sürecinin, Irak’a yönelik Amerikan harek tını 2003 kışı sonrasına bırakma olasılığı güçlenirken, Pentagon askeri yığınağını yavaşlatmayı düşünüyor 
     YASEMİN ÇONGAR Washington 

     ABD’nin Irak konusunda BM nezdinde giriştiği "gönülsüz diplomasi," nihai hedefi Saddam Hüseyin’i devirmek olan bir askeri harek tın, 2003 ilkbaharından önce başlamayacağı beklentisine yol açıyor. Bu beklenti, BM Güvenlik Konseyi’nin halen üzerinde çalıştığı, uluslararası silah denetçilerinin Irak’a geri dönmesine ilişkin kararına, Bağdat’ın ilk aşamada "olumlu" yanıt vereceği ön kabulüne dayanıyor. 
     Washington’daki tahminler, silah denetimlerinin başlaması halinde, Irak’ın "en az üç ay" zaman kazanacağı ve harek tın 2003 kışında başlamasının mümkün olmayacağı yönünde. 
     Ancak ABD’li yetkililer, Irak’ın BM Güvenlik Konseyi’nin alacağı yeni kararı, 30 gün içinde uygulamaya başlamayı reddetmesi durumunda ise, harek tın aralık ya da ocakta başlayabileceğini vurguluyorlar. 
     
     "Marttan önce zor" 
     Diplomatik takvim, Irak’ın BM silah denetimlerini başlatmayı kabul etmesi halinde, askeri harek tın en az 105 gün ertelenmesini gündeme getirecek. 
     BM Güvenlik Konseyi, Bağdat’a ilk aşamada 30 gün süre tanıyan bir kararı, kasım başında onaylarsa ve Bağdat, denetimlere bu sürenin sonunda yeşil ışık yakarsa, silah denetçilerinin 15 gün içinde, yani aralık ortasına dek, Irak’a gitmesi öngörülüyor. Silah denetçilerinin "ilk tur" çalışmaları için belirlenen süre ise 60 gün. Bu da, denetçilerin en az şubat ortasına kadar Irak’ta kalmaları, daha sonra Irak’ın silahsızlanma koşuluna uymasını değerlendiren bir raporu Güvenlik Konseyi’ne sunmaları anlamına geliyor. 
     Bu takvimi değerlendiren ABD kaynakları, "Saddam denetçilerle ilgili bir kriz yaratmazsa, en erken mart başına kadar harek tın zemini oluşmaz. Mart başında silah denetçilerinin raporuna göre hareket edilir" diyorlar. 
     
     Pentagon haber bekliyor 
     Öte yandan, Pentagon kaynakları, ABD’nin son haftalarda Körfez bölgesine askeri yığınağını hızlandırdığını, ancak BM takviminin, bu hazırlıkları yavaşlatma kararına yol açabileceğini bildirdiler. 
     



 DÜNYA 












</TEXT>
</DOC>
