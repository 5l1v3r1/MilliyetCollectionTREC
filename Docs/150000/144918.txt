<DOC>
<DOCNO> 144918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/spor/spo01.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MART AYI, DERT AYI 
</HEADLINE>
<TEXT>

Sezon başından bu yana üç kulvarda birden mücadele veren Beşiktaş’a "Mart" yaramadı. Önce Türkiye, sonra da UEFA Kupası’ndan elendi. Kartal, dün ligde de kabustan son anda uyandı 
     Havlu attılar 
     BEŞİKTAŞ’A "Mart" ayı iyi gelmedi. Şubat ayına kadar lig, kupa ve Avrupa mücadelesini sürdüren Siyah - Beyazlılar, bu ay içinde iki şok birden yaşadı. 5 Mart’ta Türkiye Kupası’nda Gençlerbirliği’ne 4-3 yenilerek veda eden Kartal, 20 Mart’ta da UEFA Kupası’na "Elveda" dedi. Siyah - Beyazlılar, 13 Mart’ta İtalya’da rakibine 1-0 yenildikten sonra, geçen hafta da 2-1’lik skorla Avrupa’ya veda etmişti. 
     
     Puan farkı kapanıyor 
     LİG karşılaşmasında Antep’te adeta kabus dolu dakikalar yaşandı. Rakibi karşısında uzun süre yenik oynayan Siyah - Beyazlılar, belki yenilgiden son anda kurtuldu ama, şampiyonluktaki rakipleriyle olan puan farkı da iyice kapandı. Öte yandan son 10 sezonda Gaziantep deplasmanında hiç galibiyeti bulunmayan Kartal, en son galibiyetini 22.9.1991’de 2-1’lik sonuçla almıştı. Beşiktaş bu geleneği de bozamadı. 
     
Başbakan Bilgili ..’      Memleketine gitti 
     BEŞİKTAŞ Başkanı Serdar Bilgili, memleketi Kahramanmaraş’a gitti, burada Beşiktaşlılar Derneği’nin açılışına katıldı. Bilgili’ye Siyah - Beyazlı yönetimden Ahmet Kavalcı, Behçet Ümitlen, İsmail Ünal, Hüseyin Mican ve Emin Önal eşlik etti. Kartal’ın Başkanı’nı, il sınırıda uzun bir konvoy karşıladı. Aşağı inen Bilgili, "Başbakan" tezahüratları ile karşılandı. 
     
     Şampiyonluk sözü 
     SİYAH - Beyazlı ekibin Başkanı, dernek açılışını babası Abdüllatif Bilgili ile yaptı, ardından da maç için Gaziantep’e döndü. Açılışta bir de konuşma yapan Bilgili, "100. yılda şampiyon olacağız. Cumhuriyetimiz’den daha eski tarihi olan kulübün başkanı olarak memleketimde bulunmaktan apayrı bir gurur duyuyorum" dedi. Beşiktaş Başkanı, Celal Doğan ile de dostluk gösterisinde bulundu. 
     
Göze çarpanlar      CORDOBA Kolombiyalı kaleci kurtardığı penaltıyla takımına hayat verdi. İkinci yarıda da birçok pozisyonda klasını konuşturdu. 
     RONALDO Defansın aksayan ismiydi. Penaltı pozisyonundaki faulde inanılmaz acemilik yaptı, uzun süren formunu arattı. 
     AHMET YILDIRIM İlk yarıda aksadı. Ama özellikle ikinci 45 dakikada ofansa katkıda bulundu, görevini yapmaya çalıştı. 
     İLHAN MANSIZ Forvette kötü bir günündeydi. Ahmet Dursun ile iyi anlaşamadı, gereksiz yerlerde attığı şutlarla tepki çekti. 
     ÖMER Yediği golde bir adım geride durabilirdi. Ama savunmanın da kurbanı oldu. Bunun dışında yer tutuşları iyiydi. 
     ROMASHENKO İlk yarıda goldeki korneri ne kadar büyük ustalıksa, penaltı vuruşundaki seçimi o kadar acemilikti. 
     
     Maçın adamı 
İbrahim parlıyor      İbrahim Toraman, ligin genç yeteneklerinden. Bitmeyen enerjisi ve akıllı futboluyla bu sezon parlıyor. Dün de Beşiktaş önünde gerek golü, gerekse defanstaki çalışkanlığıyla ön plana çıktı. Beraberlik skorundan sonra defanstaki arkadaşlarının aksamasına rağmen teslim olmadı. Fotoğraf Murat Akbaş 
     
Maçtan Notlar      Antep’e seyircisiz oynama 
     HAKEM Selçuk Dereli’nin kötü tezahürat nedeniyle yaptırdığı 1 ve 2 nolu anonslar, Gaziantepspor’un başını yakacak. Hakem ve gözlemci raporlarını inceleyecek olan Profesyonel Futbol Disiplin Kurulu’nun, küfürler devam ettiği için seyircisiz oynama ve 2.5 milyar lira para cezası vermesi bekleniyor. Ayrıca sahaya atılan cisimler nedeniyle yapılan 3 nolu anons için de ihtar verilmesi gündemde. 
     
     Protokolde bilet kavgası 
     BİLET yüzünden protokol tribününde tartışma çıktı. Kırmızı - Siyahlılar, kanuni düzenleme gereği 15 tane protokol bileti verdi. Bunun üzerine Kartal idarecileri, Bölge Müdürlüğü’ne başvurup 15 bilet daha istedi. Talebin geri çevrilmesi nedeniyle tartışma yaşandı. 
     
     Lucescu’nun tedbiri 
     RUMEN teknik adam ilk kez takım ısınırken sahaya çıkarak, çalışmaları saha kenarından izledi. Öğlen saatlerinde yağan karla karışık yağmur yüzünden saha zemininden endişelenen Lucescu, stada gelir gelmez zemini kontrol etti. Daha sonra futbolculara vidalı krampon giydirildi. 
     
     PAF’lar 3-1 galip 
     BEŞİKTAŞ’IN gençleri ağabeyleri gibi zirve mücadelesinde doludizgin ilerliyor. Gaziantep’i Mehmet 2 ve Ümit’in golleriyle 3-1 yenen Siyah - Beyazlılar, tek golü Yalçın’ın ayağından yedi. 
     
     Yoğun güvenlik 
     GAZİANTEP Emniyet Müdürlüğü karşılaşma için yoğun güvenlik önlemi aldı. Tam kadro görev yapan polis, taraftarların çakmak, bozuk para, pet şişe gibi cisimlerle stada girmelerine izin vermedi. 
     
100. yıl şerefine      KAYSERİ Beşiktaşlılar Derneği, 100. yıl balosu düzenledi. Gecede, Beşiktaş taraftarı Kayseri Valisi Nihat Canpolat, Siyah - Beyazlı bayrak sallayıp, 100. yıl pastasını kesti. Kartal’a gönül verenler şampiyonluk şarkıları söylerken, bu sezon mutlu sona ulaşacaklarını iddia etti. 
     


SPOR 

































</TEXT>
</DOC>
