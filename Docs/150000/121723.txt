<DOC>
<DOCNO> 121723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/siy04.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan Apo uyarısı 
</HEADLINE>
<TEXT>
"Yeniden yargılanırsa tam bir skandal olur" 
     SALİHA ÇOLAK Ankara 

     CHP Genel Başkanı Deniz Baykal, Abdullah Öcalan’ın yeniden yargılanmasının yolunun açılmasının "skandal" olacağını, bu nedenle AKP’nin sunduğu uyum paketini çok dikkatli incelemek gerektiğini söyledi. Baykal, dün kurmaylarıyla paket üzerindeki çalışmaları değerlendirirken AKP’nin yöntemine karşı çıkarak, "Bizden ne cevabı istiyorlar Evet ya da hayır mı diyeceğiz. Eğer görüşümüzü öğrenmek isteselerdi paketi herkesten önce bize verip ortak çalışma önerirlerdi" dedi. 
     Baykal, Genel Sekreter Önder Sav başkanlığında hukukçularla oluşturulan komisyonun paketi didik didik etmesini istedi. Leyla Zana’nın ağustos ayından itibaren yeniden yargılanması için başvurabileceğini anımsatan Baykal, "Ne aceleleri var Bunun Kopenhag kriterleri ile ne ilgisi var " diye konuştu. 
     
     Baykal şu değerlendirmeyi yaptı 
     "Leyla Zana ile kişisel bir sorunum yok. Çıksın, çıkmasın o ayrı ama bunu nasıl bize getirebiliyorlar Devletin yargıya olumsuz bir müdahalesini nasıl isteyebiliyorlar Pakette Apo’nun yeniden yargılanmasını engelleyecek bir hüküm olacak mı Anayasa Mahkemesi yarın çıkıp eşitlikten karar verip Apo’yu da kapsam içine alırsa 30 yıl yer, ondan sonra da aftan çıkar. Bu tam bir skandal olur. Altından AKP de kalkamaz." 
     
     Erdoğan yanlış yaptı 
     Erdoğan’ın "tarih için tarih istemesini" de eleştiren Baykal, şunları kaydetti "Bu tür şeyler söylemeyeceği sözünü vermişti. Ama devam ediyor. Başarı şansını düşürüyor, karşı tarafın da elini güçlendiriyor." 



 SİYASET 















</TEXT>
</DOC>
