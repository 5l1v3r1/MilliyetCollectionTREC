<DOC>
<DOCNO> 103958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/yasam/yas02.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi silahıyla infaz’ ettiler .. 
</HEADLINE>
<TEXT>

Sokakta yolunu kesen üç kişiye silah çeken müteahhit İbrahim Akgün, kendi silahından şakağına saplanan iki kurşunla can verdi 
     ŞAKİR AYDIN İstanbul 

     Ümraniye’de, müteahhit İbrahim Akgün 54 , sokak ortasında tartıştığı üç kişi tarafından, kendi ruhsatlı silahıyla başından vurularak öldürüldü. 
     İbrahim Akgün önceki akşam 22.00 sıralarında evine giderken, Namık Kemal Mahallesi Koca Yusuf Sokak’ta üç kişi tarafından durduruldu. Akgün ve bu kişiler arasında tartışma çıktı. Üzerine gelen saldırganları durdurmak isteyen Akgün, belindeki ruhsatlı tabancasına davrandı. Akgün’ün üzerine atlayan saldırganlar, tabancasını alarak müteahhiti etkisiz hale getirdi. 
     
     Koşarak kaçtılar 
     Daha sonra üç saldırgan, aldıkları tabancanın kabzasıyla başına sert bir darbe indirerek Akgün’ü yere yıktılar. Daha sonra kendi silahını yerde yatan Akgün’ün şakağına dayayan saldırganlar, art arda iki el ateş edip tabancayı yere attıktan sonra, koşarak olay yerinden uzaklaştı. Vatandaşların ihbarı üzerine olay yerine gelen sağlık ve polis ekipleri, Akgün’ün yaşamını yitirdiğini belirledi. Polis kavganın alacak - verecek anlaşmazlığından kaynaklandığı olasılığı üzerinde duruyor. 
     
Mafya usulü sus’ kurşunu      İstanbul’da önceki akşam yaşanan ikinci infaz da Yeşilköyde’ydi. 
     Sabah sporu yapan vatandaşlar, Yeşilköy Karanfil Sokak’ta bir erkek cesedi görünce durumu derhal polise bildirdi. Olay yerine gelen ekipler, yaptıkları inceleme sonucu kurbanın ağzından tabancayla vurularak öldürüldüğünü gördü. 
     Yol ortasında yatan cesedin 38 yaşındaki Tahsin Cihat Birgen’e ait olduğunu belirleyen polis, talihsiz adamın evsiz ve işsiz olduğunu, genelikle Kumkapı’daki balıkçılarla kaldığını ortaya çıkardı. 
     Olayı araştıran Cinayet Masası ekipleri, cinayetin, mafyanın söylenmemesi gereken şeyleri açıklayanlara’ yaptığı gibi ağızdan tek kurşunla işlenmesi üzerinde duruyor. 
     



 YAŞAM 

















</TEXT>
</DOC>
