<DOC>
<DOCNO> 103763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur10.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Türker'den memura zam mesajı... 
</HEADLINE>
<TEXT>

     Ekonomiden sorumlu Devlet Bakanı Masum Türker, ''toplu görüşmelerde basında yer aldığı gibi seçime yönelik herhangi bir ek ödeme söz konusu değildir'' dedi. 
     Türker, bugün Eğitim-Sen Genel Merkezi'ne gelerek, Kamu Emekçileri Sendikaları Konfederasyonu KESK Başkanı Sami Evren'le görüştü. 
     Bakan Türker, görüşmeden önce basına yaptığı açıklamada, daha önce varılan uzlaşma ile kamu çalışanlarının ilk defa ücretlerini belirlemede etkili olduklarını belirterek, şunları kaydetti 
     ''Bu konuda kamuoyunda bir çok tartışma var. Bu tartışmaların temelinde Türkiye'deki mevcut pastanın bölüşümünde bazı kesimlerin, dar gelirlilere, çalışanlara, çiftçilere, esnafa verilecek payın artırılmasından yana olmadıkları için, kamuoyu oluşturulmak isteniyor. Basında yer aldığı gibi seçime yönelik herhangi bir ek ödeme söz konusu değildir. Çünkü yapılan görüşmelerin ilgili olduğu dönem 2003 dönemidir. Bu görüşmeler de 2003 yılında kamu çalışanlarının bütçeden alacakları paylarla ilgilidir. Bu paylar ayrılmadığı takdirde nereye gidecektir Faize ya da yan ödemelere gidecektir. '' Türker, bir soru üzerine de yeni personel alımı olmadığını, rutin olarak istihdamın söz konusu olmadığını, daha önceden açıklanan öğretmen, sağlık ve uzman personel ihtiyacı nedeniyle alımın söz konusu olduğunu kaydetti. 
     





</TEXT>
</DOC>
