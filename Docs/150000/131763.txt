<DOC>
<DOCNO> 131763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/spo04.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İNADIM İNAT 
</HEADLINE>
<TEXT>

Teknik Direktör Samet Aybaba, Trabzonspor’u başarıya ulaştıracağını söyledi, "Savaşçıyım, mücadeleden yılmam ve tuttuğumu da koparırım. Bu yoldan asla geri dönmem" diye konuştu 
     Toroslar’ın gücü 
     TRABZONSPOR Teknik Direktörü Samet Aybaba, Bordo - Mavili takımı başarıya ulaştıracağını iddia etti. Aybaba inatçı bir yapıya sahip olduğunu dile getirip, "Karakteristik özelliklerimi, Toroslar’dan alıyorum. Toroslar’ın diğer adı da, Gavur Dağı’dır. Buranın insanları mücadeleci, inatçı, savaşçı ve yılgınlığa yer vermeyen özelliklere sahiptir" diye konuştu. 
     
     Kolej gibi olduk’ 
     AYBABA göreve geldikleri andan itibaren önemli işler yaptıklarını da açıkladı. Tecrübeli teknik adam, "İlk anda Hami, Osman, Cem gibi oyuncuların gitmesini istedim. Bunu yaparken amacım takımı gençleştirmekti. Disiplinsizliğe taviz vermedim. İnandıklarımı uyguladım ve adeta bir kolej takımı yarattık. Başarıda tabii ki, başkan ve yönetimin payı büyük" dedi. 
     
     Sonumuz mutluluk’ 
     EFES Cup’ta şampiyonluğa ulaşarak büyük moral depoladıklarını açıklayan Aybaba, uzun yolun sonunda mutluluk yaşayacaklarını iddia etti. Trabzonspor’un hocası sözlerini şöyle noktaladı "Ben sisteme inanan insanım. Hedef adamıyım. Bu hedefe ulaşmayı düşünen futbolcuyla yola çıkarım. Türkiye’nin en iyi futbolunu oynayan takımıyız. Bunu geliştire geliştire yükselteceğiz." 
     
Trabzonspor’u çekemedilerAsbaşkan Erol Tuna, Fenerbahçe’nin 20 yaşındaki gençlere yenilmeyi kabullenemediğini iddia etti 
     TRABZONSPOR Asbaşkanı Erol Tuna, Fenerbahçe’nin Efes Cup Final maçındaki sinirli tavırlarını "çekememezlik" olarak yorumladı. Tuna, "Rakibimizin kadrosundaki isimler tecrübeli ve kaliteli. Fenerbahçeli oyuncular karşılarında 20 yaşındaki olağanüstü delikanlıları görünce durumu doğal olarak kabul edemedi. Bu da gergin olmalarına neden oldu" diye konuştu. 
     SEYİR zevki doruk noktalara çıkan bir takım olmaya başladıklarını da açıklayan Erol Tuna, "Tarzımız çok farklı. Asla şımarmayacağız" diye konuştu. Trabzonspor Asbaşkanı sözlerini şöyle sürdürdü "Henüz iddiamızı tam anlamıyla göstermedik. Türkiye Kupası’nı alıp ilk 3’e girmek için mücadele edeceğiz. Tevazuyu elden bırakınca ipin ucu kaçıyor. Yere sağlam basıyoruz." 
     
Antalya’dan Zonguldak’a      ANTALYA’DAKİ ikinci yarı hazırlıklarını tamamlayan Trabzonspor, önce Ankara’ya oradan da karayoluyla Zonguldak’a geçti. Bordo - Mavili takım, bugün Zonguldak Şehir Stadı’nın açılışında Zonguldakspor ile özel bir maç oynayacak. Bordo - Mavili futbolcular akşam Trabzon’a döndükten sonra iki gün izin yapacak ve ardından ikinci yarı hazırlıklarına yeniden başlayacak. 
     
Sümer’den övgü mesajı      BAŞKAN Özkan Sümer, hasta yatağında izlediği Fenerbahçe karşılaşmasından sonra Trabzonsporlu futbolculara övgüler yağdırdı. Kendisini kupayla ziyaret eden Gökdeniz ve Fatih’i tebrik eden Sümer, "Arkadaşlarınıza söyleyin, hepinizle gurur duydum. Kupadan çok mücadele gücünüz ve kaliteniz beni sevindirdi. İkinci yarıda da sizden aynı futbolu bekliyorum" dedi. 
     
     KAMP RAPORU 
     PETKOVİC 
     İlk yarıda kusursuzdu. İyi bir kapmp geçirdi. Yine en büyük kozlardan olacak. 
     METİN AKTAŞ 
     Hazırlık maçlarında kritik kurtarışları kadar hatalar da yaptı. Sıkıntılı. 
     OSMAN KURTULDU 
     Petkoviç ve Metin'i zorladı. Genç kaleci gelecek için umut verici görüntüdeydi. 
     FATİH TEKKE 
     İstekli, etkili ve işbitiriciydi. Devamlılık sorununu da giderek çözüyor. 
     GÖKDENİZ 
     Her zaman çalışkan. Herkesten daha fazla mesai yaptı. Çıkışını sürdürüyor. 
     HÜSEYİN 
     Beklenen çıkışı halen yapamadı. Kamp döneminde de istenen düzeyde değildi. 
     ALİ ŞEN 
     Kendine güvenini de geliştirdi. En büyük sorunu kondisyonundaki eksiklikleri. 
     EMRE 
     Ham çabuk, hem de top hakimiyeti güçlü. Aybaba'nın gözüne girmeye başladı. 
     ERDİNÇ 
     Kolundaki kırık geçti. Dönüşü ikinci yarının ikinci haftasında gerçekleşecek. 
     ERMAN GÜRACAR 
     Savunmanın yine değişilmez ismi olacak. Düşmeyen bir grafikle beğeni topluyor. 
     ERMAN ÖZGÜR 
     Dayanıklılık testlerinde tam puan aldı. Samet Aybaba'nın bankoları arasında. 
     SOMMERS 
     İyi niyetli ve istekli çalıştı. Ancak fizik gücünün zayıf olması düşündürüyor. 
     HASAN ÜÇÜNCÜ 
     Kampta gerileyen isimlerdendi. Çalışmalar sırasında vasat bir tablo çizdi. 
     LEE YONG 
     Giderek toparlanıyor. Hazırlık maçlarındaki futboluyla forma için umutlandı. 
     AURELİO 
     Kafasında transfer sıkıntıları var. Defans yerine biraz da ofansı düşünmeli. 
     MEHMET KAHRAMAN 
     Kampın yıldızlarındandı. Az şans buldu, ama sabırla çalışmasını sürdürdü. 
     MEHMET YILMAZ 
     Son iki maçta sakatlığı nedeniyle yoktu. Antrenmanlarda golleriyle büyüledi. 
     MACİT 
     Güven vermedi. Özellikle taktik ağırlıklı çalışmalarda zorlandığı gözlendi. 
     MUSTAFA YALÇINKAYA 
     Sağ tarafa transer bekleniyordu transfer olmadı ama Tayfun geldi. Etkiliydi. 
     MUZAFFER BİLAZER 
     Şansını yine kullanamadı. 10 numara giyip, yedek oturan Türkiye'deki tek isim. 
     OUMAR 
     Genel form durumunu pozitive geçti. Antrenmanlardaki hırsı daha iyi gözüktü. 
     SELAHATTİN KINALI 
     Mehmet Yılmaz'ın formasını her an sırtından alabilecek bir çizgi yakaladı. 
     SERKAN KILIÇ 
     Sol taraftaki hükmü yavaş yavaş bitiyor. Artık Lee Yong'u kesmesi zor gibi. 
     SERKAN ÖZSOY 
     İstikrarsızlıktan sıyrılsa değişmez adam olacak. İyi başladı, kötü bitirdi. 
     ENDER 
     Birebirde etkili, her an golü düşünüyor. Geleceğin Ünal'ı olarak lanse edildi. 
     



 SPOR 

























</TEXT>
</DOC>
