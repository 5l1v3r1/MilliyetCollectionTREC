<DOC>
<DOCNO> 113363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/guncel/gun02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fay kırılmış ama... 
</HEADLINE>
<TEXT>

Fransız L’Atalante gemisindeki ekibin başkanı Prof. Armijo, "60 kilometrelik fay 1912’de kırılmış ama tehlike h l çok büyük" dedi 
     ÖNAY YILMAZ İstanbul 

     Marmara Denizi’ndeki araştırmalarını tamamlayan Fransız "L’Atalante" gemisindeki ekibin başkanı Prof. Rolando Armijo, büyük bir deprem için hazırlıklı olunması gerektiğini belirterek, "Dünyadaki çok az yer, şu anda İstanbul kadar açık seçik şekilde ve büyük bir deprem tehlikesi altında görünüyor" diye konuştu. 
     
     TEHLİKE DEVAM EDİYOR’ 
     Armijo, "Marmara Denizi’nde 1912 depremine ait olduğu sanılan 60 kilometrelik kırık, bölgedeki gerilimin göreceli olarak azalmış olduğunu göstermesi bakımından iyi bir işaret. Ama geri kalan 80 - 100 kilometrelik fay üzerinde hiçbir belirgin kırılmaya rastlanmadı, tehlike devam ediyor" dedi. 
     
     ÇINARCIK ÇUKURLUĞU RİSKLİ 
     Armijo, Çınarcık Çukurluğu’nun doğu ucu ve kuzey doğusunda saptanan, bazıları büyük olasılıkla 1999 depremine ait bazı kırılmaların, hat üzerinde enerji boşalımı açısından yüreklere su serpici nitelik taşımaktan uzak olduklarını anlattı. 
     1894 depremine ait görünen bazı izlere de rastlanıldığını kaydeden Armijo, vatandaşlara şu önerilerde bulundu "Büyük bir deprem için daima hazırlıklı olun. Fakat sürekli endişe içinde yaşayarak kendinize eziyet etmeyin. Yetkililer de kentin depremi en az zararla atlatmasını sağlayacak çalışmaları bir an önce gerçekleştirilmeli." 
     



 GÜNCEL 

















</TEXT>
</DOC>
