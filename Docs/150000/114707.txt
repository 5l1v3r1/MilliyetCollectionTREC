<DOC>
<DOCNO> 114707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur22.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan Savcılar korunmazsa başka Yükseller de yancak 
</HEADLINE>
<TEXT>

     Yurt Partisi Genel Başkanı Sadettin Tantan, "Dürüst bürokrat, hakim ve savcıyı koruyacak yasayı biz çıkaracağız. Aksi halde başka Nuh Mete Yükseller yanacak" dedi. 
     Adana'da oda ve sivil toplum örgütlerinin temsilcileriyle toplantı yapan Tantan, eski Ankara DGM Savcısı Nuh Mete Yüksel'le ilgili gelişmelere değindi. Konunun çarpıcı olduğunu, her kritik dönemde bu gibi olayların öne çıkarıldığını kaydeden Tantan, şöyle konuştu 
     "Üzülerek söylemek gerekirse, ülkemizde dürüst ve cesur bürokratı, savcı ve hakimi koruyacak yasa yok. Telefon dinleme, bu gibi kasetleri medyaya dağıtma ve benzeri olaylar, maksatlı olarak yapılır. Yurt Partisi iktidara geldiğinde bu gibi olaylar yaşanmayacak. Nuh Mete Yüksel'e yapılanları yanlış ve haksız buluyorum. Bu gibi insanlar korunmalı. Ancak konu hakkında çok bilgi sahibi değilim. Ben de gazete ve televizyonlardan bilgilendim. Dosyayı incelemek gerekir. Siz bugün Nuh Mete Yüksel'i korumazsanız, yarın başka kasetler ortaya atılır." 
     





</TEXT>
</DOC>
