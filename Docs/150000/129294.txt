<DOC>
<DOCNO> 129294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko21.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi Bakanı Coşkun Almanya'ya gitti... 
</HEADLINE>
<TEXT>

     Sanayi ve Ticaret Bakanı Ali Coşkun, Frankfurt Haimtextil Ev tekstili Fuarı'nın açılışına katılmak üzere Almanya'ya gitti. 
     Bakan Coşkun, hareketinden önce Atatürk Havalimanı'nda yaptığı açıklamada, ülkenin ekonomik bakımdan darboğazdan çıkışında üretim, yatırım ve ihracatın büyük önem taşıdığını söyledi. 
     Bu bakımdan hükümetin ihracatçıların yurtdışına açılmalarını desteklediğini ifade eden Bakan Coşkun, Türkiye'nin ihracatında tekstilin önemli bir yeri bulunduğunu vurguladı. 
     Bakan Coşkun, tekstilin ayrıca emekyoğun bir sektör olması nedeniyle ülkedeki işsizlik sorununun çözümünde de önem taşıdığını kaydetti. 
     Tekstil ürünlerinin ihracatında ise ev tekstilinin büyük bir yer tutuğunu belirten Coşkun, bu amaçla dünyanın en büyük fuarlarından biri olan Haimtextil Fuarı ile birlikte, Türk ihracatçısının önünün daha da açılacağını vurguladı. 
     





</TEXT>
</DOC>
