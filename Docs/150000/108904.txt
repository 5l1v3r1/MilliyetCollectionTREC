<DOC>
<DOCNO> 108904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/ekonomi/eko01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Civarda kota bırakmadık’ 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     İhracatçılar, ABD’ye ihracatta uygulanan kotaların dolması üzerine çareyi komşu ülkelerin kotalarını kullanmakta buldu. Türkiye İhracatçılar Meclisi TİM Başkanı Oğuz Satıcı, kota yetersizliği nedeniyle, ihracatçıların Bulgaristan ve Romanya gibi Balkan ülkelerini çıkış olarak gördüklerini söyledi. Satıcı, "İhracatçılarımız bu ülkelerin de kotalarını doldurmuş vaziyette. Ayrıca ABD pazarına girişte özel serbestiler elde ederek, Afrika ülkeleri ve İsrail kanalıyla da ihracat yapıyoruz. İsrail’de kota olmadığı için daha rahat" dedi. 
     Nitelikli sanayi bölgeleri yasa tasarısının, tekstil ve hazır giyimi içine almayan şekliyle ABD Temsilciler Meclisi Bütçe ve Plan Komisyonu’ndan geçmesini çok üzücü olduğunu belirten Satıcı, "Türkiye bu anlaşmadan bir dolar bile kazanamaz. Dışişleri Bakanlığı işe yaramaz bir nitelikli sanayi bölgesi antlaşması yapmış diye biz de karaları bağlayıp işimizden vazgeçmiyoruz. Kota doldu diye, işçilerimize arkadaşlar kota doldu, paydos’ diyemeyiz. Böyle çözümler bulmaya mecburuz" diye konuştu. 
     
Nitelikli sanayi bölgelerinin tekstilin kapsanmaması durumunda yararında ciddi bir kaybımız olur mu 
     Nitelikli sanayi bölgeleri ile ilgili uzun soluklu çalışmalarımız oldu. ABD’nin nitelikli sanayi bölgeleri yasa tasarısının mevcut şekliyle ABD Temsilciler Meclisi Bütçe ve Plan Komisyonu’ndan geçmesi çok üzücü. Türkiye önemli bir fırsatı kaçırmış oldu. Bu tasarı tekstil ve hazır giyim gibi emek - yoğun sektörleri dışladı. Nitelikli sanayi bölgeleri bu şekliyle olursa, Türkiye bundan bir dolar bile kazanmaz. Bu net ve kesin. 
     
İhracatçı kotalarla ilgili sorunlarına çözümünü yine komşu ülkelerde mi arayacak 
     Türkiye’deki kotaya tabi ürünlerin sıkışması nedeniyle ihracatçı Bulgaristan ve Romanya gibi Balkan ülkelerini çıkış olarak görüyor. İhracatçılarımız bu ülkelerin de kotalarını doldurmuş vaziyette. Bunlar dolunca İsrail devreye girdi. İsrail’de kota olmadığı için daha rahat. Komşu ülkelerde ya da kota serbestisi olan ülkelerde faaliyet göstermeye mecbur kalıyoruz. İhracatçılar ABD pazarına girişte özel serbestiler elde etmiş, Afrika ülkelerine de gidip çalışıyorlar. Bizim için hayat durmuyor. Dışişleri Bakanlığı işe yaramaz bir Nitelikli Sanayi bölgesi antlaşması yapmış diye karaları bağlayıp işimizden vazgeçmiyoruz. 
     Kota doldu diye, işçilerimize arkadaşlar kota doldu, paydos’ diyemeyiz. Böyle çözümler bulmaya mecburuz. 
     
2002 ihracatındaki gelişmeleri nasıl görüyorsunuz 
     Yıl sonu hedefimiz çoktan tuttu diyebiliriz. Hükümetin hedefi 32 milyar dolardı. Biz bu hedefi aşıp yılı 35 milyar dolarlık ihracatla kapatacağız. 
     Yine de ihracat bakımından zor ve belirsiz bir yıl geçirdik. Zaman zaman dalgalı kur politikasının altında kaldık ama yine de başardık. Çünkü yurtdışındaki alıcılarımıza Şu anda burada dalga oldu pardon’ diyemeyiz, böyle bir lüksümüz yok. 
     Yani ihracatçı kan kussa da kızılcık şerbeti içtim’ dedi. Türkiye’de ihracat, lokomotif olarak ilerliyor. Eskiden itilen kendi kendine ilerlemeyen bir lokomotifti. Şimdi Türkiye’nin kalkınmasını, bankacılık ve finans sektörünü, üretimi çeken bir lokomotif. 
     
İhracatta bu artış, hangi eğilimleri ortaya çıkardı 
     Bu artış çok planlı oldu denemez. İhracatçılar dış pazarlarda paylarını artırmak için zaten çalışıyordu. Bir de kriz nedeniyle daralan iç piyasa, ihracat yapmayan firmaları dış pazara yönlendirdi. 
     Yarı yarıya dış pazara çalışan firmalar da tamamen ihracata döndüler. Fazla birşey yapmadan geldiğimiz bu nokta iyi değerlendirilmeli. Ciddi reformlarla desteklenirse ihracat ikiye katlanabilir, dünyaya entegre olmuş bir yatırımcı şaha kalkacaktır. 
     
Artık güleryüz yeterli değil’ İhracatçılar soruyor, liderler cevaplıyor’ toplantılarını düzenlemekteki amacınız nedir 
     Bizim programlarla ilgili amacımız sadece liderlerin ve siyasi partilerin ne yapacaklarını duymak değil. Asıl hedefimiz ölçülebilir siyaset kavramı. Başarıyı ve başarısızlığı ölçmemiz lazım. Geçmiş dönemlerde somut ölçümleme kriterleri yok. Tamamen iyi niyetlerine, h l ve tavırlarına, güleryüzüne göre değerlendirme yapılıyordu. Ama 21’inci yüzyılda modern siyasetin argümanlarını kullanmak gerektiğini düşündük. Ölçülebilir siyaset için bu çalışmayı ortaya koymak istedik. 
     
Oyumuzu ölçerek vereceğiz’Peki toplantıları bu yönde tatmin edici buluyor musunuz 
     Tatmin edici olup olmamasına bakmıyoruz. Toplantıların sonunda kitapçıklar hazırlıyoruz. Ölçülebilir kriter yaratmaya çalışıyoruz. Bu çalışmaları izleyen katılımcılar, sandığa gittiğinde güvendiği adayların yaptıklarını ölçerek oy verecekler. Yani duygusal yaklaşmayacaklar. 
     
Siyaseti kötülemek kolaycılık’Bu konuda diğer örgütlerle güç birliği yapmayı düşünmediniz mi 
     Hep beraber hareket etmek net sonuç vermez. Herkes kendi konusunda harekete geçmeli. Demokrasilerin en iyi destek verme noktası sivil toplum kuruluşlarıdır. Sivil toplum kuruluşlarını, siyaset içi, mesleki, sosyal ve kültürel sivil toplum kuruluşları olarak üçe ayırırsak, bu üçünü çok iyi ve katılımla çalıştırmamız lazım. Özellikle ekonomik krizden ve toplumsal krizden siyasetçiyi sorumlu tutmak işin kolayına kaçmaktır. Siyaseti ve siyasetçiyi kötülediğimiz sürece yeni yüzlerin girmesini engelleriz. 
     



 EKONOMİ 

















</TEXT>
</DOC>
