<DOC>
<DOCNO> 137200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/magazin/yazdud.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenan Doğulu’dan şok açıklama 
</HEADLINE>
<TEXT>

Keyifli yemeğin in’ mekanı Friends Trends, Polo’da Serdar fırtınası, Günay’da Nükhet Cenk Show’un başarısı, Parkorman’da KABARemajör, Gatto’da müzik dolu geceler, Salopet’te gece ve gündüz tadı... 
     Evet bir bayram daha sona erdi. Bu arada yemin ederim 140 taneye yakın mesaj ve bir o kadar da mail geldi. Çok teşekkürler. Aralarında cevaplayamadıklarım oldu. Çünkü bayram süresince yalnız çalıştım. Sevgili asistanım Özgür Köylü yoktu. Bir yandan köşem, öte yandan birinci sayfaya sürekli magazin haberi bulma çabalarım, öte yandan gelen telefonlar ve mesajlar. Hatam olduysa affola. Efendim, İstanbul kazan, tabir-i caiz ise ben kepçe yine turlamadığım mekan kalmadı. Bize kar, kış pek işlemiyor. Eeeee ekmek parası. Hazır bir işimiz varken, POSTA gibi Türkiye’nin en yüksek tirajına sahip bir gazetede yazarken, yine MİLLİYET Gazetesi’nin internet sitesinde günde 200 bini aşan bir okur kitlesi tarafından köşesi tık’latılan, durun bitmedi HÜRRİYET Gazetesi Avrupa baskısı sayesinde dünyanın dört bir yanına sesini duyuran bir yazar olarak okuyucularıma minnet borcum var. Öyle karda, kışta dükkanın kepenklerini indirmek ya da "yazarımızın bugünkü yazısı yetişmedi" denilmesi bana yakışmaz. Valla geçtiğimiz hafta sonu biliyorsunuz İstanbul bir felaketti. Yolda arabam kaydı, sağolsun bizim ulaştırma şefi Fikret Koç imdadıma yetişti. Kısacası bir rezalet yaşadım, yaşadık. Halbuki dünyanın hiçbir ülkesinde kar ve yağmurda bu kadar kepazelik olmuyor. Neyse gelelim sadede. İki haftadır en sık gittiğim mekanların başında yine Friends Trends geldi. Bir akşam İzzet, ben ve sırdaşım İsmail Akkaya birlikte yemek yedik. Ben Amerika anılarımı bir kez de onlara anlattım ve en kısa sürede üçümüz bir Las Vegas turu yapmaya karar verdik. Sevgili ağabeyimiz başarılı iş adamı Taylan Bilgel de sohbetimize katıldı. Ardından dükkan nasıl olsa tıklım tıklım diye bizim kafa’ masayı gelen elit müşterilere bırakıp soluğu çok methini işittiğimiz Parkorman içinde yer alan KABARemajör’de aldık. Dün Gece Ormanda Çok Komik Bi Şey Oldu’ adlı oyunu izledik. Ferhan Şensoy ve Derya Baykal gibi ustalar, Rasim Öztekin gibi yılların deneyimli tiyatro oyuncusunun yanı sıra benim sesini Celine Dion’a benzettiğim Tuba Önal, güzel manken Tuğba Özay, Levent Ünsal, Erkan Üçüncü, Ali Çatalbaş, Orhan Ertürk, Elif Durdu, Orçun Kaptan, Ebru Soyuerden, Sermiyan Midyat, Gözde Kansu’yu izledik. Sevgili Tuğba Özay çok rahattı. Helal olsun bu kıza, hangi işe elini atsa maşallah alnının akı ile çıkıyor. Kabarenin Süperkaberevizör’ü ise sosyetenin ünlü hanımefendisi Tilda Tezman. Hani şu an askerde olan ünlü ve yakışıklı playboylarımızdan sevgili Ralf Tezman’ın annesi. Giyim kuşam Bahar Korçan’a ait. Menemen Mızıkacıları çaldı, Tuba en güzel şarkıları okudu. Buraya aç karnına da gidebilirsiniz. Çünkü özel bir mönü yapmışlar. Peynir tabağı, pizza, börek çeşitleri, somonlu krep sarması, tavuk salatası, ıspanağa sarılı hellim, mercimek çorbası ve çikolatalı sufle. Karnımız tok olduğu için biz içki içmeyi tercih ettik. Beş tane Absolut vokta, tonikli tam 260 milyon lira bayılıp çıktık. Meraklılar ve parası bol olanlar için telefon numarası 0212 328 20 47. O gece can dostumun keyfi yerindeydi. Ardından saat 03.30’da Polo 13’e bir dalış yaptık. Buranın başarılı işletmecisi Ali Sayar’ı arayıp, programı uzatmasını rica ettik. Sağolsun kapıda bizi Paper Moon’dan tanıdığımız ama artık Ali’nin sağ kolu olan müdür Doğan Yaman karşıladı. Bu arada ben Serdar’a bayılıyorum. Sahnesi muhteşem. Bizi görünce daha da coştu. Hepimiz masaların üzerindeydik. Hemen yan tarafımızda Stelyo Pipis, Beşiktaş’ın yakışıklı ve gizli çapkın başkanı Serdar Bilgili vardı. Valla tıklım tıklımdı. İlgi Gövsa, Demet Akalın, yine Beşiktaş’ın başarılı menajeri Sinan Engin’in eşi Ayşe, Hülya Aşık, ünlü modacı Nur Yerlitaş kadın kadına eğleniyorlardı. Süzer Holding’in yakışıklı veliahtı Baran Süzer sarışın bir güzel ile dans ediyordu. Sevgili Can Çobanoğlu, güzel karısı Aylin ve konukları, Erman Hoca Toroğlu o gecenin hızlı konukları arasındaydı. Bu arada Polo 13’ün genç patronu Necdet Göral, Miami’ye gitmiş. Hangi güzel ile bilmiyorum. Ama eski gözağrısı Özlem Ertem ile barışmış. Bir başka akşam sevgili yayın yönetmenim Rifat Ababay, iş adamı Serdar Kunaçav ve güzel karısı Hande ile dostları Friends Trends’de yemekteydi. Şöyle bir uğradım, o gece de hayli keyifliydi. Şef Gazi Ateş ile barda biraz sohbet ettik. Mönüye yine yeni lezzetler ilave etmiş. Türk mutfağının bulguru ile İtalyanların scopi pirincini karıştırıp yaptığı bulgurlu risotto’sundan bir kaşık da olsa tattırdı. Valla şahane bilesiniz. Kekikli antrkot, polenta ızgara, şişte ızgara balığı, tatlılardan fırında dondurma acayip hoş. Bu arada personele taze bir kan eklenmiş. Kız acayip başarılı, merak edip sordum. Ayşen Aksu, New York’da bu işi yaparken İzzet ile tanışmış, tabii can dostum o diliyle Ayşe’i kandırıp getirtmiş. Üstelik de kız Chef De Rang Maitre D’Hotel’de yiyecek-içecek sorumlusuymuş. Durun, Friends Trends ile ilgili haberler bitmedi. Eee ne yapayım orada hep hareket ve bereket var. Hani İzzet’in yeni ağır topu Dodo tarafından işletilen Friends Trends’de Ayça Çingilitaş’ın organizasyonuyla salı geceleri şifreli partiler düzenleniyor ya. Bu salı o partinin özel konukları arasında ben de vardım. İlk kez Cenk Eren’i evinden çıkmış bir eğlence yerinde eğlenirken görünce şaşırdım. Yanında hoş bir hanım vardı. Tiyatrocu Zerrin Tekindor’muş. O gece de zor bir stand bulduk. Ali Sayar, sırdaşım İsmail Akkaya, sevgili Tansel Akkaya, Sanem Kayra sandalyelerin üzerine çıktık. Nurettin Hasman, Numan Ceyhan, Yasemin Kozanoğlu, dünya güzeli manken Şenay Akay ve dünya beyefendisi eşi Buğra Özçetin, ünlülerin basın danışmanı, benim de çok sevdiğim Özgür Aras kardeşim, büyük aşk yaşayan Murat Cevahir ile manken Aylin Arasıl, Selin Fadıllıoğlu, Deniz Akkaya, basın danışmanı sevgili Berna daha kimler vardı kimler. Milli futbolcu İlhan Mansız ve Nina da oradaydılar. Bir ara Naturel Halk İlişkiler’in sahibesi Hale Dicleli’yi gördüm. Hale’yi bilirsiniz. İzzet’in Maçka’daki yeri Catwalk zamanlarında çok keyifli özel geceler yapardı. Bundan böyle pazartesi geceleri yine Hale’nin imzasıyla 1950’li yılların klasik caz müziği ile dans geceleri başlıyor. Nat King Cole, Frank Sinatra, Tony Benett ile birlikte bir de Günay Restaurant’ta yıldızı parlayan Mr. Cole canlı performansı ile sizleri büyülemeye hazırlanıyor. Rezervasyonlarınızı şimdiden yapınız. Telefon numarası 0212 265 02 33. 
     
Salopet’in yemekleri, Günay’da Nükhet Cenk fırtınası devam      Yine can dostumun mekanlarından biri Bebek yokuşundaki Salopet. Ben hep kahvaltıya gitmiştim. Buranın ortaklarından sevgili Fevzi Kalkavan ve annesi Nükhet ile sohbetin tadına doyum olmuyor. Kısa bir tatil için İstanbul’da olan kızkardeşim Tülay, eniştem Mehmet ve minik kızları Merve ile birlikte yine bir sabah kahvaltıya gittim. Ama onların öğleni tabii. Ben kahvaltı yaparken, Tülay ve Mehmet sosyete kebabını, Merve mantısını yedi. Ardından da ortaya dondurmalı irmik helvası geldi. Buranın da şef aşçısı Mehmet Zeybek bir harika. Bir akşam da hızlı çapkın, Mehmet Ali Erbil ve menajeri Stelyo Pipis ile randevum vardı, ancak bu kez yemek yedim. Ama önce CINE 5’in şifresiz yayınlanan ve yazılarını keyifle okuduğum sevgili Mehmet Barlas ile Türkiye’nin star mankeni Deniz Akkaya’nın sunduğu Başka Yerde Yok’ adlı programa konuk oldum. Bilmem izlediniz mi Çok zevkli geçti. Barlas ayaklı kütüphane mübarek. Deniz de valla dersini iyi çalışmıştı. Türk Tiyatro’sunun divası Yıldız Kenter ile Türk Sanat Müziği’nin en genç assolisti DMC’nin yeni harikası Umut Akyürek ve genç sanatçı sevgili Murat Evgin de konuklar arasındaydı. Ardından Salopet’e yetiştim. Stelyo, Emel Müftüoğlu ve Serdar Ortaç ile kaynatıyordu. Daha sonra Ali Sayar ile sırdaşım İsmail Akkaya da bize katıldılar. Valla Stelyo müthiş, bir konuşursa gündem değişir. Onu, dinimize yakın olması nedeniyle de takdir ediyorum. Bilmediği ve ziyaret etmediği cami, yatır yok. O gece hep güzelliklerden söz ettik. Mehmet geldiğimizi duyunca masayı donattı. Animastır soslu çıtır parmak tavuk, et ve köfteden meydana gelen alaturka dürüm, ekmek arası kokoreç, tavuklu, yoğurtlu bakia salatası, barbekü soslu tavuk pirzola sonunda "yeter" dedim. Ama baktım da Stelyo hepsinin tadına tek tek baktı. Salon şefi Barış Demirtaş geleceğin işletmecilerinden, çok sempatik. Masaya bakan garson İsmail Mutlu süper. Hesabı Stelyo ödedi ve çok komik olduğunu belirtti. Salopet’in telefon numarası 0212 257 10 53. Biliyorsunuz, Günay’da Nükhet Duru Cenk Eren Show, yani Muhteşem İkili’ cayip iyi gidiyor. Günay o kadar memnun ki, genç karısı Ahu’ya evinde yemek yaptırıp solistlerine davetler veriyor. Yine Mr. Cole ve Özlem Ersoy’un yemek sırasında sundukları canlı performans herkesi keyiflendiriyor. Nükhet ile Cenk öylesine başarılı ki Günay Tuncel programı nisan sonuna kadar uzatma taraftarı. Ama bizimkiler naz yapıp, mart sonunda bitirmek istiyorlar. Bu arada muhteşem ikiliyi’ bir televizyon kanalında öğle sonrası programa başlamış olarak görebilirsiniz. Benden size bir sır. Neşe Müzik’in sahibesi, müzik dünyasının kraliçesi Neşe Demirkat ile Universal’ın Genel Müdürü Süha Yavuz ve 10 hukuk danışmanı ile birlikte bir akşam yine Günay’a gittik. Çok eğlendik çok. Sema-Ömer Kızıl, Taha Tatlıcı, Hülya Aşık, Gül Ergi, Sibel Vatandost kalabalık gruplar halinde eğlenenler arasındaydı. Günay’ın telefon numarası 0212 230 33 33. 
     
Gatto’da Ferdi Özbeğen’li geceler, Kenan ne demek istiyor      Cenk maşallah evinden artık çıkmaya başladı. Friends Trends’de eğlenince alıştı galiba. Cenk bir akşam, "haydi yemeğe çıkalım" deyince valla hiç itiraz etmedim. Bu kez de Gatto’da aldık soluğu. Eee genç patronlar Süleyman Köse, Raşit Karakuş, buranın Miami deneyimli başarılı işletmecisi Ergun Yıldız hep arkadaşımız. Buna karşın Cenk’in dükkana ilk gelişi. Tabii onlar da sevindiler. Gatto’da ambians çok iyiydi. Yemekte ben klasik fırında levrek yedim. Cenk etobur, mantarlı, sebzeli bir bonfile istedi. Ardından da tiramisu. Selim Usta da İzzet’in ekolünden, Allah’ı var o da başarılı. Unutmadan Gatto’da eğlence dolu geceler devam ediyor. Her salı bildiğiniz üzere 70’li ve 80’li yılları yaşatan nostalji dolu gecelerin DJ’i Harun Özakıncı. Hani Yonca Evcimik’in ayrıldığı eşi. Ayrıca çarşamba geceleri Ozan Doğulu ortalığı ayağa kaldırıyor. Şimdi de bir terslik olmazsa 18 Şubat’tan itibaren Ferdi Özbeğen’li geceler başlıyor. Hani Lalezar’da tek piyano eşliğinde bizlere unutulmaz geceler yaşatıp, kaliteli eğlen eyi sunan Özbeğen yine piyanosunun başına geçip, o yumuşak, özlenen kadife gibi sesi ile Gatto’ya renk katmaya hazırlanıyor. Ben kaçırmayacağım, sizlere de öneriyorum. Gatto’nun telefon numarası 0212 270 13 48. Börekseverlere müjde Çırağan Palace Hotel Kempinski’de Tuğra Restaurant’da börek günleri başladı. Ben mutlaka gideceğim çünkü geçen yıl yediğim patlıcanlı böreğin tadı h l damağımda. Bu sene daha çok çeşit varmış, bilginize. Şimdi sizlere Kenan Doğulu’nun çok yakın, kadim bir dostundan aldığım haberi iletmek istiyorum. Biliyorsunuz, Kenan uzun bir süre Levent’te Polo 13’de muhteşem programlar yaptı. Her ne kadar patron Necdet Göral, "Ben Kenan’dan bir kuruş kazanmadım. Gecede 13 milyar gibi büyük bir para verdim. Bunun elektriği, suyu, KDV’si, çalışan personeli, kirayı hesaba kattığınız an, cebimden bile ödediğim günler oldu. Üstelik de Kenan’ın bana borcu var" derken, Kenan sayesinde Polo 13’ün kaliteyi bulduğunu, genç bir jenerasyonun geldiğini de inkar etmiyor. Aslında bana göre biraz da Kenan’ın iyi giden bir işi bırakmasına kızmış gibi. Neyse işin o tarafını bırakalım, Kenan’ın niye işi bıraktığına gelelim. Düşünün bir adam gecede 13 milyar yevmiyeyi bu işsizlikte niye tepsin Aslında Ortaköy The Mix’de perşembe geceleri Kenan Doğulu programına devam ediyor. Ayrıca yine İzmir’de gece kulüplerinde sahne alıyor. Yani Kenan gece hayatından soğuduğu ya da sevgilisi Tuğçe Kazaz istemiyor diye işi bırakmadı. Mesele, Kenan’ın Etiler’de çalışan e gazetelerde ilanı çıkan bazı isimlerle artık kendini aynı sayfada görmek istememesiymiş. Şaşırdım. Yani Arto, Nalan, Hande Yener. Altay, Alex, Utku, Serdar Ortaç’ın olduğu sayfalarda yer almak istemiyormuş. Valla şok oldum. Bakalım Etiler ve Levent’teki gece kulüplerinde çalışan diğer meslektaşları bu işe ne diyecek Evet efendim, bugünlük de bu kadar. Yarın kısmetse size bir sürpriz konuğum var. Sizler onu çok iyi tanıdığınızı sanıyorsunuz ama öyle değil. Evliliğini, iş ve özel yaşamını, ilişkilerini yaptığım röportajda tüm gerçekleri ile öğreneceksiniz. Az sonra, pardon yarın. Yine en kötü gününüz benimkinden iyi olsun... 
     
     



 MAGAZİN 














</TEXT>
</DOC>
