<DOC>
<DOCNO> 140103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/soneko11.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Meclis'in kararına saygı göstermeliyiz... 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, dün TBMM'de reddedilen Başbakanlık Tezkeresini değerlendirirken, ''Meclis'in kararı budur. Buna saygı göstermeliyiz'' dedi. 
     Çağlayan, yaptığı yazılı açıklamada, bu süreçte olayın ekonomik boyutunun son derece önemli olduğuna dikkat çekerken, piyasaların ABD'den mali destek geleceğini düşünerek, büyük bir beklentiye girdiğini ve bunun sonucunda döviz kurlarının düşüp, faizin gerilediğini hatırlattı. 
     Çağlayan, ''Ancak oluşan bu durum, mali piyasaları etkileyecek gibi gözükmektedir. Bu anlamda herkesin çok ılımlı ve olumlu davranması ve paniğe kapılmaması gerekir'' dedi. 
     Bu durumdan yararlanmak isteyecek spekülatörlere imkan yaratmamak gerektiğini de vurgulayan Çağlayan, faizde ve döviz de bir miktar hareketlenme olabileceğini, ancak hükümet ve yetkililerin yarın saban piyasalar açılıncaya kadar tansiyonu yükseltmeyecek ve piyasaları rahatlatacak bir çözüm bulmaları gerektiğini kaydetti. 
     Çağlayan, bu süreçte toplumun tüm kesimlerini sağduyulu olmaya davet etti. 
     





</TEXT>
</DOC>
