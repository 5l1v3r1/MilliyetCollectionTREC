<DOC>
<DOCNO> 104830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/soneko04.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakü-Tiflis-Ceyhan boru hattı projesi start aldı 
</HEADLINE>
<TEXT>

     Enerji ve Tabii Kaynaklar Bakanı Zeki Çakan Bakü-Tiflis-Ceyhan Ham Petrol Boru Hattı Projesi BTC Türkiye kesiminin arazi temin ve inşaat aşaması için proje şirketinin ''işe başlama talimatını'' verdiğini açıkladı. 
     Bakan Çakan yaptığı yazılı açıklamada, talimatın dün akşam BTC Co. şirketinin Botaş'a verildiğini belirtirken, 10 Eylül'de başlayacak ve 32 ay sürecek arazi temin ve inşaat aşamasının 2005 yılı ilk aylarında petrolün akmasıyla tamamlanacağını kaydetti. 
     Bakan Zeki Çakan, arazi tamen ve inşaat aşamasın da arazi ve malzeme temin çalışmalarıyla başlayacak bu son aşamasının, boru hattı, pompa istasyonları ve Ceyhan Terminali inşaatı ile devam edecek ve boru hattı ve yapılan tesislerin test edilerek projenin işletmeye alınmasıyla tamamlanacağını bildirdi. 
     İnşaat işlerinin Botaş'ın gözetimi altında, ihaleleri kazanan müteahhit firmalar tarafından gerçekleştirileceğini ifade eden Çakan, şöyle devam etti 
     ''Böylece, Azerbaycan'ın Azeri-Çıralı-Güneşli petrol sahaları ile Hazar Havzası'nda üretilecek petrolü Gürcistan üzerinden Türkiye'nin Akdeniz kıyısında yer alan Ceyhan'a taşıyacak 1760 kilometre uzunluğundaki ve yılda 50 milyon ton ham petrol taşıma kapasitesine sahip ana ihraç boru hattının öngörüldüğü üzere 2005 yılı ilk aylarında işletmeye alınması sağlanacak. 
     Projenin zamanında tamamlanabilmesi için halkımızın, kamu kurum ve kuruluşları, üniversiteler, sivil toplum örgütleri ve basınımızın bugüne kadar verdikleri desteğin ortarak devam edeceğine inanıyor ve projenin hayırlı ve uğurlu olmasını diliyorum.'' Projenin müzakereleri 15 Mayıs 1998 tarihinde başlatılmış ve hükümetlerarası anlaşma 18 Kasım 1999 tarihinde İstanbul'da imzalanmıştı. 
     anlaşmaların 2000 yılının Mayıs ve Haziran aylarında azerbaycan, Gürcistan parlementoları ve TBMM'de onalyanmasını müteakip 15 Kasım 2000'de temel mühendislik çalışmaları başlamıştı. 
     Bu aşamanın 15 Mayıs 2001'de tamamlanmasının ardından 19 Haziran'da detay mühendislik çalışmaları başladı ve 28 Ağustos 2002'de takmamlandı. 
     En büyük sermaye yatırımlarının başında gelen projenin Türkiye kesimi için 1.4 milyar dolar harcanacak. 
     





</TEXT>
</DOC>
