<DOC>
<DOCNO> 108939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/bbas.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes galip 
</HEADLINE>
<TEXT>

     YENİ sezon hazırlıklarını Slovenya’da sürdüren Efes Pilsen Basketbol Takımı Novo Mesto ile oynadığı hazırlık maçını 79 - 74 kazandı. Karşılaşmaya kötü başlayan ve 13 - 0 geriye düşen Lacivert - Beyazlılar ilk yarıyı 45 - 35 yenik kapadı. Efes’te Brown 20 sayıyla takımın en skorer ismi oldu. 
     
     Mirsad süper 
     ANTRENÖRLÜĞÜNÜ Ergin Ataman’ın yaptığı Montepaschi Siena, İtalya 1. Ligi’nin ilk haftasında deplasmanda Scavolini Pessaro’yu 71 - 63 mağlup etti. Devlet Televizyonu RAI3’te canlı yayınlanan maçta 18 sayı atan Mirsad Türkcan’ı gazeteciler sahanın en iyisi seçti. RAİ3, "İtalyan Ligi’nde kendini göstereceğini ve bir yıldız olarak kalacağını kanıtlamaya hemen başladı" yorumunu yaptı. 
     
     Ülker ve Telekom finale yükseldi 
     1. Başkent Basketbol Turnuvası’nda Ülkerspor ile Türk Telekom finale çıktılar. Ankara Atatürk Spor Salonu’nda dün oynanan maçlarda Ülkerspor, Dinamo Moskova’yı 111 - 89, Türk Telekom ise Büyük Kolej’i 95 - 56 mağlup etti. Final bugün saat 17.30’da oynanacak. 
     
     Forlan nihayet 
     ŞAMPİYONLAR Ligi’nde Manchester United’ın, Maccabi Haifa maçında penaltıdan attığı beşinci gol, ilk bakışta kimseye fazla önemli gelmedi. Ancak topu ağlara yollayan Diego Forlan olunca, durum biraz değişti. Çünkü astronomik bir ücrete transfer edilen Uruguaylı forvet 27 maç sonra ilk golüne ulaştı. David Beckham’ın topu penaltı noktasına diktikten sonra çağırdığı Forlan nihayet şeytanın bacağını kırdı. 
     
     



 SPOR 
























</TEXT>
</DOC>
