<DOC>
<DOCNO> 111979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/pulur.html </URL>
<DATE> 2002/10/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savaş rüzg rı 1940’larda da esiyordu... 
</HEADLINE>
<TEXT>

     ALTAN Öymen’in anılarının birinci kitabı çıktı 1930’lu ve 1940’lı yılları kapsayan bu kitaba Altan Öymen "anı" demiyor, "anılı kitap" diyor 
     "Çünkü içinde kendi yaşadıklarım da var, çocukken farkına varsam bile, bilincine varamadığım, ama büyüyünce öğrendiğim olayların içyüzü de var." 
     Altan Öymen’le yaşıtızdır, ama o, gazetecilikte bizden, üç - dört yıl daha kıdemlidir biz "Atmaca’nın kafatasının kesitini, renkli tebeşirle karatahtaya çizemediğimiz için" önce sokaklarda sürtüp, sonra liseyi bitirmek için uğraşırken, Altan Öymen öğrenimini tamamlamış ve gazeteci olmuştur. 
     
     BUGÜNLERDE Türkiye’de savaş rüzgarları esiyor Amerika Irak’a saldırırsa, Türkiye bunun dışında mı kalmalı, yoksa savaşın içinde mi olmalı 
     1940’lı yıllarda da Türkiye’de aynı rüzgar esmektedir. 
     Türkiye, Almanya ve İtalya’nın yanında mı, yoksa andlaşma imzaladığı "müttefikler"in, yani İngiltere ve Fransa’nın yanında mı yer almalıdır 
     Tek partinin, Milli Şefi İsmet İnönü, "Savaşa hayır" demektedir. 
     Ya, Almanya ile İtalya’nın saldırısına uğrayan, İngiltere ve Fransa ile imzaladığımız andlaşma ne olacak 
     Altan Öymen anlatır 
     " İnönü andlaşmanın ünlü 2 numaralı protokolündeki, Sovyet çekincesini kullanıyordu." 
     Neydi bu çekince ve İsmet Paşa bunu nasıl kullanıyordu 
     "İtalya’ya karşı savaşa girmek, benim Ruslarla da savaşa girmemi gerektirecek veya dolaylı da olsa, o sonuca yol açacaksa, ben, İtalya’ya karşı savaşa girmem..." 
     
     O tarihte de, savaştan yana olanlar vardı, mesela geleceğin Başbakanı Recep Peker... 
     Savaş sorunu CHP grubunda görüşülürken, Peker, İngiltere ve Fransa’dan yana tavır koyuyor, savaşa girmemiz gerektiğini söylüyor, ve "Müttefikleri kaybetmek pahasına, geleceğin güvencesinden mahrum hale gelmek, yerinde bir şey değildir" diyordu. 
     Başbakan Refik Saydam dır, "Türkiye’de işler A’dan Z’ye kadar bozuktur" tespitini yapan, ve bu tespiti, dün yapılmış gibi hala taptaze duran Başbakan, savaşa girmememiz gerektiğini savunur ve geleceğin güvencesinden söz eden Recep Peker’e döner, onun çocuklarının olduğunu belirtir 
     "Benim çocuğum yok, fakat, yarın öldükten sonra mezarıma lanet okutmam " 
     der. 
     Ve İsmet Paşa, Türkiye’yi savaşa sokmaz... 
     
     YILLAR geçer, tek partiden çok partiye geçeriz "demokrasi" denilen "Zümrüdüanka" kuşuna kavuşuruz, o zaman İsmet Paşa neyle suçlanır bilir misiniz 
     "Türkiye’yi savaşa sokmayarak, milletin erkekliğini öldürmekle " 
     Bugün de "onların" izini sürenler, Özal gibi "Bir koyup üç alacaklarını" sananlar var. 
     Oysa Atatürk diyor ki 
     "Milletin hayatı, tehlikeye maruz kalmadıkça savaş bir cinayettir." 
     
     ALTAN Öymen’in kitabı, yaşamının ilk 20 yılını kapsıyor, bol fotoğraflı 606 sayfa... Doğan Kitap 
     Altan Öymen’in işi zor... 
     Her yirmi yıl, bir kitap ederse, daha yazacak 60 yılı var, bu hesaba göre de en azından üç kitap eder... 
     Gazası mübarek ola 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
