<DOC>
<DOCNO> 149914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun14.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, SARS'a karşı şalgam içiyor ipekböceği ve ateşböceği yiyor.. 
</HEADLINE>
<TEXT>

     ''Atipik'' zatürree olarak adlandırılan ''Akut Solunum Yetersizliği Sendromu'' SARS hastalığından korunmak için iyi bir doğal kaynak olan şalgamın fiyatı Çin'in başkenti Pekin'de arttı. 
     Dünyada 3 bin 300 kişiye bulaşan, 144 ölüme neden olan ve tedavisi bilinmeyen SARS'a karşı önemli miktarda şalgamın satılmaya başlandığı Pekin'de, hastalığa karşı korunmak için sarımsak, havuç, pırasa ve zencefil de tüketiliyor. 
     Pekin'de yayımlanan Star Daily gazetesinin geçen hafta SARS'tan koruyan sebze isimlerini vermesinden sonra, halkın doğal korunma yöntemlerine hücum etmeye başladığı bildirildi. Pekinli sebze satıcısı Hu Bençiang, ''Satışlar çok iyi, fiyatların daha da yükselmesini bekliyoruz'' dedi. 
     Şalgamda toptan sebze fiyatı da yüzde 30 arttı. 
     Örneğin, geçen hafta kilosu 2,40 yüen 500 bin TL olan beyaz şalgam, bu hafta 3 yüen'e 600 bin TL yükseldi. 
     Çin'in güneyinde geçen yıl Kasım ayında Guangdong İli'nde ortaya çıkan SARS'tan korunmak için Çinliler, ağustos böceği kabukları, ipek böceği de yiyor evde sirke kaynatarak içiyor, zaten mutfakta çok kullandıkları sarmısak dişlerini dizi dizi yiyip yutuyor. 
     Ağustos böceği ile ipek böceğinin yenmesi, resmi sağlık gazetesince öneriliyor. 
     Çinliler, artık maskeli opüşüyor. 
     SARS'tan ölümlerin yarısı Çin'de oldu. Hong Kong da en kötü etkilenen yerlerden. 
     





</TEXT>
</DOC>
