<DOC>
<DOCNO> 124044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/dunya/dun03.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokratik istikrar şart 
</HEADLINE>
<TEXT>

     DIŞ HABERLER SERVİSİ 

     Avrupa Birliği, üyeliğe aday 13 ülke arasında müzakere tarihi alamayan tek ülke olan Türkiye’ye her seferinde Kopenhag kriterlerini gerekçe gösteriyor. Türkiye’nin yerine getirmediği iddia edilen bu kriterler, 1993 yılında Danimarka’nın başkenti Kopenhag’da düzenlenen zirvede kabul edilmişti. 
     AB bu kriterlerle, Berlin Duvarı’nın yıkılışının ardından ortaya çıkan Doğu Avrupa ülkelerinin ne zaman üyeliğe hazır hale gelebileceğini belirlemeyi hedefliyordu. Her seferinde Türkiye’nin "yüzüne vurulan" Kopenhag kriterleri, Kopenhag Zirvesi sonuç bildirgesinde şöyle tanımlanıyor 
     
     Rekabet gücü de olmalı 
     "Üyelik, aday ülkenin demokrasiyi, hukukun üstünlüğünü, insan haklarını ve azınlıkların korunması ve saygı görmesini teminat altına alan kurumların istikrara kavuşturulmuş olmasını, işleyen bir piyasa ekonomisinin mevcudiyetini, AB içindeki rekabet ve piyasa güçleriyle baş etme kapasitesini gerektirmektedir. Üyelik, adayın, siyasi, ekonomik ve parasal birliğe katılım da dahil olmak üzere, üyeliğin getirdiği yükümlülükleri üstlenebileceğini varsayar." 
     



 DÜNYA 














</TEXT>
</DOC>
