<DOC>
<DOCNO> 132513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/dunya/tur.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Hollandalılar sola oy verdi      Hollanda’da dün 150 üyeli meclis için yapılan erken genel seçimlerde, iktidardaki merkez sağ partisi Hıristiyan Demokratlar Birliği’nin CDA güçlenerek önde gittiği, merkez soldaki İşçi Partisi’nin PVDA sekiz ay önce uğradığı kaybı telafi ederek yeniden güçlendiği görüldü. Alınan ilk sonuçlara göre, Başbakan Jan Peter Balkenende’nin CDA’sı 43’ten 45 sandalyeye yükseldi, muhalefetteki 23 sandalyeli PVDA’nın sandalye sayısı ise 42’ye çıktı. Böylece Türk kökenli adaylardan, seçime Hıristiyan Demokratlar listesinden katılan Coşkun Çörüz ile İşçi Partisi’nden Nebahat Albayrak’ın milletvekillikleri kesinleşmiş oldu. Sonuçların ikinci sürprizi ise geçtiğimiz seçim öncesinde bir suikasta kurban giden yabancı düşmanı ırkçı Pim Fortuyn’un listesinin büyük bir yenilgiye uğraması oldu, meclisteki 26 sandalyelik güçleri 9’a düştü. Seçimlerde Türklerin kurduğu bir parti ve 7 partiden 21 Türk kökenli aday yarıştı. 
     



 DÜNYA 












</TEXT>
</DOC>
