<DOC>
<DOCNO> 116735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sonspo03.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da yenilgi üzüntüsü... 
</HEADLINE>
<TEXT>

     Göztepe galibiyetiyle umutlanan Diyarbakırspor'un, bu hafta deplasmanda Trabzonspor karşısında farklı skorla sahadan yenik ayrılması, kulüp camiasını üzdü. 
     Kulüp basın sözcüsü Şahismail Bedirhanoğlu, Trabzonspor karşısında iyi oynamalarına karşın sahadan yenik ayrıldıklarını belirterek, ''Kolay gol pozisyonlarına giriyoruz. Ancak sonuca gidemiyoruz'' dedi. 
     Futbolcuların kondisyonunun iyi olduğunu da kaydeden Bedirhanoğlu, şöyle konuştu 
     ''Trabzonspor karşısında iyi oynadığımızı düşünüyorum. Kolay gol pozisyonlarına giriyoruz ancak gerisini getiremiyoruz. Çok da kolay gol yiyiyoruz. Bunların önlemini alacağız. İyi sonuçlar almak için elimizden geleni yapacağız. Takımdaki sakat oyuncularımız Abdullah, Alper ve Iraklin düzeliyor. Bu futbolcularımız da kadroya dahil olurlarsa iyi sonuçlar alacağımıza inanıyorum. Aldığımız kötü sonuçları unutarak gelecek maçlara bakacağız.'' 
     





</TEXT>
</DOC>
