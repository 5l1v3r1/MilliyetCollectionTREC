<DOC>
<DOCNO> 110683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/siyaset/siy08.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezan krizi bitti 
</HEADLINE>
<TEXT>

Öztürk, "Türkçe ezana karşı olduğumu sokaktaki simitçi bile bilir" dedi. Baykal da "Öztürk’le sorun yok" diyerek krize nokta koydu 
     CHP İstanbul 3. Bölge milletvekili adayı Prof. Dr. Yaşar Nuri Öztürk’ü partisinden kopma noktasına getiren, özellikle İslami basında manşetlere taşınan "Türkçe ezan" tartışması, yanlış anlamadan kaynaklanmış. Öztürk’ün "Anadilde İbadet" adlı kitabıyla ilgili kulaktan dolma bilgiler, tartışmanın başlangıcı olmuştu. 
     Öztürk’ün, Baykal’ı "Bana sahip çıkmadınız" diye suçladığı, Baykal’ın da buna karşılık "Parti olarak bu konuda tavır takınamayız. Zaten kitabınızı da okumadım" dediği iddia edilmişti. Adaylıktan çekilebileceğini açıklayan Öztürk, önceki akşam katıldığı ATV haber bülteninde "Baykal kitabımı okumamış. Halbuki benim Türkçe ezana karşı olduğumu simitçi bile bilir" dedi. CHP’nin yükselişini önlemeye yönelik çabalar olduğunu savunan Baykal, "Yapay sorun yaratıyorlar. Bu tartışmaların temeli yok" iye konuştu. Baykal, Öztürk’le birlikte çalıştıklarını, bir sorun olmadığını belirtti. 
     



 SİYASET 















</TEXT>
</DOC>
