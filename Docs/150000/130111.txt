<DOC>
<DOCNO> 130111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun00.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen yabancıların cesetleri tek tek alınıyor, biri hariç 
</HEADLINE>
<TEXT>
Esrarengiz kurban 
Kuzey Iraklı olduğu tahmin edilen Musul doğumlu Avusturya vatandaşı Abdall, kaza günü İstanbul’a gelip Diyarbakır uçağına bindi. Verdiği ev adresinde kimse bulunamadı 
     ŞÜKRAN PAKKAN AYTEN GÖRGÜN 

     Diyarbakır’da ölen Türk yolcular toprağa verilirken, yabancı yolcuların aileleri de naaşları almak üzere Diyarbakır’a geliyor. Ancak Musul doğumlu Avusturya vatandaşı Sabah Abdall’ın naaşını almak için henüz kimse başvuruda bulunmadı. Avusturya’nın Ankara Başkonsolosluğu yetkilileri, kaza günü sabah İstanbul’a gelen 28 yaşındaki Sabah Abdall’ın Türkiye’ye hangi amaçla giriş yaptığını tespit edemedi. 1990’da Avusturya vatandaşı olan Abdall’ın Kuzey Iraklı bir aileye mensup olabileceği belirtildi. Avusturya İçişleri Bakanlığı da Abdall’ın Viyana’daki adresinde kimseyi bulamadı. Abdall’ın pasaportunda ev adresi olarak gösterdiği ikamete giden yetkililer, Ankara’ya "Abdall’ın hiçbir yakınına ulaşılamadığını" bildirdi. 
     
     GÖZÜYLE GÖRMEYE GELDİ 
     Düşen uçaktaki dört İngiliz yolcudan biri olan Christopher Ringland’in 31 kız arkadaşı Alison Caldwell ise sevgilisinin öldüğüne inanamıyor. Moira Caldwell, kızının Ringland’in erkek kardeşiyle dün Diyarbakır’a gittiğini belirterek, "Kızım kendi gözüyle görmek istiyor. İnanması için tek yol bu" dedi. Ölen İngiliz yolculardan Ringland’in iş arkadaşı Christopher Holtom 48 ise bir çocuk babasıydı. 
     
     JEOLOJİ MÜHENDİSİYDİ 
     Ringland ve Holtom, Man B W Diesel Grubu’na ait Stockport şirketi için bir aylık uzun bir iş seyahatindeydi. Batman’da bulunan mobil termik santralındaki arızayı gidermek için bölgeye gidiyorlardı. 
     Ölen İngiliz yolculardan David Hastie’nin 30 jeoloji mühendisi olduğu, İskoçya’nın Glasgow kentindeki Baillieston kasabasında oturduğu ve Rona isimli nişanlısıyla bu yaz evleneceği öğrenildi. 
     Muhammed Nazmul Haque adlı yolcunun da Londra’da oturduğu belirtildi. Hastie ve Haque’nin aileleri de cenazeleri için Diyarbakır’a gitti. Ölen Finlandiyalı Jouni Kulmala’nın 30 ölümü ise Finlandiya’da Iltalehti’ adlı gazetede "Genç mü-hendisin iş seyahati ölümle bitti" şeklinde yer aldı. 
     
     
     



 GÜNCEL 




























</TEXT>
</DOC>
