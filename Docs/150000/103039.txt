<DOC>
<DOCNO> 103039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/guncel/gun12.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike davasında Bir’e tahliye yok 
</HEADLINE>
<TEXT>

     İSTANBUL Milliyet 

     Futboldaki şike çetesi davasının tek tutuklu sanığı Ali Fevzi Bir’in tahliye talebi reddedildi. Kadıköy 1. Ağır Ceza Mahkemesi’ndeki duruşmada sadece tutuksuz yargılanan Dilek Uzun hazır bulunurken, tutuklu yargılanan Susurluk davası hükümlüsü Bir, mahkemeye gelmedi. Uzun, hakemlere kadın bulduğu iddialarının doğru olmadığını belirterek, sanıklardan sadece arkadaşı hakem Sadık İlhan’ı tanıdığını, diğerlerini tanımadığını söyledi. Mahkeme Başkanı Nusret İnce de, "Sabıkan var mı " sorusuna "Hayır" yanıtını veren Uzun’u, "Trafik suçundan bir sayfa dolusu cezan var. Neden rahat durmuyorsun " diye azarladı. 
     Bir’in avukatı Adnan Uçar da, müvekkilinin kanunsuz olarak menfaat elde ettiği iddia edilmesine rağmen, bunu ne şekilde, ne miktarda yaptığının açıklanmadığını savundu ve tahliyesini talep etti. Tahliye talebini reddeden mahkeme, duruşmayı erteledi. 
     



 GÜNCEL 




















</TEXT>
</DOC>
