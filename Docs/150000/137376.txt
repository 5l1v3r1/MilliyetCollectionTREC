<DOC>
<DOCNO> 137376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur25.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Valisi Güler, ilk toplantısı'nı yaptı... 
</HEADLINE>
<TEXT>

     İstanbul Valisi Muammer Güler, göreve başladıktan sonra ilk olarak İl Genel Meclisi'nde düzenlenen İl Koordinasyon Kurulu Toplantısı'na katıldı. 
     Vali Güler, burada yaptığı konuşmada, İstanbul Valiliği gibi çok önemli bir göreve getirilmekten onur duyduğunu kaydetti. 
     Güler, 12 yıldan beri 3'ü büyük şehirlerde olmak üzere pek çok ilde valilik görevinde bulunduğunu, bu sürede belli bir birikime sahip olduğunu bildirdi. 
     Merkezi yönetimin tüm yetkileri kendisinde toplamasının bürokrasiye ve hizmetlerin durmasına yol açtığını kaydeden Güler, merkezi yönetimdeki yeniden yapılandırılma çalışmalarının bitirilmesinin çok önemli olduğunu söyledi. 
     Tüm kurum ve kuruluşların uyum içinde çalışması için elden gelen çabayı göstereceklerini ifade eden Güler, şunları kaydetti 
     ''Temel prensip, hizmetin etkin, kaliteli, ucuz olması ve yerinden görülmesidir. 58. Hükümet'in programında da bu var. Biz de elimizden gelen katkıyı sağlayacağız. 
     İki temel strateji var Biri bu kenti dünya kenti yapmak, diğeri yaşam kalitesini yükseltmektir. Bunun temelinde de Atatürk'ün çağdaş uygarlık hedefi var.'' Toplantıda, Vali Yardımcısı Mehmet Seyman, 2002 yılının son dönemine ait projelere ilişkin raporu okudu. Ardından, bazı belediye başkanları ile kamu kurumlarının yetkilileri, yatırımlar ve projelerle ilgili bilgi verdiler. 
     





</TEXT>
</DOC>
