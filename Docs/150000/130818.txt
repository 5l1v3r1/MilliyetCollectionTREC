<DOC>
<DOCNO> 130818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur07.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestiler için sığınma evi açılıyor... 
</HEADLINE>
<TEXT>

     Konya Şefkat Kapısı ve İstanbul Şefkatli Kalpler dernekleri, İstanbul, Ankara, İzmir, Konya ve Antalya'da travestiler için özel sığınma evleri ve rehabilitasyon merkezi kurmak için çalışma yapıyor. 
     Konya Şefkat Kapısı Derneği Genel Başkanı Hayrettin Bulan, kimsesiz, barınmasız, şiddet mağduru korunmaya muhtaç kişiler için açtıkları Kadın ve Erkek Sığınma Evleri'nden şimdiye kadar 3 bin kişinin yararlandığını kaydetti. 
     Buna karşın zor durumdaki travestileri erkek ve kadın sığınma evlerine kabul edemediklerini belirten Bulan, şunları söyledi 
     ''Ülkemizde en fazla şiddete maruz kalan ve dışlanan travestilere de sahip çıkmak bir insanlık görevidir. Derneğimize İstanbul, Ankara ve İzmir başta olmak üzere çok sayıda bölgeden travestilerin yardım başvurusu olmasına karşın, bu kişileri kabul edememiştik. Şimdi travestilere de yardım elini uzatmak için harekete geçiyoruz.'' Bulan, dernekleri ile İstanbul Şefkatli Kalpler Derneği'nin işbirliği yaparak dünyada ilk kez travestilere özel sığınma evi açacaklarını ifade ederek, ''İlk olarak İstanbul Beyoğlu'nda, ardından Ankara, İzmir, Konya ve Antalya'da travestiler için ayrı ayrı özel sığınma evleri ve rehabilitasyon merkezlerini faaliyete sokmak için uğraşacağız. Hükümetin, yerel yönetimlerin, sivil toplum kuruluşları ve vatandaşların bu projemize sahip çıkmalarını bekliyoruz'' dedi. 
     Bulan, bu çalışmalarının insan hakları konusunda dünyaya örnek olacağını da sözlerine ekledi. 
     





</TEXT>
</DOC>
