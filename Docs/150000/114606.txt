<DOC>
<DOCNO> 114606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/asik.html </URL>
<DATE> 2002/10/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gladyatör filmi 
</HEADLINE>
<TEXT>

     Elazığ’da yayın yapan bir yerel televizyon kanalı yabancı filmleri Elazığ şivesiyle seslendirip ekranlara getiriyor. Bunlardan biri, sinemalarımızda aylarca gösterimde kalan "Gladyatör" filmi. İşte filmden birkaç sahne. 
     Delikanlı, kral olan babasına sitem ediyor 
     - Baba, vallah sağa kızmışemdir. 
     - Niye ki oğul 
     - Bu kaçınci savaştır ki yalnız gidisen, bağa hiç haber vermisen. 
     
     Beyaz adam, zenci köleye soruyor. 
     - Sen sivilde ne iş yapirdin yigenim 
     - Çukulata imalatçısiydem gardaş. 
     
     Tribünleri salkım saçak insan dolu arenanın ortasında, fonda Hasan Mutlucan’ ın, "Yine de şahlanıyor aman kolbaşının kıratı" türküsü çalarken kıratını şaha kaldıran ceng ver, "Bordooo" diye bağırıyor, tribünlerden topluca gelen yanıt 
     - Beyaaazzz 
     Elazığspor’un renkleri bordo - beyaz. 
     
     Arena’da rakibinden kılıç darbesi yiyen kanlar içinde yere düşen cengaverin, koşup üzerine kapaklanan sevgilisiyle vedalaşması. 
     - Ben gidiyem 
     - Hıyirli yolculuklar. 
     
     En uzak mesafe ne Afrika’dır, 
ne Çin, ne seyyareler, ne de 
yıldızlar geceleri ışıldayan... 
En uzak mesafe iki kafa arasındaki mesafedir birbirini anlamayan..... 
Can Yücel 

İkircikli sorular...      IMF 1.6 milyar dolarlık kredi dilimini erteledi... Acaba bu para ABD’nin Irak siparişlerini yerine getirmemiz karşılığında mı serbest bırakılacak 
     - Acaba Türkiye’nin son üç yılda IMF’nin yanlış reçeteleriyle iflasa sürüklenmesi, Ortadoğu’da ABD tarafından kolay kullanılması için mi sağlandı 
     - Acaba ABD Türkiye’yi Ecevit Başbakanlığında Irak’a karşı rahat kullanamayacağını mı düşündü Bunun için mi çeşitli manipülasyonlarla Türkiye kasım da seçime zorlandı 
     Gelin de bu soruların yanıtını merak etmeyin. 
     
     Nezaket deyince insanın kendini başkasının yerine koyabilme kabiliyetini anlıyorum. 
Mackintosh 

Gidiş ne tarafa      Ünlü "Medeniyetler Çatışması" kitabında Huntington diyor ki 
     1 Nasıl Güney Afrika ırk ayrımcılığını terk ederek o uygarlığın lider ülkeliğine yükselmişse, Türkiye de kendisine aynı derecede yabancı olan laikliği reddederek bunu gerçekleştirebilir... 
     2 Türkiye bu liderliğe yükselebilmek için Atatürk’ün mirasını Rusya’nın Lenin’in mirasını reddettiğinden daha kapsamlı olarak reddetmelidir... 
     Bu bölümleri kitaptan çeviren Prof. Emre Kongar, son yıllarda Huntington’un tezlerinin hem dünya hem Türkiye ölçeğinde adım adım hayata geçirildiği görüşünde. Aynı fikirde değil misiniz 
     
     Adam bankasını 2 milyar 300 milyon dolar hortumlamış... 
O parayı nerede, ne zaman, nasıl yiyecek acaba 
Haldun Ertem 

Minik mucitler      Yaşları 8 ile 12 arasında değişen minik mucitler Doruk Işık, Egehan Cevat Emre, Gökmen Kısa, Selin Acar ve diğerleri... 
     Türkiye Zek Vakfı ile ODTÜ Robot Topluluğu’nun ortaklaşa düzenlediği "Robot Günleri" nde buluşlarını sergiliyorlar. 
     Neler bulmamışlar ki Merdivenden Çocuk ve Yük Arabasını Yardımsız İndirme ve Çıkartma Projesi... Tembel Çocukları Çalışkan Çocuk Yapan Yatak Projesi... Sineksavar Ampul Projesi... Suyla Çalışan Otomobil Projesi... Ateşi Çıkan Çocuğu Kafasında Yanan Ampulle Haber Veren Proje... 
     "Robot Günleri"nde en çok projeyle yer alan Bursa Özel Namık Sözeri Okulları’ nın öğretmenleri Nihat Tapan ve Hıdır Güler kendisiyle konuşan arkadaşımıza diyor ki 
     - Bizim 500 öğrencimiz var, geçen yılki Bilim Şenliği’ne tam 220 projeyle katıldık... 
     - Kimi projeler pek gerçekçi görünmedi. 
     - Karşımıza böyle bir projeyle çıktığında çocuğun moralini hiç bozmuyoruz. Hafif yönlendirmeler yaparak projesinin neden gerçekçi olmadığını kendi kendisinin görmesini sağlıyoruz. Aynı çocuk bir süre sonra karşımıza olağanüstü güzel bir projeyle çıkabiliyor. 
     -Ülkede ve dünyada yaşanan olaylar bu çocukları nasıl etkiliyor 
     - Birebir etkiliyor diyebilirim. Örneğin son Körfez depremi olduğunda çocuklar sözleşmiş gibi depremi önceden haber veren cihazları icat etmeye yöneldiler. Bu son bir yılda kapkaççılık birinci gündemleri oldu. Çantayı kapanın elini yakan sıvı ya da kirpi gibi dikenli çantalar üzerinde uğraşıyorlar. 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
