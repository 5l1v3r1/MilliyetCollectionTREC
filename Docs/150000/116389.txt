<DOC>
<DOCNO> 116389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/soneko16.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim ayı zam şampiyonu kadın mantosu... 
</HEADLINE>
<TEXT>

     İstanbul'da kış hazırlıklarının yapıldığı Ekim ayının zam şampiyonu, yüzde 81.9 ile kadın mantosu oldu. 
     İstanbul Ticaret Odası İTO verilerine göre, kadın mantosunun fiyatı 171 milyon liradan 311 milyon liraya çıktı. 
     Ekim ayında en fazla ikinci fiyat artışı yüzde 81 ile etekte kaydedildi. Eteği, 78.9 ile bluz izledi. 
     Aylık fiyatlar erkek süveterinde yüzde 76.4, çocuk paltosunda yüzde 55.1, salatalıkta yüzde 66.9 artış gösterdi. 
     Araştırma kapsamındaki ürün ve hizmetlerde fiyatı en az artanlar ise yüzde 7.3 ile salam ve kahve, yüzde 7.7 ile limon, yüzde 7.9 ile odun oldu. 
     
     12 AYLIK SONUÇLAR 
     İTO verilerine göre, son 12 aylık dönemde ortalama perakende fiyatı en fazla artan hizmet yüzde 250.9 ile yine mahkeme ve avukatlık ücreti oldu. 
     Bunu yüzde 191.7 ile 1. sınıf günlük hastane yatak ücreti ve yüzde 154.4 ile limon izledi. 
     Araştırma kapsamındaki ürün ve hizmetlerde yıllık bazda fiyatı en az artan ürün ve hizmetler ise yüzde 50.7 ile çocuk mamaları, yüzde 51.2 ile çocuk terliği, yüzde 51.3 ile hazır çorbalar, yüzde 51.4 ile sucuk olarak belirlendi. 
     





</TEXT>
</DOC>
