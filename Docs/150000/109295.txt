<DOC>
<DOCNO> 109295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun14.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lech Walesa televizyon programı yapacak... 
</HEADLINE>
<TEXT>

     Eski Polonya Devlet Başkanı ve Dayanışma sendikasının tarihi lideri Lech Walesa'nın olta balıkçılığı ve politika ile ilgili bir televizyon programı yapacağı bildirildi. 
     Aylık Basın adlı internet sitesinin haberinde, Walesa'nın programında, en sevdiği hobisi olan oltayla balık tutarken, balıkçılık ve geçmişteki siyasi anıları konusunda konuşacağı belirtildi. 
     Walesa, siteye yaptığı açıklamada, ''Tabii ki balık tutacağım, ancak dünyada herkesin bildiği gibi balık oltaya hemen gelmiyor, bu yüzden bu süre içinde, örneğin Rusya'nın eski Devlet Başkanı Boris Yeltsin ile bir görüşmemle ilgili konuşacağım veya 22 yıl önce Gdansk'ta şantiye işçilerinin grevi süresince yaptığımız mücadeleyi anlatacağım'' dedi. 
     TVP 3 televizyonunda ayda iki kez yayınlanacak olan program, Ekim ayı sonunda veya Kasım ayı başında yayınlanmaya başlayacak. 
     





</TEXT>
</DOC>
