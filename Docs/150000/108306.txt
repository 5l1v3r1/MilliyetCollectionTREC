<DOC>
<DOCNO> 108306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo16.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Beşiktaş maçı hazırlıklarını sürdürüyor... 
</HEADLINE>
<TEXT>

     Trabzonspor, Beşiktaş ile hafta sonu deplasmanda yapacağı maçın hazırlıklarını sürdürüyor. 
     Teknik direktör Samet Aybaba yönetiminde, Mehmet Ali Yılmaz Tesisleri'nde gerçekleştirilen çalışmaya tüm futbolcular katıldı. Bordo-mavili oyuncular, kondisyon çalışmasının ardından yarım alanda çift kale maç oynadı. 
     Çalışmada, bordo-mavili oyuncuların bir hayli istekli oldukları gözlendi. 
     
     HASAN VE MEHMET KAHRAMAN'IN GÖRÜŞLERİ 
     Trabzonspor'un genç oyuncuları Hasan ve Mehmet Kahraman, hafta sonundaki karşılaşmada, sahadan galibiyetle ayrılmak için ellerinden geleni yapacaklarını söylediler. 
     Hasan, genç ve yeni bir kadrolarının bulunduğunu belirterek, ''Bunun olumlu ve olumsuz etkileri var. Tecrübe eksikliği çekiyoruz. İlk 5 haftayı istediğimiz yerde tamamlayamadık, ancak zaman bizim lehimize işleyecektir'' dedi. 
     Bordo-mavili takımın bir diğer genç oyuncusu Mehmet Kahraman ise takımın iyi yerlere geleceğine inandığını ifade ederek, ''Takıma sabır gösterilmeli. Çok daha iyi olacağız. Beşiktaş maçından da iyi sonuçla ayrılacağımıza inanıyoruz'' diye konuştu. 
     





</TEXT>
</DOC>
