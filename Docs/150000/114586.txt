<DOC>
<DOCNO> 114586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/spor/spo04.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Prestij kazandık 
</HEADLINE>
<TEXT>

Trabzonspor’un hocası, riskli bir dönemi geride bıraktıklarını söyledi, "Büyük mesafe aldık" dedi 
     Önümüz açıldı’ 
     BORDO - Mavili takımın teknik direktörü Samet Aybaba, son iki haftada topladıkları altı puanla derin bir nefes aldı. Riskli bir dönemi geride bıraktıklarını söyleyen Aybaba, "Eğer bu dönemde kayıp verseydik, hedef olurduk. Ancak bu galibiyetle bize hem prestij kazandırdı, hem de takım olma yolunda büyük mesafe almamızı sağladı. Artık önümüz açıldı, bu çıkışı devam ettireceğiz" ifadelerini kullandı. 
     
     Mehmet sevinci 
     MEHMET Yılmaz’ı sonunda kazandıklarını da sözlerine ekleyen Samet Aybaba, " Sekiz maç gol atamamasına ve sıkıntılı günler yaşamamıza rağmen Mehmet’e güvendim ve inandım. Ne kadar haklı olduğum bir kez daha ortaya çıktı. Mehmet Yılmaz, bu temposunu sürdürürse, milli takımın da değişmez oyuncusu olur. Ondaki başarılı olma azmi kimsede yok" diye konuştu. Bu arada Trabzonspor ara transferde renklerine bağlamak üzere iki yabancı futbolcu için arayışlara başladı. 
     
     GÖKDENİZ Boçluyum 
     TRABZONSPOR’DA iki haftadır 18 kişilik kadroya giremeyen kaptan Gökdeniz, Herşeyimi Trabzonspor’a borçluyum. Beni Gökdeniz yapan Trabzonspor’dur" dedi. Maç kadrosunda yer almamasına çok üzüldüğünü vurgulayan Gökdeniz, "Samet Aybaba teknik direktördür. Biz ise işçiyiz. Görev verirse seve seve yaparım. Vermezse de daha çok çalışırım. Hocamız adil bir insan" ifadelerini kullandı. 
     
     BUSHİ Hata bende 
     DAHA önce takımda şans bulamamaktan yakınan Bushi, hatanın kendisinde olduğunu söyledi. Arnavut oyuncu, "Hocamın daha önce durumumla ilgili söyledikleri moralimi bozmuştu. Ancak çok çalışmam gerektiğini anladım. İşiniz gol atmaksa ve bunu çok uzun zamandır yapmıyorsanız hakkınızda tabiki iyi konuşulmaz. İlk yarının bitimine kadar ölümüne çalışacağım. Oynamalı ve gol atmalıyım" dedi. 
     
     



 SPOR 



























</TEXT>
</DOC>
