<DOC>
<DOCNO> 106800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo14.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor Toto'dan yeni şans oyunu... 
</HEADLINE>
<TEXT>

     Spor Toto Teşkilatı'nın yeni şans oyunu ''Gol 7'', 15 Eylül Pazar gününden itibaren oynanmaya başlanacak. 
     Mevcut on-line sisteminde oynatılacak olan ''Gol 7'' oyununda, kupona alınmış olan 17 futbol karşılaşmasından, çekilişle belirlenecek 7 maç değerlendirmeye alınacak ve bu maçlarda iki takımın attığı toplam gol sayısı tahmin edilecek. İlk çekiliş, 22 Eylül Pazar günü, maç sonuçları belli olduktan sonra TV'de yapılacak. 
     Çekilişle belirlenen 7 karşılaşmanın ayrı ayrı gol toplamını biletlerinde doğru tahmin edenler, büyük ikramiyeye hak kazanacaklar. Ayrıca 6, 5, 4 ve 3 maçın gol toplamını doğru tahmin edenler de ikramiye alacaklar. 
     Spor Toto Teşkilat Müdürlüğü'nden yapılan açıklamada, ''Gol 7'' oyununun ilk haftasında, 7 bilenlere dağıtılmak üzere, ekstra 1 trilyon lira ikramiye konulacağı bildirildi. 
     





</TEXT>
</DOC>
