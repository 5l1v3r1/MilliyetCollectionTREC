<DOC>
<DOCNO> 136642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/guncel/gun00.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikada şenlik var 
</HEADLINE>
<TEXT>

Arjantin’de eylemlerin ötesinde başka türlü’ bir hayat kuruluyor. İşçilerin ele geçirdiği fabrikalarda, alt katta üretim sürerken üstte şenlik yapılıyor 
     Buenos Aires'te Son Tango - 3 

     Ece TEMELKURAN 

     IMPA, şehrin merkezine yakın, demir işleyen bir fabrika. Ama artık kapısının üzerindeki fiyakalı levhada "Fiesta IMPA-La Fabrica Cuidad Cultural" yazıyor Festival Merkezi bir bakıma İçeriye doğru koyulaşan karanlıkta, metal nesnelerin çarpışma sesleri arasında, işçilerin göz akları görünüyor. Körüklü bir asansöre binip görkemli yönetim odasının kapısına geliyoruz. Kapı açılıyor, "patron" görünüyor 
     Oracio Campos Kirli işçi tulumu, güleç yüzüyle 63 yaşında bir işçi lideri Çünkü IMPA Arjantin’deki işçiler tarafından ele geçirilen 70 fabrikadan biri ve Oracio işçilerin lideri olduğu için artık yönetim odasında oturuyor. Toplantı masasına ilişiyoruz, ama Oracio bu odada bir türlü rahat edemiyor "En iyisi fabrikayı gezerek konuşalım" diyor. Fabrikayı eviymiş gibi gurur ve neşeyle gezdiriyor 
     "Bu fabrikada 12’si kadın, 148 kişi çalışıyor. 1998’den beri IMPA’yı onlar yönetiyor " 
     
     AŞAĞILANMAYA SON 
     - Neden ele geçirdiniz fabrikayı 
     - Patron hammadde almak için para ayırmadığı gibi bize de günde 2 peso 1 dolar 3 pesoya eşit veriyordu. 2 pesoyu almak için de iş bittikten sonra üç saat beklemek zorundaydık. Üstelik ellerimizi kontrol ediyordu yeterince kirli bulmazsa o parayı da alamıyordunuz. 
     - Sosyal haklarınız nasıldı 
     - Kötüydü de, daha kötüsü patronun davranışlarıydı. Bize "kara kafa" diyordu. Biliyor musun, yıllarca bir işçiye selam verdiğini görmedim. Bizden tiksiniyordu sanki. 
     Oracio’nun anlatışına bakılırsa, aşağılanmak 2 pesodan daha kötü. Tam burada konuşma bölünüyor, işçi tulumuyla, dans ederek yürüyen orta yaşlı bir kadın geçiyor yanımızdan. Oracio ile öpüşüp, bir - iki şakalaşıyorlar. Oracio bana dönüp "Bu da Yönetim Kurulu Başkan Yardımcısı " diyor. 
     Patronlukla dalga geçip duruyor Oracio 
     "Artık patron filan yok aslında. Herkes aynı maaşı alıyor 900 peso " Bu, çok iyi bir para burada. 
     
Işçiler için tango      Oracio, fabrikanın çok k r etmediğini, ama kendi kendini ve işçileri geçindirdiğini anlatıyor. İki yıl öncesine kadar en büyük dertleri Banka’ya olan borçlarıymış ama şimdi arkalarındaki halk desteğinden dolayı banka borcunu istemeye korkuyor. Oracio yine hınzır hınzır gülüyor. Bu karmaşık konulardan sıyrılıp bir an önce fabrikanın üst katını göstermek istiyor 
     "Keşke yaz olmasaydı, yoksa burada tango yapan insanlar, tiyatro yapanlar görecektiniz. Şimdi bütün deliler tatilde " 
     Oracio, fabrikayı ele geçirdikten sonra halka açık bir konuşma yapıp herkesi fabrikaya davet etmiş. İşte o günden beri fabrikanın alt katında pres makineleri çalışırken üst katındaki onlarca odada aklınıza gelebilecek her türlü sanat yapılıyor. Bu mek nlar sanatçılara ve gençlere karşılıksız verilmiş. Oracio’nun istediği tek karşılık, gün içinde biraz şakalaşmak ve... 
     Ramiro ve eşinin çalıştığı "Manos Cooperativa" Eller Kooperatifi adlı serigrafi atölyesine giriyoruz. Her zamanki gibi öpüşmeler... Ramiro, hemen anlatıyor 
     "Süper projelerimiz var. Fabrikanın artık maddelerinden alüminyum kartvizit basıyoruz. Sonra bunları satıyoruz. Böylece fabrikaya ve bize gelir sağlamış oluyoruz." 
     Alüminyuma resimler basıp satıyorlar. Oracio resimlerden birini beğeniyor, sessizce alıyor. Yine bir şakalaşma silsilesi Ramiro vermiyor, Oracio alıyor. Resim atölyelerini de gezdikten sonra fabrikanın kapısına geliyoruz.. İşte o anda kolumu tutup konuşmaya başlıyor 
     "Bizi aç bıraktılar, çok ezdiler. Biz yaptık, başkaları da yapabilir. Her şey değişebilir. Bize destek olmalısın. Anlıyorsun değil mi " 
     Anlıyorum. Niyeyse gözlerimiz doluyor. 
     
Politik içerik "karışık"      Arjantin’deki bütün toplumsal eylemlerde olduğu gibi fabrika ele geçirmelerde de ideolojik durum oldukça karışık. Örneğin Oracio’nun gezdirdiği IMPA’nın her yerinde ve bilhassa kendisinin kullandığı yönetim odasında Arjantin’in ünlü lideri ve bizim genellikle "diktatör" olarak bildiğimiz Peron’un resimleri var. Peronizm zaten oldukça karışık mesele Arjantin’de üç Peronist partiden biri sosyalist, biri milliyetçi, biri neo - liberal. Örneğin bizim "Türk dostu" olarak tanıdığımız ve yapılacak seçimlerde aday olan Menem, Peronist. Ama neo - liberal politikalarla özelleştirmeler yapan Menem, işçi sınıfını güçlendirmek için çok fazla şey yapan ve bu yüzden çok sevilen Peron’un tam zıttı aslında. 
     Peron’un bu kadar sevilmesinin sebebi, çok ciddi araştırmaların konusu ama kabaca söylersek Peron, tıpkı Evita, Maradona, Che ve tango şarkıcısı Gardel gibi Arjantin’in "azizlerinden" biri. 
     
Fabrika işgal’ yöntemi...      Arjantin’de son yıllarda toplam 70 fabrika işçiler tarafından ele geçirildi. Kooperatif benzeri yapılarla işletilen fabrikaların 1960’lardan beri yönetiminde işçi konseyleri de vardı. Ancak son on yılda bu konseyler yolsuzluklar nedeniyle patrona çalışan birimler haline geldi. Patronun ve konseyin fabrikayı iyi yönetemediğini düşünen işçiler yargıya başvurdular. Bir yandan da sendikal mücadeleyle destekledikleri süreçte fabrikaların yönetimini ele geçirdiler. IMPA bunlardan sadece biri. Bütün ele geçirilen fabrikalarda tıpkı IMPA gibi kültür merkezleri kuruluyor. Sadece mal değil, neşe de üretiliyor. 
     
     İŞÇİDEN İŞÇİYE KREDİ 
     Daha önce ele geçirilmiş fabrikalar, başka bir fabrikanın işçileri kendi fabrikalarını ele geçirmeye karar verdiğinde her türlü desteği veriyor. Kredi desteğinden hammadde desteğine kadar her şey Ele geçirilen bütün fabrikalar halktan de destek gördüğü gibi, Oracio’nun gururla gösterdiği kutlama mesajlarına bakılırsa popüler kimlikler, şarkıcılar, film yıldızları tarafından da destekleniyor. 

     

</TEXT>
</DOC>
