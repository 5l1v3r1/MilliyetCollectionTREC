<DOC>
<DOCNO> 115437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sondun09.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler fahişeliğin yasallaşmasını istiyor 
</HEADLINE>
<TEXT>

     İngiltere'de halkın yüzde 60'ının, yasadışı olan ve hükümet denetiminde açılmış hiçbir genelevin bulunmadığı ülkede fahişeliğin yasallaşmasını istediği açıklandı. 
     İngiliz halkının yüzde 25'inin aynı imkanların homoseksüellere de tanınmasından yana görüş bildirdiğine dikkat çeken Observer gazetesi, bu değişime en çok destek veren bölgenin Galler olduğunu bildirdi. 
     ICM'in gazete için yaptığı ''21. Yüzyılda Seks'' araştırmasına göre, Galler'de halkın yüzde 30'u, birlikte olduğu kişileri aldattıklarını kabul ettiler. Galler'de yaşayanların ortalama 13 kez eşlerini ya da sevgililerini aldattıkları tespit edildi. 
     Araştırmacılar, İskoçların ''sadakatten en uzak halk'' olduğunu ve neredeyse her üç kişiden birinin uzun süreli ilişki içinde oldukları kişileri aldattıklarını belirttiler. 
     Araştırmaya göre, Londralılar ise yüzde 7'lik aldatma oranıyla en sadık eş veya sevgili olarak görünüyor. 
     İngilizlerin yüzde 31'i, iş arkadaşı veya patronuyla cinsel ilişki yaşadığını belirtirken, bu kişilerin yarısından fazlası da bu ilişkiyi işyerinde yaşadığını bildirdi. 
     Her 3 İskoç'tan biri ise mesleklerinde ilerlemek veya maaş artışı için işyerinde seks yapabileceğini belirtti. 
     Observer tarafından yaptırılan araştırmaya katılan 1100'e yakın yetişkinden yüzde 30'u, yeni bir kişiyle ilişki sırasında güvenli seks için gereken korunmayı sağlamadıklarını da itiraf ederken, bu, ülkede AIDS'in hızlı yayılmasının altında yatan neden olarak gösterildi. 
     





</TEXT>
</DOC>
