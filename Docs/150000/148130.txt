<DOC>
<DOCNO> 148130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko19.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin gelir vergisi rekortmeni Ankara'dan... 
</HEADLINE>
<TEXT>

     Türkiye'nin gelir vergisi rekortmeni bu yıl Ankara'dan çıktı. Ankaralı müteahhit Cemil Özgür, bu yıl ödeyeceği 6 trilyon 11 milyar liralık gelir vergisi ile Türkiye rekortmeni oldu. 
     Ankara Defterdarlığı'nın açıkladığı gelir vergisi rekortmenleri listesinde ilk sırada yer alan Özgür, Mart ayında verilen gelir vergisi beyannamelerinde 13 trilyon 378 milyar 363 milyon 350 bin lira gelir beyanında bulundu. 
     Cumhurbaşkanı Ahmet Necdet Sezer'e Gölbaşı'nda sattığı villa ile adını duyuran Cemil Özgür'e tahakkuk ettirilen vergi tutarı 6 trilyon 11 milyar 523 milyon 500 bin lira olarak belirlendi. 
     Başkentin vergi rekortmeni Özgür, 2002 yılı gelirleri için ödeyeceği 6 trilyon liralık vergi ile aynı zamanda Türkiye'nin en fazla gelir vergisi ödeyecek ismi oldu. 
     4 trilyon 217 milyar liralık vergi ile İstanbul'un gelir vergisi rekortmeni olan Aydın Doğan, Türkiye listesinde ikinci sırada yeralırken, kendisini 3 trilyon 850 milyar liralık vergi ile Kemal Uzan, 3 trilyon 502 milyar liralık vergi ile de Semahat Sevim Arsel izledi. 
     Ankara ikincisi Talip Kahraman 3 trilyon 148 milyar liralık vergi ile İzmir'in gelir vergisi rekortmeni Tonguç Ösen de, 2 trilyon 973 milyar liralık vergi ile Türkiye rekortmenleri arasına girdiler. 
     
     ANKARA DEFTERDARLIĞININ AÇIKLAMASI 

     Bu arada Ankara Defterdarlığı, bu yıl Türkiye vergi rekortmeni olan Cemil Özgür'ün geçen yıl başkentin ilk 100 mükellefi arasında yeralmadığını bildirdi. 
     Defterdarlığın açıklamasına göre Talip Kahraman 3 trilyon 148 milyar, Ahmet Hamdi Ayan da 2 trilyon 129 milyar liralık gelir vergisi ile başkentin rekortmenler listesinde ikinci ve üçüncü olarak sıralandı. 
     2002'nin Ankara birincisi Rahmi Koç ise bu yıl 1 trilyon 652 milyar liralık gelir vergisi ile dördüncü sırada yer aldı. 
     Geçen yıl 138 bin 479 gelir vergisi beyannamesinin verildiği Ankara'da bu yıl bildirim sayısı 155 bin 354 olarak gerçekleşti. 
     2002'de beyan edilen gelir toplamı 639 trilyon 933 milyar, tahakkuk eden vergi 179 trilyon 79 milyar lira, bu yıl ise beyan edilen gelir toplamı 713 trilyon 928 milyar lira, bunun vergisi de 204 trilyon 6 milyar lira olarak belirlendi. 
     
     ANKARA'NIN REKORTMENLERİ 

     Ankara Defterdarlığı'nın açıklamasına göre, bu yıl başkentte en fazla gelir vergisi ödeyecek 10 isim şöyle 
     

Vergi Rekortmenleri Matrah Bin TL Tahakkuk eden Bin TL Cemil Özgür ticari kazanç 13.378.363.350 6.011.523.500 Talip Kahraman msi 7.015.612.600 3.148.285.650 Ahmet Hamdi Ayan gmsi-msi 4.752.053.300 2.129.683.950 Mustafa Rahmi Koç msi 3.691.115.400 1.652.261.900 İsmi gizli ticari kazanç 2.504.041.850 1.118.078.000 Uğurhan Tunçata msi 2.488.007.000 1.110.863.150 Erol Üçer msi 2.400.152.900 1.071.328.800 İsmi gizli msi 2.393.536.200 1.068.351.250 İlhan Sonbay ticari kazanç 2.322.134.300 1.036.220.400 Oğuz Gürsel ticari kazanç 2.297.363.355 1.025.073.500      

     
</TEXT>
</DOC>
