<DOC>
<DOCNO> 123872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/spo02.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
OĞUZ RÜZG RI 
</HEADLINE>
<TEXT>

Fenerbahçe’nin yeni hocası ilk iş olarak devre sonuna kadar tam gün mesai uygulamasını getirdi, kondisyoner için de Joachim Löw’ün yardımcısı Frank Womuth ile temasa geçti 
     YUSUF KOBAL 

     Hızlı başladı 
     İKİ buçuk yıllık yardımcı antrenörlük macerasından sonra Fenerbahçe’de Teknik Direktörlük koltuğuna oturan Oğuz Çetin göreve hızlı başladı. Genç hoca, ilk icraatı olarak lig bitimine kadar tam gün mesai koydu. Buna göre oyuncular her gün Samandıra Tesisleri’ne sabah 09.30’da gelecekler, 19.30’da evlerine gidecekler. İzinler iki hafta süreyle iptal edildi. 
     
     Herkes uyacak’ 
     SAMANDIRA’DA dün sabah oyuncularıyla kısa bir toplantı yapan Oğuz Çetin, "Bu kurallara herkesin uymasını istiyorum" dedi. Çetin’in bugün de tek tek futbolcuları odasına davet edeceği ve hem sorunlarını dinleyeceği, hem de kendi düşüncelerini aktaracağı öğrenildi. Lorant’ın gitmesinden sonra 3. antrenör Engin Fırat da görevinden istifa etti. 
     
     Basın toplantısı 
     OĞUZ’UN kondisyoner olarak Löw’ün yanında çalışan Frank Womuth’u getirmeyi düşündüğü belirtildi. Nurettin Yıldız da görevini sürdürecek. Oğuz Çetin bugün bir basın toplantısı düzenleyecek. Bu arada Fenerbahçe Arjantin’in River Plate takımında forma giyen Hernan Garce ve Brezilya’nın Parana ekibinde oynayan Nobre Marcio’yu transfer etmek için harekete geçti. 
     
     Dereağzı’nda çalıştılar 
     TEKNİK Direktör Oğuz Çetin, Samandıra’da yoğun kar yağışı olması nedeniyle sabahki antrenmanı iptal etti, takımı öğleden sonra Dereağzı Tesisleri’nde çalıştırdı. Sarı - Lacivertli takım ağır bir kondisyon idmanı yaparken, Ortega, Rüştü, Mirkoviç ve İsmail Güldüren antrenmana katılmadı. 
     
Görevden kaçamazdımFutbol Şube Sorumluluğu’na getirilen Sadettin Saran, "Artık bir bütün olmalıyız. Aziz beyin desteğine daha fazla ihtiyacımız olacak" dedi 
     Riske girdi 
     FENERBAHÇE’NİN en kritik döneminde Futbol Şubesi Sorumluluğu’na getirilerek büyük bir riskin altına girdi. Taşıdığı risk takımın şampiyonluğa yürüyüp yürüyememesinden çok daha öte. Çünkü bu kez Saran, yönetimin de yükünü sırtında hissedecek. Evet, Sadettin Saran, belki de ilk kez hiç bir futbol şubesi sorumlusunun taşımadığı riskleri taşıyarak görevi kabul etti. 
     
     Herkes istedi 
     GÖREVİ alışından 12 saat sonra sohbet ettiğimiz Saran, Başkan dahil yönetimdeki bütün arkadaşlarının isteğinin bu doğrultuda olduğunu belirtip ana fikrini söyledi "Kaçamazdım". Altına girdiği sorumluluğun bilincinde olduğunu vurgulayan genç yönetici, "Oğuz ile bir bütün içinde çalışacağız. Bütün olmak zorundayız. Ancak Aziz beyin desteğine her zamankinden daha çok ihtiyacımız var" dedi. 
     
     Taraftara mesaj 
     OĞUZ Çetin’in teknik direktörlüğe getirilişi konusuna açıklık getiren Sadettin Saran, "Karar oy birliği ile alındı. Önemli olan da bu" derken, Fenerbahçe taraftarına da ilk müjdeyi santrfor konusunda verdi. Takımın ihtiyacı olan her şeyi Çetin ile konuşarak çözmeye çalışacaklarını söyleyen Saran, "Bir santrfor kesin, ondan sonrası için hoca karar verecek" ifadesini kullandı. 
     
Lorant’tan hüzünlü veda      SARI - Lacivertli takımın başında sadece bir yıl kalabilen ve görevini yardımcısı Oğuz Çetin’e bırakan Teknik Direktör Lorant dün sabah Samandıra Tesisleri’ne gelerek futbolcularla vedalaştı. Sarı - Lacivertli oyuncular ile kısa süren bir görüşme yapan Alman hocanın üzüntülü olduğu gözlendi. 
     LORANT futbolculara "Bu bir nöbet değişimi. Umarım sezonu şampiyonlukla bitirirsiniz" diye konuştu. Alman hoca öğleden sonra da kulübe giderek Başkan Aziz Yıldırım ile biraraya geldi ve parasal işlemlerini halletti. Lorant’ın daha sonra İstanbul’dan ayrılarak ülkesine gittiği ifade edildi. 
     
Duygusal tebliğ      YÖNETİM Kurulu’nda yaklaşık 5.5 saat hoca konusunu tartışan Başkan Aziz Yıldırım, oybirliği ile Oğuz’un göreve gelmesinin kararlaştırılması üzerine duygusal bir telefon görüşmesi yaptı. Yıldırım genç hocayı arayıp, "Görevi sana veriyoruz. Gel yüz yüze konuşalım" derken gözyaşlarını tutamadı. Konuşma bir baba ile oğulun diyaloğu gibi geçince, yönetim kurulu da durumdan bir hayli etkilendi. 
     
Camiadan destek var      Sorun yönetimde’ 
     BAŞKAN Aziz Yıldırım’ın takımın başına Oğuz Çetin’i getirmesini Fenerbahçe camiası geç olsa da olumlu bir karar olarak değerlendirdi. Kadıköy Grubu Lideri Kazım Bayülken, "Oğuz, Mustafa Denizli’den sonra getirilmeliydi. Başarısızlıklarda patronlar gidiyor, yardımcı kalıyorsa kafalarda soru işaretleri oluşur. Bence Fenerbahçe’de sorun teknik kadroda değil, yönetimde" dedi. 
     
     Önemli bir adım’ 
     FENERBAHÇE 2000 Derneği Başkanı Şevket Yılmaz ise "Oğuz bu işi başaracaktır. Futbol şubesi sorumluluğuna Sadettin Saran’ın getirilmesi de isabetli bir düşünce. Beş yıldır iyi bir yönetim gösteremeyen Aziz Yıldırım önemli bir adım atmıştır. Geç kalınmış ama doğru bir operasyon. Oğuz’a bütün camianın destek vermesi gerekir. Bu ikilinin Fenerbahçe’yi iyi yerlere getireceğine inanıyorum" diye konuştu. 
     
     Bu ikili şanstır’ 
     ALTYAPI Derneği Başkanı Davut Dişli de Oğuz Çetin - Sadettin Saran ikilisinin başarılı olacağını söyledi. Dişli, "Bana göre camiayı memnun edecek bir karar alındı. Başkan Aziz Yıldırım ile yönetimi bu dönemde kesinlikle futbola karışmamalı. Herkes işini yaparsa Fenerbahçe kısa zamanda düzlüğe çıkar. Teknik kadroda operasyon daha önce de yapılabilirdi. Bu ikili Fenerbahçe için şansdır" yorumunu yaptı. 
     
Ogün’e iki maç ceza      DİYARBAKIR maçında rakibi ile girdiği ikili mücadele sonunda hakem Selçuk Dereli’nin gösterdiği kırmızı kartla oyun dışı kalan Ogün, "Rakibe tekme vurmakötan disiplin kuruluna sevk edildi. Hakem Dereli’nin gösterdiği kart tartışılırken, Fenerbahçe kaptanının raporlar doğrultusunda asgari iki maç ceza alacak olması şaşkınlık yarattı. 
     
     



 SPOR 


























</TEXT>
</DOC>
