<DOC>
<DOCNO> 146598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sonspo05.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Mehmet Okur'lu Pistons, Hidayet'li Kings'i yendi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 9 karşılaşmayla devam edildi. 
     İki grup liderini karşı karşıya getiren maçta Detroit Pistons, Sacramento Kings'i, son çeyrekteki etkili oyunuyla 99-88 yenmeyi başardı. 
     Pasifik Grubu lideri Kings karşısında ilk üç periyodu geride tamamlayan Merkez Grubu lideri Pistons, son periyodu 32-11 gibi farklı bir skorla geçerek maçtan da galibiyetle ayrılmasını bildi. 
     İki Türk oyuncunun da karşı karşıya geldiği maçta, Pistons'da Mehmet Okur 17 dakika sahada kalırken, 5 sayı, 2 ribaunt ve 1 asistle maçı tamamladı. Kings'te ise sadece 7 dakika oynama şansı yakalayan Hidayet Türkoğlu, 2 sayı ve 1 ribaunt kaydedebildi. 
     Pistons'ta Clifford Robinson 21 sayı atarken, Corliss Williamson 19 sayı, Chauncey Billups, 18 sayı ve 6 asist, Ben Wallece ise 12 sayı ve 16 ribaunt ile galibiyette önemli rol oynadılar. 
     Pistons'ta ise Chris Webber'in 22 sayı ve 8 ribauntluk performansı yenilgiyi engelleyemezken, bir diğer forvet Yugoslav Predrag Stojakoviç, maçı 21 sayıyla tamamladı. 

Ligde alınan sonuçlar şöyle 
Dallas Mavericks-Minnessota Timberwolves 119-95 
Toronto Raptors-New York Knicks 95-86 
Detroit Pistons-Sacramento Kings 99-88 
Indiana Pacers-Phoenix Suns 92-81 
Milwaukee Bucks-Miami Heat 109-87 
San Antonio Spurs-New Orleans Hornets 92-90 
Denver Nuggets-Washington Wizards 88-72 
Los Angeles Clippers-Memphis Grizzlies 102-100 
Seattle Supersonics-Los Angeles Lakers 119-98 
     





</TEXT>
</DOC>
