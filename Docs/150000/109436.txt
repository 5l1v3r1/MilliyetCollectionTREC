<DOC>
<DOCNO> 109436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/spor/spo03.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
I LOVE YOU HAGI 
</HEADLINE>
<TEXT>

Galatasaray forması altında büyük başarılara imza atan efsane Rumen, dün Ali Sami Yen’e geldi, yer yerinden oynadı. Hagi ilgi karşısında tek tek tribünleri dolaştı 
     Anonsla girdi 
     GALATASARAY’IN dört yıl üst üste şampiyon olup, UEFA ve Süper Kupa’yı kazanmasında büyük rol oynayan Hagi dün Galatasaray - Barcelona maçını izledi. Karşılaşma öncesinde efsane futbolcunun Ali Sami Yen Stadı’na gelişi anonsla duyuruldu. Taraftarlar, bu sürpriz karşısında büyük bir coşku yaşadı ve Hagi’yi sahaya davet etti. İlgi karşısında oldukça duygulanan unutulmaz yıldız, eski günlerdeki gibi sahaya çıktı. 
     
     Sevgi seli 
     HAGI’YE uzun süre sevgi gösterilerinde bulunan Sarı - Kırmızılı taraftarlar "I love you Hagi" tezahüratıyla tribünleri inletti. İki eski kulübü Galatasaray ile Barcelona’nın kapışmasında büyük bir heyecan yaşayan Hagi, özellikle Sarı - Kırmızılı takımın kaçırdığı gollerden sonra yerinde duramadı. Efsane futbolcu karşılaşmadan sonra da büyük ilgi gördü. Hagi, alkışlar arasında Ali Sami Yen’i terk etti. 
     
Ortega’yı anlamadılar      Saviola’dan övgü 
     BARCELONA’NIN Arjantinli yıldızı Saviola, Fenerbahçeli Ortega’ya destek verdi. Vatandaşının, İspanya’da anlaşılmadığını iddia eden Saviola, "Ortega’nın nasıl bir yetenek olduğunu kimse tartışamaz. O, benim bile forma giyemediğim Arjantin Milli Takımı’nın yıldızı. Böylesine bir oyuncunun kariyerini konuşmak yanlış olur. Zamanla kalitesini gösterir ve Türkiye’yi büyüler" dedi. 
     
     Akıllı oynadık’ 
     GALATASARAY’IN güçlü bir takım olduğunu da söyleyen Arjantinli futbolcu, "Ali Sami Yen’de zoru başardık" diye konuştu. Saviola sözlerini şöyle sürdürdü "İki devrede de çok akıllı oynadık. Sahada hakimiyet bizdeydi. Galatasaray’a istediklerini yapma şansı vermedik. Bu galibiyetle önemli bir avantaj yakaladık. Tur için iki şanslı takım Galatasaray ve biziz." 
     
Moskova bize calıstı 0-0      ŞAMPİYONLAR Ligi’nde Galatasaray’ın yer aldığı H Grubu’ndaki diğer maçta Club Brugge, sahasında Lokomotiv ile golsüz berabere kaldı. İlk maçlarında rakiplerine mağlup olan iki takımın mücadelesinden gol sesi çıkmadı. 
     EV sahibi Brugge’ün üstün bir performans sergilediği maçta, Lokomotiv’in etkili futbolcularından Loskov, 84. dakikada kırmızı kartla oyun dışı kaldı. İki takım birer puana razı olurken, ikinci haftada da galibiyete ulaşamadılar. 
     
     



 SPOR 


























</TEXT>
</DOC>
