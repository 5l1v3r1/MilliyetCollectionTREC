<DOC>
<DOCNO> 143356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/guclu.html </URL>
<DATE> 2003/03/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Devletin tepesinde küslük olmaz 
</HEADLINE>
<TEXT>

     Bakan Çelik, muhalefetteyken söylenen sözlerin o günlerde kaldığını, bugünü bugünün koşullarında değerlendirmek gerektiğini de vurgulayarak, devletimizin, milletimizin, kurumlarımızın çıkarı hangi noktada ise, gereken ne ise o yapılacaktır. Onun dışında bir dayatma içinde olmamızı kimse bizden beklemesin şeklinde konuşuyor... 
     YÖK Başkanı Gürüz ve rektörler dahil herkes ile görüşmeye hazır olduğunu belirten Çelik, eğitim konularına v kıf olduğunu, sorunları bildiğini ve çözüm için aceleci olma yerine akılcı olacağını söyledi. 
     YÖK yasasından herkesin şik yetçi olduğunu da hatırlatan Bakan Çelik, Mumcu’nun başlattığı çalışmalara devam edeceğini ama kendi yaklaşımının farklı olacağını dile getirdi. Devleti yönetenlerin birbirlerini sevmeseler de bulundukları makama ve kişiliklerine saygı duymaları gerektiğini de sözlerine ekledi. 
     Ortaöğretim sisteminin çöktüğünü, üniversiteye giriş sınavı ÖSS nedeniyle liselerin iki yıla düştüğünü vurgulayan Çelik, ne yapılması gerekiyorsa o yapılacaktır dedi. 
     Eğitimin en önemli sorununun kaynak yetersizliği olduğuna, yeni kaynakların ve halk desteğinin artırılması gerektiğine de dikkati çekerek sponsorluk yasasının çıkartılabileceğinin işaretlerini verdi. 
     Bakan Çelik, eşinin türbanlı olmasının onun kendi yaşam tarzı olduğunu, bunun Kültür Bakanlığı döneminde hiçbir rahatsızlık yaratmadığını, tarikat ya da benzeri oluşumlar ile yakın bir ilişki içinde olmadığını da özellikle vurguladı. 
     Bakan Bey, zaman istiyor. Biz de önyargı içinde bulunmadığımızı ve bekleyip olup biteni görmeyi tercih ettiğimizi yineledik. Kendisine bir kez daha başarı dileklerimizi ilettik. Başarılı olmasını istiyoruz. Hem de hiç zaman geçirmeden. Çünkü eğitimin artık takati kalmadı... 
     
Mumcu yerini buldu      Hiç kimse Mumcu YÖK yasasına el attı da bu yüzden harcandı gibi olaya bakmamalı. Mumcu, bu durumu, görev değişikliği sırasında çok iyi vurguladı. Ben mevki oyuncusu değil takım oyuncusuyum verilen her görevi yerine getiririm dedi. Turizm ve kültür onun çok başarılı olacağı bir alan. Nitekim olacak da. Aslında daha baştan böyle yapılmalıydı. Hatta bana kalırsa hükümet sözcülüğünü de çok iyi yapabilirdi. 
     Gazete ve televizyonlarda da mutfakta çalışanlar ile vitrindekiler çok farklı isimler. Kimi vitrinde başarılı, kimi de mutfakta. Vitrindekini mutfağa, mutfaktakini de vitrine çıkartırsanız sonuç istenildiği gibi olmayabilir. Mumcu olayında yaşanan da budur. 
     Benim burada en fazla eleştirdiğim konu, yapmak istediklerinden çok, aceleciliği ve acemiliği oldu. Daha iyi bir kadro ve daha iyi bir zamanlama ile daha uzun süre MEB koltuğunda oturabilirdi. Olmadı. Ona da, çok daha başarılı olabileceği yeni görevinde başarılar diliyoruz... 
     Özetin özeti Her tecrübe bir kazıktır derler. Eminim ki son gelişmelerden herkes kendisine bir ders çıkartmıştır. 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
