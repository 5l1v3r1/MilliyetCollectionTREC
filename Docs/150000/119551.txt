<DOC>
<DOCNO> 119551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sonspo01.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'un ilginç rekoru... Her maçta gol yediler... 
</HEADLINE>
<TEXT>

     Ankara'da, Fenerbahçe karşısında 7-1'lik skorla ağır bir yenilgiye uğrayan Bursaspor'un kalesi, sezon başından beri adeta ''kevgir''e döndü. 
     Sezona, kulüp başkanı Erdoğan Bilenser'in ''Hedefe koşan Bursaspor'' sloganıyla başlayan yeşil-beyazlı takım, 13'ncüsü haftası geride kalan ligde umduğunu bulamadı ve puan sıralamasında 14'ncülüğe demir attı. 
     Ligde henüz sadece 2 kez galibiyet sevinci yaşayabilen Yeşil- beyazlı takım, 6 maçtan 6 puan çıkarabildi, 5 karşılaşmada ise sahadan boynu bükük ayrıldı. 
     Bursaspor, 13 haftada rakip fileleri 18 kez havalandırmasına karşın, attığının 9 fazlasını kalesinde görerek adeta ''kevgir''e döndü. Yeşil-beyazlı takımımın tüm maçlarda gol yemesi de bir diğer ilginç istatistik olarak kayıtlara geçti. 
     
     KALECİLER TARTIŞILIYOR 
     Bursaspor'da, farklı skorlu yenilgilerin ardından genç file bekçileri Slovak Marian Kelemen ile Serdar, tartışılmaya başlandı. 
     Yeşil-beyazlı takımın kalesini 13 maçın 10'unda koruyan Kelemen, 20 gole engel olamadı ve maç başına 2 gol yeme ortalaması yakaladı. Yedek kaleci Serdar Kulbilge de kalesinde 3 maçta 7 gol gördü. 
     





</TEXT>
</DOC>
