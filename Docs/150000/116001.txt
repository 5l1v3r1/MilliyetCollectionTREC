<DOC>
<DOCNO> 116001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur06.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetersiz beslenme nedeniyle bodurlaştık 
</HEADLINE>
<TEXT>

     Türkiye'de yetersiz beslenme nedeniyle yaklaşık 9.6 milyon kişinin kısa boylu olduğu ortaya çıktı. 
     UNICEF'in Türkiye'ye ait bilgiler broşüründe Türkiye'nin sağlıkta ne durumda olduğu gözler önüne serildi. Buna göre, yetersiz beslenmeye bağlı olarak nüfusun yüzde 16'sı bodur, yüzde 1.9'u zayıf, 1.3'ü ise düşük ağırlıklı. 
     
     150 MİLYON ÇOCUK YETERSİZ BESLENİYOR 
     Gelişmekte olan ülkelerde 150 milyon çocuğun yetersiz beslenme ile karşı karşıya olduğu belirtilirken, bunun daha çok çocukların düşük ağırlıklı olmasına yol açtığı kaydedildi. 
     Son 10 yıl içinde gelişmekte olan ülkelerde düşük kiloluluk prevelansının yüzde 32'den yüzde 28'e indiği bildirilirken bu alanda en kayda değer gelişmenin Doğu Asya ve Pasifik'te sağlandığı ifade edildi. 
     Güney Asya ve Sahra Güneyi Afrika'da çocuklar arasında yetersiz beslenmenin yüksek düzeyde olmasının, çocuk yaşamı ve gelişimi açısından önemli bir sorun olduğu kaydedilen UNICEF raporunda, şu bilgiler verildi 
     "Malnütrisyon yetersiz beslenme , tüm dünyadaki çocuk ölümlerinin yaklaşık yarısıyla ilişkilidir. Yetersiz kötü beslenen çocuklar enfeksiyona daha az direnebilirler bu çocukların ishal ve solunum yolu enfeksiyonları gibi yaygın çocuk hastalıklarından ölme olasılıkları daha yüksektir. 
     Hayatta kalabilenlere gelince bunlarda da, sık sık yinelenen hastalıklar bu çocukların besinlerini eritmekte ve onları hastalık, yetersiz büyüme ve öğrenme yetisinin azalmasından oluşan kısır döngüye hapsetmektedir." 
     





</TEXT>
</DOC>
