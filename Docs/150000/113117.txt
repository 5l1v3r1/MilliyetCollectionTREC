<DOC>
<DOCNO> 113117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekin 100 bin öğretmen açığı var 
</HEADLINE>
<TEXT>

     Milli Eğitim Bakanı Necdet Tekin, ülkede 100 bin öğretmen açığı bulunduğunu, ancak bu açığın eğitimi aksatacak düzeyde olmadığını söyledi. 
     Konya Valisi Ahmet Kayhan'ı ziyaret eden Tekin, dün Konya'nın Yunak ilçesine bağlı Piribeyli'deki okullarda öğretmen eksiği bulunmamasına rağmen ilköğretim okulu açılışına gelen bir lise öğrencisinin kendisine "Öğretmen yok" dediğini anımsatarak şöyle konuştu 
     "Bu öğrenciyi ya doldurdular ya da başka problemleri var. Eğer bir öğretmen eksiği varsa ben buradayım bu durumun bana düzgün bir şekilde ifade edilmesi gerekirdi. Sanırım bu kız çocuğu dolduruldu." Atanan 30 bin öğretmenden yerine gitmeyenlerin yüzde 10'unun tespit edildiğini ve bu rakamın kesinleşmesi durumunda boş kadrolara yeni öğretmenlerin atanacağını bildiren Tekin şunları kaydetti 
     "Türkiye'de halen öğretmen açığı bulunuyor. Toplam 135 bin öğretmen açığı vardı. Son olarak 30 bin öğretmen atadık. Fen-Edebiyat Fakültesi mezunu 5 bin öğretmeni de önümüzdeki aylarda atayacağım. Dolayısıyla Türkiye'de halen 100 bin öğretmen açığı bulunuyor. Ancak bu açık eğitimi aksatacak düzeyde değil." 
     





</TEXT>
</DOC>
