<DOC>
<DOCNO> 127359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilitli türbelerin çinileri sır oldu 
</HEADLINE>
<TEXT>

Ayasofya’nın ziyarete kapalı türbelerindeki çiniler teker teker kayboluyor. Bazı kayıp çiniler Louvre Müzesi’nde sergileniyor 
     ÖMER ERBİL İstanbul 

     Dünyanın sekizinci harikası olmaya aday Ayasofya’nın türbelerinde 16. yüzyıl İznik çinilerinden yüzlercesi kayıp. Sökülen bir kısım çinilerin yerlerine ise sahteleri konmuş. Uzun yıllar restorasyon yüzü görmeyen türbelerde kabaran çiniler koli bantlarıyla yapıştırılmış. Sultan II. Selim, III. Murad ve III. Mehmed türbelerindeki çiniler belki bu yıl içinde belki de 100 sene önce kayboldu. Bunu bilen yok. Çünkü türbeler yıllardır kapalı. Kültür Bakanı durumun "araştırılması" talimatını verdi. 
     
     ÇİNİLER ZİMMETLENMİYOR’ 
     Yıllardır kilitli duran kapılar Milliyet için açılırken, Ayasofya’daki türbelerden sorumlu arkeolog Süleyman Eskalen, üzücü durumu şöyle anlattı "Çinilerin bir envanteri de yapılmamış. Sadece türbe eşyaları, şamdan, kandil, askı topları, sandukalar zimmetlendi. Yerlerine imitasyonları konan çiniler bir iki tane değil. Pano halinde değiştirilmiş. Ancak ne zaman değiştirildiğini bilmiyorum. Kaybolan çinilerin kaydı yok. Durumunu bildirdik. Röleve Müdürlüğü Yeni ihaleye koyarız’ diye yıllarca oyaladı." 
     
     GERİ İSTEYEN ÇIKMADI... 
     Ayasofya Müzesi’nde geçmiş dönemde müdürlük yapan Veli Yenisoğancı, Ali Kılıçkaya ve halen müdür yardımcısı olan Suat Kongaz tarafından hazırlanan "Ayasofya" kitabında II. Selim türbesinden çalınan çinilerden bir kısmının Fransa’daki Louvre Müzesi’nde olduğu ileri sürülüyor. Kitapta şöyle yazıyor "Giriş kapısının iki yanında çiçek ve dallarla bezeli çini panolar konmuştur. Soldaki pano aslının taklididir. Aslı Louvre Müzesi’nde bulunmaktadır." Bu ciddi iddia müze görevlilerince ortaya atılmış ancak eserler Louvre Müzesi’nden resmi olarak istenmemiş. 
     
Görevli, antikacı çıktı      Müzede bir ilginç olay da 1998’de yaşanmış. İddiaya göre, Ayasofya mihrabından kaybolan bir çini hakkında müze çalışanları soruşturma geçirmiş. Soruşturma sırasında müze görevlilerinden bir kısmına çini panoyu ödeme cezası çıkmış. Bir müze yetkilisinin de Kapalıçarşı’da antikacı dükk nı olduğu soruşturma sonucunda tespit edilmiş. 
     



 GÜNCEL 





















</TEXT>
</DOC>
