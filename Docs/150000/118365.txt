<DOC>
<DOCNO> 118365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/spor/spo02.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
APO DÖNÜYOR 
</HEADLINE>
<TEXT>

Fenerbahçe Teknik Direktörü Lorant kadro dışı bıraktığı tecrübeli oyuncu ile dün Samandıra’da görüştü, "Seni yine aramızda görmek isterim" dedi 
     YALÇIN TÜRK 

     Buzlar eridi 
     FENERBAHÇE Teknik Direktörü Lorant bir süre önce kadro dışı bıraktığı Abdullah’a yeşil ışık yaktı. Tecrübeli oyuncu dün idari menajer Kemal Dinçer tarafından Samandıra Tesisleri’ne çağrıldı. Alman hoca bir süre görüştüğü Abdullah’a, "Seninle ilgili çok olumlu raporlar geliyor. Seni yine aramızda görmek istiyorum. Durumu yönetime bildireceğim" ifadelerini kullandı. 
     
     Onay bekleyecek 
     TESİSLERE giderken takımla antrenmana çıkmayı planlayan Abdullah, Lorant’ın bu sözlerine üzerine evinin yolunu tuttu. Ancak Kemal Dinçer’in, toplantı öncesi Alman hocaya, "Abdullah yönetim kararıyla kadro dışı kaldı. Dönmesi için yine onların onay vermesi gerek. Durumu önce rapor et" dediği, yönetimin Atina’da yapacağı toplantı sonrası affedilecek olan Abdullah’ın cuma günü idmana katılacağı öğrenildi. 
     
Washi’ye garantiBaşkan Aziz Yıldırım, Brezilyalı futbolcunun menajerine, "Biz ona güveniyoruz. İyi konsantre olsun yeter" ifadesini kullandı 
     HÜSEYİN YAVUZ 

     SARI - Lacivertli takımdaki performansı ile ağır eleştiriler alan Washington’un menajeri Gilbert dün İstanbul’a gelerek başkan Aziz Yıldırım ile görüştü. Washington’un yedek kalmaktan rahatsız olduğunu belirten Brezilyalı menajerin, "Washington’un morali çok bozuk. Kendisini yalnız hissediyor. Yedeğe düşmek ve eleştiriler onu yıpratmış. Eğer kendisini istemiyorsanız, başka kulüp bakalım" dediği öğrenildi. 
     BAŞKAN Yıldırım ise Washington’a gereken zamanı tanıyacaklarını ve kendisine güvendiklerini söyledi. Yıldırım, "Söyleyin ona kafasına hiçbir şeyi takmasın. Biz onu birkaç maç için transfer etmedik. Takıma çok büyük katkılar yapacağına da inanıyoruz. Eleştirilere kulak asmasın, çalışsın ve sadece iyi oynamayı düşünsün. Biz ona güveniyoruz. Uyum sorunu çekiyor. Bunu atlatınca daha iyi olacak" yorumunu yaptı. 
     
Revivo’dan kötü haber      İSRAİLLİ yıldızın ülkesinde yapılan muayenesinde midesindeki rahatsızlık ve sol bacak arka adalesindeki sakatlık nedeniyle en az iki hafta tedavi göreceği ortaya çıktı. Revivo’nun 20 Kasım’da İsrail’in Makedonya ile oynayacağı özel maçta da yer almayacağı öğrenildi. 
     PANATHİNAİKOS maçı hazırlıklarına başlayan Fenerbahçe’de, Samsun’da oynayan futbolcular hafif bir çalışma yaptı. Lorant, Serhat, Rüştü, Ogün, Mustafa, Stevic ve Yusuf ile tek tek sahada bir süre görüştü. Bu arada futbolculara Panathinaikos sınavına kadar oruç yasağı geldi. 
     
Fatura kesiliyor      GALATASARAY maçında taraftarlarının sahaya attığı tehlikeli maddeler nedeniyle PFDK’ya sevk edilen Fenerbahçe’ye ve seyircileri tribünde olay çıkaran Sarı -Kırmızılı kulübe verilecek cezalar bugün karara bağlanacak. Fenerbahçe’ye büyük bir olasılıkla kapatma cezası, Galatasaray’a ise para cezası verileceği öğrenildi. Aynı maçta kırmızı kart gören Ortega’ya iki, rakibe kasti harekette bulunarak oyun dışı kalan Emre’ye ise üç maç hak mahrumiyeti cezası gelebileceği de vurgulandı. 
     
Zorla evlilik olmaz      YUNANİSTAN’DA yayımlanan Etnos gazetesinin gerçekleştirdiği bir kamouyu araştırmasının sonuçlarına göre, halkın yüzde 72.5’i 2008 Avrupa Futbol Şampiyonası’nın Türkiye ile birlikte ortak düzenlenmesine karşı çıktı. 1000 kişi arasında yapılan ankette çoğu Yunanlı, Fenerbahçe maçında yaşanan olaylar ve tribünde açılan Fatih Sultan Mehmet pankartından sonra bu işin olmayacağını belirtti. 
     ARAŞTIRMAYA katılanlar, "İstanbul’da az kalsın bizi öldüreceklerdi. Zorla evlilik olmaz. Türkiye’ye AB kapısını biz açmayacağız" ifadelerini kullandılar. Bu arada Panathinaikos Teknik Direktörü Markaryan, Fenerbahçe maçına hazır olduklarını söyledi, "Rakibimiz çok güçlü bir takım. Ancak taraftarımızın desteğini almadan turu geçemeyiz" açıklamasını yaptı. 
     
Şimdi sıra geldi Panathinaikos’a      LİGDE önce Galatasaray’ı, ardından da Samsunspor’u yenen Fenerbahçe’de gözler Panathinaikos ile oynanacak ikinci tur rövanş maçına çevrildi. Kaptan Ogün, "Artık sıra Panathinaikos’a geldi. İki zor maçı kayıpsız geçtik. Atina’dan da zaferle dönmek istiyoruz. Moral açıdan çok iyiyiz. Rakip skor olarak avantajlı gözüksede işleri o kadar kolay değil. İlk maçta şanssızdık. Turu geçen biz oluruz" ifadesini kullandı. 
     SERHAT ise Atina’da da gol atacağını ileri sürerek, "Biz Panathinaikos’tan daha iyi bir takımız. Ligde üst üste kazanarak, psikolojik baskıyı yendik" dedi. Ümit Özat rakiplerine pozisyon vermeyeceklerini söyleyerek, "Oyunumuz düzeldi. Biraz da şans bizden yana olursa Panathinaikos için tur hayal gibi. Ama bazen futbolun adaleti yok. İlk maçta tek pozisyonları yok ama gol buldular" diye konuştu. 
     
Lazetic inanamadı      FENERBAHÇE’NİN eski futbolcusu Lazetic, Galatasaray ile oynanan derbi maçının sonucunu internette görünce gözlerine inanamadı. Durumu şaka olarak değerlendiren Yugoslav futbolcu hemen telefona sarılıp, Mirkoviç’i aradı ve "Gerçekten Galatasaray’ı 6-0 yendiniz mi" diye sordu. Sarı - Lacivertli oyuncudan "evet" yanıtını alan Lazetic, "Bu çok büyük bir sonuç. Tarihi bir zafer. Tüm arkadaşlarımı kutluyorum" diye konuştu. 
     
6 - 0 TİCARETİ      Derbi tezgahta 
     FENERBAHÇE, ezeli rakibi Galatasaray karşısında elde ettiği büyük zaferi ticarete dönüştürüyor. Fenerium mağazaları uzun süre hafızalardan silinmeyecek derbi ile ilgili ilginç promosyon ürünleri çıkarmaya hazırlanıyor. Şirket yetkilileri bu yöntemle ciddi bir gelir kaynağı elde edeceklerini açıkladılar. 
     
     Özel bardak 
     HAZIRLANACAK hediyelik eşyaların başında özel bir saat geliyor. Bu saatte Galatasaray’a atılan gol dakikaları olacak. Ayrıca içine herhangi bir şey döküldüğünde 6-0’ı gösteren özel bir bardak hazırlatılacak. Buna benzer birçok ürünün kısa sürede Fenerium mağazalarında satışa çıkması bekleniyor. 
     



 SPOR 























</TEXT>
</DOC>
