<DOC>
<DOCNO> 130104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko09.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Program uygulanması Irak’tan daha önemli’ 
</HEADLINE>
<TEXT>

     ANKARA Milliyet 

     ABD Büyükelçisi Robert Pearson, ekonomik reform programının sorunsuz ve tam uygulanmasının piyasa tepkisi açısından önemli olduğunu belirterek, "Hatta bu Irak sorununun önüne geçiyor" dedi. Ankara Sanayi Odası’nın düzenlediği "ABD ile İş Olanakları" panelinde konuşan Pearson, Irak’ta savaşsız bir çözüm istediklerini söyledi. 
     
     PKK da çözülecek 
     Türkiye’nin içinde bulunduğu bölgede bazı sorunlar bulunduğunu kaydeden Pearson, "Bu problemin çözümü son 10 - 15 yıldır Türkiye’yi inciten bölücü örgüt PKK, Kuzey Irak ve bölge ticareti gibi sorunların çözümünü de beraberinde getirecek" dedi. 
     
     Türkiye ile sorun yok 
     Pearson, Türkiye’ye zarar vermeyecek bir çözüm aradıklarını, Türkiye’nin bölgedeki rolünün çok önemli olduğunu vurguladı. Basınında son günlerde Türkiye ve ABD arasında bir kriz yaşandığına dair spekülasyonlar yer aldığını söyleyen Pearson, şunları kaydetti 
     "Asla böyle bir kriz yok. İki ülke arasında 50 yıldır dostane ilişkiler bulunuyor. Bu ilişkiler bundan sonra da sürecek. Sorunlar ne olursa olsun, iki taraflı uzlaşma sağlanarak mutabakata varırız." 
     



 EKONOMİ 























</TEXT>
</DOC>
