<DOC>
<DOCNO> 141328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo50.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray derbi maça hazır... 
</HEADLINE>
<TEXT>

     Galatasaray, yarın Fenerbahçe ile oynayacağı derbi maçın hazırlıklarını tamamladı. 
     Sarı-kırmızılı ekip, Teknik Direktör Fatih Terim yönetiminde, Florya Metin Oktay Tesislerinde bu akşam son çalışmasını yaptı. Basına kapalı gerçekleştirilen antrenmana tüm futbolcuların katıldığı, cezaları nedeniyle Fenerbahçe maçında oynayamayacak olan Batista, Ayhan ve Berkant'ın takımdan ayrı çalışma yaptığı bildirildi. 
     Yaklaşık 1 saat süren antrenmanın ardından topluca yemek yiyen futbolcular, geceyi Florya Metin Oktay Tesislerinde kampta geçirecek. 
     Galatasaray'da, Fenerbahçe maçının kamp kadrosuna 20 futbolcu alındı. Cezalı Batista, Ayhan ve Berkant'ın dışında, Kaleci Mehmet Bölükbaşı ve Baliç kadro dışında bırakıldı. 
     





</TEXT>
</DOC>
