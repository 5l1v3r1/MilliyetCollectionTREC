<DOC>
<DOCNO> 136525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/siyaset/siy10.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rodi’nin adı yok 
</HEADLINE>
<TEXT>

Babası ona gün görsün’ anlamına gelen Rodi’ adını koydu. Ama nüfus müdürlüğü ve mahkeme bu ismi örf ve adetlerimize aykırı bulunca, Rodi 5 yıldır adsız’ dolaşıyor 
     BELMA AKÇURA İstanbul 

     Evde Rodi’ diye sesleniyorlarsa da onun resmi bir adı yok, kimliksiz. Bu nedenle anaokuluna gidemediğini bilip çoğu kez huzursuzlanıyor babasının yakasına yapışıp kimliğini soruyor. Evdekilerin nüfus cüzdanını çıkartıp Ben de bundan istiyorum’ diye diretiyor. 
     Şimdi beş yaşında seneye ilkokula gitmesi gerekiyor ama onun aklı hala kimliksiz olduğu için gidemediği anaokulunda kalmış Okula gitmeyeceğim, anaokuluna gideceğim’ diye tutturuyor. 
     Oyuncaklarla oynamayı seviyor ama en sevdiği oyuncağı konuşan robota ad bulamamış. Adını soranlara "Onun adı yok. Adı robot" diyor. 
     Adını nüfus cüzdanına yasak’ diye yazdıramayan Rodi, çizgi roman kahramanı, avcıların lideri Çelik Blek’in en yakın arkadaşının adının Rodi olduğunu, biliyor. Rodi’yi her türlü kötülükten koruyan kişinin de Blek olduğunu. 
     Beş yıldır oğluna ad vermek için hukuk mücadelesi sürdüren baba Turabi Şen oğluna neden Rodi adını vermekte direndiğini şu sözlerle anlatıyor 
     "Benim annem ne zaman bana kızsa gün yüzü görmeyesin’ derdi. Ben de oğlum doğduğunda adını gün görsün’ anlamına gelen Rodi koymak istedim." Ninelerinin adının Gezal ve Pelge olarak nüfusa kayıtlı olduğunu savunan Turabi Şen, "Elazığ Nüfus Müdürlüğü ve Malatya İdare Mahkemesi, Laşer Rodi’ ismini milli kültüre, örf ve adetlere uygun düşmediği ve kamuoyunu incittiği’ gerekçesiyle kabul etmedi. Dava iki yıldır Danıştay’da. Buradan da olumlu bir karar çıkmazsa AİHM’ye gideceğim. Nüfusa kayıtlı buna benzer birçok isim var. Ne yasak belli değil" diyor. Rodi de başka isim istemiyor. Benim ismim çok güzel’ diyerek babasını onaylıyor. Baba Turabi Şen, "Yaşı ilerledikçe kimliksiz olduğu için zorluklarla daha çok karşılaşıyoruz" diyor. 
     



 SİYASET 











</TEXT>
</DOC>
