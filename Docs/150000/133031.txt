<DOC>
<DOCNO> 133031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun12.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hablemitoğlu cinayeti TIR’a takıldı 
</HEADLINE>
<TEXT>

     GÖKÇER TAHİNCİOĞLU Ankara 

     Evinin önünde uğradığı silahlı saldırıda yaşamını yitiren Dr. Necip Hablemitoğlu’nun öldürülmesine ilişkin soruşturmada, suikastın işlendiği gün evin önünde görülen araçlara ait olduğu öne sürülen plakaların aynı kişiye ait iki TIR’ın üzerine kayıtlı olduğu belirlendi. Savcılığın talimatı üzerine yapılan araştırma sonucunda evin önündeki araçlara, sahte plakalar takıldığı, TIR’ın sahibinin ise olayla ilgisiz olduğu belirlendi. Yetkililer, olayla ilgisi bulunan kişilerin, tanıkları yanıltmak için bu TIR’ların plakalarını alarak, sahte plakalar bastırmış olabileceğini söyledi. 
     Hablemitoğlu’nun öldürüldüğü günden geriye dönük olarak başlatılan telefonların incelenmesi çalışmaları da sürüyor. Hablemitoğlu’na, ev, cep ve mail yoluyla gelen tehditlerin ve tehditlerin hangi kaynaktan geldiğinin bu yolla bulunabileceğini düşündüklerini söyleyen yetkililer, çalışmalarından şu ana kadar bir sonuç alamadıklarını da belirtti. 
     
     



 GÜNCEL 






















</TEXT>
</DOC>
