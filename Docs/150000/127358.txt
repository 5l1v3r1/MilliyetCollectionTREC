<DOC>
<DOCNO> 127358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/agun.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacize 5 ay hapis 
</HEADLINE>
<TEXT>

Tacize uğrayınca hemen şik yetçi olan A.Ü., Türk hukukunda bir ilke imza atılmasını sağladı. Sanığa 5 ay hapis cezası verildi 
     SEMRA PELEK İstanbul 

     Beyoğlu Balık Pazarı girişinde arkadaşlarının yanında tacize uğradığını öne süren 31 yaşındaki A. Ü., yaklaşık bir yıllık mücadelenin sonunda Türk hukukunda örnek sayılabilecek bir karar alınmasını sağladı. Beyoğlu 1. Sulh Ceza Mahkemesi’nde görülen davada sanık Hüseyin Çakmak, "sarkıntılık" suçundan beş ay hapis cezasına çaptırıldı ve genel uygulamanın aksine aldığı ceza paraya da çevrilmedi. 
     
     BENİ YANLIŞ ANLADI’ 
     Tekstil işi yapan A. Ü., yaşadıklarını söyle anlattı "Gece saatlerinde arkadaşlarımla Beyoğlu’ndaki Balık Pazarı’na giriyorduk. Karşıdan bize doğru gelen üç erkekten biri, sanırım beni yalnız zannetti, geçerken göğsümü elledi. Ne oluyor’ diye döndüğümde yaptığını ink r etti ama şansıma polis de yaşananları görmüştü. Şik yetçi oldum ve hukuki süreç böyle başladı." 
     A. Ü.’nün açtığı ve Beyoğlu 1. Sulh Ceza Mahkemesi’nde görülmeye başlanan davanın duruşmasında sanık Çakmak, kendisini şöyle savundu "Olayın olduğu gece müşteki A. Ü. karşıdan geliyordu. Ben yanımda olan işverenime bakmak için başımı çevirdiğimde çarpışma oldu. Ben pardon’ demek için ellerimle kendisine dokunduğumda yanlış anladı." Sanığın bu savunmasını dolaylı kabul’ olarak değerlendiren mahkeme, olaya tanık olan polis tutunaklarını da değerlendirerek, Çakmak’a "sarkıntılık" suçundan beş ay hapis cezası verdi. 
     
     AİLEMDEN GİZLEDİM’ 
     Dava sürecinde Çakmak tarafından kendisine, "Neyse anlaşalım" diye para teklif edildiğini de iddia eden A. Ü. kararı duyduğunda, "Ben Türkiye’de mi yaşıyorum " diyecek kadar şaşırdığını söyledi. A. Ü., "Evet dava açıp peşinden koştum ama hapis cezası çıkacağını ummuyordum. Taciz ülkemizde neredeyse kanıksanmış bir durum. Ben bütün dava süreci boyunca ailemden olayı gizledim. Bir kadın gece dışarı çıktığında tacize uğraması doğal bir sonuçmuş gibi algılanıyor ve taciz eden değil, uğrayan suçlu konumuna getiriliyor" dedi. 
     
     KİTABINI YAZACAK 
     Dava aşamasında aldığı tepkileri ise A. Ü. şöyle dile getirdi "Erkekler, kadınlardan daha çok destekledi beni. Namus kavramlarından belki. Kadınlar, bu davalardan sonuç alamamaktan çok korkuyor. Olayın duyulması halinde ailelerinin, tanıdıklarının yanlış yorumlarından da çekiniyorlar." 
     Çakmak’ın kararın bozulması için temyiz ettiği dava Yargıtay’da beklerken, A. Ü. ise şu sıralar aynı olayla karşılaşan kadınlara örnek olacak, yol gösterecek bir kitap yazmak için çalışmalar yapıyor. 
     



 GÜNCEL 





















</TEXT>
</DOC>
