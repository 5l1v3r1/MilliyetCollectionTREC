<DOC>
<DOCNO> 108727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sontur11.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş arkadaşını bıçaklayarak öldürdü... 
</HEADLINE>
<TEXT>

     Kayseri'de bir kişi, çalıştıkları matbaadan bir süre önce birlikte çıkarıldığı iş arkadaşını, çıkan tartışma sonucunda bıçaklayarak öldürdü. 
     Karacaoğlu Mahallesi Asri Mezarlık yanında henüz belirlenemeyen bir nedenle Abdullah Özgen ile iş arkadaşı İbrahim Çadır arasında tartışma çıktı. 
     Tartışmanın kavgaya dönüşmesi sonucu İbrahim Çadır tarafından bıçaklanarak ağır yaralanan Abdullah Özgen 34 , kaldırıldığı Erciyes Üniversitesi Tıp Fakültesi Hastanesi'nde hayatını kaybetti. 
     Özgen ile Çadır'ın bir süre önce birlikte çalıştıkları matbaadan işten çıkarıldıkları öğrenildi. 
     Yetkililer, olaydan sonra kaçan İbrahim Çadır'ın yakalanmasına çalışıldığını, soruşturmanın sürdürüldüğünü kaydettiler. 
     





</TEXT>
</DOC>
