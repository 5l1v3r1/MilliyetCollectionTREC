<DOC>
<DOCNO> 145627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/spor/spo03.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’dan Taffarel’e jest 
</HEADLINE>
<TEXT>

FIFA, Galatasaray ile Taffarel arasındaki alacak davasını Sambacı lehine noktaladı. Sarı - Kırmızılılar, 1 milyon 150 bin dolarlık cezayı itiraz etmeden ödeme kararı aldı 
     HALİL ÖZER 

     Spehar da kazandı 
     GALATASARAY’IN UEFA Şampiyonu olmasında büyük rol oynayan Taffarel, Sarı - Kırmızılı camiada unutulmadı. Sambacı, kulüpten ayrılışının ardından alacakları nedeniyle FIFA’ya başvurmuştu. Taffarel’in yanısıra eski futbolculardan Spehar’ın itirazı masaya yatırıldı. Futbolun en üst kurulu, Taffarel’e 1 milyon 150 bin dolar, Spehar’a 600 bin dolar ödenmesini kararlaştırdı. 
     
     Emeği tartışılmaz’ 
     FIFA’NIN bu kararı Galatasaray’ı hayli şaşırttı. İtiraz etmek için harekete geçildi. Ancak olaya Başkan Özhan Canaydın el koydu. Canaydın’ın son toplantıda, Taffarel’in Galatasaray’a büyük emekleri geçtiğini hatırlattığı ve itirazın etik olmayacağını söylediği öğrenildi. Bu gelişme üzerine Taffarel’e bu paranın ödenmesi, Spehar için ise itiraz edilmesi uygun bulundu. 
     
Florya’da işbaşı      Tatil sona erdi 
     GALATASARAY Teknik Direktörü Fatih Terim, milli oyuncularından yoksun kadroyla hazırlıklara başladı. Tecrübeli teknik adamın antrenman öncesinde yedek futbolcularıyla bir toplantı yaparak, lige verilen bu arayı en iyi şekilde değerlendirmeleri gerektiğini söylediği öğrenildi. Cim-Bom’un çalıştırıcısı, herkesin formaya için hazır olmasını da istediği vurgulandı. Antrenmana izinli olan Xaiver katılmadı. 
     
     Forvete yakın takip 
     İSMAİL’İN jübilesi için cumartesi günü Trabzonspor ile karşılaşacak olan Sarı - Kırmızılı takım dünkü antrenmanında çift kale maç yaptı. Teknik Direktör Fatih Terim’in, son haftaların flaş ismi Ümit Karan’ın yanısıra formsuzluğu nedeniyle eleştirilen Lukunku ve Arif ile özel olarak ilgilenmesi dikkat çekti. Terim, yeni imajıyla dikkat çeken Lukunku’ya bol bol gol vuruşu yaptırdı. 
     
Canaydın’dan dobra dobra      Kabarık liste 
     BAŞKAN Özhan Canaydın, Galatasaray’da göreve geldiği günden bu yana yaptıkları icraatları açıkladı. Canaydın, "2 bin 600 kişi ve kuruma borç ödedik. Bunlardan 600’ü 1000 dolar ya da altındaki rakamlardı. Forma satışından 1 trilyon 50 milyar liralık ciro elde ettik. Felipe’de zarar etmedik. Değerinin düşmemesi için geçiçi lisans almasına izin verdik. Oynadıkça değeri artacak ve paramızı alacağız" dedi. 
     
     Pilotlar hazır 
     FENERBAHÇELİ yöneticiler Sadettin Saran ve Hakan Bilal Kutlualp’in kısa bir süre önce devrettiği Beylerbeyi Kulübü’nün yüzde 70 hissesini de Galatasaray aldı. Canaydın, "Yüzde 30’unu da alarak tamamına sahip olacağız. Senegal’den bir takımın yüzde 51’ini aldık. Stata mayıs ya da Haziran ayında kazma vurmayı hedefliyoruz. Beşiktaş ile ortak stad görüşmelerimiz sürüyor. Kirada anlaşırsak anlaşma yapacağız" diye konuştu. 
     
İbrahim sesleri      CÜNEYT KARAKAYA 

     GELECEK sezonun transfer çalışmaları için kolları sıvayan Galatasaray’ın, Gaziantepsporlu İbrahim Toroman ile ilgilendiği iddia edildi. Teknik Direktör Fatih Terim’in, genç futbolcunun transferine yeşil ışık yaktığı bildirildi. Batista’nın transferi nedeniyle Gaziantepspor’a borcu olan Sarı - Kırmızılılar, Celal Doğan görevi bırakmadan bu işi bitirmeyi planlıyor. 
     
     


SPOR 























</TEXT>
</DOC>
