<DOC>
<DOCNO> 132819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/bbas.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
12 ABONE ADAM 
</HEADLINE>
<TEXT>

Basketbol Milli Takımı, 1993’ten bu yana tüm Avrupa Şampiyonası finallerine katılma başarısını gösterdi. Ay - Yıldızlı ekibimiz, istikrarlı ekipler arasında dördüncülüğe yükseldi 
     GÖKHAN TÜRE 

     Çalenç’ten, zafere 
     2003 Avrupa Şampiyonası final vizesi alan A Milli Basketbol Takımımız, 17. kez finallere katılmaya hak kazanırken, "en istikrarlı" altı Avrupa ülkesinden biri konumuna geldi. Bir zamanlar Çalenç Turları’ndan çıkmak için "kurdeşen döken" Türk basketbolu, 1993 yılından bu yana aralıksız beş kez finallerde yer alan Millilerimiz’in 2003’ü de garantilemesiyle altıncı kez final yolcusu oldu ve Avrupa’nın basketbolda "elit" ülkeleri arasındaki yerini aldı. 
     
     3 ülke ile paylaştık 
     AVRUPA şampiyonaları tarihinde finallere ve kupalara ambargo koyan Yugoslavya, 2001’in şampiyonu olarak 26. kez üst üste finallere katılırken, İspanya da eleme grubundan sıyrılarak 23. kez finallerin yolunu tuttu. Fransa da 14. kez üst üste bu mutluluğu yaşarken, Milli Takımımız da yine üst üste altıncı kez final yolunu açarak, aynı rakama sahip Rusya ve Almanya ile birlikte Avrupa’nın en istikrarlı ekiplerinden birisi oldu. 
     
Yıldızlar dikkat      A Milli Takım’ın, Hollanda ile oynadığı ve 107 - 67’lik skorla açık farkla kazandığı maçın istatistikleri,öforma rekabetini" gündeme getirdi. 2003 Avrupa Şampiyonası finallerine vize alınan maçta, aslarla sonradan oyuna girenlerin performansı, dev turnuvada büyük rekabet yaşanacağının sinyalini şimdiden verdi. Aslar, süre aldıkları 117 dakikaya 60 sayı sığdırırken 0.51 , benchten gelen oyuncular 87 dakika içinde 40 sayı üreterek 0.54 daha verimli oldular. 
     RİBAUNDLARDA ise aslar 24-0.205 , kenardan gelenlere 9-0.103 fark atarken, asistlerde benchtekiler 12-0.13 , ilk beşi 4-0.0341 klasman dışına itti. Bu üç istatistik de gösterdi ki, Milli Takım geçmiş yıllara oranla, tarihinde hiç de görülmemiş bir rekabet içine girdi. 2003 finallerinde Hidayet ve Mehmet’in de katılımıyla zirveye çıkması beklenen rekabet ortamının, Milli Takım’ın da performansına olumlu yansıması bekleniyor. 
     
Haydi bir daha      Prestij için 
     A Milli Takım başantrenörü Aydın Örs, Litvanya ile yarın oynayacakları eleme grubunun son maçında rövanşı alacaklarını söyledi. Örs, grup birincisi Litvanya ile oynayacakları maçın prestij açısından büyük önem taşıdığını ifade ederek, "Ayrıca bu maç oyuncularımı ciddi bir rakip karşısında görmek için de iyi bir fırsat. Litvanya’yı yenerek seyircilerimize bir sevinç daha yaşatmak istiyoruz" dedi. 
     
     13. dev adam 
     AY - Yıldızlı ekibimiz, bugün Abdi İpekçi Salonu’nda iki çalışma yaparak hazırlıklarına devam edecek. Genel Menajer Doğan Hakyemez, "Hollanda maçında tribünde yer alan muhteşem seyircimize teşekkür ederim" dedi ve şöyle devam etti "Onları, Litvanya maçında da görmek istiyoruz. Çünkü onlar bizim 13. Dev Adamımız" diye konuştu. Bu arada, Litvanya’nın bugün İstanbul’a tam kadro geleceği öğrenildi. 
     
13 takım garanti      2003 Avrupa Basketbol Şampiyonası finallerinde mücadele verecek takımların 13’ü belirlendi. Ev sahibi İsveç ile son şampiyon Yugoslavya’nın direkt katılacağı dev turnuvaya, A Grubu’nda Litvanya ve Türkiye, B Grubu’nda Yunanistan ve İspanya, C Grubu’nda Almanya ve Hırvatistan, D Grubu’nda Fransa ve Letonya, E Grubu’nda da İtalya, Rusya ve Slovenya finalleri garantilediler. Final vizesi alacak diğer üç takım yarın belli olacak. 
     
A GRUBU TAKIMLAR O G M A Y P Litvanya 9 8 1 899 666 17 TÜRKİYE 9 7 2 711 631 16 Ukrayna 9 6 3 748 714 15 Bulgaristan 9 5 4 777 791 14 İsviçre 9 1 8 576 738 10 Hollanda 9 - 9 638 809 9      
     Cumartesi 17.00 Hollanda - İsviçre, 18.00 Ukrayna - Bulgaristan, 19.00 Türkiye - Litvanya 
     
B GRUBU TAKIMLAR O G M A Y P Yunanistan 9 9 - 798 543 18 İspanya 9 8 1 772 594 17 İsrail 9 4 5 647 644 13 Romanya 9 4 5 594 713 13 Belçika 9 2 7 584 691 11 Danimarka 9 - 9 543 753 9      
     Cumartesi Belçika - Danimarka, İsrail - Romanya, İspanya - Yunanistan 
     
C GRUBU TAKIMLAR O G M A Y P Hırvatistan 9 8 1 761 643 17 Almanya 9 8 1 752 636 17 Bosna Hersek 9 5 4 732 671 14 Makedonya 9 3 6 733 745 12 S.İrlanda 9 3 6 677 721 12 K.Rum Kesimi 9 - 9 580 819 9      
     Cumartesi Almanya - Hırvatistan, Makedonya - Kıbrıs Rum Kesimi, Bosna Hersek - Serbest İrlanda 
     
D GRUBU TAKIMLAR O G M A Y P Fransa 9 7 2 747 656 16 Letonya 9 6 3 800 758 15 Macaristan 9 5 4 754 716 14 Estonya 9 4 5 727 735 13 Polonya 9 3 6 737 773 12 Belarus 9 2 7 603 730 11      
     Cumartesi Polonya - Belarus, Estonya - Letonya, Fransa - Polonya 
     
E GRUBU TAKIMLAR O G M A Y P İtalya 9 7 2 791 606 16 Rusya 9 6 3 789 659 15 Slovenya 9 6 3 734 691 15 Çek Cumhuriyeti 9 4 5 741 787 13 Portekiz 9 2 7 720 830 11 İngiltere 9 2 7 564 766 11      
     Cumartesi Rusya - İtalya, Slovenya - Çek Cumhuriyeti, İngiltere - Portekiz 
     



 SPOR 
























</TEXT>
</DOC>
