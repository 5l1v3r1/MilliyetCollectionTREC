<DOC>
<DOCNO> 100837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur34.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İş güvencesi için MHP-DSP işbirliği 
</HEADLINE>
<TEXT>

     TBMM Genel Kurulu'nun olağanüstü toplantısında seçimler için ek ödenek ayrılmasına ilişkin yasa tasarısının ardından İş Güvencesi Yasa Tasarısı'nın görüşülmesi kabul edildi. DSP ve MHP'nin, bu tasarının görüşmeleri bitinceye kadar çalışma süresinin uzutılmasına ilişkin önerileri de kabul edildi. 
     TBMM Genel Kurulu'nun olağanüstü toplantısında öncelikle, olağanüstü toplanma çağrıları okundu. Daha sonra, SP'nin TBMM Genel Kurulu'nda öncelikle İş Güvencesi Yasa Tasarısının görüşülmesine ilişkin önerisi ele alındı ve reddedildi. Genel Kurul'da SP dışındaki partilerin 48 saatlik süre beklenmeden öncelikle seçimlere 150 trilyon liralık ödenek ayrılmasına ilişkin tasarısının, ardından İş Güvencesi Yasa Tasarısı'nın görüşülmesi kabul edildi. 
     MHP ve DSP, bunun ardından ek bütçe ve İş Güvencesi Yasa Tasarısının görümeleri tamamlanıncaya kadar çalışma süresinin uzatılması önerisinde bulundular. Bu öneri de kabul edildi. 
     TBMM Genel Kurulu toplantısını İş Güvencesi Yasa Tasarısı nedeniyle Türk-İş Genel Başkanı Bayram Meral ile çok sayıda sendikacı da izledi. 
     





</TEXT>
</DOC>
