<DOC>
<DOCNO> 102679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun14.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinli kadının yüzündeki "üçüncü göğüs" ameliyatla alındı. 
</HEADLINE>
<TEXT>

     Filipinli bir kadının doğuştan yüzünde bulunan ''üçüncü göğüs'', Almanya'nın Köln kentinde yapılan ameliyatla alındı. 
     B.Z gazetesi, 49 yaşına kadar yüzündeki ''üçüncü göğüs'' ile yaşayan Maria Samonte adlı kadının, Filipinler'de bir yardım projesinde çalışan Alman hemşire Carmen Rössel-Dapilos tarafından Almanya'ya getirildiğini ve Köln kentindeki doktor Jürgen Menzel tarafından ameliyat edildiğini yazdı. 
     Doktor Menzel, kadının yüzünde ''bir göğüs gibi duran şişkinliğin'' çok nadir olarak görüldüğünü, beyin zarının kafatasının önünde bulunan delikten akması sonucu ortaya çıkan bir durumun söz konusu olduğunu söyledi. 
     Menzel, ameliyat sırasında, kadının bacağından alınan bir doku parçasıyla kafatasındaki deliğin kapatıldığını ve yüzünün üzerindeki parçanın kesildiğini belirtti. 
     





</TEXT>
</DOC>
