<DOC>
<DOCNO> 136165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yasam/yas02.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebe hayvandan kurban olur mu 
</HEADLINE>
<TEXT>

Kurban tartışmalarına bir yenisi eklendi. Bazı ilahiyatçılar "Gebe hayvan da kesilir" derken, veterinerlere göre bu sadece vahşet’ 
     NESLİHAN CUYAR İstanbul 

     İlahiyatçıların bir bölümü gebe hayvanların da kesilebileceğini savunuyor. Ve bu konudaki bir hadisi örnek gösteriyor. Ancak buna, bazı ilahiyatçılar ve veterinerler katılmıyor. Bunu vahşet olarak nitelendiriyor. İşte görüşler 
     Prof. Dr. Davut Yaylalı Atatürk Üniversitesi İlahiyat Fakültesi Mevcut hadis iki şekilde yorumlanıyor. Birinci yorumu gebe hayvandan canlı dünyaya gelirse o da anası gibi kesilir. Diğer yorumu da annesinin bir parçası olduğundan, annesi kesildiği için kendisi de kesilmiş sayılır. Gebe hayvanın kesilmesinin dini yönden mahsuru yok ama ekonomik yönden kesilmemesi tercih edilir. 
     Prof. Dr. Faruk Beşer Sakarya Üniversitesi İlahiyat Fakültesi Gebe hayvan kesilirse eti yenilebilir. Ancak kurban için en iyisi, ekonomik açıdan da en iyisi olandır. Gebe, yani yavrulama ihtimali olan hayvan kurban için en iyisi değildir. İslami açıdan da gebe hayvanı kesmek hoş değildir ama caizdir. 
     
Resmen katliam’      Tahsin Yeşildere İstanbul Veteriner Hekimleri Odası Başkanı Bu olayın etik boyutu var. Ana karnında bir yavru var, bunu öldürür müsünüz İkisini birden öldürüyorsunuz. Canlılarda üreme çok önemli. Ana rahmine yavru düştüyse bunun yok edilmesinde önemli bir etik boyut var. İkinci boyutu ise ekonomik. 
     Dini açıdan değerlendirdiğimizde de gelişmekte olan bir canı yok ediyorsunuz. Gebe bir hayvanın kesilmesi vahşettir bence. Ahlaki değerleri yok saymak demektir. 
     Prof. Dr. Ali Osman Ateş Çukurova Üniversitesi İlahiyat Fakültesi Gebe olan hayvanın kesilmesi caiz değildir. Ancak etinin yenmesi haram değildir. Hayvancılıktan anlamayan biri bir kurban alır, kestirince gebe çıkar, eti yenmez diye bir şey yok. Ancak en baştan böyle birşeyin olmaması için gerekli önlemi almak lazım. Gebe, sütü sağılan hayvanlar ile küçük yavruların kesimi doğru ve caiz değildir. Bu katliamdır. 
     İnsani açıdan doğru değildir. 
     



 YAŞAM 

















</TEXT>
</DOC>
