<DOC>
<DOCNO> 119887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siyson.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu.. 
</HEADLINE>
<TEXT>

Kemal Derviş 2 oda 1 salon’ ev arıyor      EZELHAN ÜSTÜNKAYA Ankara 

     AKP’nin Meclis lojmanlarını kullanmama kararından sonra CHP’li milletvekilleri de ev aramaya başladı. CHP İstanbul Milletvekili Kemal Derviş de, hem Meclis’e, hem CHP Genel Merkezi’ne yakınlığı nedeniyle Çankaya’da ev arıyor. Bakanlık yapmak için Türkiye’ye geldiği günden bu yana kaldığı yeri sürekli değiştirmek zorunda kalan Derviş, sonunda Ankaralı oluyor. Çankaya’dan ev arayan Derviş’in tercihi, 2 oda 1 salon şeklindeki küçük evler. Ev satın almak istemeyen Derviş, kiralık evlere bakıyor. Derviş, bakanlık döneminde Pembe Köşk’teki lojmanlarda, görevinden ayrılınca da Hilton Oteli’nde kalmıştı. 
     
Genç Bakan’ın çocuk heyecanı      YILDIZ YAZICIOĞLU 

     58. hükümetteki en genç isim olan Devlet Bakanı Ali Babacan, ekonomideki çıkışlarıyla dikkat çekti. AKP Genel Başkanı Tayyip Erdoğan’ın ekonomi kurmayı olarak kabinedeki yerini alan Babacan’ın genç eşi Zeynep Babacan ise, Emine Erdoğan’ın iftar ve sonrasındaki gecekondu ziyaretlerine katılıyor. Ancak diğer eşlerden farklı olarak Zeynep Babacan, ikinci kez anne olmanın heyacanını yaşıyor. 6.5 aylık hamile olan Zeynep Hanım, kız çocuk bekliyor. 
     



 SİYASET 




















</TEXT>
</DOC>
