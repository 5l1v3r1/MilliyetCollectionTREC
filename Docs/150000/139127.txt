<DOC>
<DOCNO> 139127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun02.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Yazın savaşmayı tercih etmiyoruz" 
</HEADLINE>
<TEXT>

     ABD Savunma Bakanı Donald Rumsfeld, ABD'nin Irak'ta yazın savaşmayı tercih etmediğini söyledi. 
     Rumsfeld, Hoover adlı düşünce kuruluşunda yaptığı konuşmada, bölgede önemli sayıdaki birlikleri uzun bir dönem tutmanın zor olduğunu belirterek, ''Birlik gönderdiğinizde, bunları bölgede uzun zaman tutmanın stresli bir iş olduğu açıktır. İkinci olarak, Irak'ta bu uzun süre içinde yazdan başka bir mevsimde kalmak açıkça tercih nedenidir'' dedi. 
     Rumsfeld, dikkate alınması gereken bir çok saptama bulunduğunu belirtti. 
     Rumsfeld'in kastettiği saptamaların, savaşa gidilip gidilmeyeceği yönündeki kararın alınmasında belirleyici faktörler olan meteorolojik koşullar, askerlerin stresi ve siyasi değerlendirmeler olduğu belirtiliyor. 
     ABD Savunma Bakanlığı, 98 bini Kuveyt'te konuşlanmış olan 210 binden fazla Amerikan askerinin Körfez bölgesinde bulunduğunu açıklamıştı. 
     





</TEXT>
</DOC>
