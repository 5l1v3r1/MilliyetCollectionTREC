<DOC>
<DOCNO> 120633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo08.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor-Fenerbahçe maçından notlar... 
</HEADLINE>
<TEXT>

     Birinci Süper Lig'in 14. haftasında, Kocaelispor ile Fenerbahçe arasındaki maç, heyecan ve gerilimden uzak bir atmosferde başladı. 
     İstanbul'dan otobüs ve özel araçlarıyla gelen Fenerbahçe taraftarları, yer ayrılmadığı gerekçesiyle stada alınmayarak turnikelerden çevrildi. Biletleri 4, 7.5 ve 20 milyon liradan satılan maça, Körfez ekibinin taraftarı da beklenen ilgiyi göstermedi. 
     Daha önce konuk takım seyircilerinin oturduğu dağ tarafındaki kale arkası tribünleri tamamıyla boş kalırken, numaralı kapalı tribün ve Kocaelispor taraftarlarının bulunduğu diğer tribünlerde de yer yer yer boşluklar gözlendi. Protokol tribünü ise tamamıyla doldu. 
     TSYD, maçı izleyen basın mensuplarına, Kocaelispor Kulübü de az sayıdaki taraftara iftar için kumanya dağıttı. 
     Bu arada maçın güvenliği için İzmit Emniyet Müdürlüğü Çevik Kuvvet Şubesi, 100 kişilik bir kuvveti hazır bulundururken, jandarmanın ise daha önce olduğu gibi stada gelmediği görüldü. 
     
</TEXT>
</DOC>
