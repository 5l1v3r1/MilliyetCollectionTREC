<DOC>
<DOCNO> 115147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko01.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon out yoksulluk in 
</HEADLINE>
<TEXT>

Önceki seçimlerde hep enflasyonla mücadele teması işlenirdi. 3 Kasım seçimlerinde ise enflasyon önceliğini yitirdi, tüm partiler yoksullukla mücadeleyi öne çıkardı. 
     Uludağ Üniversitesi öğretim üyesi Prof. Dr. Nalan Ölmezoğulları’nın koordinatörlüğünde yapılan araştırma partilerin söylemleriyle, programlarını şöyle karşılaştırdı 
     
Kemal Derviş geldi, CHP neo liberal oldu      Ekonomiye temel yaklaşım açısından LDP ve GP pür liberal, İP, TKP ve ÖDP planlı ekonomi savunucusu. Diğer partiler ise esas olarak serbest piyasa ekonomisini kabul etmekle beraber, değişik düzeyde devlete düzenleyici ve denetleyici rol atfediyor. CHP, devlete güvenlik ve altyapı ile sınırlı olmayan, düzenleyici ve yeniden dağıtımcı işlev yükleyen bir gelenekten geliyor. Bu nedenle Kemal Derviş’in katılımından sonra, CHP’nin, sağ ve merkez sağ için doğal olan neo liberal ekonomi politikaları benimsemesi ilginç. 
     
Milli Görüş’ü AKP bıraktı SP sahiplendi      AKP’deki değişime işaret edilen araştırmada, "Ekonomi programı bağlamında Milli Görüş’ten hayli uzaklaşan AKP’nin, neo liberal anlayışa yakın olduğu söylenebilir’’ görüşü ifade edildi. Büyük ölçüde, ulusal kaynaklara dayalı kalkınmacı bir devlet anlayışına dayanan Milli Görüş’ün ise sadece SP tarafından sahiplenildiği belirtildi. 
     
ANAP, AB’ye oynuyor, MHP AB’ye mesafeli      Avrupa Birliği AB ile ilişkiler açısından siyasi partilerin programlarının incelenmesi sonucunda İP, TKP, ÖDP ve BTP dışındaki partiler Türkiye’nin AB’ye üyeliğine taraftar olduğu görülüyor. Özellikle ANAP’ın, AB üyeliği hedefini seçim propagandasının temel ekseni haline getirdiğinin vurgulandığı araştırmada, MHP’nin, kesin bir karşı çıkışı olmamakla birlikte, AB üyeliği doğrultusunda ödünler verilmesini istemediği ve bu konuda özellikle siyasi rezervleri bulunduğu anlatıldı. 
     
GP, IMF’ye sözde karşı,s programda değil      GP, IMF ile ilişkiler konusunda en radikal söyleme sahip olmasına karşılık, parti programı IMF’nin taleplerini içeren maddelerden oluştu. YTP, DYP, MHP ve DSP mevcut programdaki kimi konuların IMF ile yeniden görüşebileceğini vurguluyor. CHP, Derviş’in katılı sonrası "Bu programı en tutarlı uygulayacak parti" temasını işliyor. AKP’nin, temel unsurlarını koruyacağı ekonomik programda sosyal politikalar ve reel sektörün sorunları için IMF ile yeniden müzakere edileceği tutumu gözlendi. 
     
DSP, ’Parayı yastık altından çıkartırım’ diyor      DSP, güvensizlik ya da inanç gibi nedenlerle sisteme girmeyen yastık altı paranın sisteme kazandırılmasından söz ediyor. ÖDP ise iç borçların ertelenmesi, dış borçların ödenmemesi, askeri harcamaların kısıtlanması, servet vergisi gibi çözümler sunuyor. ÖDP, TKP, İP, SP ve BTP sermaye hareketlerinin denetlenmesine taraftar. Diğer partilerde ise kısa vadeli sermaye hareketlerinin olumsuz etkileri kabul edilmekle birlikte, olası bir düzenlemenin sermaye girişimleri üzerinde olumsuz etki yaratabileceği kanısı hakim. 
     
Planlı ekonomiyi bir tek onlar savunuyor      İP, TKP, ÖDP planlı ekonomi savunucusu. Sermaye üzerindeki vergilerin ağırlaştırılması, emeğin üzerindeki vergi yükünün hafifletilmesini öneriyorlar. CHP, ANAP, AKP, DYP, LDP, GP, SP, YTP ve YP vergi oranlarının yüksek olduğunu vurguluyor. Bu partiler, vergi indirimi ile hasılatta artış olacağını savunuyor. 
     



 EKONOMİ 
















</TEXT>
</DOC>
