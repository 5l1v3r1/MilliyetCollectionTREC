<DOC>
<DOCNO> 123253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/siyaset/siy03.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet’e dört koldan soruşturma 
</HEADLINE>
<TEXT>

Diyanet İşleri Başkanı Yılmaz, yönetimde yer alan Altunkaya, Yayla ve Kalkan’a soruşturma açıldı 
     GÖKÇER TAHİNCİOĞLU Ankara 

     Ankara Cumhuriyet Başsavcılığı, Diyanet İşleri Başkanlığı hakkında dört ayrı soruşturma başlatırken İçişleri Bakanlığı’nın yaptığı suç duyurusu, bu soruşturmalara temel oluşturdu. 
     İçişleri Bakanlığı yaklaşık iki ay önce Vakıflar Genel Müdürlüğü, Milli Emlak ve Türkiye Diyanet Vakfı müfettişlerince gönderilen raporların incelenmesi sonucu kapsamlı bir dosyayla savcılığa başvurdu. Diyanet İşleri Başkanlığı hakkındaki soruşturmalara, savcılığa yapılan çok sayıda suç duyurusu da neden oluşturdu. Bunları bir araya getiren başsavcılık, gelen raporlardaki bilgiler doğrultusunda ayrı ayrı işlem yaptı. 
     
     Üç savcı çalışıyor 
     Diyanet İşleri Başkanı Mehmet Nuri Yılmaz’la, yönetimde yer alan Mehmet Altunkaya, Ahmet Yayla, Yusuf Kalkan, Hüseyin Çınar ve Şemsettin Yızırlı hakkındaki iki ayrı soruşturmayı Cumhuriyet Savcısı Fethi Şimşek yürütüyor. Diyanet, bu soruşturmalarda, "Türkiye Diyanet Vakfı’nın işlemleriyle ilgili olarak yapılan inceleme ve denetlemeler sonucu hazırlanan rapora rağmen, ilgililer hakkında zamanında yasal işlem başlatmayarak görevi kötüye kullanmaköla suçlanıyor. 
     
     Yılmaz tek başına 
     Başkanlık hakkındaki diğer iki soruşturmadan sadece Yılmaz’la ilgili olanını Savcı Mehmet Bozkurt, Yılmaz’la birlikte diğer soruşturmalarda adı geçen isimlerin de bulunduğu soruşturmayı ise Abbas Özden yürütüyor. Soruşturmalarda, Diyanet İşleri Vakfı yönetiminde bulunan isimler hakkında yasal işlem yapılmaması ya da eksik soruşturma yapılması iddiaları araştırılıyor. 
     
     



 SİYASET 















</TEXT>
</DOC>
