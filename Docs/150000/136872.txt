<DOC>
<DOCNO> 136872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/spo02.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BOMBARDIMAN 
</HEADLINE>
<TEXT>

Ortega, ülkesine dönerken eleştiri oklarını yine yönetime çevirdi, "Fenerbahçe’de yıldız futbolcu alacak para çok ama onu tutabilecek mantalite yok" diye konuştu 
     MEHMET ÇİFTÇİ 

     Rebrov beni bitirdi’ 
     FENERBAHÇE defterini kapatan Ariel Ortega, Arjantin Milli Takımı’nın Hollanda ile oynadığı hazırlık maçından sonra ülkesine giderken, yine sert açıklamalar yaptı. Arjantinli yıldız Milliyet’e verdiği "Yönetim sözünü tutmadı" demecinin ayrıntılarına girdi, "Ara transferde Arjantinli bir oyuncunun alınacağını söylediler. Ancak karşımda Rebrov’u görünce şaşırdım. O an beni gözden çıkardıklarını anladım ve dönmeye karar verdim" dedi. 
     
     Seyirciyi unutamam’ 
     SARI - Lacivertli kulübün her zaman Dünya’nın en büyük yıldızlarını alabilecek parasal güce sahip olduğuna dikkat çeken Ortega, "Ancak ne yazık ki bu tip oyuncuları takımda tutabilecek mantalite yok" ifadesini kullandı. Fenerbahçe seyircisini asla unutmayacağını da dile getiren yıldız oyuncu, "Onlardan çok duygusal bir şekilde ayrılıyorum. Bu yüzden Hollanda maçında 23 numarayı girdim. Fenerbahçe seyircisine sevgimi göstermek istedim" diye konuştu. 
     
     Peşimi bırakmazlar’ 
     ARJANTİN’E dönmekle büyük bir kaosun içine girdiğini de kaydeden Ortega, Fenerbahçe’nin peşini bırakmayacağını da iddia etti. Yıldız futbolcu, "Bana ceza verdirmeye çalışacaklar. Yine kötü günler yaşayacağım. Bunların olacağını biliyordum. Ama yüreğimin sesini dinledim" dedi. Bu arada Arjantinli oyuncu Fenerbahçe’nin pazartesi günü bir Avrupa kulübüyle transferi için pazarlık yapacağını da belirtti. Bu takımın Manchester United olduğu öğrenildi. 
     
Başkan patladıAziz Yıldırım, Ortega’ya hiçbir söz vermediklerini, 2004’teki kongreye kadar görevine devam edeceğini belirtti 
     YALÇIN TÜRK 

     Konuşmadık bile’ 
     BAŞKAN Aziz Yıldırım, Ortega’nın yönetime yönelttiği eleştirilere cevap verdi. Arjantinli yıldıza hiçbir konuda söz vermediklerini belirten Yıldırım, "Ara transferde Arjantinli oyuncu alacağız demedik. Aramızda böyle bir görüşme kesinlikle olmadı. Zaten olması da imkansız. Bir futbolcunun isteğiyle takıma transfer yapılmaz" ifadesini kullandı. 
     
     Noktayı koydu 
     YÖNETİM olarak görevlerine devam edeceklerini de kaydeden Aziz Yıldırım, "Bir kez daha söylüyorum 2004’te yapılacak olağan kongreye kadar işimizin başındayız. Günü geldiğinde kim ne yaparsa yapsın. Yarı yolda bir düzenleme yapmamız söz konusu değil. Bu ekiple devam edeceğiz" dedi. Bu arada Yıldırım bugünkü maç için yurt dışından dönecek. 
     
Arsenal geliyor      İNGİLTERE’NİN Arsenal Kulübü, Fenerbahçe’nin milli kalecisi Rüştü’yü Gaziantepspor maçında yakın takibe alacak. Sarı - Lacivertli kulübe bir yazı göndererek Damien Comoli’nin İstanbul’a geleceğini bildiren İngiliz yöneticiler, karşılaşma için bilet istedi. Comoli’nin Rüştü’yü bir kez daha izledikten sonra uzun süredir bu transferin peşinden koşan Arsenal kulübüne özel bir rapor sunacağı öğrenildi. 
     
Çift forvete dönüş      TEKNİK Direktör Oğuz Çetin, gol yollarında yaşanan problem nedeniyle Gaziantepspor maçında yeniden çift forvete dönmeye karar verdi. Çetin’in ileride Rebrov ile Vladimir’i oynatacağı belirtildi. Bu arada her maç öncesi basın toplantısı yapan Oğuz Çetin, Gaziantepspor maçı için medyanın karşısına çıkmadı. Çetin’in, Ortega konusunda gelebilecek sorulardan çekindiği ileri sürüldü. 
     



 SPOR 
























</TEXT>
</DOC>
