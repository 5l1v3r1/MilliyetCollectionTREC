<DOC>
<DOCNO> 131153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/ykobal.html </URL>
<DATE> 2003/01/16/ </DATE>
<TIME>  </TIME>
<AUTHOR> YUSUF KOBAL  </AUTHOR>
<HEADLINE>
Rüştü’nün şöhreti 
</HEADLINE>
<TEXT>

     PSV Eindhoven, Werder Bremen kadar inançsız ve dirençsiz değildi. Savunma sorununu, taşlardan birisini geri oynayarak halleden Oğuz Çetin, daha rahat gol atma derdine düşmüştü. Fenerbahçe’de oyuncularda ilk yarı boyu belirgin bir kazanma eğilimi vardı. Hakan’ın yerini bulduğu, topu oyuna sokuşu ve rakibi yerinde karşılaması ile koşut anlam taşıyordu. Ceyhun, eski halini bir kenara bırakmış, ikram pasları yapıyordu. Bu ikrama, zorlandığından mıdır, sinirlilik halini de artırmış görünüyordu. Fatih, klasik yürekliliğindeydi, hem de topu rakip kale önüne göndermekte, eskisinden farklı bir zorluk yaşamıyordu. Mustafa, bize göre kendine biraz teknik eklemek zorunda bırakılmıştı. 
     Bütün bunlar iyiydi de mesela Fatih, rakibe topsuz alanda tekme atmaya çalışırken, kendini yitirdi, ardından hata yaptı. Gol geldi. 
     Oğuz, topu rakibe ikram edince, Hollanda ekibi öne geçti. Belli ki oynayıp oynamayacağının düşüncesi, onu alabildiğince hayale sürüklemişti. Ama bunlar, günün moda tartışması olan yeni sistemin sorunu değildi. Kişilerin sorunuydu. 
     Kişilerin sorunu ise yorgunluk. 
     Bu bir turnuva maçı ve amaç final oynamaksa, öyle çok sorun da olamazdı zaten. 
     



 SPOR 



























</TEXT>
</DOC>
