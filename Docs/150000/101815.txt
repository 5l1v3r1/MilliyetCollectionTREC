<DOC>
<DOCNO> 101815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/sazak.html </URL>
<DATE> 2002/08/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Halkın bu alaycı önerisi, aslında yüz binlerce gencin gelecek kaygısını yansıtıyor 
</HEADLINE>
<TEXT>
İşsiz ordusu Irak’a 
Güneydoğu’ya yatırım yapılmamasına isyan eden Diyarbakırlılar, "Irak’la savaş çıkarsa kahvelerdeki gençleri toplasınlar, böylece istihdam sorunu kökten çözülür .." diyor 
     Patlamaya hazır gruptan tepkiler yükseliyor. Üniversite beklemede bir genç, siftah yapamayan esnaf, mazot parasından yakınan çiftçi, Milliyet TIR’ı geldi diye derdini anlatmaya koşan işportacı, Dicle Tıp’tan hekim adayı öğrenci. Habur kapısının vurduğu tankerci. Sivil toplum temsilcileri, kimi partililer. Yüzlerce kişi Diyarbakır’da Size geliyoruz ’ deme gafletinde bulunan Milliyet yazarlarını bekliyor. Aslında onların beklediği ülkeyi yönetenler. Seçimden seçime Anadolu’ya gidenler. Sorunların çözümü için söz verip de, kriz yaratanlar. Ülkeyi yoksullaştıranlar. Vatandaş karşısında siyasetçiyi görmek istiyor. Gazeteci milletiyle karşılaşınca eleştiri oklarından medya’ da nasibini alıyor. 
     
     Hani musluklar açılacaktı’ 
     Diyarbakır sıcağında, Milliyet okurları hepimizi terletti. Mesajları şöyle özetlenebilir Hani terör bitince ekonomi muslukları açılacaktı. Devlet ne bekliyor Niye Güneydoğu’ya yatırım yapılmıyor Fabrikalar kapanıyor. ABD karar vermiş, Irak’ı vuracak. Savaş olursa bölge biter. Ekonomi tümden çöker. Hükümet niye bizim sesimizi dünyaya duyurmuyor Savaş istemiyoruz. İlle savaş yapacaklarsa gelsinler Diyarbakır’a kahvehanelerdeki işsiz ordusunu toplasınlar, hiç olmazsa o zaman istihdam sorununu kökten hallederler ’ İşsizler ordusu, Irak’a .. Bu alaycı öneri bir gerçeği yansıtıyor Yüz binlerce gencin gelecek kaygısını... 
     
     Kimse para harcamıyor ki’ 
     Güneydoğu’da 15 yılda 30 bin insanın canını alan iç savaş’ın yaraları yeni sarılıyor. Silahlar susmuş. O günlere dönmeyi kimse istemiyor. Geceleri caddeler ışıl ışıl. Olağanüstü Hal’den normal yaşama geçiş atmosferi yaşanıyor. Birkaç yıl önce Diyarbakır’da Kürt’ü, Türk’ü, HADEP’lisi, MHP’lisi, CHP’lisi sokak ortasında bu kadar rahat konuşup tartışamazdı. Esnafa gidiyorsunuz, Gel hele bir çayımızı iç’ deyip çarşıdaki durgunluğun nedenini anlatıyor, Ekonomik kriz, Irak derken erken seçim çıktı. Parası olan da harcamıyor ki... İki ay sonra ne olacağı belli değil.’ Ekonomik tahlilin ardından siyasete giriliyor 
     
     Saadet’le ittifak olur mu 
     Ben eskiden Refah’a oy verirdim, şimdi HADEP’liyim. Niye mi Madem AB yasaları çıktı, biz de Meclis’te temsil edilmeliyiz. HADEP bu defa Meclis’e girmeli. Belediyelerde istediğimizi tam bulamadık, Diyarbakır’da bile başkan halkın içine yeterince girmedi ama seçimde iyi bir kadro çıkarırlarsa barajı aşarlar.’ Gençler HADEP’in de içinde olacağı bir demokrasi cephesi’ istiyorlar. Saadet Partisi ile ittifaka salt barajı aşabilmek için kerhen’ evet diyecekleri anlaşılıyor. 
     
     Meclis dışında kalamayız’ 
     Diyarbakır Belediye Başkanı Feridun Çelik ile konuştuk. Genel merkezin henüz kararını vermediğini söyledi. Bağımsız adaylar’ı parti listelerine dağıtarak seçime girmeyi ise kesinlikle düşünmediklerini açıkladı. Partinin bir dönem daha Meclis dışı kalması riskini göze alamayacaklarını, o nedenle SHP’den, ANAP’a, CHP’ye uzanan bir yelpazede ittifak aradıklarını anlattı. Ancak HADEP’in belediyelerdeki yetersizliği bu seçimde ciddi bir handikap oluşturabilir. 
     Diyarbakır’da kent girişindeki tabelada nüfusunun 550 bin olduğu yazılı. Ama sur dışındaki varoşlardaki sadece çocuk sayısı bile nüfusun 1 milyonun üzerinde olduğunu görmeye yetiyor. 
     
     Adımı Deliyürek yazın’ 
     Şehitlik tarafında Ben - u Sen’ Mahallesi’nden geçerken 20-30 dolayında çocuğun bir öğretmen eşliğinde o sıcakta kütüphane benzeri bir yerde oyun oynadığını gördük. Burayı Osman Kavala destekliyormuş, Diyarbakır Sosyal Hizmetler Uzmanı Gönül Asutay çocuklara öğretmenlik yapıyor. Minikler arasındaki Eşref, Adımı Deliyürek’ yazın dedi ve lorke oynayarak uğurladı. Biz de Yalvaç abi’leri adına onlara kitap gönderme sözü verdik. 
     Siyasetle noktalayalım. Diyarbakır’da tüm partilerin oy toplamı HADEP’e erişemez 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
