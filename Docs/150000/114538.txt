<DOC>
<DOCNO> 114538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko05.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doblo limuzin’ oldu 
</HEADLINE>
<TEXT>

     Tofaş’ın ihracat rekortmeni ticari aracı Doblo’nun, özellikle işadamlarına yönelik tasarlanan Vip’ versiyonu piyasaya çıktı. İş seyahatlerinde lüks bir otomobilin konforunun yanı sıra çok amaçlı bir aracın kullanım rahatlığını arayanlara yönelik üretildiği belirtilen Vip Doblo’nun donanım seçenekleri de diğer versiyonlarına göre müşterinin siparişi doğrultusunda oldukça zengin tasarlandı. 
     VIP Doblo’ya Tofaş, anlaşmalı kuruluşları ile maun - deri karışımı direksiyon simidi ve vites topuzu, deri döşeme, CD çalarlı müzik sistemi, döşeme renginde ön göğüs, park destek sistemi, portbagaj, alaşım jantlar, sis farları, özel tavan ve yer döşemesi, yükseklik ayarı elektrikle yapılan sürücü koltuğu gibi konfor donanımları ekletiriyor. Sipariş edilen araçlara çift hava yastığı, ABS, EBD gibi güvenlik donanımları da sunuluyor. Yalnızca siyah renkte üretilen Vip Doblo’nun fiyatı 30-35 milyar lira arasında. 
     



 EKONOMİ 



















</TEXT>
</DOC>
