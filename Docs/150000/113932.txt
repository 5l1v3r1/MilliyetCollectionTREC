<DOC>
<DOCNO> 113932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur13.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Çelik DGM'ler uzmanlık mahkemesi olmalı 
</HEADLINE>
<TEXT>

     Adalet Bakanı Aysel Çelikel, önümüzdeki dönemde DGM'lerin de her ülkede olduğu gibi uzmanlık mahkemeleri haline getirilmesi gerektiğini belirterek "Umuyorum bu yakın bir tarihte olacaktır" dedi. 
     "AB'ye Uyum Kapsamında Yasalarda Yapılan Son Değişikliklerin Uygulamaya Yönelik Olarak Tartışılması" konulu sempozyuma katılan Çelikel, insan haklarının korunması için yapılan değişikliklerin, 1992'de CMUK değişikliğiyle başladığını, bu kanunun insan hakları bağlamında vatandaşlara büyük bir koruma getirdiğini anlattı. 
     Bu değişikliklerin bir kısmının terör nedeniyle DGM'lerde uygulanamadığını, bugün gelinen noktada büyük ölçüde terörün üstesinden gelindiğini kaydeden Çelikel, artık Türkiye'de insan ağırlıklı yargı biçimi anlayışının yasalarda hakim olmaya başladığını ifade etti. 
     Çelikel, yasalarda insanın korunmasının ön planda olduğunu vurgulayarak "Önümüzdeki zamanlarda DGM'ler de, her ülkede olduğu gibi uzmanlık mahkemeleri haline getirilmelidir. Umuyorum ki, bu yakın bir tarihte olacaktır"' diye konuştu. 
     





</TEXT>
</DOC>
