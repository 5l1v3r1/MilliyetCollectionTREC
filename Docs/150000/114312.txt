<DOC>
<DOCNO> 114312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/ekonomi/eko06.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon’a şarap taşı, Beninliye hindi kuyruğu 
</HEADLINE>
<TEXT>

İhracatta yaratıcılık sınır tanımıyor. Türk ihracatçısı Japonya’ya şarap taşı, Fransa’ya stadyum koltuğu, Benin’e hindi kuyruğu, Malezya’ya peyniraltı suyu satıyor 
     BARIŞ ERGİN 

     Türk ihracatçısı akla hayale gelmedik ürünlerle milyonlarca dolarlık ihracat gerçekleştiriyor. Benin’e hindi kuyruğu, Japonya’ya şarap taşı, Fransa’ya stadyum koltuğu, malezyaya peyniraltı suyu satıyor. 
     Akbank, DHL ve Globus dergisinin düzenlediği İhracatın Yıldızları’ yarışmasına yapılan başvurularda, ihracatçıların, çok kimsenin aklına gelmeyecek, bilinmeyen birçok ürünü, adı sanı az duyulmuş ülkelere ihraç ettiklerini gösterdi. 
     Yeni Pazar’, Kreatif Ürün’, Pazar Çeşitliliği’ ve Dış Ticaret - Sektörel Dış Ticaret Şirketleri’ kategorilerninde yarışan 200 civarındaki firmanın hangi ülkelere, ne ihraç ettikleri ilginç bir tablo ortaya koydu. Yarışmaya yıllardır ihracat yapan Pınar gibi şirketlerin yanında, genellikle KOBİ niteliğindeki şirketler katıldı. 
     İmsa Ticaret, genellikle Avrupa ülkelerine yaptığı stadyum koltuğu ihracatıyla, Yakupoğlu Ticaret İngiltere’ye yaptığı çelik uçlu ayakkabı ihracatıyla yarışmaya katıldı. Kendi tasarım ve mühendisliği ile lunaparklar için uçan makinalar üreten Dal Lunapark, kreatif ürün’ alanında katıldı. 
     
     İsrail’i süpürüyorlar 
     Türkiye’nin daha önce sürekli ithal ettiği bir ürün olan vakumlu yol süpürge makinesi üreten Erdemli Makina İsrail’e ihracatı, Kromaş ise antik eskitme makinesi’ ile pazar çeşitliliği ve kreatif ürün alanında ödüle aday oldu. 
     Yarışmaya katılan Anadolu İç ve Dış Ticaret ise hamur kabartma tozu olarak kullanılan şarap taşı’ ihracatı ile yarışmaya katıldı. 
     
Allah ne verdiyse satıyorlar Firma adı Ürün İhracat yapılan ülkeler İmsa Tic. Stadyum koltuğu Fransa, Almanya, Sırbistan, Cezayir Anadolu Tic. Şarap taşı Japonya, Fransa Bahçıvan Peyniraltı suyu tozu Malezya, Filipinler, Endonezya Pınar Süt Türk labnesi S. Arabistan, Kuveyt, Umman, Katar Pınar Et Hindi kanat ucu ve kuyruğu Togo, Benin, Dal Lunapark Lunapark makineleri Hollanda, Brezilya, Meksika, Arjantin Kromaş Antik’ eskitme makinaları 43 ülkeye ihracat yapıyor Yakupoğlu Çelik burunlu iş ayakkabısı Avrupa ülkeleri Erdemli Makina Vakumlu yol süpürgesi İsrail Aselsan Cep telefonu 16 ülke      
     



 EKONOMİ 

























</TEXT>
</DOC>
