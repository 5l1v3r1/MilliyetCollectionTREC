<DOC>
<DOCNO> 142550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur35.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta ilginç zirve... 
</HEADLINE>
<TEXT>

     Cumhurbaşkanı Ahmet Necdet Sezer tarafından hükümeti kurmakla görevlendirilen AKP Genel Recep Tayyip Erdoğan, Genelkurmay Başkanı Orgeneral Hilmi Özkök ile ilk kez bir devlet zirvesinde buluştu. 
     Başbakan Abdullah Gül'ün de katıldığı zirvede ABD gelen "Artık zaman kalmadı" mesajının değerlendirildiği öne sürüldü. 
     Başbakanlık'taki hareketlilik AKP lideri Erdoğan'ın saat 15 50 sıralarında Başbakan Gül ile görüşmek üzere Başbakanlığa gelmesi ile başladı. Genelkurmay Başkanı Orgeneral Hilmi Özkök'ün de saat 16 00'da Başbakanlığa gelmesi ile birlikte Gül, Orgeneral Özkök ve Erdoğan'ın üçlü zirvesi başladı. Zirve yaklaşık bir saat 10 dakika sürdü. 
     Orgeneral Özkök'ün Başbakanlık'tan ayrılmasından sonra Gül ve Erdoğan'ın yaklaşık on dakika başbaşa görüştükleri öğrenildi. 
     
     ABD'NİN MESAJI DEĞERLENDİRİLDİ 

     Zirve, AKP Genel Başkanı Recep Tayyip Erdoğan'ın ABD'nin Ankara Büyükelçisi Pearson'la yaptığı görüşmeden sonra gerçekleşti. Pearson'un Erdoğan'a, ABD yönetiminden, "Artık zaman kalmadı" mesajı getirdiği öne sürüldü. AKP lideri Erdoğan ve Orgeneral Özkök'ü ilk kez bir devlet zirvesinde buluşturan toplantıda, ABD yönetiminden gelen bu mesajın değerlendirildiği belirtiliyor. 
     Başbakanlık'taki zirve ABD yönetiminin Türkiye'yi tezkere çerçesinde yeniden zorlamaya başladığına ilişkin bir gösterge şeklinde değerlendiriliyor. 
     Öte yandan bu toplantıdan önce Cumhurbaşkanı Ahmet Necdet Sezer Genelkurmay Başkanı Orgeneral Özkök'ü Çankaya Köşkü'nde kabul ederek haftalık olağan görüşmesini yaptı. 
     





</TEXT>
</DOC>
