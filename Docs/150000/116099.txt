<DOC>
<DOCNO> 116099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas02.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan rüyası karaya oturdu 
</HEADLINE>
<TEXT>

Miami sahilinde teknelerinden atlayıp yüzerek ABD’ye çıkan Haitili kaçaklar, otobanda otostop yapınca yakalandı 
     DIŞ HABERLER SERVİSİ 

     ABD’nin Florida eyaletindeki turizm cenneti Miami sahilleri, bu kez cüzdanları kabarık gezginlerin değil, külüstür bir tekneyle balık istifi vaziyette sekiz gün yolculuk yaptıktan sonra "Amerikan rüyasına" kavuşmak için karaya yüzen Haitili göçmenlerin akınına uğradı. Ancak rüya çabuk bitti ve Miami’ye "çil yavrusu" gibi dağılan göçmenler teker teker yakalandılar. 
     Sayıları yaklaşık 220 olarak açıklanan Haitili göçmenler, 15 metrelik teknelerinin Miami açıklarında karaya oturmasının ardından, daha iyi bir hayat kurmayı planladıkları Amerikan topraklarına bir an ulaşmak için tekneden atlayıp kıyıya doğru yüzmeye başladılar. 
     Polis onları bekliyordu 
     Karaya ulaşır ulaşmaz bir an önce izlerini kaybettirmek için sağa sola dağıldılar. Kaçakların büyük bölümü ise gruplar halinde otoyola çıkıp kendilerini bölgeden uzaklaştıracak araçlara otostop çekmeye başladı. 
     Oysa Amerikan polisi hazırlıklıydı. Göçmen "istilasının" başladığı önceki günden itibaren, ısı algılayan özel cihazlarla donatılmış helikopterleri kaçak avı yürütüyordu. Son mülteci saldırısı’ sırasında yaklaşık 220 kaçak göçmenin yakalandığını belirten polis yetkililerine göre birkaç kişi izini kaybettirmeyi başardı. Ancak arama çalışmalarının da h l devam ettiği belirtildi. 
     Bu heyecanlı kovalamacada yorgun düşüp yakalanan göçmenler sağlık kontrolü için hastaneye gönderildikten sonra göçmen bürolarına teslim edildiler. Haitili göçmenlerin sınır dışı edilmeleri bekleniyor. 
     Ne var ki, kaçaklardan sadece birkaçı o da şimdilik izlerini kaybettirmeyi başardı. 
     



 YAŞAM 
























</TEXT>
</DOC>
