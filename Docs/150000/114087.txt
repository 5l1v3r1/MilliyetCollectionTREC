<DOC>
<DOCNO> 114087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur07.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'un Mülk Köyü diş fırçasıyla yeni tanıştı... 
</HEADLINE>
<TEXT>

     Erzurum'un Merkeze bağlı Mülk Köyü'nde ilköğretim okulu öğrencileri, Bölge Destek Uygulaması sayesinde diş fırçası ile tanıştı. 
     Erzurum Kızılay Başkanlığı'nca öğrencilere diş fırçası ve diş macunu dağıtıldı. Öğrenciler arasında diş fırçasının ne olduğunu bilmeyenlerin büyük çoğunlukta olduğu belirlendi. Milli Eğitim Müdür Vekili Sıdıka Güven, öğrencilere diş sağlığıyla ilgili bilgi verdikten sonra diş fırçasını nasıl kullanacaklarını öğretti. 
     Güven, sadece okuma-yazma konusunda değil, sosyal yaşantı konusunda da bilgi desteği sağlamaları için okul öğretmenlerine talimat verdi. 
     
     OKULLARI DA 24 YIL SONRA ONARIM GÖRDÜ 
     Mülk Köyü İlköğretim Okulu öğrencileri diş fırçası ile tanışırken, okulları da 24 yıl sonra onarım gördü. 
     Valilik ile 9. Kolordu Komutanlığı'nca Ordu-Millet El Ele kampanyası kapsamında yapılan Bölge Destek Uygulaması kapsamında, okul elden geçirildi. 1972 yılında yapılan ve şimdiye kadar hiç onarılmayan ilköğretim okulunun Atatürk Büstü, Vali Osman Derya Kadıoğlu ile 9. Kolordu Komutanı Korgeneral Şaban Recai Öztürk tarafından açıldı. 
     Onarımı tamamlanarak eğitim yapılabilir hale getirilen Mülk İlköğretim Okulu'nun açılışı ise Korgeneral Öztürk'ün 5 yaşındaki torunu İzem Ertek tarafından yapıldı. 
     





</TEXT>
</DOC>
