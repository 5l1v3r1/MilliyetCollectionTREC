<DOC>
<DOCNO> 117657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur19.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'ye, Ferdi Tayfur 'dan ikna ziyareti 
</HEADLINE>
<TEXT>

     Ses ve sinema sanatçısı Ferdi Tayfur ile söz yazarı Ahmet Selçuk İlkan, MHP Genel Başkanı Devlet Bahçeli'yi, partisinin genel merkezinde ziyaret ettiler. 
     Tayfur, görüşmenin ardından MHP Genel Merkezi'nden ayrılırken yaptığı açıklamada, Bahçeli ile hemşehri olduklarını anımsatarak, Bahçeli'ye nezaket ziyaretinde bulunup, sohbet ettiklerini söyledi. 
     ''Bahçeli'den, genel başkanlıktan ayrılmamasını istediniz mi '' sorusu üzerine Tayfur, siyaset ve politikadan anlamadığını kaydederek, ''Kendisini severim, gönül bağı ile kendisine geldim'' dedi. 
     MHP'nin seçimlerde barajı aşamamasını neye bağladığını soran bir gazeteciye Tayfur, ''Siyaset ve politikadan anlamam. Anlasaydım içinde olurdum'' karşılığını verdi. 
     Şair ve şarkı sözü yazarı Ahmet Selçuk İlkan da siyasetçilere, giderken de vefalı olmak gerektiğini vurgulayarak, şöyle konuştu 
     ''Her gelene yüreğimi açmışken, gidenlere, yine yüreğimdeki sevdayla güle güle diyorum. Ülkede vefanın eksik olmamasını istiyorum. Ülkede her şey çabuk tüketiliyor. En azından büyük değerlere vefa gösterilmesini istiyorum.'' 
     





</TEXT>
</DOC>
