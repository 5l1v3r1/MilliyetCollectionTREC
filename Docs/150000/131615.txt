<DOC>
<DOCNO> 131615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/siyaset/siy07.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’a ikinci veto 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, AKP Genel Başkanı Recep Tayyip Erdoğan’ın TCK’nın 312. maddesinden aldığı cezaya ilişkin hak kısıtlamalarını tamamen ortadan kaldıran basın yoluyla işlenen suçların ertelenmesine ilişkin yasayı veto etti. Sezer’in, "erteleme değil, af" diye nitelendirdiği yasayı veto etmesi, AB uyum yasaları ile öne açılan Erdoğan’ı etkilemeyecek. 
     Erdoğan’ın önünü açan Anayasa değişikliklerini daha önce "kişiye özel düzenleme" diyerek veto eden, ancak aynı düzenlemenin TBMM tarafından yeniden önüne getirilmesi üzerine değişiklikleri onaylayarak Erdoğan’ın önünü açan Sezer, dün de AKP lideri için yapılan bir başka düzenlemeyi veto etti. AKP hükümetinin Erdoğan’ın önünü açan Anayasa ve yasa değişikliklerinin yürürlüğe girmeme ihtimaline karşı çıkarttığı "Basın ve Yayın Yoluyla İşlenen Suçlara İlişkin Dava ve Cezaların Ertelenmesine Dair Yasa"yı veto eden Sezer, kararına gerekçe olarak şunları gösterdi 
     
     Erteleme değil af 
     "Yapılan düzenleme, suç türü ve suç tarihi ayrımı yapılmaksızın, tüm hak yasaklamaları için öngörülmüş sürekli bir uygulama niteliğinde olmayıp af yasalarına özgü olduğu biçimde, yalnızca belli tarihe kadar işlenen suçları kapsamaktadır. Yasanın af niteliğindedir. Anayasa uyarınca genel ve özel af kararının Meclis’te beşte üç çoğunlukla alınması gerekir." 
     



 SİYASET 



















</TEXT>
</DOC>
