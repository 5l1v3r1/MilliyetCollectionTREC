<DOC>
<DOCNO> 113308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo22.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, şampiyonlar ligine gelecek yıl da iki takımla katılacak... 
</HEADLINE>
<TEXT>

     UEFA Avrupa Futbol Federasyonları Birliği , gelecek yıl ülkelerin Avrupa Şampiyonlar Ligi'nde mücadele edecek takım sayısını belirledi. 
     Buna göre, 52 ülke takımının yer aldığı ve son 5 yılda Avrupa kupalarında alınan başarılara göre belirlenen listede 8. sırada bulunan Türkiye, 2 takımla Avrupa Şampiyonlar Ligi'ne katılacak. Puanlamaya göre Türkiye'de lig şampiyonu olan takım doğrudan ligde, lig ikincisi olacak takım da 3. ön eleme turundan itibaren mücadele edecek. 
     Puanlamada ilk 3 sırayı alan İspanya, İtalya ve İngiltere, lig şampiyonu ve ikincisiyle doğrudan Avrupa Şampiyonlar Ligi'nde, lig üçüncüsü ve dördüncüsü 3. ön eleme turundan itibaren olmak üzere 4 takımla yer alacak. 
     Almanya, Fransa ve Yunanistan, lig şampiyonu ve ikincisiyle doğrudan Avrupa Şampiyonlar Ligi'ne, lig üçüncüsü takım da 3. ön eleme turuna katılacak. 
     Türkiye ile birlikte Hollanda ve Portekiz de aynı statüde mücadele edecek. 
     Rusya, Çek Cumhuriyeti, İskoçya, Ukrayna, Belçika ve Avusturya'dan ise lig şampiyonları 3. ön eleme turundan, lig ikincileri de 2. ön eleme turundan lige girecek. 
     İsviçre, Norveç, İsrail, Hırvatistan, Polonya, Danimarka, İsveç, Yugoslavya ve Slovakya şampiyonları 2. ön eleme, Romanya, Macaristan, Slovenya, Kıbrıs Rum Kesimi, Finlandiya, Letonya, Gürcistan, Moldova, İzlanda, Belarus, Litvanya, İrlanda Cumhuriyeti, Makedonya, Malta, Galler, Estonya, Bosna-Hersek, Ermenistan, Kuzey İrlanda, Arnavutluk, Azerbaycan, Faroe Adaları, Lüksemburg ve Kazakistan lig şampiyonları ise 1. ön eleme turundan itibaren Avrupa Şampiyonlar Ligi'nde mücadele edecek. 
     





</TEXT>
</DOC>
