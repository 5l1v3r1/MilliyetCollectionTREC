<DOC>
<DOCNO> 108065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun14.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ile BM misyonları arasındaki krizin kronolojisi... 
</HEADLINE>
<TEXT>

     Irak'ın 1991'de oluşturulan ve 1998'deki Amerikan-İngiliz bombardımanından önce ülkeden ayrılan BM 
     silah denetçilerinin koşulsuz dönüşüne onay vermesiyle krizde yeni bir noktaya gelindi. Irak ile kitle imha silahlarının denetiminden sorumlu BM Özel Komisyonu UNSCOM arasında yaşanan gerginliğin gelişimi şöyle -1991- -3 Nisan Irak'ta kitle imha silahlarının ortadan kaldırılmasını öngören BM Güvenlik Konseyi'nin 687 sayılı ve 3 Nisan tarihli kararıyla UNSCOM kuruldu. -23 Eylül UNSCOM görevlileri Irak'ın başkenti Bağdat'a geldi. Bağdat, uzmanları 4 gün alıkoydu. -1992- 5-26 Temmuz Bağdat, 21 gün boyunca uzmanların Tarım Bakanlığı'na girişini yasakladı. -1993- -26 Kasım Irak, uzun vadede silahsızlanmasının denetimini öngören BM'nin 715 sayılı kararını koşulsuz kabul etti. -1996- 8-11 Mart 3 yıldan sonra Bağdat ilk kez BM denetçilerini engelledi. -1997- -23-29 Ekim Irak'a yeni yaptırımlar uygulanmasana ilişkin 1134 sayılı BM kararının alınmasından sonra Bağdat, UNSCOM için çalışan Amerikalıları sınırdışı etme kararı aldı. -19-20 Kasım Bağdat, Rusya ile yaptığı anlaşma uyarınca, daha önce görev yapan UNSCOM personelinin dönüşünü kabul etti. -1998- 12 Ocak Irak, ajanlıkla suçladığı Amerikalı Scott Ritter başkanlığındaki UNSCOM personelinin çalışmalarını yasakladı. Kriz BM Genel Sekreteri Kofi Annan'ın girişimiyle çözüldü. -3 Mayıs ''Bağdat, ''uluslararası göreve ihanetle'' suçladığı UNSCOM başkanı Richard Butler'ın görevden azlini istedi. -5 Ağustos Bağdat, UNSCOM ve Uluslararası Atom Enerjisi Ajansı IAEA ile işbirliğini askıya aldı. -26 Ağustos Scott Ritter istifa etti. -12 ve 26 Ekim UNSCOM, Irak tarafından ajanlıkla suçlanan 2 uzmanını geri gönderdi. -31 Ekim Irak, UNSCOM ile işbirliğini tamamen kesti. -14 Kasım Irak, BM denetçileriyle yeniden koşulsuz işbirliği yapmayı kabul etti. -15 Aralık Richard Butler, BM'ye Irak'ın işbirliği konusunda 10 sayfalık olumsuz rapor sundu. -16-19 Aralık ''Çöl Tilkisi'' harekatı başladı. Denetleme operasyonları durdu. -1999- -2 Şubat BM Güvenlik Konseyi, Richard Butler'ı safdışı bırakma kararı aldı. Butler, Haziran sonunda görevden ayrıldı. -27 Haziran Annan, denetçilerin ABD yararına casusluk yaptığı suçlamalarının ''kısmen doğru'' olduğunu söyledi. 17 Aralık BM Güvenlik Konseyi'nin 1284 sayılı kararı uyarınca UNSCOM'un yerine BM Silah Denetim Komisyonu UNMOVIC kuruldu. -2000- -26 Ocak Irak, İsveçli Hans Blix başkanlığındaki yeni oluşum ile işbirliği yapmayı reddetti. Irak, yıl içinde bu kararını birçok kez yineledi. -2001- -31 Mayıs UNMOVIC denetçileri, UNSCOM'un ayrılmasından sonra geçen 2.5 yıl içinde kitle imha silahlarına sahip olup olmadığını belirlemek üzere Irak'a gitmeye hazır olduklarını açıkladı. -20 Aralık Hans Blix, Irak'ın çok büyük olasılıkla kitle imha silahı programına yeniden başladığı yargısında bulundu. -2002- -18 Mart Irak Devlet Başkanı Yardımcısı Taha Yasin Ramazan, ülkesinin BM'nin denetleyeceği yerleri belirtmesi ve görev süresi için bir takvim vermesi halinde denetçilerin dönüşüne izin vereceğini söyledi. -16 Ağustos Hans Blix, Irak'taki silah denetiminin, Bağdat ile görev tanımlaması hakkındaki müzakereleri koşullandırılması fikrine karşı çıktığını açıkladı. -27 Ağustos Ramazan, BM ile diyalogun yeniden başlaması çağrısında bulundu. Devlet Başkanı Yardımcısı, Irak'ın kitle imha silahına sahip olmadığını ve denetçilerin ajan olmadığını açıkladı. -13 Eylül Ramazan, Bağdat'ın denetçilerin dönüşünü reddettiğini söyledi. 
     





</TEXT>
</DOC>
