<DOC>
<DOCNO> 117843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sontur08.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Türkiye temsilcisi Ak Parti'de... 
</HEADLINE>
<TEXT>

     AB Türkiye Temsilcisi Hans-Jörg Kretschmer, Ak Parti Genel Başkan Yardımcısı Vecdi Gönül ile görüştü. Ak Parti Genel Merkezi'nde gerçekleşen ve bir saat süren görüşmenin ardından gazetecilerin sorularını yanıtsız bırakarak Genel Merkez'den ayrılan Kretschmer, kendisine uğurlayan Gönül'e ziyaretlerini sürdürme isteğini dile getirdi. 
     Gönül, gazetecilerin sorusu üzerine, Kretschmer'in kendisine bir nezaket ziyaretinde bulunduğunu belirterek, ''Ziyaretin herhangi bir politik yanı yok'' dedi. 
     Hans-Jörg Kretschmer'in daha önce de genel başkan yardımcıları Abdullah Gül ve Abdülkadir Aksu ile görüştüğünün hatırlatılması üzerine de Gönül, ''AB konusunda politik kararlılığımızı gördükleri için ziyaretlerde bulunuyorlar. Bu ziyaretlerin sık sık yapılmasının anlamı budur'' diye konuştu. 
     





</TEXT>
</DOC>
