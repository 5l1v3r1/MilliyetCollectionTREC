<DOC>
<DOCNO> 114278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur19.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis şüpheli takibinde kaza yaptı 4 yaralı 
</HEADLINE>
<TEXT>

     Şanlıurfa'nın Siverek İlçesi'nde, Terörle Mücadele Şube Müdürlüğü'nde görev yapan ekibe ait otomobil, şüphe üzerine bir otomobili takip ederken, şarampole yuvarlandı. Kazada, 2'si ağır 4 polis memuru yaralandı. 
     İsmail Yeni yönetimindeki Terörle Mücadele Şube Müdürlüğü'ne ait otomobil, İnönü Bulvarı'nda devriye görevi yaparken, şüphe üzerine bir otomobili takibe aldı. Takip edildiğini fark eden otomobil sürücüsü, eski Siverek-Şanlıurfa karayoluna girerek kaçmaya başladı. Bu sırada, İsmail Yeni'nin kullandığı otomobil, Karakoyun Köyü yakınlarında virajı alamayarak şarampole yuvarlandı. 
     Kazada yaralanan polis memurları İsmail Yeni, Hasan Top, Hüseyin Batılı ve Yılmaz Pınar, Siverek Devlet Hastanesi'ndeki müdahalenin ardından Diyarbakır'a sevk edildi. Yaralı polislerden İsmail Yeni ve Hasan Top'un durumunun ağır olduğu bildirildi. 
     Yetkililer, yaptıkları araştırma sonucunda, kaçan otomobilin Mustafa Akçiçek'e ait olduğunu belirlediklerini, gözaltına alınan Akçiçek'in sorgulamasının sürdürüldüğü bildirildi. 
     





</TEXT>
</DOC>
