<DOC>
<DOCNO> 132856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/pulur.html </URL>
<DATE> 2003/01/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sanki Saddam gidecek, demokrasi gelecek... 
</HEADLINE>
<TEXT>

     Eğer, içinizde, buna "evet " diyecekler varsa, bu yazının bundan sonrasını okumasınlar... 
     Saddam diktatör de, Körfez şeyhleri, Suudi Kralı ne 
     Amerika’nın derdi petrol, petrol ve Ortadoğu egemenliği... 
     İran’a karşı, Irak’ı desteklerken Saddam neydi 
     
     BUGÜN Amerika’yı kimler yönetiyor 
     Yılmaz Dikbaş, Amerikan kaynaklarından bir liste çıkarmış ortaya, gizli, saklı değil... 
     Baba Bush’tan, oğul Bush’tan başlayıp, bakanlara, ulusal güvenlik danışmanlarına, bazı generallere kadar hepsini, onun deyimiyle "paçalarından vıcık vıcık petrol akıyor", kimi petrol şirketlerinde çalışmış, kimi bu şirketlerin hisse senetlerine yatırım yapmış, kimi seçim kampanyasında petrol şirketlerinden bağış almış, kimi danışman... x 
     
     BAZILARI, bu gerçeği kabul etseler bile, yine de nalıncı keseri gibi kendilerinden yana kesiyorlar... 
     Amerika, Irak petrollerini eline geçirirse, biz de Kerkük ve Musul’daki petrolden payımızı alırız. 
     Edep dışı olmasa, malum işaretle "nah " diyeceğiz. 
     Terbiyemizi bozacağımıza kapı yoldaşımız, aziz Güngör Uras’ın 18 Temmuz 2002 tarihli yazısından bir bölümü aktaralım 
     "Irak’ta, ABD adına tetikçiliğe soyunan Türkiye’ye, dünyada, para piyasalarında borç verecek tek bir enayi bulamazsınız. Türk askerinin kanı karşılığı Kerkük petrollerinin Türkiye’ye hediye edilmesi hayaldir. O kadar büyük mamayı, bu dünyada kimse Türkiye’ye yedirmez." 
     
     YA kitle imha silahları... 
     Amerika’ya göre, neredeyse adım başı, adeta her nalburda satılan bu silahlar, nedense bulunamıyor. Şimdiye kadar BM komisyonunun yaptığı aramalar boşa çıktı. 
     Daha önce de çıkmıştı, Yılmaz Dikbaş yine Batı kaynaklarından edindiği listeyi açıklıyor, 10 BM görevlisi ve bilim adamı, Irak’ta yaptıkları araştırmada kitle imha silahı olmadığını açıklar, içlerinden birkaçı da Irak’a uygulanan ambargonun "vahşet" veren sonuçlarından dolayı istifa ederler, Amerika’yı suçlarlar. 
     
     NEDİR bu ambargonun vahşeti 
     Çocukların gıdasızlıktan ve ilaçsızlıktan ölmesi, vahşet değil midir 
     Ama ne gam 
     12 Mayıs 1996 günü Amerika’nın ünlü TV kanalı CBS’de o tarihte BM Büyükelçisi olan Madeleine Ablright’a sorarlar 
     "Öğrendiğimize göre, Irak’a uygulanan ambargo sonucu yarım milyon çocuk ölmüş. Sizce, böyle bir bedelin ödenmesine değer miydi " 
     İleride Dışişleri Bakanı da olacak kadının yanıtı şudur 
     "Amacımız ile ortaya çıkmış olan sonuç arasında bir seçim yapmanın zor olduğunu düşünüyorum. Ama biz inanıyoruz ki böyle bir bedelin ödenmesine değerdi." 
     Yılmaz Dikbaş, bunu şöyle yorumluyor 
     "Faşist Hitler’in elinde, 6 milyon kurban vermiş bir halkın çocuğu olan, kendisi de anne olan, Yahudi kökenli devlet kadını, 500 bin ıraklı çocuğun telef olup gitmesini ödenmeye değer bir bedel olarak niteliyordu." 
     Bu yoruma katılmaz mısınız 
     
     Yılmaz Dikbaş Yanlış Hesap Bağdat’tan döner Toplumsal Dönüşüm Yayınları 
     
     







Hukuk sorunu 


Dandik vaziyetler ve "Siham - ı Kaza"... 


Hesap basit.. 


İstanbul’dan sonra 


Hükümet tam takım Davos’ta 


Nafile 


Eski bakanlar ne diyor 


Ekonomide alfabe rekabetle başlar 


Savaşa karşı diplomatik savaş 


"Bu nasıl bir tiyatro " 


Sanki Saddam gidecek, demokrasi gelecek... 


Seçime düşen gölge 


Yurtta güven, cihanda güven 


Muhalifler buluşuyor... 


Savaşın gölgesinde 


TÜSİAD’cılara göre, tek sorun İş Güvencesi Kanunu 


</TEXT>
</DOC>
