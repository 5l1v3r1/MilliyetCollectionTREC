<DOC>
<DOCNO> 136056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/tamer.html </URL>
<DATE> 2003/02/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Okulların tek eksiği, Mumcu fotoğrafıydı 
</HEADLINE>
<TEXT>

     İlk ve orta öğretim okullarının tek eksiği Milli Eğitim Bakanı Erkan Mumcu’nun fotoğrafıydı zaten Sanki öğretmen, yakıt, kitap, defter, perde, bilgisayarlar falan herşey dört dörtlük de, sadece yeni bakanın fotoğrafı kusur kalmış. Pes doğrusu 
     İşsiz kalan ana - babaları yol parası veremediği için okula gidemeyen çocuklar var. Evi yakın olup, giyecek bir ayakkabı da bulursa gidebilenler arasında aç olduğu için sınıfta bayılanlar var. Yakıt olmadığı için sınıfta tir tir titremekten anlatılanı anlayamayanlar var. Velilerden bağış toplanmadan okulların badanası - boyası bile yapılamıyor... 
     
Kara tahta bile yok      Ve hal böyleyken halkın nabzını tutabildiği için ezici çoğunlukla iktidara gelen bir partinin milli eğitim bakanının fotoğrafları, asılmak üzere tüm okullara gönderilmeye kalkışılıyor. Üstelik Mumcu’nun fotoğraflarını CD’ye çekip yolluyorlarmış. Doğu’da kara tahtanın bile bulunmadığı okullara bilgisayar ortamındaki bakan fotoğrafı da ne yakışır hani 
     Önceki günkü Cumhuriyet’te okudum. Fotoğrafların CD’ye çekilmesi 100 milyon lira, ancak kartlara basılıp da Türkiye’nin 81 ilindeki 57 bin 817 okula gönderilmesinin maliyeti 400 milyar lira tutuyormuş. Eğer okullar 2’şer fotoğraf isterlerse fatura 800 milyar liraya çıkıyor. 
     
Mumcu’nun yanılgısı      Melih Aşık ve Abbas Güçlü arkadaşlarımızın dünkü köşelerinde yer alan ayrıntılar ise dudak uçuklatıcı. Melih’in köşesinde Mumcu, "Bu yıllardan beri devam eden bir uygulama. Nitekim ben de öğrencilik döneminden hatırlarım. Okullarda Cumhurbaşkanı ve Başbakan’ın yanı sıra Milli Eğitim Bakanı’nın da fotoğrafı yer alırdı" demiş. Ne var ki selefi Necdet Tekin, "Ben de bir süre lise öğretmenliği yaptım. Bakan fotoğrafının okullara asıldığını kesinlikle hatırlamıyorum" diyor. Ve haklı olan Mumcu değil Tekin. 
     Mumcu Abbas’a ise "Bakanlıktaki arkadaşlar, benim bilgim dışında okullara fotoğraf göndermişler. Daha doğrusu istenmiş. Ben de masraf olmasın diye bakanlığın internet sitesinden alınmasını ya da CD ile gönderilmesini istedim. Yani bir zorlama ya da ille de asın diye genelge söz konusu değil " demiş. 
     Yok bir de bu devirde "ille de asın" diye zorlamada bulunsalarmış. İnsaf 
     Yoksa diktatörlükle yönetiliyoruz da haberimiz mi yok 
     
Ne hastane, ne karakol      Abbas, Mumcu’nun yakın çevresiyle de görüşmüş. Ve bakanın resminin Türkiye’deki tüm okullara asılması gibi yeni bir icat çıkartmaya kalkışan işgüzarlar, "Nasıl ki hastanelere Sağlık Bakanı’nın, karakollara da İçişleri Bakanı’nın fotoğrafları asılıyorsa, okullara da Milli Eğitim Bakanı’nın fotoğrafı asılabilir" diyorlarmış. 
     Asistanım İlkay Özcan dün günboyu araştırdı. Sağlık eski Bakanı Osman Durmuş’un fotoğrafının bulunduğu ya da Durmuş’unkinin indirilip AKP’li yeni bakan Recep Akdağ’ınkinin asıldığı bir hastaneye rastlayamadı. Bu fotoğraflar hangi hastane ve karakollarda bulunuyorsa bir zahmet bildirsinler de öğrenelim. İlkay sadece il ve ilçelerin milli eğitim müdürlükleriyle emniyet müdürlüklerinde bakan fotoğrafları tespit etti. 
     
Sanki cilalı taş devri      Bana sorarsanız bu adet de kaldırılmalı. Milli Eğitim Bakanlığı’ndaki işgüzarların gerekçeleri "İlgili birimler bakanlarını tanımalıymış " Sanırsınız ki haberleşme çağında değil, cilalı taş devrinde yaşıyoruz. Bakanların her birini her Allah’ın günü sabahtan akşama TV ekranlarında görüp gına getirdiğimizin farkında değiller galiba... 
     Bu saçmalığa derhal bir nokta konmalı. Hatta sadece Mumcu’nun fotoğraflarının asılmasından vazgeçilmekle yetinilmeyip, geçmişten kalan bakan fotoğraflarının tümü de ilgili bakanlığın il ve ilçe müdürlüklerinden kaldırılmalı. 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
