<DOC>
<DOCNO> 116097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas00a.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyümüş de kılıç kuşanmış 
</HEADLINE>
<TEXT>

Harry Potter’ı oynayan Daniel Radcliffe, ikinci bölümde ergenliğin etkisiyle sesi kalınlaşmış ve 15 santim daha uzun çıkacak karşımıza... 
     DIŞ HABERLER SERVİSİ 

     Harry Potter büyüdü 
     iNGİLİZ yazar J.K. Rowling’in çok satan kitap serisinden uyarlanan "Harry Potter" filmlerinin ikinci macerası "Harry Potter ve Sırlar Odası", 15 Kasım’da ABD’de gösterime girecek. Ancak küçüklerin merakla beklediği bu filmde, Harry’i oynayan Daniel Radcliffe artık 13 yaşında ve 15 santim daha uzun. 
     
     Yeni hedefi büyükler 
     TIME dergisindeki habere göre, haylaz büyücünün sesi de ergenliğin etkisiyle kalınlaşmış. Harry Potter, daha çok çocuklara hitap eden ilk filmin aksine, "Harry Potter ve Sırlar Odası"nda, bu kez yetişkinleri de sinema salonlarına toplamak için film afişlerinde elinde kılıçla boy gösteriyor. 
     
     Ebeveynleri de uyardı 
     2001 yılı içinde 900 milyon dolarlık hasılat yapan ilk filmin de yönetmeni olan Chris Columbus, bu bölümde çocukların daha fazla korkacağını söyleyerek, 7 ya da daha küçük yaştaki çocuklarını sinemaya getirecek olan ebeveynleri şöyle uyardı "Filmde nelerle karşılaşacağınızı bilin " 
     



 YAŞAM 
























</TEXT>
</DOC>
