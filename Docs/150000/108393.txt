<DOC>
<DOCNO> 108393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/siyaset/siy02.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan yeter artık’ 
</HEADLINE>
<TEXT>

AKP Lideri, partisinin önünü kesmek için gayri hukuki ve gayri ahlaki yollara başvurulduğunu ileri sürdü 
     ANKARA Milliyet 

     AKP Genel Başkanı Recep Tayyip Erdoğan, partisinin önünü kesmek için gayri hukuki ve gayri ahlaki yollara başvurulduğunu öne sürerek "YSK’nın kararı öncesi 1950’de Yeter, söz milletindir’ deniyordu. Şimdi Yeter, karar milletindir’ diyoruz. Benimle ilgili kararı halk verecek" dedi. 
     Erdoğan, milletvekili aday adaylarıyla yaptığı toplantıda, YSK’nın kararı olursa olsun, asıl önemli kararın 3 Kasım akşamı çıkacağını kaydetti. Erdoğan, "Üyeliğimi tamamen ortadan kaldırsalar da, bir sevdalısı olarak Anadolu yollarında koşacak ve halkımdan AKP için oy talep edeceğim" diye konuştu. 
     Genel başkanlığıyla ilgili bir sorun olmadığını bildiren Erdoğan, AB sürecindeki Türkiye’de düşünce özgürlüğünün önünü kesici uygulamaların sıkıntı yaratacağını da vurguladı. Erdoğan, demokrasi mücadelesinde gerekirse bedel ödemeye hazır olduklarını ifade ederek şunları söyledi 
     "Ben dahil hiçbirimizin milletvekili olması, ilkelerimiz doğrultusunda Türkiye’ye hizmet etmekten daha önemli değildir. Uzun bir yola çıktık. Kimseye küsme hakkına sahip değiliz. Adaleti toplumdan esirgeyenler, bugün değilse yarın mutlaka mahçup olacaktır." 
     



 SİYASET 
















</TEXT>
</DOC>
