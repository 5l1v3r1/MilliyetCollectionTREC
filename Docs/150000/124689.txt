<DOC>
<DOCNO> 124689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/guncel/gun04.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cibali Karakolu artık yok 
</HEADLINE>
<TEXT>

     SERHAT ÜNAL İstanbul 

     Tiyatro oyunları ve filmlere konu olduğu için Türkiye’nin en meşhur karakolu olan Cibali Karakolu artık yok. Tarihi karakolun adı İstanbul Emniyet Müdürlüğü’nün son uygulamasıyla kayıtlardan çıktı. 
     
     AMAÇ HIZLI HİZMET 
     İstanbul Emniyet Müdürlüğü, vatandaşa daha iyi ve hızlı hizmet vermek için karakolları kapatma kararı aldı. Bu kapsamda 28 polis karakolu kapatıldı, 27 karakol polis noktasına, 72 karakol ise Polis Merkezi Amirliği’ne dönüştürüldü. Kapatılan karakollar arasında en meşhuru ise Cibali Karakolu. Karakol daha önce tarihi yerinden taşınmış, yenilenmiş binasında faaliyet gösteriyordu. Kapatılan karakollardan 21’inin mülkü emniyete ait. Çoğu karakolun yerine, polisler için sosyal tesis kurulması ve bazı karakolların da olay yeri inceleme ekiplerine tahsis edilmesi düşünülüyor. Diğer 7 karakol ise mal sahiplerine iade edildi. 
     
     VATANDAŞ BEKLİYOR 
     Bu uygulamadan polisler ise memnun değil. Uygulamanın zamansız olduğunu savunan polisler, "Müracaatlara ve olaylara yetişilemez oldu. Vatandaş saatlerce beklemek zorunda kalıyor" dedi. 
     



 GÜNCEL 


















</TEXT>
</DOC>
