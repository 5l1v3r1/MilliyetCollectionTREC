<DOC>
<DOCNO> 139605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yasam/ayas.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçildi, aynı gün geçildi 
</HEADLINE>
<TEXT>

İkiz Kuleler’in anısını yaşatacak projeyi tam 541 metrelik cam gökdelen kazandı. Ama Dubai’den kötü haber geldi 560 metrelik kule yapıyoruz... 
     SEMA EMİROĞLU New York 

     11 Eylül saldırılarından bir buçuk yıl, yeniden yapılanma faaliyetine başlanmasından da dokuz ay sonra, İkiz Kuleler’in yerini alacak yeni bina kompleksi için Alman mimar Daniel Liebeskind’in çizdiği proje seçildi. 
     Proje, göğe spiral şeklinde uzanan 541 metrelik 1776 fit cam gökdelenin yanı sıra, pek çok ticaret ve alışveriş merkezleri ile, anıt ya da müze inşa etmek üzere ortada açılacak geniş bir çukurdan oluşuyor. 
     ABD’nin bağımsızlığını ilan ettiği 1776 yılına atıf yapmak için, binanın yüksekliği, İngiliz uzunluk birimiyle 1776 fit olarak belirlendi. 
     
     Fiyatı da 6 katı 
     İkiz Kuleler’i 2 bin 800’ü aşkın kişi can verdiği için büyük bir mezar’a benzeten kurban yakınları, yeni yapıların ölenlerin anısına saygı göstermesini ve eski kulelerin temelleri üzerine dikilmemesini istemişlerdi. 
     Tercih edilen projede, yerin altında 10 bin metrelik bir alanın anıt ve müze için ayrılması planlanıyor. Projenin 330 milyon dolara mal olması bekleniyor. 
     Ancak dünyanın en yüksek yapısı olma iddiasıyla yapımına karar verilen New York’taki binaya daha yapılmadan rakip çıktı. 
     Tam 560 metre yükseklikte bir kule yapmak için Dubai’deki bir şirketle 1.8 milyar dolarlık anlaşma imzalayan Avustralya inşaat firması Grocon’un sözcüsü Vince Basile, binanın yapımına iki ay içinde başlanacağını açıkladı. 
     



 YAŞAM 



















</TEXT>
</DOC>
