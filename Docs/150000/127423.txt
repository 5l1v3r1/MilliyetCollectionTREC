<DOC>
<DOCNO> 127423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/pulur.html </URL>
<DATE> 2002/12/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savaş rüzg rı 2 
</HEADLINE>
<TEXT>

     İNGİLİZ Başbakanı Churchill’in, 2. Dünya Savaşı’nda, Türkiye’yi, Almanlara karşı savaşa sokmak için nasıl bastırdığını, İnönü’nün de, Adana’daki görüşmelerde nasıl direndiğini dün anlattık. 
     "Savaşa girin " baskısının ikincisi, Kahire’de yaşandı 4-6 Aralık 1943 , bu defa Churchill’in yanında ABD Başbakanı Roosevelt de vardı Türkiye’den istenen şuydu 
     "Boğazları açın, Rusya’ya yardım göndereceğiz, havaalanlarını da kullanacağız." 
     Churchill’in bu isteklere bir de ilavesi vardı 
     "Bunları yaparsanız, savaş sonrası barış konferansında yer alırsınız, aksi halde koridorda seyirci kalırsınız." 
     Bunların kabulü, Türkiye’nin en azından Alman hava saldırısına uğramasına yeterdi. 
     Churchill’in elindeki kağıt, Adana’dan daha güçlüydü. Çünkü hemen hemen savaşın sonu görülüyordu, Almanlar çöküyordu. 
     İngilizler ve Amerikalılar, kullanacakları havaalanlarını savunacaklarına da söz veriyorlardı. 
     İyi de, ya diğer şehirler 
     
     İNÖNÜ cevap verdi 
     "Mesele bu havaalanlarının korunmasından ibaret değildir. İstanbul, İzmir, Zonguldak nasıl korunacak Biz bütün şehirlerimizin korunmasından söz ediyoruz." 
     Müttefikler, Türkiye’yi savaşa sokmaya çalışıyor, İnönü de gerekli yardımı yapın, sonra düşünürüz, demeye getiriyordu. İnönü, istediği yardımın yapılamayacağını da biliyordu. 
     
     KAHİRE toplantısına katılan genç bir hariciyeci Turgut Menemencioğlu’nun anlattıkları görüşmelerin özetiydi... 
     İnönü, kaldığı otelin bahçesinde sabah yürüyüşü yaparken, adım başı rastladığı silahlı muhafızlardan şikayet etti, Churchill de "Onlar bir şey değil " dedi 
     "Almanların ne yapacağı belli olmaz, Alman uçakları Girit’ten, şuradan buradan saldırır. Bizleri 25 uçak filosu, 300 uçaksavar topu koruyor." 
     İnönü, rakibinden, öyle bir pas almıştı ki, gol yüzde yüzdü 
     "Ya demek öyle Bizim İstanbul’umuzun korunması için bir buçuk filo yeter diyorsunuz. Burada futbol sahası kadar yere, 25 filo yetmiyor, 300 top yetmiyor. Öyle mi " 
     Roosevelt bastı kahkayı 
     "Yakalandın Churchill, yakalandın " 
     
     KAHİRE toplantısı, Churchill’in bir muhtırasıyla bitti 
     "Türkiye 15 Şubat’ta havaalanlarını açmazsa yardım kesilecektir." 
     15 Şubat’tan sonra, Türkiye’ye bazı yardımlar geldi ama, hiçbiri Türkiye’nin havaalanlarını açmasına yetmedi... 
     
     TAAA 11 Şubat 1945’e, iki yıl sonrasına kadar. 
     Üç büyükler, Amerika, İngiltere, Rusya bir açıklama yaptı 
     "1 Mart 1945’e kadar, Almanya ve Japonya’ya savaş ilan etmeyenler, savaş sonrası toplanacak Birleşmiş Milletler’e kurucu üye olarak alınmayacaktır." 
     Türkiye, hemen savaş ilan etti, hem de 1 Mart 1945’ten geçerli olmak üzere. X 
     
     İNÖNÜ, 2. Cihan Savaşı’nı, Türkiye’yi savaşa sokmadan atlatmıştı. 
     Ama devr-i demokrasiye geçilince "Savaşa girmeyerek milletin erkekliğini öldürdü" safsatasıyla suçlanacak, Balıkesir’de doldurulup karşısına çıkarılan "Bizi ekmeksiz, şekersiz, bıraktın " diyen çocuğun, yanağını okşayacak ve "Ama babasız bırakmadım " diyecektir. 
     
     "TARİH tekerrürden ibarettir" sözü 60 yıl sonra bir daha doğrulanıyor. 
     Türkiye, 60 yıl sonra yine "Ya savaşa girersin, ya da masada yer bulamazsın " tehdidiyle karşı karşıya... 
     
     X O günlerin çok geniş, ilginç ve ayrıntılı anlatımını Altan Öymen’in "Bir Dönem - Bir Çocuk" kitabında bulabilirsiniz. Doğan Kitap 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
