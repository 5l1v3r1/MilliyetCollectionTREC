<DOC>
<DOCNO> 121269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo06.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir komplo’ 
</HEADLINE>
<TEXT>

Şenes Erzik, UEFA Başkanı Johansson’un 2008 adaylığı konusunda hiçbir açıklama yapmadığını söyledi, "Olay talihsizlik, saygısızlık ve Fair - Play’a asla uymuyor" dedi 
     UEFA Asbaşkanı Şenes Erzik, UEFA Başkanı Johansson’un, Türkiye ile Yunanistan’ın 2008 Avrupa Şampiyonası ortak adaylığında şansının azaldığı yönünde İsviçre basınına bir açıklama yapmadığını söyledi. Erzik, Johansson’un Panathinaikos maçlarındaki olaylar yüzünden adaylığın etkilendiği yönündeki açıklamayı yalanladığını belirtti. 
     JOHANSSON’U evinden aradığını ve haberi ilettiğini söyleyen Asbaşkan Erzik, "Reaksiyonu tahmin ettiğim gibi oldu. Böyle bir beyanat vermediğini söyledi" diye konuştu. Erzik, "Başkan, telefonda görüştüğü kişiyi tanımadığını, bu gazetecinin İngilizce bilmediğini, kendisinin de Fransızca’yı iyi konuşamadığı için bir yanlış anlaşılma olduğunu iletti" dedi. 
     KONUNUN önceden planlanmış hissini verdiğini iddia eden Şenes Erzik, olayın fair - play kurallarına da kesinlikle uymadığını, talihsiz ve centilmenlik dışı bir komplo olduğunu söyledi. Johansson’un sonradan yalanladığı demeç, Yunan basınında da büyük tepki topladı. Apoyevmatini gazetesi, "Siyaset Euro 2008’de de çok iyi top çeviriyor" yorumunu yaptı. 
     



 SPOR 
























</TEXT>
</DOC>
