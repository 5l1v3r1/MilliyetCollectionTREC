<DOC>
<DOCNO> 142071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur08.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Siirt seçimleri ile siyasetteki çarpıklık ortadan kalktı" 
</HEADLINE>
<TEXT>

     CHP Genel Başkanı Deniz Baykal, 9 Mart'ta Siirt'te yenilenen milletvekilliği seçimleri ile siyasetteki çarpıklığın ortadan kaldırıldığını belirterek, ''Artık her işin sahibi ve sorumlusu net olarak ortaya çıkacaktır'' dedi. 
     Baykal, CHP Grup toplantısının açılışında yaptığı konuşmada, TBMM'nin bu haftaki çalışmalarının Türkiye'nin girdiği yeni dönem için belirleyici olduğunu söyledi. Siirt seçimleri ile 3 Kasım'da kendisini gösteren sorunun nihayet çözüldüğünü ifade eden Baykal, şunları söyledi 
     ''Bu seçimlerle AKP'nin sayın genel başkanı meclise milletvekili olarak girecek ve hükümeti kurabilecektir. Böylece 3 Kasım'da ortaya çıkan tablo düzeltilmiş ve siyaset olağanlaşmış olacaktır. Biz CHP olarak her zaman özgürlüklerin sonuna kadar kullanılması konusunda kararlılığımızı ortaya koyduk ve gereğini yaptık. 
     Pazar günü yapılan seçimlerle siyasetteki çarpıklık ortadan kaldırılmıştır. Artık her işin sahibi ve sorumlusu net olarak ortaya çıkacaktır.'' 
     





</TEXT>
</DOC>
