<DOC>
<DOCNO> 149007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/spo04.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş püskürdü 
</HEADLINE>
<TEXT>

Trabzon Başkanı Özkan Sümer, İlhan Cavcav’ı sert bir dille eleştirdi, "Aurelio için h l girişimler yapıyor. Cavcav, Türk futbolu için herzaman bir rahatsızlıktır" dedi 
     Sümer öfkelendi 
     ÖZKAN Sümer, Aurelio transferi nedeniyle Gençlerbirliği Başkanı İlhan Cavcav’a da ateş püskürdü. Sümer, "İlhan Cavcav, Türk futbolunda her zaman bir rahatsızlık olmuştur. Aurelio bizden, biz Aurelio’dan vazgeçmeyiz. Bu şartlarda oyuncumuzu elde etme çabası içinde olması Cavcav’ın kişiliğiyle çok örtüşmektedir. Prensip gereği hiçbir takımın oyuncusuyla görüşmüyoruz" dedi. 
     
     Çirkin mesaj’ 
     CAVCAV’IN Aurelio için girişimde bulunmasında menajerlerin de büyük suçunun olduğunu açıklayan Trabzonspor Başkanı sözlerini şöyle sürdürdü "Sezon sonu gelir, futbolcu kalmak istemezse elbette kendi çıkarları doğrultusunda hareket edecektir. Ama lig devam ediyor. Bu dönemde verdiği mesajlar çirkin. Bu düzeyde yer alan bir Başkan sorumlu davranmalıdır." 
     
Gece mesaisi      ÖNCEKİ gece geç saatlerde Trabzon’a dönen Bordo - Mavili kafile, gece 02.30’da hafif bir ter antrenmanı yaptı. Futbolcuların tur nedeniyle oldukça neşeli olduğu gözlendi. Teknik Direktör Samet Aybaba, "Artık kupayı unuttuk. Ligdeki hedeflerimizin peşine düşeceğiz" dedi. 
     


SPOR 


























</TEXT>
</DOC>
