<DOC>
<DOCNO> 119353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yazar/guclu.html </URL>
<DATE> 2002/11/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Asistanlardan askerlik için ilginç bir öneri 
</HEADLINE>
<TEXT>

     Üniversitelerin en ağır işçileri araştırma görevlileridir. İşin en çoğunu onlar yapar ama maaşın en azını yine onlar alırlar. Bir yandan yaşam mücadelesi verirler öte yandan akademik hayatlarının en zor dönemini atlatmaya çalışırlar. Tam oh diyecekleri dönemde de farklı yaptırımlarla karşılaşırlar. Bunlardan birisi de askerlik. Bakın bu konuda Orhan Feyzioğlu’nun ilginç bir önerisi var. Hiçbir önyargıya kapılmadan birlikte okuyalım 
     "Daha önce bu konuya değindiniz mi bilemiyorum ama özellikle biz üniversite araştırma görevlisi olan erkekler için oldukça önemli bir konu Askerlik hizmeti. 
     İleride öğretim üyesi olacak bizlerin yetişme süreci çok zaman alıyor. Bu süre yüksek lisans ve doktora eğitimini göz önüne alırsanız en az 4, en çok 10 sene oluyor. Bu süre bittiğinde ve bilgi birikiminin en üst noktaya ulaşıp en faydalı olunabileceği bir dönemde, hemen ve süresi 18 ay olan yedek subaylığa alınıyoruz. Gitmeye hazırlık ve dönüşte adaptasyon süreleri de hesaba katıldığında en az 2.5 senelik bir potansiyeli, yetiştirilme amacına hizmet etmeyen bir görevde harcıyoruz. Yanlış anlaşılmasın, askerlik her erkeğin vatandaş olmasından kaynaklanan asli görevi ama ben şahsen bu sürenin daha olumlu bir şekilde harcanmasının ülkeye daha çok katkısının olacağına inanıyorum. 
     Bu amaçla kendi kendime en faydalı nasıl olacağımı düşündüm ve şöyle bir çözüme vardım. Bizlerin askerlik süresi 2 yıla çıkarılsın. Herkes temel 3 aylık yedek subaylık eğitimini alsın. Bundan sonra ise atamamız Batı’dakiler için Doğu, Doğu’dakiler için de Batı olmak üzere buradaki kentlerde bulunan üniversitelere yapılsın. Hemen anlayacağınız gibi böyle bir rotasyonun pek çok şeye katkısı bulunacaktır. Birkaç maddeyi şöyle sıralayabilirim 
     1 Doğu’da yer alan üniversitelerin öğretim üyesi sıkıntısı biter. 
     2 Batı’ya gelenler buradaki imk nlardan yararlanıp kendilerini daha da geliştirme imk nı bulurlar. 
     3 Yetişkin öğretim üyesi sıkıntısı çeken üniversiteler çok daha kaliteli eğitim verme imk nı bulurlar. 
     4 Bundan faydalanan her araştırma görevlisi yardımcı doçent olacağından ve yayın üretme sürecinden uzaklaşmayacağından bilgi birikimini çok daha yararlı bir şekilde kullanmış olur. 
     5 Maaş düşüklüğünden dolayı araştırma görevlisi sıkıntısı çeken üniversitelerin dertleri azalır. 
     Bu maddelere siz de eklemelerde bulunabilirsiniz. Eğitime basında en çok destek veren bir kimse olarak sizin bu fikri benimseyeceğinize inanıyorum. 
     Bu konuda YÖK ve TSK işbirliğine girerek bir havuz oluşturulabilir ve atamalar, aynen öğretmen atamasında olduğu gibi bilgisayar vasıtasıyla merkezi yapılabilir. Bu haktan sadece ve sadece Türkiye’de bizzat araştırma görevlisi olarak yüksek lisans ve doktora yapanlar yararlandırılarak olası bir yığılma da engellenmiş olur. 
     Bu fikri açtığım herkesten çok olumlu tepkiler aldım. Sonuçta böyle bir fikir, bir vatandaşlık görevinden kaçmak veya kendine ayrıcalık tanımak için ortaya atılmış gibi düşünülebilir. Ama bu durum beni fikrimin mantıklı, tutarlı ve ülke eğitimine çok büyük fayda sağlayacağına inanmaktan alıkoymayacaktır. 
     Ülkemiz için kaynaklarını en iyi biçimde organize etmenin çok önemli olduğu günümüzde, dikkatinizi çekebildiğimi ve eğer kamuoyuna çıkma fırsatı olursa, yetkili kurumların da ilgisine mazhar olabileceğimi umarım." 
     Özetin özeti TSK, ülke yararını en çok gözeten kurumlardan biri olarak akılcı fikirlere her zaman açık olmuştur. Eminim bu öneriyi de bu çerçevede değerlendirecek ve eğer bir oluru varsa en kısa sürede de hayata geçirecektir... 
     
     







"Gelen gideni görmez, iki kapılı handır bu" 


Güzel başlangıç 


Erdoğan Kıbrıs Planı’na sıcak 


Yeni Başbakan Gül niye şanslı 


Birbirimize güveniyoruz 


"Gül"ü seven... 


Asistanlardan askerlik için ilginç bir öneri 


Kamyon şoförleri... 


Gül emanetçi olmaz 


Vaatler mükemmel, icraatı görelim 


Unutulmuş şehrin "Robin Hood"u Jet Fadıl 


Devir sözleşmesine bakın 


Hükümetin IMF ile pazarlık şansı var 


AKP enkaz devralmayacak 


Türkiye'nin kadın hat sanatçısı Gaye Zapsu 


</TEXT>
</DOC>
