<DOC>
<DOCNO> 121622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo11.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in sakatlandığı maçta Kings, Timberwolves'a 90-74 yenildi 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 12 maçla devam edildi. 
     Sacramento Kings'in, Minnessota Timberwolves'a 90-74 yenildiği maçın 13. dakikadasında, Hidayet Türkoğlu, sakatlanarak oyundan çıkmak zorunda kaldı. Mavericks'in forvet oyuncusu Joe Smith ile çarpışarak, kolunun üzerine yere düşen Hidayet, hastaneye kaldırıldı. Çekilen röntgenler sonucunda, milli basketbolcunun kolunda herhangi bir kırığa rastlanmadı. 
     Karşılaşmaya ilk 5'te başlayan Hidayet, oyunda kaldığı 13 dakika içinde 4 sayı ve 2 ribaunt yaptı. 
     Kings'te forvet Chris Webber, 19 sayı ve 11 sayıyla maçı tamamlarken, Yugoslav pivot Vlade Divac 10 sayı ve 10 ribaunt, oyun kurucu Bobby Jackson ise 13 sayı ve 6 ribauntla sahadan ayrıldı. 
     Minnessota Timberwolves'a maçı kazandıran isim ise Kevin Garnett oldu. Ünlü forvet, 20 sayı, 10 asist ve 13 ribauntla ''Triple-double'' yaparak sahanın yıldızı oldu. 
     Oyun kurucu Kendall Gill'in 15 sayıyla oynadığı maçta, Gary Trent, 14 sayı ve 10 ribaunt, Rasko Nesteroviç ise 10 sayı ve 10 ribauntla sahadan ayrıldı. 
     Mehmet Okur'un formasını giydiği Detroit Pistons ise Dallas Mavericks'e 102-82 yenildi. 
     12 dakika sahada kalan Mehmet, 3 sayı, 2 ribaunt ve 2 asistle oynarken, takım arkadaşı Richard Hamilton 19 sayı kaydetti. Ben Wallece ise sadece 2 sayı atarken, 24 ribaunta imzasını attı. 
     Mavericks'te ise 42 sayı ve 10 ribaunt ile oynayan Michael Finley ile 22 sayı ve 15 ribaunt yapan Dirk Nowitzki, galibiyeti getiren isimler oldu. 
Ligde alınan sonuçlar şöyle 
Boston Celtics-Chicago Bulls 92-82 
Orlando Magic-LA Lakers 112-102 
Philadelphia 76'ers-Miami Heat 83-74 
New York Knicks-Toronto Hawks 87-81 
Dallas Mavericks-Detroit Pistons 102-82 
Memphis Grizzlies-Seattle Supersonics 117-99 
Milwaukee Bucks-Cleveland Cavaliers 112-80 
Minnesota Timberwolves-Sacrametno Kings 90-74 
New Orleans Hornets-Atlanta Hawks 106-94 
San Antonio Spurs-Denver Nuggets 99-68 
Phoenix Suns-New Jersey Nets 82-75 
Houston Rockets-Golden State Warriors 91-84 

     
</TEXT>
</DOC>
