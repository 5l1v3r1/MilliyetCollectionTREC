<DOC>
<DOCNO> 132036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur04.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TUS için başvurular bugün başlıyor... 
</HEADLINE>
<TEXT>

     Tıpta Uzmanlık Eğitimi Giriş Sınavı'na TUS başvurular bugün başladı. 
     Öğrenci Seçme ve Yerleştirme Merkezi'nce ÖSYM gerçekleştirilecek sınava başvurular 31 Ocak Cuma günü sona erecek. 
     Adaylar, il sağlık müdürlüklerinden sınav kılavuzunu ve başvurma belgelerini, 4 milyon 500 bin lira karşılığında alabilecekler. Adaylar, sınav ücreti olarak bankaya 50 milyon lira yatıracaklar. 
     Kılavuzda belirtilen kurallara göre doldurulacak başvuru belgeleri ve sınav ücretinin yatırıldığını gösterir banka belgesi, il sağlık müdürlüklerine teslim edilecek. 
     KKTC'de oturanlar ise başvurma belgelerini ''Bedrettin Demirel Caddesi No 1 Lefkoşa'' adresinden alabilecekler. KKTC'li adaylar, başvuru belgelerini 31 Ocak'a kadar yine aynı adrese teslim edecekler. 
     Yabancı uyruklu adaylar da, Türk uyruklu adaylar gibi başvurularını il sağlık müdürlüklerine yapacaklar. Yurtdışında bulunan yabancı uyruklu adaylar, kılavuz ve başvurma belgelerini, ücret ödemeden, ÖSYM'den yazılı olarak isteyebilecekler. Bu adayların sınava girebilmeleri için, başvuru evrakı ve sınav ücreti olarak ''ÖSYM-TUS-3615856-2 Yapı ve Kredi Bankası Güvenevler Şubesi-Ankara Türkiye'' hesabına 30 ABD Doları veya Türkiye Cumhuriyeti Merkez Bankası'nca konvertibilitesi kabul edilen 30 ABD Doları karşılığı yabancı parayı yatıracaklar. Paranın yatırıldığına dair belge ile başvuru belgeleri, ÖSYM'ye gönderilecek. 
     Başvurma belgelerine, T.C. Kimlik Numarası da yazılacak. 
     Sınav Ankara'da gerçekleştirilecek. Sınavın birinci basamağını oluşturan yabancı dil sınavı, 12 Nisan 2003 Cumartesi günü saat 09.30'da başlayacak. Sınavın bu basamağında başarılı olacak adaylar, 13 Nisan Pazar günü saat 13.30'da bilim sınavına alınacak. 
     





</TEXT>
</DOC>
