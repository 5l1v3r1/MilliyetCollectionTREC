<DOC>
<DOCNO> 143796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yasam/yas02.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdatlının kaderine hep bomba düşüyor 
</HEADLINE>
<TEXT>

Irak'ın başkentinde dükk nlar kepenk indirdi, okullar kapandı, caddeler boşaldı... Kaçamayan, çaresizlik içinde evine çekildi... 
     Halkının 'barış şehri' dediği Irak'ın başkenti Bağdat, bu sabaha karşı yeniden bombalarla sarsılırken, bombardımandan önceki son gün tam anlamıyla bir 'hayalet şehir'di. Bağdat'taki caddeler dün öğle saatlerinden itibaren boşalırken, işyerleri ve dükk nların neredeyse tamamı kapandı. Yiyecek ve temel ihtiyaç maddeleri satan dükk nlar dışında işyerleri boşaldı, buralardaki mallar evlere ya da daha güvenli yerlere yollandı. 
     
     Her yer 'uçaksavar' 
     Yakın kentlerde akrabaları olanlar dün yola çıktı. İki günden beri benzincilerin önünde oluşan kuyruklar dün azaldı. Sokaklarda bombardıman sırasında basınç ve ses etkisiyle camların kırılıp - dağılmasını önleyebilmek amacıyla plastik bantlarla sarılmış camlar göze çarptı. 
     Yabancı gazeteciler de gruplar halinde kenti terk etti. Yabancı gazetecilerin kaldığı Palestin Oteli'nin önünde Amman'a gitmek için bekleyen lüks otomobillerin sıralandığı dikkat çekti. 
     Geçen haftaya kadar 100 dolar olan Bağdat - Amman taksi ücreti dün 1600 dolara fırladı. Bağdat'taki askeri önlemler de dün gözle görülür biçimde arttı. Reşit Köprüsü ve Haifa Caddesi gibi resmi binaların yoğun olduğu bölgelerde uçaksavar çok sık olarak yerleştirildi. Şehirde asker sayısı da artırıldı. 
     
Tüm fiyatlar üçe katlandı      Bombardıman başlamadan önceki son günde yolunu bulup başkenti terk edemeyenler, hayatta kalmak için, uzun sürebilecek gıda, ilaç, yakıt ve nakit sıkıntısına karşı önlem alırken, bazılarının plastik poşetlere bile su doldurup depoladığı gözlendi. 
     Fiyatların ikiye, üçe katlandığı Bağdat'ta en hareketli mek nlar ise benzin istasyonlarıydı. Araçları ve jeneratörleri için yakıt depolamak isteyen Bağdatlılar, gerek otomobilleri ya da kamyonlarıyla, gerekse çeşitli konteynerlerle gelerek saatlerce kuyrukta beklemeyi göze aldılar. 
     



 YAŞAM 




















</TEXT>
</DOC>
