<DOC>
<DOCNO> 125487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur16.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı ayırırken cüzdanından oldu... 
</HEADLINE>
<TEXT>

     Hatay'da, kavga görüntüsü veren gençleri ayırmak isteyen bir engelli, cüzdanını çaldırdı. 
     Emniyet Müdürlüğü yetkililerinden alınan bilgiye göre, bankadan 3 aylık maaşını çektikten sonra evine gitmekte olan Mehmet Gazi Yasinoğlu 52 , yolda 3 gencin kavga ettiğini görünce ayırmak amacıyla araya girdi. Bir süre sonra da gençler farklı yönlere doğru ayrıldılar. 
     Eve döndüğünde cüzdanının çalındığını fark eden Yasinoğlu, karakola giderek şikayetçi olduğu. 
     Gençlerin kapkaççı olabileceklerini düşünmediğini ifade eden Yasinoğlu, şunları söyledi 
     ''Bankadan 3 aylık engelli maaşım olan 74 milyon lirayı aldıktan sonra evime gidiyordum. Gençlerin kavga etmesini görünce üzülerek onları ayırmak istedim. Demek ki beni takip etmişler. Eve döndüğümde cüzdanım olmadığını fark ettim. 4 çocuğum var. Bu parayla geçiniyorduk. Bu olay bana ders oldu. Bundan sonra kavga edenleri ayırmayacağım.'' 
     





</TEXT>
</DOC>
