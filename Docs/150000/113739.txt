<DOC>
<DOCNO> 113739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur16.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP yöneticilerine "sahtecilik" soruşturması 
</HEADLINE>
<TEXT>

     Ankara Başsavcılığı, DEHAP'ın Genel Başkanı Mehmet Abbasoğlu ve Genel Sekreteri Nurettin Sönmez'in de aralarında bulunduğu MYK üyeleri hakkında "resmi evrakta sahtecilik"ten soruşturma başlattı. 
     Yargıtay Başsavcısı Sabih Kanadoğlu'nun, partinin seçime katılma yeterliliğine sahip olmadığının tespit edilmesi üzerine gönderdiği dosya, Ankara Cumhuriyet Başsavcılığı'na ulaştı. 
     Başsavcılık, DEHAP'ın Genel Başkanı Abbasoğlu ve Genel Sekreteri Sönmez'in de aralarında bulunduğu MYK üyeleri hakkında soruşturma başlattı. Basın Savcılığı'nın yürüttüğü soruşturma kapsamında DEHAP yöneticilerinin ifadesine başvurulacağı belirtildi. 
     Kanadoğlu, DEHAP'ın, Başsavcılığa 63 ilde teşkilatlandığına ilişkin bilgi verdiğini, ancak Siyasi Partiler Yasası'nda öngörülen teşkilatlanma koşullarını taşımadığının tespit edildiğini bildirmişti. Kanadoğlu, bunun üzerine DEHAP yöneticileri hakkında geçen çarşamba günü "resmi evrakta sahtecilik"ten soruşturma yapılmasını istemişti. 
     





</TEXT>
</DOC>
