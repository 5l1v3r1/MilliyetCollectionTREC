<DOC>
<DOCNO> 108589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/siyaset/siy02.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, AİHM’ye gitti 
</HEADLINE>
<TEXT>

Adli sicilinin silinmesini reddeden karara cil tedbir konulmasını isteyen Erdoğan, 2 milyon euro’luk tazminatın da Başsavcı Kanadoğlu ve 8. Daire’den tahsilini istedi 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, adli sicil kaydının silinmesini reddeden Yargıtay 8. Ceza Dairesi’nin kararına acil tedbir konulması için AİHM’ye başvurdu. Türkiye’den 2 milyon euro tazminat talep eden Erdoğan, bu paranın, "Halkın siyasal tercihlerini serbestçe ortaya koymasına maksatlı engel olduğu ve siyasal ayrımcılık yaptığı"nı iddia ettiği Yargıtay Başsavcısı Sabih Kanadoğlu ve Yargıtay 8. Ceza Dairesi yargıçlarından tahsil edilmesini istedi. 
     Avukatları aracılığıyla önceki gün Türkiye’yi Avrupa’ya şik yet eden Erdoğan, hakkındaki kararın Avrupa İnsan Hakları Sözleşmesi’nin maddelerine aykırı olduğunu vurguladı. Dilekçede, eski Adalet Bakanı Hikmet Sami Türk’ün Erdoğan’la ilgili olumlu sözlerine de yer verildi. 
     Erdoğan’ın avukatı Faik Işık, "Kasten yapılan bu siyasi davranışın cezasını yargıçlar cebinden ödemeli. Devlet cebinden hovardalık olmaz. Haklarında Türkiye’de de tazminat ve ceza davası açacağım" dedi. 
     Erdoğan’ın talebinin uygulanmasının mümkün olmadığını vurgulayan hukukçular da görüşlerini dile getirdiler. 
     
     Hukukçular Olmaz 
     Prof. Dr. Doğan Soyaslan Bu tür bir tazminatı yargıçtan nasıl alacaksınız Yargıç kasta dayanarak karar vermişse ancak tazminat alabilirsiniz. Bu da yargıcın para alarak, menfaat karşılığı karar verdiğini kanıtlamayı gerektirir. Erdoğan’ın talebi, mevzuat açısından mümkün değil. 
     Prof. Dr. Bakır Çağlar Erdoğan usul yönünden hatalı, çünkü iç hukuk yolları tükenmedi, YSK henüz kararını açıklamadı. Yargıçlardan Türkiye’nin bu parayı tahsil etmesi de mümkün değil. 
     
     Van’dan kötü haber 
     Danıştay 8. Dairesi de, yine Erdoğan gibi TCK 312. maddeden 10 ay hapis cezasına çarptırılan ve Şartla Salıverme Yasası’ndan yararlanan Van Belediye Başkanı Şahabettin Özaslaner’i, "seçilme yeterliliğini kaybettiği" gerekçesiyle görevinden düşürdü. Bu kararla, aynı durumdaki Erdoğan’ın da, tüm seçilme haklarını kaybetmesi riski belirdi. 
     



 SİYASET 















</TEXT>
</DOC>
