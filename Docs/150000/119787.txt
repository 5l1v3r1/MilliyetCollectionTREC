<DOC>
<DOCNO> 119787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sonspo27.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Felipe, takımdan ayrı çalışacak... 
</HEADLINE>
<TEXT>

     Galatasaray'da takımdan ayrılmak istediğini açıklayan Felipe'nin, özel antrenman yapacağı bildirildi. 
     Futbol Şubesi Sorumlu Yöneticilerinden Burak Elmas, Felipe'nin durumunda herhangi bir gelişme olmadığını ifade ederek, ''Felipe gitmek istedi. Kendisi takımdan ayrı olarak özel antrenman yapacak'' dedi. 
     Felipe'nin menajerini İstanbul'a çağırdıklarını da kaydeden Elmas, menajerin 2-3 gün içinde gelmesinin ardından futbolcunun durumunu görüşeceklerini söyledi. 
     
     DEVRE ARASI KAMPI 
     Galatasaray'ın devre arasında yapacağı hazırlık kampı için çalışmalar yoğun bir şekilde sürüyor. 
     Sarı-kırmızılıların ocak ayı içinde gerçekleştireceği kamp yeri için Antalya veya Mısır arasında tercih yapacağı öğrenildi. Kamp yerinin Mısır olarak belirlenmesi halinde, bu ülkenin Milli Takımı ile hazırlık maçı yapacağı belirtildi. 
     





</TEXT>
</DOC>
