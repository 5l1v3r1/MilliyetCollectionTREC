<DOC>
<DOCNO> 104243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sonspo11.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kona, Türk futbol tarihine geçecek... 
</HEADLINE>
<TEXT>

     İstanbulspor'un dün renklerine kattığı Andre Kona, Türk futbol tarihine geçmeye hazırlanıyor. 
     Türkiye'deki 10. sezonunu geçirecek Kongolu futbolcu, 2 gol daha atması durumunda ''100'ler Kulübü''ne girecek. 
     1993-94 sezonunda Türkiye'ye gelen ve şimdiye dek Gençlerbirliği, Antalyaspor, ardından yine Gençlerbirliği ve geçen sezon Diyarbakırspor formaları altında lig maçlarında toplam 98 gol atan Kona, 2 gol daha kaydetmesi durumunda, Türk futbol tarihinde en çok gol atan futbolcuların yer aldığı listeye girmeye hak kazanacak. 
     Geçen sezon Diyarbakırspor formasıyla toplam 9 gole imza atan 32 yaşında ve 1.88 metre boyundaki Andre Kona, bu unvanı kazanması durumunda, geçen yıllarda Galatasaray, Gaziantepspor ve Fenerbahçe formaları giyen ve sonradan Türk vatandaşlığına geçen Elvir Boliç'ten sonra bu hakkı kazanacak 2. yabancı futbolcu onuruna erişecek. 
     





</TEXT>
</DOC>
