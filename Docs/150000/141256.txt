<DOC>
<DOCNO> 141256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko22.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş sonrası Irak'ta neler olur 
</HEADLINE>
<TEXT>

     Bilinen petrol rezervlerinin büyüklüğü bakımından Suudi Arabistan'dan sonra ikinci sıradaki Irak'ın yeniden inşasında uzmanların ve analistlerin çeşitli yorumlar getiriyorlar. 
     Kimi uzmanlar, muazzam petrol rezervlerine rağmen, hampetrol satışlarından sağlanan gelirlerin enerji santralları, köprüler ve diğer hayati önemdeki altyapının yeniden inşasına yetmeyeceğini öngörüyor. 
     Uzman çevreler, bazı ABD'li yetkililerce geniş çapta kabul gören ''Irak'ın petrol kaynaklarının kendi başına Irak ekonomisinin iyileştirilmesine yetecek parayı sağlayacağı, dolayısıyla da, Bağdat'da geçerli, Amerikan yanlısı bir hükümetin kurulmasının temellerini atabileceği'' görüşünü kabul etmiyor. 
     Washington'daki danışmanlık şirketi The Petroleum Finance Company'den Raad Alkadiri, ABD yönetiminde petrol gelirlerinin büyüklüğü konusunda aşırı şişkin, ülkenin yeniden inşasının ne kadara malolacağı hususunda da çok çarpık zanna sahip olduğuna dikkat çekerek, rakamların üst üste eklenmesiyle sonuca varılmayacağını söyledi. 
     Alkadiri'ye göre, savaş sonrasında Irak'ın yeniden inşası 10 yılda tahminen 250 milyar dolara ya da yılda 25 milyar dolar malolacak. Fakat, Irak'ın savaş sonrası ilk 18 aydaki petrol gelirleri 14-16 milyar doları aşamayacak, ihracat hacimleri de ancak bundan sonra yavaşça artacak. 
     
     IRAK YENİDEN İNŞASINI KENDİ KENDİNE FİNANSE EDEBİLECEK Mİ 
     Dış İlişkiler Konseyi enerji danışmanı ve araştırmacı-akademisyeni Philip Verleger, Irak'ın yeniden inşası için kendi kendini finanse eden projenin sadece bir temenniden ibaret olduğunu söyledi. 
     Verleger, ABD'nin Irak için Marshall Planı planladığını, vaadler tutulacaksa bunun bedelinin ödenmesi gerekeceğini, bunların da Irak petrolünden değil, Amerikan vergi mükelleflerinden sağlanacağını kaydetti. 
     Verleger, Amerikalıların birkaçyüz milyar dolarlık bir fatura çıkarılacağına inandıklarını söyledi. Savaşın askeri maliyetlerinin ek mali yük getireceğini, ABD'nin bunun Irak petrol gelirlerinin bir kısmını tahsis ederek ödemek isteyebileceğini belirten analistler, ''bu yoldaki herhangi bir çabanın Iraklıları çileden çıkaracağı ve tehlikeli bir uluslararası emsal oluşturacağı'' uyarısında bulundu. 
     Irak'ın mevcut petrol gelirlerinin yüzde 72'si insani ihtiyaçlara gidiyor, ekonominin yeniden inşasına ise yılda sadece 3-4 milyar dolar kalabilir. 
     Dış İlişkiler Konseyi Ortadoğu araştırmaları direktörü Rachel Bronson, Amerikan ordusuna ödemek için kesinlikle hiçbirşeyin kalmayabileceğini, ABD hükümetinin de bunun tamamıyla bilincinde olduğunu söyledi. 
     
     IRAK PETROLÜNÜN ÇABUK PARAYA ÇEVRİLMESİ İÇİN GEREKENLER 
     Heritage Vakfı araştırmacısı Ariel Cohen, Irak'ın petrol kaynaklarının çabucak paraya çevrilmesi için savaş sonrası hükümetin Irak'ın devlete ait petrol şirketini ortadan kaldırıp, enerji sektörünü özelleştirmesi gerektiğini söyledi. 
     Cohen, Irak'da hukuk sisteminin yeniden düzenlenmesi ve mülkiyet haklarının korunmasının yabancı sermaye yatırımları çekilmesine katkıda bulunacağını, petrol üretiminden en çok istifade için teknolojik bilgi gerektiğini kaydetti. 
     Cohen'e göre, yapısal ekonomik reformlar yürürlüğe konulursa, Irak'ın zengin petrol rezervleri, ülkenin yeniden inşası ve ekonomik büyümenin artırılması için gereken fonları temin etmeye bol bol yetebilecek. 
     
     SAVAŞ SONRASI SUUDİ ARABİSTAN FAKTÖRÜ 
     Analistlere göre, savaş sonrasında petrol fiyatlarında istikrara en büyük tehdit Petrol İhraç Eden Ülkeler Teşkilatı OPEC üyesi Suudi Arabistan ile çatışmadan gelecek. Irak'da üretim artışını gloabl piyasadaki payına tehdit olarak algılayabilecek olan Suudi Arabistan petrol vanaları daha da açabilecek. 
     Verleger, petrol üretim maliyetleri dünyanın en düşüğü olan Suudi Arabistan'ın bir dizi fiyat savaşları başlatabileceğini, bunun da Irak'dan pek de fazla petrol gelirleri temin edilemeyeceği anlamına gelebileceğini söyledi. 
     
     IRAK'IN DIŞ BORÇLARININ YENİDEN MÜZAKERESİ DE BAŞARI İSTİYOR 
     Irak'ın 139 ila 220 milyar dolar arasında değişen dış borçlarının yeniden müzakeresinde başarılı olunamaması halinde, savaş sonrası petrol gelirlerinin çoğunun yabancı kreditörlere gideceğini belirtti. 
     Bazı analistler, Irak'ın yeniden kendi ayakları üzerinde doğrulmasına yardım için Kuveyt'den Saddam Hüseyin rejiminin devrilmesi karşılığında 1991'deki Körfez Savaşı'ndan kalan onarım ödemelerine son verilmesini kabulü istenebilecek. 
     
     ABD, BM'İN PETROL KARŞILIĞI GIDA PROGRAMINI DEVRALABİLİR 
     ABD yönetimi, petrol satışlarından gelen gelirlerin boru hatlarının, elektrik şebekelerinin ve hastanelerin yeniden inşasına gitmesini garantilemek için BM'in yürüttüğü petrol karşılığı gıda programını da devralmaya çabalayabilir. 
     Birmingham'daki England's Üniversitesi Irak yaptırımları uzmanı Colin Rowat, petrol gelirleri savaş sonrası yeniden inşaya yönlendirilse de, Irak'ın kendi vatandaşlarının en son faydalanacak olanlar arasında olabileceğini söyledi. 
     Rowat, mesela, zengin Suudi Arabistan'da petrol gelirlerinin doğum oranlarıyla paralel gitmeğini, reel gelirlerin geçen 20 yılda azaldığını hatırlattı. 
     
     IRAK'IN SADE VATANDAŞI YİNE ZORLANABİLİR 
     Stratejik ve Uluslararası Araştırmalar Merkezi enerji danışmanı ve araştırmacısı-akademisyeni Herman Franssen, çok zor, fakir, umutsuz halkın ekonomik geleceğinin savaş sonrası Irak'ında yine de pek ışıklı olmadığını, bunun sonucu olarak da, Iraklıların Amerikan müdahale gücüne desteğinin küçülebileceğine işaret etti. 
     Franssen, ''ortalama vatandaşın yaşam standardını iyileştirmek için petrol gelirlerinden geriye çok azı kalacaktır, şayet, sade vatandaş hiçbir iyileşme görmezse, çok kısa sürecek bir balayı bekliyorum'' dedi. 
     BM'in 12 yıldır süren ekonomik yaptırımları Irak'ın petrol sanayiini adeta felç etti ve savaş sonrası kurulacak herhangibir hükümetin üretimi 1990'daki seviyesine getirmesi için birkaç yıla ve milyarlarca dolara ihtiyacı olacak. 
     Bazı analistler ve enerji uzmanlarına göre, aynı zamanda, ABD'nin askeri operasyonunun ardından petrol fiyatlarında düşüş beklendiğinden, Irak'ın bir numaralı ihracat kaleminden sağladığı gelirleri artırması zorlaşacak. 
     Irak'ın bilinen petrol rezervleri 112 milyar varille Suudi Arabistan'dan sonra ikinci. 
     





</TEXT>
</DOC>
