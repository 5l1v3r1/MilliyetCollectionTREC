<DOC>
<DOCNO> 101195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur21.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto'da ikramiye 3 trilyona dayandı... 
</HEADLINE>
<TEXT>

     İki haftadır devreden Sayısal Loto'da ikramiye tutarı 2.6 trilyon lirayı aştı. 
     Son iki haftadır 6 bilen çıkmaması nedeniyle büyük ikramiyenin 3. haftaya devrettiği Sayısal Loto'da, bugün saat 13.05 itibarıyla 6 bilene verilecek ikramiye tutarı 2 trilyon 668 milyar 475 milyon liraya ulaştı. 
     Geçen hafta devreden 1 trilyon 295 milyar liralık ikramiye ile birlikte şu anda 6 bilene verilecek ikramiye tutarı yaklaşık 2.6 trilyon lirayı aştı. Kapanış saatine kadar ikramiye tutarının 3 trilyon lirayı bulması bekleniyor. 
     Bugün akşam yapılacak çekilişte 6 bilen çıkmaması durumunda 4. hafta ikramiye miktarının 5 trilyon lirayı aşacağını belirten yetkililer, 4. hafta da ise 6 bilen çıkmaması durumunda ikramiyenin 5 bilenler arasında dağıtılacağını hatırlattılar. 
     Sayısal Loto'da bugüne kadar verilen en büyük ikramiye olan 2 trilyon 863 milyar lirayı, 13 Kasım 1999 tarihinde yapılan çekilişte 1 kişi kazanmıştı. 
     





</TEXT>
</DOC>
