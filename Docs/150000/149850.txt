<DOC>
<DOCNO> 149850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/siyaset/siy02.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Esad'a Kararını ver 
</HEADLINE>
<TEXT>

Suriye'yi elindeki Iraklı liderleri iade etmesi için uyaran ABD, Devlet Başkanı Esad'a, 'Dünyadaki yerinin ne olacağına karar ver' çağrısı yaptı 
     YASEMİN ÇONGAR 
WASHINGTON 

     Bush yönetimi, bazı Iraklı liderlerin kalıcı olarak, bazılarının da "transit geçiş" yapmak üzere Suriye'ye sığındıkları konusunda elinde kesin bilgiler olduğunu açıkladı ve Şam'ı, bu liderlerin Irak'a iade edilmesi için, sert biçimde uyardı. 
     ABD'nin bu uyarısı, "Irak'tan sonra, sıra Suriye'de mi " sorusunu gündeme getirirken, Beyaz Saray Sözcüsü Ari Fleischer, "Sırada Suriye değil, Irak'ın yeniden yapılandırılması var" diyerek, Şam'a şimdilik bir askeri harek t planı olmadığını yansıttı. ABD yetkililerinin de Devlet Başkanı Beşşar Esad'a "Genç ve yeni bir lidersin. Dünyadaki yerinin ne olacağına karar ver" çağrısı yapmaları da dikkat çekti. 
     
Üç suçlama      Şam'ı teröre destek vermek ve kimyasal silah üretmek konusunda sürekli suçlayan ABD'nin Suriye hakkındaki yeni iddiaları ise, Irak'tan kaçan bazı liderlerin Suriye'ye sığınmaları ile Suriye sınırından Irak'a silah ve silahlı eylemciler geçirilmesi yönünde... Bu üç suçlamayı Şam'ın yalanlamasına anında karşılık veren ABD Savunma Bakanı Donald Rumsfeld, "Son 12 - 15 ay içinde Suriye'nin kimyasal silah denemeleri yaptığını gördük. Suriye'nin sınırdan Irak'a silahlı eylemciler geçirdiğine ilişkin istihbaratımız var ve bazı Iraklı liderlerin kalmak, bazılarının da transit geçiş yapmak üzere Suriye'ye gittiğini biliyoruz" dedi. Fleischer ise, Suriye'ye askeri harek t yapılıp yapılmayacağı yönündeki soruları, "Şam ile diplomatik diyaloğumuz sürüyor. Suriye doğru kararı vermeli, Iraklı liderleri barındırmamalı" diye yanıtladı. ABD Dışişleri Bakanı Colin Powell da, Şam'ın Iraklı liderleri iade etmemesi halinde yap-tırımların gündeme gelebileceğini belirtti. 
     


SİYASET 



















</TEXT>
</DOC>
