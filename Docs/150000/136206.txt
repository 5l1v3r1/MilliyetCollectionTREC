<DOC>
<DOCNO> 136206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sonspo06.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal "Faul yapmıyoruz, mücadele ediyoruz" 
</HEADLINE>
<TEXT>

     Gençlerbirliği Teknik Direktörü Ersun Yanal, ''Gençlerbirliği çok faul yapıyor'' eleştirilerine sert yanıt verdi. 
     Yanal, sahanın her yanında mücadele eden bir ekip olduklarını belirterek, ''Enteresan bir yorum. Mücadele içinde faul yapılıyor. Ancak bu hareketlerde kasıt aramak anlamsız. 50 gol atmamız da, hücumu daha çok düşünerek oynadığımızı gösteriyor'' dedi. 
     İstanbul'da takımı yalnız bırakmayan taraftarlara da teşekkür eden Yanal, ''Futbol taraftarlarla güzel. Biz de onlara futbolun güzelliklerini göstermeye çalışıyoruz. Bayram sonrası da futbolseverleri, futboldan keyif alanları maçımıza bekliyoruz. Türkiye'nin en zevk veren ve en çok gol atan takımını desteklesinler'' diye konuştu. 
     Bu arada kırmızı-siyahlılar Diyarbakırspor maçı hazırlıklarına yarın akşam yapacağı tek çalışma ile başlayacak. 
     Sarı kart cezalısı Youla ve Ümit Diyarbakırspor karşılaşmasında forma giyemeyecek. 
     Öte yandan, Gençlerbirliği'nde kombine kart satışları sürüyor. Kale arkası 20 milyon, kapalı tribün ise 75 milyon liradan satılıyor. 
     





</TEXT>
</DOC>
