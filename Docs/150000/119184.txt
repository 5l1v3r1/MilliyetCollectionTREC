<DOC>
<DOCNO> 119184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/siyaset/siy12.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP’de Ergenekon adı ön plana çıktı 
</HEADLINE>
<TEXT>

     AYDIN HASAN Ankara 

     DYP’de ocak sonunda yapılacak büyük kongrede aday olmayacağını açıklayan Tansu Çiller’in yerine seçilecek genel başkan için arayışlar hız kazandı. DYP kulislerinde, genel başkanlık için Mehmet Ağar’dan sonra, 9. Cumhurbaşkanı Süleyman Demirel’e yakınlığıyla tanınan Gökberk Ergenekon’un adı da ön plana çıktı. İstanbul, İzmir ve Samsun teşkilatlarından bazı grupların, partinin eski genel sekreteri Ergenekon’un adaylığını desteklemesi için Demirel’e mektup gönderdiği belirtiliyor. 
     
50 aday başvuru ücreti vermemiş      DYP’de ATP ile DTP’lilerin de aralarında bulunduğu yaklaşık 50 adaydan başvuru ücreti alınmadığı iddia edildi. Konu DYP’nin Başkanlık Divanı’nda, milletvekilliği adaylık başvurusunu geri çeken bazı adaylara başvuru ücretlerinin iade edilmesi üzerine gündeme geldi. Çiller, bu durumda bulunan kişilere başvuru ücretinin geri ödenmesi talimatı verirken, Genel Başkan Yardımcısı İsmet Attila, isim vermeden "Bazı adayların adaylık aidatı ödemediği yolunda söylentiler var" dedi. Attila’nın sözleri karşısında şaşıran Çiller ise "Bunu halledin" talimatı verdi. 
     



 SİYASET 















</TEXT>
</DOC>
