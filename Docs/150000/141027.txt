<DOC>
<DOCNO> 141027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo03.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği, Birinci Süper Lig'in yeni büyüğü olma yolunda... 
</HEADLINE>
<TEXT>

     Gençlerbirliği, bu sezon yakaladığı performansı ile ligin yeni büyüğü olma yolunda. 
     Kırmızı-siyahlılar, bu sezon 4 büyüklerle yaptığı 5' lig, 1'i Türkiye Kupası çeyrek final karşılaşması olmak üzüre toplam 6 karşılaşmanın hiçbirinden boynu bükük ayrılmadı Başkent'in Birinci Süper Lig'deki başarılı temsilcisi Gençlerbirliği, ligin ilk yarısında Trabzonspor ile Trabzon'da yaptığı karşılaşmadan 1-1 beraberlikle ayrılırken, geçen hafta Ankara'da yaptığı ikinci yarı maçını ise 2-1 kazandı. 
     Gençlerbirliği, Birinci Süper Lig'in ilk devresinde yaptığı karşılaşmalarda sırasıyla, Ankara'da Fenerbahçe ile 1-1 berabere kalırken, yine Ankara'da Galatasaray'ı 1-0 yenmeyi başardı. 
     Kırmızı-siyahlılar, Beşiktaş ile İstanbul'da yaptığı karşılaşmada yine 1-1 berabere kalarak, bu zorlu deplasmandan puanla ayrıldı. 
     Gençlerbirliği, dün akşam da tüm futbol otoritelerince büyük beğeni toplayan bir oyundan sonra Türkiye Kupası çeyrek finalinde, Birinci Süper Lig'in yenilgisiz lideri Beşiktaş'ı sahasında normal süresi 3-3 biten maçta, uzatma devresinde attığı altın golle 4-3 yenerek yarı finale yükseldi. 
     





</TEXT>
</DOC>
