<DOC>
<DOCNO> 138058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur34.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, Erdoğan'ın önünü açtı... 
</HEADLINE>
<TEXT>

     Yüksek Seçim Kurulu YSK , AK Parti Genel Başkanı Recep Tayyip Erdoğan'ın milletvekili adaylığına yapılan itirazları reddetti. 
     YSK Başkanvekili Ahmet Hamdi Ünlü, kurulun bugünkü toplantısının ardından gazetecilere açıklamalarda bulundu. 
     Recep Tayyip Erdoğan'ın, Siirt'te 9 Mart'ta yapılacak yenileme seçiminde AK Parti'den milletvekili adaylığına İşçi Partisi ve üç vatandaşın yaptığı itirazları değerlendirdiklerini bildiren Ünlü, itirazların oybirliği ile reddedildiğini söyledi. 
     Ünlü, kurulun bu kararı verirken, Anayasa'nın ''Milletvekili seçilme yeterliliğini'' düzenleyen 76. maddesi ile Milletvekili Seçimi Kanunu'nun 11. maddesinde yapılan değişiklikleri dikkate aldığını kaydetti. 
     





</TEXT>
</DOC>
