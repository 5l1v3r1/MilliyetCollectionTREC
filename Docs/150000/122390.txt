<DOC>
<DOCNO> 122390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/guncel/gun05.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 40 bin asker istedi 
</HEADLINE>
<TEXT>

Türkiye’yi ikna için savaş planlarını değiştiren ABD, "Malatya ve Diyarbakır üsleri ile Kuzey Irak sınırındaki toprakları açın" dedi 
     BARKIN ŞIK Ankara 

     ABD, olası Irak harek tı için Malatya ve Diyarbakır üslerinin savaş uçaklarına açılması, Amerikan askerlerini konuşlandıracak toprak ve kuzeyde doğabilecek bir otorite boşluğuna karşı 40 bin dolayında Türk askerinin hazır tutulmasını istedi. 
     ABD Merkez Kararg hı Komutanı Tommy Franks ve ABD Avrupa Kuvvetleri Komutanı Josefh Raltson’ın, ekim sonunda Ankara’da brifing verirken olası bir kara saldırısında Kuzey Irak’ta peşmergelerin kullanılacağını belirtmeleri, Genelkurmay’ı rahatsız etti. Genelkurmay Başkanı Orgeneral Hilmi Özkök’ün de, ABD’deki temaslarında bu rahatsızlığı dile getirmesi, Washington’ın savaş planlarını değiştirdi. Kuzey Irak’a 100 - 150 bin Amerikan askerinin girmesini öngören yeni bir plan hazırlayan ABD Türkiye’den, bu birlikleri konuşlandıracak alan ile Malatya ve Diyarbakır üslerinin savaş uçaklarına açılmasını, İncirlik’teki kotaların da yükseltilmesini istedi. 
     8 Aralık’a kadar yanıt beklediği belirtilen ABD’nin, operasyonun ardından Kuzey Irak’ta denetim amacıyla Türkiye’ye de 35 - 40 bin dolayında askeri hazır tutması mesajı gönderdiği kaydedildi. Washington’daki bir Türk diplomatik kaynak ise ABD’nin, kendileri üzerinden resmen bir talep iletmediğini belirtti. 
     



 GÜNCEL 


















</TEXT>
</DOC>
