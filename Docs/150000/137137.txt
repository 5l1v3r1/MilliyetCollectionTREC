<DOC>
<DOCNO> 137137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo15.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 2 - İstanbulspor 1 
</HEADLINE>
<TEXT>

     Birinci Süper Futbol Ligi'nde lider Beşiktaş, İstanbulspor'u 2-1 yenerek haftayı 3 puanla kapadı. 
     
     MAÇIN ÖNEMLİ ANLARI 

     3. dakikada Yasin Sülün'ün pasında ceza alanının sağ çaprazında topla buluşan Tayfur'un şutunda, meşin yuvarlak kaleci Zdravkov'dan döndü. Dönen topu ceza alanı içinde önünde bulan İlhan'ın şutunda, meşin yuvarlak ağlara gitti ve Beşiktaş 1-0 öne geçti. 
     5. dakikada Yordanov'un sağdan pasında ceza alanı dışında topla buluşan Saidou'nun şutunda, savunmaya çarpan top direğin yanından kornere çıktı. 
     6. dakikada İlhan'ın sağ çaprazdan sert şutunda, top kaleci Zdravkov'dan döndü. 
     7. dakikada şık çalımlarla ceza alanına giren Pancu'nun şutunda, savunmaya çarpan top İlhan'ın önüne düştü. Bu futbolcunun sert şutunda, kaleci Zdravkov'u geçen top üst direkten döndü. 
     11. dakikada Yasin Sülün'ün pasında İlhan, ceza alanı içinde gögsüyle topu Ahmet Dursun'un önüne bıraktı. Ahmet de kalecinin uzanamayacağı köşeden topu filelere göndererek, farkı 2'ye çıkardı 2-0. 
     14. dakikada Zago'nun kaptırdığı topla ceza alanının sağ çaprazında buluşan Bushaj'ın sert şutunda, kaleci Göksel son anda tokatlayarak topu kornere çeldi. 
     44. dakikada İbrahim'in ceza alanı dışından şutunda, top yandan auta çıktı. 
     Karşılaşmanın ilk yarısı 2-0 Beşiktaş'ın üstünlüğüyle sona erdi. 
     Beşiktaş, ikinci yarıya İlhan'ın yerine Sergen x , İstanbulspor ise Pinto'nun yerine Faruk'u xxx oyuna alarak başladı. 
     48. dakikada İstanbulsporlu Musa sarı kart gördü. 
     52. dakikada Yordanov'un ceza yayı içinden şutunda, top üstten auta çıktı. 
     55. dakikada Beşiktaş'ta Yasin Sülün, yerini Giunti'ye x , 64. dakikada Pancu, yerini Nouma'ya x bıraktı. 
     68. dakikada Faruk'un soldan ortasında, ceza alanında Tayfur ile birlikte topa yükselen Selçuk, altıpasta meşin yuvarlağı önünde buldu. Kaleciyle karşı karşıya kalan genç futbolcu, topu filelere göndererek, farkı 1'e indirdi 2-1. 
     70. dakikada Sergen'in sağdan kullandığı serbest atışta, savunmadan seken topu ceza yayı içinde önünde bulan Maldarasanu'nun sert şutunda, kaleci Zdravkov son anda uzanarak topu tokatladı. 
     71. dakikada İstanbulspor'da, Bushaj'ın yerine Kona x , Saidou'nun yerine de Mehmet Yozgatlı x oyuna girdi. 
     74. dakikada sağdan serbest vuruş kullanan Faruk'un doğrudan kaleye gönderdiği topu kaleci Göksel, son anda uzanarak üstten kornere attı. 
     81. dakikada Selçuk'un ceza alanı içinden şutunda, top savunmaya çarparak az farkla yandan kornere çıktı. 
     82. dakikada Beşiktaş taraftarlarının sahaya yabancı madde atmaları üzerine hakem Serdar Tatlı anons yaptırdı. 
     86. dakikada Beşiktaşlı Tayfur ve İstanbulsporlu Cenk sarı kart gördü. 
     88. dakikada saha bir anda karıştı. Sergen'in rakibine sert girmesinin ardından iki takım oyuncuları birbirleriyle itişti. Ortamın sakinleşmesinin ardından hakem Serdar Tatlı, Beşiktaşlı Sergen'i kırmızı kartla oyun dışı bırakırken, Nouma ve Saffet'e de sarı kart gösterdi. 
     90. dakikada İstanbulsporlu Deniz Uygar sarı kart gördü. 
     Uzatma dakikalarında Giunti'nin ceza alanı dışından kullandığı serbest atışta top üst direği sıyırarak auta gitti ve karşılaşma 2-1 Beşiktaş'ın üstünlüğüyle sona erdi. 
     





</TEXT>
</DOC>
