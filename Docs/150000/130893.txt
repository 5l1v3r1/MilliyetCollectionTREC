<DOC>
<DOCNO> 130893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/siyaset/siy03.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtlerin devleti TC’ 
</HEADLINE>
<TEXT>

DYP Lideri, malvarlığı ile ilgili soruya, "Biz siyasete şan - şöhret ve tarihe geçmek için girdik, servet için girmedik" dedi 
     ANKARA Milliyet 

     DYP Genel Başkanı Mehmet Ağar, Kürtlerin devletinin Türkiye Cumhuriyeti olduğunu söyledi. Ağar, önceki akşam Kanal - D’de yayınlanan Teke Tek Programı’nda Fatih Altaylı’nın sorularını yanıtladı. Ağar, Kuzey Irak’ta yaşayanların Türkiye’nin himayesi altında olduğunu belirterek, "Buralara ekmek, makarna, Türkiye’den gidiyor" dedi. 
     Ağar, "İlk kez söylüyorum, Kürtlerin bir devleti var dünyada. Bu Türkiye Cumhuriyeti’dir" diyerek, Türkiye’de beraberlik içinde bir yaşam sürdürüldüğünü kaydetti. DYP lideri, Başbakan Abdullah Gül’ün ABD’nin Irak’a savaş hazırlığına yönelik TBMM’de gizli oturum yapılması planıyla ilgili olarak da, "550 kişinin olduğu yerde gizlilik olmaz" diye konuştu. Ağar, malvarlığı ile ilgili soruya, "Elazığ’da malımız var. Bir Müslümana yeter. Namerde muhtaç olmayacak kadar varlığımız var. Biz siyasete şan - şöhret, tarihe geçmek için girdik, servet için girmedik" karşılığını verdi. 
     
     Baba’nın siyasi dergahı 9. Cumhurbaşkanı Süleyman Demirel’in Kuleli Sokak’taki çalışma ofisi son aylarda hemen her siyasi parti liderinin yaptığı ziyaret nedeniyle adeta "siyasi dergah"a dönüştü. AKP lideri Recep Tayyip Erdoğan’ın seçim sonrası ilk ziyaret ettiği isim olan Demirel’in dünkü ziyaretçileri arasında biri sağdan, biri soldan iki lider vardı. DYP Genel Başkanı Mehmet Ağar ile SHP Genel Başkanı Murat Karayalçın, Demirel’i dün ayrı ayrı ziyaret etti. 
     



 SİYASET 














</TEXT>
</DOC>
