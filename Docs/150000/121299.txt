<DOC>
<DOCNO> 121299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yazar/pulur.html </URL>
<DATE> 2002/11/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Başbakan’ın telefonla müdahalesi... 
</HEADLINE>
<TEXT>

     BU memlekette, politikacılar, hele iktidara gelip hükümet olmuşlarsa, basına müdahaleyi pek severler. Yazarların eleştirilerine çok kızarlar, hele bu yazarlar, muhalefette onları desteklemişlerse... 
     Politikacının müdahalesine direnen patronlar, yönetmenler olduğu gibi "aman beyefendi buna kızar, alınır " diyen kraldan ziyade kralcılar da vardır. 
     Bunları gördük ve yaşadık. 
     Ama bir gazetecinin, yazdığından değil, söylediğinden dolayı yazılarına son verildiğine ilk defa tanık olduk. 
     
     HATIRLAYACAKSINIZ, Altemur Kılıç olayı... 
     Olayı kısaca hatırlatmakta fayda var. 
     Meclis Başkanı’nın eşi, Cumhurbaşkanı’nı uğurlamaya başörtülü gidiyor, bu eleştiriliyor, "Haber - Türk" televizyonu, bu konuda bir araştırma yapıyor, görüş soruyor, Altemur Kılıç da eleştirenlerden... 
     
     "TÜRKİYE" gazetesinin genel yayın müdürü açıyor telefonu ve Altemur Kılıç’ın yazılarına ara vermesini istiyor, o da istifa ediyor. Bir süre sonra, hem gazetenin patronu Enver Ören, hem de genel yayın müdürü Altemur Kılıç’ı arayıp istifadan vazgeçirmeye çalışıyorlar, ama istifayı geri aldıramıyorlar. 
     
     BİZ de olayı anlatırken sormuştuk 
     "Yine bir gazeteci olan Zeynep Atikkan işten çıkarıldığı zaman onu arayıp üzüntülerini bildiren Başbakan Gül, acaba Altemur Kılıç’ı aradı mı " 
     Olayın buraya kadar olanını biliyorsunuz, bundan sonrasını Başbakan Sayın Abdullah Gül’den dinleyin 
     "Olayı, gece geç saat, bir gazete yazarından öğrendim, hemen gazete sahibi Enver Ören’i aradım, bundan vazgeçmelerini söyledim, biz gazetelerin çalışmalarına kesinlikle müdahale etmeyi düşünmüyoruz ama, bizi eleştirdi, diye bir yazarın yazılarının kesilmesine müdahale etmek zorundaydık." 
     
     SAYIN Başbakan, bunları bize telefonda söyledi, anlaşılan, olayın partilerine ve hükümetlerine yıkılmasından endişe duymuştu, kamuoyunda "Bunları eleştiren yazarların işine son veriliyor " görüntüsünün yayılmasından haklı olarak rahatsızdı, onun için bu müdahaleyi yapmıştı. 
     
     GAZETE sahibi ile genel yayın müdürünün de gece yarısı telefona sarılıp, Altemur Kılıç’a "Aman yanlış anladın " diyerek, istifadan vazgeçirmeye çalışmalarının esbab - ı mucibesi de buydu, eskilerin deyimiyle, "Emir baladan gelmişti." 
     
     YAZIYI yazdık, noktaladık, birden aklımıza geldi, "Biz ne beceriksiz adamız " dedik 
     "Koskoca Başbakan bizi arıyor, konuşuyor, anlatıyor, biz bunun reklamını, pazarlamasını bile yapamıyoruz " 
     Bu fırsat, erbabının eline geçseydi "Başbakan dün sabah beni aradı, çoktandır görüşemiyorduk, kendisine dedim ki " diye başlayan bir yazıyı ne güzel de döktürürdü, kim bilir 
     
     







Anayasa ve dokunulmazlık 


Yine Köyceğiz oh be, dünya varmış be... 


Gölge boksu.. 


Arınç’tan izlenimler 


Gerçek gündemden sapmak büyük hatadır 


Nuh’un 2. gemisi 


Mumcu’dan çözüm bekleyen eğitim sorunları 


2002 euro’ya şans getirdi 


Başbakan Gül genel başkan da olsun 


Ya örtünmek istemeyen kadınların hakları 


Başbakan’ın telefonla müdahalesi... 


Yoksulluk yardımı annelere 


Ayrılık hukuku Hayal mecalsizliği 


Mali milat ve nereden buldun kalkıyor 


</TEXT>
</DOC>
