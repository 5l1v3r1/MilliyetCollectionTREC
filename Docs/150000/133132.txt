<DOC>
<DOCNO> 133132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sonspo06.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK Başkanı Futbolcularla kırk yıllık dost gibi selamlaşmayın" 
</HEADLINE>
<TEXT>

     Birinci Süper Lig Hakem Semineri bugün sona erdi. 
     Kuşadası'nda 3 gün devam eden seminerin uyarılar ve öneriler bölümünde konuşan MHK Başkanı Bülent Yavuz, hakemlerin dikkat etmeleri gereken konular üzerinde görüşlerini açıklarken, "Sakın futbolcularla kırk yıllık dost gibi selamlaşmayın" dedi. 
     Hakemin otoriter olması gerektiğini belirten Yavuz, samimiyetin rakip futbolcularda rahatsızlık yaratabileceğini kaydederek, "Bu da strese yol açar ve iş zorlaşır. Pozitif duygularla maça çıktığınızı hissettirmeniz yeterlidir" diye konuştu. 
     Basit ve ciddi faul düdüklerinin birbirinden farklı olması gerektiğini de bildiren Yavuz, konuşmasını şöyle sürdürdü 
     "Düdüğün tonu bile önemlidir. Futbolcuya bu tonu hissettirmek gerekir. Tereddüte asla yer vermemelisiniz. Maç yönetmek, futbolcuyu ezmek demek değildir. Aşağılayıcı, küstah ve maço tavırlar sergilemeyin. Sizler öyle değilsiniz ama ben yine de bunları hatırlatmak istiyorum." 
     





</TEXT>
</DOC>
