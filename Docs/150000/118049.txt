<DOC>
<DOCNO> 118049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/siyaset/siy07.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimlerin kesin sonuçları açıklandı 
</HEADLINE>
<TEXT>

     Yüksek Seçim Kurulu YSK Başkanı Tufan Algan, 3 Kasım 2002’de yapılan Milletvekili Genel Seçimi’nin kesin sonuçlarını açıkladı. 
     Algan, seçim sonucunda AKP ve CHP’nin yüzde 10’luk Türkiye barajını geçtiğini, AKP’nin toplam oyların 10 milyon 770 bin 704’ünü alarak yüzde 34.29, CHP’nin de 6 milyon 87 bin 120’sini alarak yüzde 19.38’lik oy oranına ulaştığını belirtti. 
     
     AKP 363, CHP 178 
     AKP’nin 363, CHP’nin ise 178 milletvekili çıkarttığını kaydeden Algan, bağımsız adayların Türkiye genelinde 314 bin 251 oy aldığını ve yüzde 1’lik oy oranına ulaştığını söyledi. Algan, bunun sonucunda da 9 bağımsız adayın milletvekili seçilmeye hak kazandığını kaydetti. 
     
     MECLİS 5. GÜN AÇILACAK 
     Seçim sonuçlarının Türkiye’ye hayırlı olmasını dileyen Algan, TBMM İçtüzüğü’nün 3. maddesine göre Meclis’in, kesin sonuçların açıklanmasından sonraki 5. gün saat 15.00’te kendiliğinden açılacağını ifade etti. Buna göre, Meclis, perşembe günü işbaşı yapacak. 
     YSK’nin seçim süresince yaptığı çalışmaları da özetleyen Algan, çağın gerektirdiği altyapı olanaklarının YSK’da, il ve ilçe seçim kurullarında bulunmadığını kaydetti. 
     



 SİYASET 















</TEXT>
</DOC>
