<DOC>
<DOCNO> 103427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur23.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş bugün CHP ile tanışma toplantısında... 
</HEADLINE>
<TEXT>

     CHP'ye katılma kararı alan eski Devlet Bakanı Kemal Derviş, partinin Merkez Yönetim Kurulu MYK üyeleri ile biraraya geldi. 
     Derviş'in CHP Genel Merkezi'ne gelişi sırasında Genel Başkan Deniz Baykal da aynı anda partiye giriş yaptı. Parti Genel Merkezi'nin kapısında Baykal ile tokalaşan Kemal Derviş, Baykal'ın odasında bir süre dinlendi. Daha sonra MYK Toplantı Salonu'na geçen Derviş, Baykal'ın sağ yanına oturdu. 
     Derviş'in MYK üyeleri tanışacağı ve görüş alışverişinde bulunacağı toplantı, saat 14.15'de başladı. 
     Öte yandan, Kemal Derviş, sabah çalışmalarını Kaptanpaşa Sokak'taki ofisinde sürdürürken, Gazeteci-Yazar Cengiz Çandar ile bir süre görüştü. Çandar, buradan ayrılırken yaptığı açıklamada, Derviş'in eski bir arkadaşı olduğunu belirterek, kendisini kutlamaya geldiğini söyledi. 
     Eskişehir'deki Sarar Giyim firmasından gelen satış temsilcileri de beraberlerinde getirdikleri 6 takım elbise ile Derviş'i ofisinde ziyaret ettiler. Derviş'in bu elbiselerden ücreti karşılığında 3 takım elbise aldığı öğrenildi. 
     





</TEXT>
</DOC>
