<DOC>
<DOCNO> 145909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun02.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşta 10 gün mola... ABD'li General ''Umduğumuz gibi gitmiyor'' 
</HEADLINE>
<TEXT>

     Irak'taki savaşı yönlendiren Amerikan Kara Kuvvetleri generallerinden William S. Wallace, ''Savaş, planladığımız, umduğumuz gibi gitmiyor'' dedi. 
     Washington Post gazetesine Bağdat'a ilerleyişleri sırasında 101. Hava İndirme Tümeni ordugahında demeç veren Korgeneral Wallace, ''Planlayanların öngörüsüne nazaran bu savaş çok daha uzun sürecek gibi görünüyor'' diye konuştu. 
     
     10 GÜNLÜK DURAKLAMA 

     Korgenaral Wallace, güneye Kuveyt'e doğru 400 km'lik ikmal yolunun emniyet altına alınarak gerekli lojistik desteğin sağlanması için Bağdat'a ilerleyen ABD birliklerinin ana mızrağını oluşturan 101. Hava İndirme Tümeni ile 3. Piyade Tümeni'nin ilerlemeyi 10 gün durduracağını bildirdi. 
     10 günlük süre su, gıda, mühimmat ve diğer ihtiyaçların sağlanması için kullanılacak. 
     Kuveyt'teki 5. Kolordu Komutanı Korgeneral Wallace, 10 gün önceki açıklamasında, Irak'ta savaşın başlamasını takiben birkaç gün içinde ''zafer'' kazanacaklarını iddia ediyordu. Iraklıların üniformalı üniformasız yurt savunması beklenenden çok daha çetin çıkınca ABD umduğundan zor durumla karşı karşıya kaldı. 
     



     
</TEXT>
</DOC>
