<DOC>
<DOCNO> 122867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sonspo07.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Fenerbahçe için bileniyor... 
</HEADLINE>
<TEXT>

     Diyarbakırspor Teknik Direktörü Ümit Kayıhan, Fenerbahçe maçının kendileri için çok önemli olduğunu söyledi. 
     Kayıhan, yaptığı açıklamada, takımda 22 oyuncunun bulunduğunu, bu oyuncuların hepsinin aynı değerde olduğunu belirterek, ligdeki her maça da eşdeğer baktıklarını kaydetti. 
     Malatyaspor karşısında aldıkları galibiyetle sadece puan açığını kapattıklarını, ligde çok geri olduklarını anlatan Kayıhan, puanlar alarak dengeleri kurmak istediklerini bildirdi. 
     Fenerbahçe'nin şampiyonluğa oynayan bir takım olduğunu ifade eden Kayıhan, şöyle dedi 
     ''Fenerbahçe maçı bizim için çok önemlidir. Fenerbahçe'nin Konyaspor maçında aldığı yenilgiyi baz almıyoruz. Çünkü her zaman, her maçı kazanacak kapasitede olan bir takımdır. Maça çıkarken öncelikle önlemlerimizi alacağız. Ondan sonra da sahadan iyi bir sonuçla ayrılmayı hedefliyoruz. Puanımızı yükselterek, taraftarlarımızı sevindirmek istiyoruz.'' Kulüp Başkanı Ali İhsan Kaya da gol atmakta büyük sıkıntı çektiklerini, forvet oyuncusu arayışlarının sürdüğünü dile getirerek, forvet sıkıntısını giderdikleri taktirde takımın ligde üst sıraları zorlayacağını belirtti. Forvet için görüşmelerinin sürdüğünü kaydeden Kaya, ''Tabii ki çok yüksek para gerektiriyor. Galatasaray ve Fenerbahçe gibi takımlar bile forvet oyuncu sıkıntısı çekiyor. Kendi bütçemize uygun bir forvet oyuncusu bulacağız'' dedi. 
     





</TEXT>
</DOC>
