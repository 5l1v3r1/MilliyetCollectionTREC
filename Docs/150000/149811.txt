<DOC>
<DOCNO> 149811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sontur14.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında baltayla adam öldürdüler... 
</HEADLINE>
<TEXT>

     Antalya'da bir kişi, cadde ortasında yüzlerce kişinin ve olay yerine gelen polislerin gözleri önünde başına baltayla vurularak öldürüldü. 
     Sıddık Aydın, Atatürk Caddesi'nde 3 kardeşin tarafından baltalı ve bıçaklı saldırısına uğradı. Aydın, başına aldığı balta darbesi sonucu olay yerinde hayatını kaybetti. 
     Polis olayla ilgili geniş çaplı soruşturma başlatırken, iki taraf arasında bir süredir namusla ilgili husumet olduğu bildirildi. 
     
     KOMİSERİN ÇABALARI YETMEDİ 

     Görgü tanıklarından alınan bilgiye göre, cinayet esnasında olay yerine gelen polisler, silahlarını çekerek zanlıları durdurmaya çalıştı, ancak cinayeti önleyemedi. 
     Zanlıların polislere, ''Hadi öldür beni'' diyerek, Mehmet Sıddık Aydın'a baltayla ve bıçakla vurmaya devam ettiklerini anlatan görgü tanıkları, o sırada olay yerine gelen bir komiserin de havaya ateş ederek zanlıları durdurmaya çalıştığını kaydettiler. Komiserin bu kez sanıkların ayağına doğru ateş ettiğini belirten görgü tanıkları, bunun üzerine üç kardeşin kaçmaya başladığını bildirdiler. 
     





</TEXT>
</DOC>
