<DOC>
<DOCNO> 129272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun25.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den yedek askerlere "hazır ol" emri... 
</HEADLINE>
<TEXT>

     İngiltere, olası Irak operasyonu için yedek askerlere ''hazır ol'' emri verdi. 
     İngiltere Savunma Bakanı Geoff Hoon, Basra Körfezi'ndeki askeri yığınağın bir parçası olacak 1500 yedek askere hazır ol emri verdiğini söyledi. 
     Hoon, Avam Kamarası'nda yaptığı konuşmada, amfibi birliklerinin de gerektiği halde bölgeye gitmesi talimatını verdiğini belirtti. 
     İlk etapta 1.500 askerin bölgeye gideceğini ifade eden Hoon, lüzumu halinde diğerlerinin de göreve çağrılacağını kaydetti. 
     Bu talimatların Irak'la savaşın yakın ve kaçınılmaz olduğu anlamına gelmediğini söyleyen İngiliz Bakan, ancak bunun, Irak Devlet Başkanı Saddam Hüseyin'e baskıyı artırmak için yapılan bir girişim olduğunu belirtti. 
     Savunma Bakanlığı, daha önce de İngiliz uçak gemisi Ark Royal'ın Cumartesi günü Körfez'e hareket edeceğini bildirmişti. 
     





</TEXT>
</DOC>
