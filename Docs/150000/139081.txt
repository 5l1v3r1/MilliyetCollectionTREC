<DOC>
<DOCNO> 139081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/spor/bnba.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'YA BOMBA DÜŞTÜ 
</HEADLINE>
<TEXT>

Seattle Supersonics ve Milwaukee Bucks, ara transferin son gününe hareket getirdiler. Seatle, Payton ve Mason’ı Allen, Ollie, Murray ile draft hakkı karşılığı Bucks’a verdi 
     NBA’ya yakın plan METE AKTAŞ 

     Ara transferin son günü de hareketsiz geçecek derken, Seattle Supersonics ve Milwaukee Bucks, bu yılın takas bombasını patlattılar. Seattle, Gary Payton ve Desmond Mason’ı Ray Allen, Kevin Ollie, Ronald Murray ve draft hakkı karşılığında Milwaukee’ye takas ettiğini açıkladı. Peki kim karlı çıkacak 
     
     Seattle cephesi 
     Tamamı Seattle’da geçen 12.5 yıllık NBA kariyeri boyunca adı 389.567 defa takas dedikodularına karışan Seattle’ın "eldiven" lakaplı All - Star guardı Gary "The Glove" Payton’ın takas edilmesi açıkçası fazla kimseyi şaşırtmadıysa da, Payton’ın Ray Allen için takas edilmesi kafaları karıştırmadı değil.. Sayı, asist, top çalma kategorilerinden Top 20 içinde bulunan Payton, Ray Allen’dan çok daha "all - around" bir oyuncu olması yanında Seattle’ın hem hücumda hem de savunmadaki beyin gücüydü. Allen, şiir gibi bir jump - shot’a ve 21.3 sayı ortalamasına sahip olsa da, Payton’ın liderlik özelliklerine sahip değil. Tabi, Payton gibi ligin elit point guardlarından birini gönderince ve o boşluğu dolduramayınca Seattle’ın oyun kurucu mevkiinde başının ağrıması da kaçınılmaz olacak. 
     Seattle’ın yaptığı bir diğer hata da, büyük potansiyele sahip olan genç guard Desmond Mason’ın, Bucks’a "hediye" edilmesiydi. Mason, Payton sonrası dönemde Seattle’ın takımı üzerine kurmayı düşündüğü oyunculardan biriydi. Seattle’ın, Payton’ı takas etmesindeki ana motivasyonu, tecrübeli guardın sezon sonunda serbest kalacak olmasıydı. Payton’ın serbest kalmasını değerlendirip salary cap’te doğacak 13 milyon ’lık boşlukla, bu yaz serbest kalacak Jason Kidd’i almak için girişimde bulunabilecekken, kendi kendine kelepçe takmış oldu. 
     
     Milwaukee cephesi 
     Bucks ise her geçen gün kulüple ve coachuyla arası soğuyan bir All - Starı ve iki kıtıpyoz oyuncuyu göndererek, Hall - Of - Fame’deki yeri hazır bir point guardı ve ileride All - Star olabilecek bir yeteneği kadrosuna kattı. Bucks böylece yalnız bu sezon play - off’a kalma iddiası olan değil, uzun vaadede büyük işler yapabilecek bir kadroya sahip oldu. Eğer Payton sezon sonunda Bucks ile yeni bir anlaşma yapmazsa, Bucks rotasını free - agentlara çevirebilme lüksüne sahip. Kısa vadeye geri dönersek, Gary Payton ve Sam Cassell Doğu’nun en iyi backcourtunu oluşturarak rakiplere match - up zorluğu doğuracak. Bazıları "Bucks artık maçlarını iki topla oynamalı" dese de, deplasmanda kazanılan Portland maçı Payton ve Cassell’in uyumlu ikili oluşturacaklarını gösterdi. Özet olarak, Bucks şimdilik bu takastan karlı çıkan taraf olarak gözüküyor. 
     
     Alma veteranın ahını 
     Hurafelere inanmasam da NBA’deki "veteran lanetine" yani uzun yıllar tek takıma hizmet etmiş ve o formayla bütünleşmiş yıldızlarını gönderen takımların uzun süre bellerini doğrultamayacaklarına inanıyorum. Örnek mi Dominique Wilkins’i Clippers’a takas eden Atlanta, Charles Barkley’i Phoenix’e gönderen Philadelphia takımları. İki takım da yıllarca play - off yüzü görememişti. Bakalım Seattle da Payton’ı postaladığı için "veteran laneti"ne uğrayacak mı 
     
Mehmet kayıp Detroit eriyor      NBA’de Merkez Grubu lideri Detroit Pistons, temsilcimiz Mehmet Okur’un sayı atamadığı deplasmandaki maçta Seattle Supersonics’e 86 - 79 yenilerek üst üste üçüncü yenilgisini aldı. 18 dakika sahada kalan Mehmet, beş ribaund ve dört asistle oynadı. Seattle’da Milwaukee Bucks’dan takasla gelen Ray Allen, 23 sayıyla galibiyette önemli rol oynadı. Eski Efesli Predrag Drobnjak da 15 sayı ile maçı bitirdi. 
     
     DİĞER SONUÇLAR 
     Boston - Houston 95 - 101 U 
     Milwaukee - Minnesota 114 - 117 
     Chicago - Phoenix 90 - 87 
     Memphis - Utah 103 - 92 
     Denver - Golden State 89 - 94 
     
     SAYILARLA GEÇEN HAFTA 
     999 1990'dan bugüne Seattle formasıyla 999 maçta oynayan Gary Payton, eğer Milwaukee'ye takas edilmeseydi, 1000. maçını cuma gecesi Milwaukee'ye karşı oynayacaktı. Oysa Payton'ın kaderinde 1000. maçını Milwaukee formasıyla Portland'a karşı oynamak varmış. 
     100 - 30 Washington Wizards, Michael Jordan'ın 30 sayı attığı maçta Dallas'a 106 - 101 yenilirken bu sezon ilk defa 100 sayı barajını aştıkları ve Jordan'ın en az 30 sayı ürettiği bir maçı kaybetmiş oldular. 
     58 Seattle-Milwaukee aralarında takas yaptıktan iki akşam sonra Seattle'da karşılaştılar. Yeni transferlerin oynadığı maçı Seattle 88 - 58 kazanırken, Milwaukee'nin attığı 58 sayı kulüp tarihinde bir maçta en az kaydedilen sayı olarak tarihe geçti. 
     43 Geçtiğimiz hafta 40 yaşına basan Michael Jordan, Wizards'ın Nets'i 89 - 86 yendiği maçta 43 sayı atınca, NBA tarihinde 40 sayı barajına ulaşabilen en yaşlı oyuncu unvanını kazandı. Öte yandan bu maç Michael Jordan'ın kariyerinde 40 sayı barajını aştığı 173. maç oldu. 
     9 Pazar günü Lakers'ın Seattle'ı yendiği maçta Lakers guardı Kobe Bryant 41 sayı kaydederek son 9 maçta 9. kez 40 sayı barajına ulaşmış oldu. Bryant böylece 1986 - 87 sezonunda 9 maç üst üste 40 ve üzerinde sayı atan Michael Jordan'ı yakaladı, gözünü Chamberlain'e ait 13 maçlık rekora çevirdi. 
     3 Geçtiğimiz hafta 3 oyuncu bir maçta 50 sayı barajına ulaşmayı başardı. Bunlar Houston'a 52 sayı atan Kobe Bryant, New Jersey'e 52 sayı kaydeden Orlandolu Tracy McGrady ve Memphis'i 50 sayısıyla yıkan New Orleanslı Jamal Mashburn'dü. 
     1 Golden State, şu ana kadar tüm maçlara aynı ilk 5 ile çıkmayı başaran tek takım olma özelliğini koruyor. 
     
     HAFTANIN TAKIMI 
     DALLAS MAVERICKS 
     Ligin en iyi galibiyet yüzdesine sahip takımı, Ortabatı Grubu lideri Dallas Mavericks, kısa bir duraklama devresinden sonra yeniden bir çıkış trendi yakalamayı başardı. Mavs, haftayı 4 maçta aldığı 4 galibiyetle kapatırken, özellikle geçen haftaki yazımızda "haftanın maçı" olarak nitelediğimiz San Antonio Spurs maçında alınan galibiyet oldukça önemliydi. 
     
     HAFTANIN OYUNCUSU 
     TRACY MCGRADY ORLANDO MAGIC 
     NBA ve medya, Kobe Bryant'ın her maçta 40 sayı atma sevdasına kapılıp spot ışıklarını sürekli Lakers yıldızı üzerinde tutarken, Orlando Magic'in All -Starı Tracy McGrady geçen hafta ortaya koyduğu müthiş performansla "Biraz da buraya bakın" dedi. T - Mac, 40.7 sayı, 7.7 asist 7.0 ribaund ortalamalarıyla kapattığı haftada takımını 3 galibiyete ulaştırırken, özellikle Chicago'ya 3 dakikada 52 sayısı atması ve New Jersey'e karşı 46 sayı 13 asist 10 ribaund ile oynayıp bir triple - double'a imza atması gerçekten büyüleyiciydi. 
     
     HAFTANIN ÇAYLAğI 
     YAO MING HOUSTON ROCKETS 
     Houston Rockets, hafta içinde aldığı iki yenilgi yüzünden play - off tablosundan çıkınca Çinli pivot Yao Ming'in performansları gölgede kalsa da, Ming yine de geçen haftanın en iyi çaylağıydı. Lakers'a kaybettikleri maçta 24 sayı 12 ribaund, Grizzlies'i yendikleri maçta ise 18 sayı 7 ribaund 5 blok ile oynayan Ming haftayı da 18 sayı 10.5 ribaund 2.5 blok ortalamaları ile kapadı. 
     
     HAFTANIN 5'i 
     Allen Iverson Philadelphia 
     Kobe Bryant L.A. Lakers 
     Tracy McGrady Orlando 
     Jamal Mashburn New Orleans 
     Michael Jordan Washington 
     
     HAFTANIN OLAYI 
     Seattle Supersonics'in, kulüp tarihinin en çok sayı atan, en asist yapan, en çok top çalan, en çok maçta oynayan, en çok 3'lük atan oyuncusu Gary Payton'ı, Ray Allen karşılığında Milwaukee Bucks'a takas etmesi. 
     
     HAFTANIN MAÇI 
     27 ŞUBAT PERşEMBE DALLAS MAVERICKS-SACRAMENTO KINGS 
     Normal sezonu Batı Konferansı'nın zirvesinde bitirmeyi hedefleyen Ortabatı lideri Dallas Mavericks ile Pasifik Grubu lideri Sacramento Kings, Dallas'da karşılaşacaklar. Ligin sahasında en az yenilen 3. takımı olan Dallas, 4 Şubat'ta kendisine evinde son yenilgisini tattıran Kings'den bakalım rövanşı alabilecek mi 
     
     NE DEDiN, NE DEDiN 
     1-"Mike Miller bana bir kardeş kadar yakın olan kişi ve onun takas edilmesini içime sindiremiyorum. Tanrı şahidim olsun ki, Mike'ın yerine alınan oyunculara çok acımasız davranacağım ve en ufak hatalarını yüzlerine vuracağım. "Mike Miller'ın, Orlando'dan Memphis'e takas edilmesine en çok bozulan kişi Miller'ın yakın dostu Tracy McGrady oldu. 
     "Eğer, arkadaşını takas ettik diye bu kadar iyi oynadıysa ve her gece böyle oynayacaksa, takımdaki herkese takas etmeye hazırım." McGrady, Mike Miller'ın takas edilmesinin öfkesini Nets'e 46 sayı atarak çıkardığını söyleyince, Orlando coachu Doc Rivers bu açıklamayı yaptı. 
     2- "Artık kariyerimin sonuna geldim. 28 maç sonra benim için basketbol bitmiş olacak. O yüzden bu maçlar bittiğinde silahımda kurşun kalsın istemiyorum" Sezon sonunda basketbolu bırakacak olan Michael Jordan, 43 sayı attığı Nets maçından sonra kalan bütün maçlarda varını yoğunu ortaya koyacağını söyledi. 
     
iSTATiSTiKLER 25 şubat Salı 2003 itibariyle SAYI OYUNCU Ort. 1. Tracy McGrady ORLANDO 31.4 2. Kobe Bryant L.A. LAKERS 30.8 3. Allen Iverson PHILADELPHIA 27.1      
     
RiBAUND OYUNCU Ort. 1. Ben Wallace DETROIT 14.6 2. Kevin Garnett MINNESOTA 13.0 3. Tim Duncan SAN ANTONIO 12.7      
     
ASiST OYUNCU Ort. 1. Gary Payton MILWAUKEE 8.8 2. Jason Kidd NEW JERSEY 8.5 3. Stephon Marbury PHOENIX 8.2      
     
TOP çALMA OYUNCU Ort. 1. Allen Iverson PHILADELPHIA 2.60 2. Doug Christie SACRAMENTO 2.53 3. Ron Artest INDIANA 2.25      
     
BLOK OYUNCU Ort. 1. Ben Wallace DETROIT 2.96 2. Theo Ratliff ATLANTA 2.93 3. Tim Duncan SAN ANTONIO 2.91      
     
     
SIRALAMALAR 25 şubat Salı itibariyle DOğU KONFERANSI ATLANTiK GRUBU TAKIM G M Galb. New Jersey 37 20 64.9 Philadelphia 31 24 56.4 Boston 31 25 55.4 Orlando 28 29 49.1 Washington 26 29 47.3 New York 23 32 41.8 Miami 19 36 34.5      
     
MERKEZ GRUBU TAKIM G M Galb. Detroit 37 19 66.1 Indiana 37 19 66.1 New Orleans 31 27 53.4 Milwaukee 28 28 50.0 Atlanta 21 35 37.5 Chicago 20 38 34.5 Toronto 17 36 32.1 Cleveland 10 46 17.9      
     
BATI KONFERANSI ORTABATI GRUBU TAKIM G M Galb. Dallas 44 12 78.6 San Antonio 38 17 69.1 Minnesota 37 21 63.8 Utah 33 23 58.9 Houston 30 26 53.6 Memphis 17 38 30.9 Denver 12 45 21.1      
     
PASiFiK GRUBU TAKIM G M Galb. Sacramento 39 18 68.4 Portland 35 20 63.6 LA Lakers 30 25 54.5 Phoenix 30 27 52.6 Golden State 27 30 47.4 Seattle 24 31 43.6 LA Clippers 19 35 35.2      
     
     



 SPOR 























</TEXT>
</DOC>
