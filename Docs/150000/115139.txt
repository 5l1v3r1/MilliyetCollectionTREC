<DOC>
<DOCNO> 115139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur33.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Türk ve Haber Türk TV hakkında suç duyurusu... 
</HEADLINE>
<TEXT>

     Bankacılık Düzenleme ve Denetleme Kurumu BDDK , ''Haber Türk'' haber sitesi ve ''Haber Türk TV'' hakkında, İstanbul Cumhuriyet Başsavcılığı'na suç duyurusunda bulundu. 
     BDDK'dan yapılan açıklamada, internet aracılığıyla yayın yapmakta olan Haber Türk Haber A.Ş. adlı haber sitesinin ve ''Haber Türk'' adlı televizyon kanalının, 24 Ekim 2002 tarihindeki yayınlarında, BDDK'nın Yapı Kredi Bankası'nı Citibank'a satışı konusunda görüşmeler yaptığı ve Banka'nın 30 Eylül 2002 tarihi kar zarar durumuna yönelik asılsız beyanlara yer verildiğinin görüldüğü ifade edildi. 
     Açıklamada, şunlar kaydedildi 
     ''Kurumumuz, Citibank NA ile Yapı ve Kredi Bankası A.Ş'nin satışına ilişkin olarak herhangi bir görüşmede bulunmadığı gibi, Yapı ve Kredi Bankası A.Ş'nin 30 Eylül 2002 tarihli mali tabloları da henüz yayımlanmamış olup, anılan haberde açıklananan hususlar asılsız ve adı geçen bankanın itibarını zedeleyecek mahiyettedir. 
     Bu nedenle, Bankalar Kanunu'nun 24. maddesinin 1 numaralı fıkrası uyarınca, söz konusu yayınlarda sorumluluğu bulunanan kişiler hakkında İstanbul Cumhuriyet Başsavcılığı'na suç duyurusunda bulunulmuştur.'' 
     





</TEXT>
</DOC>
