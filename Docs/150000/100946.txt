<DOC>
<DOCNO> 100946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun10.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'da bomba yüklü araç endişesi. 
</HEADLINE>
<TEXT>

     ABD'nin başkenti Washington'da bomba yüklü araçla düzenlenecek saldırılara karşı önlem olarak, bugünden itibaren kamyonların Beyaz Saray yakınlarından geçmesi yasaklanıyor. 
     Federal hükümet kaynakları, güvenlik önlemleri kapsamında, kamyonlara uygulanacak yasağın dışında, diğer araçlar için Beyaz Saray yakınlarındaki park bölgelerinin sayısının azaltacağını ve bina yakınında araçların beklemesinin yasaklanacağını belirtti. 
     Aynı kaynaklar, kamyonlar için getirilen yasağın bugün yerel saatle 06.00'da TSİ 13.00 yürürlüğe gireceğini açıklarken, Washington Belediye Başkanı Anthony Williams, park alanlarının kısıtlanmasını eleştirerek, Beyaz Saray'ın bulunduğu bölgeye girişlerin güvenli hale getirilmesi için istihbarat servisleriyle işbirliğine hazır olduğunu söyledi. 
     





</TEXT>
</DOC>
