<DOC>
<DOCNO> 114325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/guncel/gun01.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay’dan Amerika’ya 
</HEADLINE>
<TEXT>
Kürtleri silahlandırmayın 
Genelkurmay, Irak müdahalesinin gerekçelerini anlatan General Franks’a Kürtleri silahlandırmak sakıncalı’ dedi 
     BARKIN ŞIK Ankara 

     ABD Merkez Kararg hı Komutanı General Tommy Franks ve ABD Avrupa Kuvvetleri Komutanı Joseph Ralston, Türk Genelkurmayı’na, Irak lideri Saddam Hüseyin’i devirmek için başlatılacak operasyonun dayanaklarını anlattı. Genelkurmay Başkanlığı ise, Kuzey Irak’taki gelişmelerden duyulan rahatsızlığı iletti ve "Kürtleri silahlandırmayın" dedi. 
     
     İkna brifingi 
     Anıtkabir ziyaretinin ardından Ralston ile Genelkurmay Başkanlığı’na gelen Franks, burada kendisini askeri törenle karşılayan Genelkurmay Başkanı Orgeneral Hilmi Özkök’e Irak konusunda bir brifing verdi. "Ankara’yı Irak Operasyonuna İkna" kapsamında verilen brifingde, ABD’nin Irak’ı vurmak için savunduğu tezler anlatıldı. 
     Brifingin ardından Kuzey Irak’ta kurulan Kürt Parlamentosu ve yaşanan gelişmelerden duyduğu rahatsızlığı aktaran Genelkurmay da, Türkmenlerin hakları ve Kerkük konularında Türkiye’nin duyarlılıklarını anlattı. Görüşmede, Irak’ın toprak bütünlüğünün önemine dikkat çekilirken, bu kapsamda KYB ve KDP tarafından hazırlanan anayasa taslaklarının "kabul edilemez" olduğu bildirildi. Washington Anlaşması süreciyle başlayan oluşumun, "şımartılmamasını" isteyen Genelkurmay, ABD Dışişleri Bakanı Colin Powell’ın 4 Ekim’de Kürt Parlamentosu’na gönderdiği mesajdan duyulan rahatsızlığı da iletti. 
     
     Talep yok, danışma var 
     Kuzey Irak’taki grupların silahlandırıldığı yönündeki tespiti de görüşmeye taşıyan Genelkurmay, ABD’nin, Saddam rejimine karşı KDP ve KYB’yi güçlendirmesinin ileride yaratabileceği sorunları dile getirdi, Bağdat’a yönelik bir operasyonda Kuzey Iraklı peşmergelerin kullanılmamasını istedi. 
     Franks Ankara’dan ayrılırken, Türkiye’den herhangi bir talepte bulunmadığını ısrarla belirtti. Ralston, danışma ve tartışma sürecine devam edeceklerini dile getirdi. 
     



 GÜNCEL 




















</TEXT>
</DOC>
