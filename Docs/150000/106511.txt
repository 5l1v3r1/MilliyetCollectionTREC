<DOC>
<DOCNO> 106511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun18.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da Usame Bin Ladin'e benzeyen artist aranıyor 
</HEADLINE>
<TEXT>

     Belçikalı film yapımcısı Rob Van Eyck, 11 Eylül tarihinde, Brüksel'de düzenleyeceği bir yarışma çerçevesinde, terörist Usame bin Ladin'e en fazla benzeyen artistin seçileceğini duyurdu. 
     Van Eyck'in yeni filminin senaryosunda, terörist Bin Ladin, kimlik değiştirip Afganistan'dan Belçika'ya gelerek siyasi mülteci olacak. AB Komisyonu'na üst düzey memur olarak girecek terörist, kısa sürede terörü Batı Avrupa'ya taşıyacak. 
     Rob Van Eyck, bu rolü üstlenmek isteyen artist adaylarının bin Ladin'e çok benzemeleri, silah kullanmayı bilmeleri, iri yarı olmaları gerektiğini bildirdi. 
     Söz konusu filmin, ülkenin Flaman kesiminin sübvansiyonuyla çevrileceği, dolayısıyla artist adayının Flamanca bilmesi gerektiği de ifade ediliyor. 
     





</TEXT>
</DOC>
