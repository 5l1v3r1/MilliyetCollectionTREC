<DOC>
<DOCNO> 121655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sontur03.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Mesut Yılmaz istifa etti... 
</HEADLINE>
<TEXT>

     Mesut Yılmaz'ın ANAP Genel Başkanlığı görevinden istifa ettiği bildirildi. 
     Yılmaz, 3 Kasım seçimlerinin ardından aldığı genel başkanlıktan ve aktif politikadan ayrılma kararı doğrultusunda bugün gerçekleştirilen Merkez Karar ve Yönetim Kurulu MKYK toplantısında genel başkanlık görevinden istifa etti. 
     Yılmaz, MKYK sürerken, toplantıdan ayrılarak makam odasına geçti. 
     MKYK, partiyi olağanüstü kongreye götürecek genel başkan vekilini seçecek. 
     Öte yandan, genel başkan seçiminin yanı sıra, MKYK seçiminin de olağanüstü kongre gündemine alınacağı belirtildi. 
     Saat 18.00'de başlayan MKYK toplantısı halen devam ediyor. 
     





</TEXT>
</DOC>
