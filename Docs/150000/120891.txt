<DOC>
<DOCNO> 120891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun06.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon kadın, yapay döllenme sırasında AİDS virüsü kaptı 
</HEADLINE>
<TEXT>

     Japonya'da kocasının spermiyle hamile kalmak isteyen kadın, yapay döllenme işlemi sırasında AIDS virüsü HIV kaptı. 
     Tıp yetkililerinden alınan bilgiye göre, yaşı ve adı açıklanmayan Japon kadını, ülkenin batısında bir hastanede birkaç yıl önce tedavi gördü. AIDS taşıyıcısı kocasından alınan spermin kullanıldığı yapay döllenme işlemi sırasında yapılan bir hata yüzünden kadına HIV virüsü bulaştı. 
     Japonya'da yapay döllenme sırasında bir kadına AIDS virüsü ilk kez bulaşmış oldu. 
     Bir uzman, durumu değerlendirirken, ''Normalde sperm her türlü virüsten arındırılır. Bu vakada işlem tam olarak yerine getirilmemiş'' dedi. 
     Japonya'da ilk kez geçen yıl sağlıklı bir bebeğin AIDS taşıyıcısı babasının virüsten arındırılmış spermiyle dünyaya getirildiği açıklanmıştı. Anneye de virüs bulaşmamıştı. 
     





</TEXT>
</DOC>
