<DOC>
<DOCNO> 103754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dün gece polis her yerde operasyon yaptı... 
</HEADLINE>
<TEXT>

     İstanbul'da düzenlenen huzur operasyonlarında, 91'i yabancı uyruklu 380 kişi gözlem altına alındı. 
     İstanbul Emniyet Müdürlüğü'nden yapılan yazılı açıklamaya göre, dün akşam gerçekleştirilen uygulamalarda, vizesi veya pasaportu olmayan ya da kaçak yollardan yurda girdikleri belirlenen 7'si kadın 91 yabancı uyruklu yakalandı. 
     Haklarında yakalama emri olan 16, gıyabi tevkifli olarak aranan , yoklama kaçağı olan 1 kişi ile uyuşturucu maddeyle ilgileri bulunan 4 kişinin yakalandığı uygulamalarda, durumları şüpheli görülen 215 kişi de gözlem altına alındı. 
     Bu kişilerin üzerlerinde ve gösterdikleri yerlerde yapılan aramalarda, 250 adet kaçak CD ve 3 adet ruhsatsız tabanca ele geçirildi. 
     Trafik uygulamalarında da 31 sürücünün alkollü, 9 sürücünün de ehliyetsiz olduğu belirlendi. Kuralları ihlal eden sürücülere 34 milyar 88 milyon 100 bin lira para cezası kesilirken, 117 araç da trafikten men edildi. 
     





</TEXT>
</DOC>
