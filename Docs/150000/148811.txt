<DOC>
<DOCNO> 148811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun42.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Savaşı televizyondan izliyoruz" 
</HEADLINE>
<TEXT>

     AB'nin yürütme organı olan AB Komisyonu'nun sözcüleri, ''Irak savaşında süratli gelişmeler olduğunu ve bu savaşın yakında biteceğinin düşünüldüğünü'' söyledier. 
     Günlük olağan basın toplantısında çeşitli soruları yanıtlayan sözcüler, ''Savaşı televizyondan izliyoruz'' derken, AB'nin yapmayı öngördüğü insani yardım konusunda, Irak'taki ABD ve İngiliz askeri birimleri ile hiçbir temasta bulunulmadığını, bir diyalog olmadığını gösterdiler. 
     Sözcüler, Amerikalı ve İngiliz askeri yetkililerin havaalanlarını insani yardıma kapalı tutuuklarının söylenmesi üzerine, ''bilgileri olmadığını'' belirttiler. 
     AB'nin Irak için öngördüğü 79 milyon euro'luk insani yardım diliminin onaylandığını, ancak bugünkü durumda yardım aktarılmasında aracı olacak sivil toplum örgütü bulunamadığını, bir ''kaos'' yaşandığını, Kızılhaç'ın bölgedeki faaliyetlerine tekar başlamasının umut edildiğini anlatan sözcüler, ''AB Komisyonu savaşın en kısa zamanda son bulmasını dilemişti. Savaşın sonuna doğru gidiliyor ama erken değerlendirme yapmamak lazım'' dediler ve gelişmeleri ''televizyondan'' izlemeye devam edeceklerini ifade ettiler. 
     





</TEXT>
</DOC>
