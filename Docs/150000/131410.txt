<DOC>
<DOCNO> 131410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/akyol.html </URL>
<DATE> 2003/01/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs... 
</HEADLINE>
<TEXT>

     Ne bir Türk bayrağı, ne KKTC bayrağı, ne de kırmızı beyaz renkleri... 
     Kabul, yirmi yıllık KKTC bayrağı bir kimlik simgesi haline gelmemiş... Ama mitingde Türk bayrağı da hiç mi hiç yoktu 
     Aslında şaşırmadım, KKTC toplumunda bir şeylerin kaydığı epey bir süredir belliydi. Bilmek başka, hissetmem başka, bildiğim halde derin bir hüzün hissine kapıldım. 
     Türk bayrağından daha kutsal nasıl bir siyasi kimlik simgesi olabilir, benim anlamam mümkün değil... 
     Cumhuriyet’in Osmanlı’dan alıp da değiştirmediği çok az sayıdaki köklü değerlerimizden biri ayyıldızlı bayraktır. Böylesine derin bir "biz" değerine sahiptir. Buna rağmen mitinglerde yoktu 
     
     DENKTAŞ’I fazla katı bulduğumu söylemeliyim işte gelinen nokta ortada 
     Ama Denktaş pazarlık masasına oturduğunda herkesin onun elini güçlendirmesi, herkesten önce Kıbrıs Türklerinin çıkarına değil mi 
     Diyelim "egemenlik, eşitlik" gibi fevkalade önemli ilkeleri önemsemiyorsunuz Ama Rum göçmenler ve Türklerin bir bölümünün göçmen edilmesi gündeme geldiğinde yaşanacak iktisadi kayıplar ve sosyal huzursuzluklar bu miting kalabalığını da büyük sıkıntılara uğratmayacak mı 
     Tabii madalyonun öbür yüzü de var Demek ki, geçen 30 - 40 yılda, Kıbrıs Türklerinin önemli bir kesimini ayyıldıza veya KKTC bayrağına bağlayacak ekonomik, sosyal ve siyasi süreçler geliştirilememiş Anlatılamadığı, dağlara taşlara yazılmadığı, törenleri, kutlamaları yapılmadığı için değil 
     
     MUTLAKA anlamamız gereken şu "Rum pasaportu" dünyayı gezmek, dünyada iş aramak, iktisaden refaha ulaşmak ümidini verirken, KKTC pasaportu pek bir şey vermiyor 
     Rum kesiminde milli gelir 16 bin, Türk kesiminde 3 bin dolar... 
     Yunanistan’da 12 bin, Türkiye’de 2 - 3 bin dolar... Rum ve Yunan pasaportu Avrupa demektir Türk pasaportu henüz böyle değil. 
     Böylesine imkan farkları, derin köklere sahip büyük toplum’ları etkilemez ama küçük toplum’lar etkileniyor. İspanya’nın AB üyesi olmasının ve 20 bin dolar geliri aşmasının etnik milliyetçiliği yumuşatması gibi bir olay 
     Demek ki sadece kültürel ve tarihi aidiyet duygusu değil, ekonomik ve sosyal faktörler, geleceğe dönük ümitler ve ümitsizlikler de çok önemli... 
     Bu mesele, Türkiye’nin neden AB üyesi olması gerektiğini de izah eder. 
     Denktaş elbette masada vuruşacak... Sonunda ne koparırsa imza atmalı... "yine tıkadı" duygusu Türkiye’de ve KKTC’de karşıt psikolojileri besler, bundan sakınmak lazım. 
     Hem sonunda referandumla KKTC halkı karar verecek zaten. 
     NOT Bugün Tercüman gazetesi yeniden çıkıyor. Beni Babıali’ye getirerek gazete yöneticisi ve yazar olmamı sağlayan rahmetli Kemal Ilıcak’ı rahmetle ve şükran duygularımla anıyorum. Yönettiğim ve yazdığım Tercüman benim hayatımda çok değerli hatıraların simgesidir. Şimdi genç Mehmet Ali Ilıcak Tercüman’ı yeniden çıkarıyor. Başarılar diliyorum. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
