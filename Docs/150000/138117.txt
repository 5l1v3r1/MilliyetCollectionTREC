<DOC>
<DOCNO> 138117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/spo05.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre’siz olmadı 
</HEADLINE>
<TEXT>

Şampiyonlar Ligi’nde Barcelona’ya 3-0 yenilen İnter’de teknik direktör Hector Cuper, "Onun açığını kapatacak kalitede oyuncum yok" dedi 
     LİGDE Chievo ve hemen arkasından Şampiyonlar Ligi’nde Barcelona karşısında yenilgi alan İnter’de, sakat olan orta saha oyuncusu Emre Belözoğlu’nun yokluğu hissediliyor. Teknik Direktör Cuper, İtalyan basınına verdiği demeçte Milli futbolcuyu çok aradığını itiraf etti. Cuper, "İnter, Emre kalitesinde ve karakterinde başka bir oyuncuya sahip değil" dedi. 
     İTALYAN gazeteleri sol ayak bileğinin burkulmasından kaynaklanan sakatlığı bulunan Emre’nin 26 Şubat Çarşamba günü oynanacak İnter - Barcelona maçına yetiştirilmeye çalışıldığını yazdı. Yapılan yorumlarda, İnter’in orta sahanın Emre olmadan işlerlik göstermediği, koordinasyonun sağlanılamadığı savunuldu. Emre ise, "Kaybettiğimiz için çok üzgünüm" diye konuştu. 
     
     Alpay’a şans 
     İNGİLTERE’DE Aston Villa forması giyen ve Menajer Taylor ile arası soğuk olduğu için takıma alınmayan Alpay’a bir şans daha tanındı. Taylor, "Kendisiyle görüştüm ve her şeye sıfırdan başlama kararı aldık" diye konuştu. 
     



 SPOR 




























</TEXT>
</DOC>
