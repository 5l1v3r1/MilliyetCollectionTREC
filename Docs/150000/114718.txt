<DOC>
<DOCNO> 114718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur33.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan Erdoğan'a Ne biliyorsan söyle 
</HEADLINE>
<TEXT>

     CHP Genel Başkanı Deniz Baykal, "Hiçkimseyle özel bir pazarlığımız yok, olmadı, olamaz. Bir insanın çılgın olması lazım, böyle bir şey düşünebilmesi için" dedi. 
     İstanbul'da, Atatürk Havalimanı'nda soruları yanıtlayan Baykal, AKP Genel Başkanı Recep tayyip Erdoğan'ın "CHP'nin bir medya patronu ile işbirliği yaptığını, çok fazla üzerlerine gelinirse bu gizli yönleri açıklayacakları" yolundaki sözlerininin anımsatılması üzerine şöyle konuştu 
     "Herkes ne biliyorsa söylemelidir. Demokrasi, şeffaflık ve saydamlık rejimidir. Bizim, Türkiye'de medya gruplarıyla, medya patronlarıyla, iş dünyası ile ilişkilerimiz çok şeffaf ve dürüst bir anlayışa dayanan ilişkilerdir. Hiç kimseyle özel bir pazarlığımız yoktur, olamaz. Böyle bir şey düşünülemez. Bir insanın çılgın olması lazım, böyle bir şeyi düşünebilmesi için... Ne varsa bu söylenmelidir." Baykal, bu çağrıya yanıt alıp almadıkları sorusu üzerine, Cuma akşamı Kanal D'de Erdoğan ile yapacakları tartışmayı hatırlatarak bu konuların orada da ele alınacağını dile getirdi. 
     "Bir rahatsızlık hissettiniz mi" sorusunu ise Baykal şöyle yanıtladı 
     "Üzüldüm tabii. Bu tip 'üzerime gelirsen, bak ben de bir şey söylerim' yaklaşımı benim siyaset üslubum değil. Türkiye'de de siyaset üslubu olarak işlenmemelidir. Doğru değil. O'nun onu söylememesi için benim bir şey yapmamı ne hakla bekleyebilir Herkes ne biliyorsa söylemelidir ve herkes öğrenmelidir." 
     





</TEXT>
</DOC>
