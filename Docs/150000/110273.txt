<DOC>
<DOCNO> 110273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yasam/yas10.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serap’ı kim öldürdü 
</HEADLINE>
<TEXT>

Bir ay önce evlenen Serap Karakuş, evinde dört yerinden bıçaklanarak öldürülmüş halde bulundu... 
     DİNÇER ŞEREF 

     Bakırköy’de, bir ay önce, kadın kuaförü Kürşat Karakuş’la evlenen Serap Karakuş 20 , evinde bıçaklanarak öldürüldü. 
     Kartaltepe Cami Sokak’ta oturan Karakuş çifti, önceki akşam, bir yakınlarının düğününe gidecekti. Kürşat Karakuş, işyerinden eşini aradı, cevap alamayınca eşinin kendisini beklemeden yola çıktığını düşünerek düğün salonuna gitti. Ancak eşini bulamadı ve eve döndü. Kapıyı çaldı, ancak açan olmadı. Anahtarı yoktu ve balkondan eve girmek istedi. 
     Karakuş’u hırsız sanan komşuları polisi aradı. Karakuş, olay yerine gelen polislere durumu anlattı. Çilingir yardımıyla kapıyı açan polisler genç kadının cesediyle karşılaştı. Serap Karakuş’un 4 bıçak darbesiyle öldürüldüğü, kapıda bir zorlama olmadığı, bir şeyin çalınmadığı anlaşılırken meyvesuyu içilmiş iki bardak bulundu. 
     Bir hafta önce evinin anahtarlarını kaybeden Kürşat Karakuş, ifadesi alınmak üzere emniyete götürülürken genç çiftin iki yakın arkadaşının da aralarında bulunduğu 4 kişi gözaltına alındı. 
     
     



 YAŞAM 




















</TEXT>
</DOC>
