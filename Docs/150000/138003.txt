<DOC>
<DOCNO> 138003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo19.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Malatyaspor maçının hazırlıklarını sürdürüyor... 
</HEADLINE>
<TEXT>

     Denizlispor'un UEFA Kupası maçı nedeniyle bu haftaki maçı ertelenen Fenerbahçe, ligin 22. haftasında Malatyaspor ile oynayacağı maçın hazırlıklarını sürdürüyor. Sarı-lacivertliler, bu sabahki çalışmasını salonda yaptı. 
     Teknik sorumlu Oğuz Çetin, Samandıra Tesisleri'ndeki sahanın karla kaplı olması nedeniyle futbolcularına basına kapalı olarak salonda hafif bir çalışma yaptırdı. 
     Sakatlıkları bulunan Rüştü, Serhat ve Abdullah'ın tedavisi sürerken, futbolcular kuvvet çalışmaları yaptı. 
     Sarı-lacivertli takım, Samandıra'daki olumsuz hava koşulları nedeniyle öğleden sonra yapacağı çalışmayı Dereağzı Tesisleri'nde gerçekleştirecek. 
     





</TEXT>
</DOC>
