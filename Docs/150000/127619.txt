<DOC>
<DOCNO> 127619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo06.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütahyaspor'da kongre süreci... 
</HEADLINE>
<TEXT>

     İkinci Futbol Ligi B Kategorisi A Grubu'nda yer alan Kütahyaspor'da, kulüp başkanı Cahit Özel, ''2 Ocak'ta yapılacak olağanüstü kongrede Kütahyaspor'a sahip olan çıkmazsa, kulüp kapanır'' dedi. 
     Cahit Özel, başkanlığı döneminde Kütahyaspor'u daha yukarılara taşıyabilmek için çok çalıştığını, ancak çevresinde kendisinde destek verecek hiç kimsenin kalmadığını söyledi. 
     Kongre için bugüne dek aday çıkmadığını hatırlatan Özel, ''Kütahyaspor'da görev alırken kalp krizi geçirdim. Kesinlikle aday olmayacağım. Başta Kütahya Valiliği ve belediyenin desteğini çekmesi, ilgiyi azalttı. Ancak açık konuşmak gerekirse, olağanüstü kongrede Kütahyaspor'a sahip olan çıkmazsa, kulüp kapanır'' diye konuştu. 
     





</TEXT>
</DOC>
