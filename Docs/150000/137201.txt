<DOC>
<DOCNO> 137201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/siyaset/asiy.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Orgeneral Kemal Yavuz, Irak harek tını değerlendirdi 
</HEADLINE>
<TEXT>
SOHBET ODASI 
Türkiye, kendisini bir çıkmaza soktuKörfez Savaşı sırasında İkinci Ordu Komutanı olan Yavuz, "Türkiye, bir taraftan BM kararı olmadan savaşa girmem, Amerikan askerinin geçişine müsaade etmem’ diyor. Diğer taraftan da, Kuzey Irak’taki değişikliklere müdahale edeceğini söylüyor" dedi 
     DERYA SAZAK 

Körfez Savaşı döneminde İkinci Ordu Komutanı’ydınız, Türkiye o zaman Irak’a kuzeyden cephe açılmasına karşıydı. 12 yıl sonra değişen şartlar nelerdir 
     İki harek t arasındaki en büyük fark, hedefler. Birinci Körfez Savaşı’nda amaç Irak’ı Kuveyt’ten çıkarmaktı. Eğer gerçekleşirse, ikinci Körfez savaşı harek tında Saddam yönetimine son verilmesi ve Irak’ın işgali amaçlanıyor. 
     Türkiye, birinci harek ta katılsaydı, Kuzey Irak’a girmek durumunda kalacaktı. ABD çıktıktan sonra da kaçınılmaz olarak geri çekilecekti. Bunun da zarardan başka hiçbir faydası olmayacaktı. Rahmetli Özal’ın hayal ettiği gibi, Musul - Kerkük petrolleri gerçekçi değildi. 
     
     Özal, Türk subayını dinlemedi 
Cumhurbaşkanı Özal ile o tarihte bir tartışmanız olmuştu 
     Olay şöyle gelişti. Körfez harek tından sonra kuzeyde Kürtler, güneyde Şiiler ayaklandı. ABD’nin de göz yummasıyla Irak ordusu bunların üzerine gitti. Türkiye’ye büyük göç dalgası geldi. Rahmetli Özal’ın "sınırı açın" direktifiyle on binlerce kişi Türkiye’ye sığındı. 
     Özal, Kürt sığınmacılarla görüşmek üzere Güneydoğu’ya geldi. Silopi’de gümrük müdürünün odasında toplanıldı. Çekiç Güç’ten iki Amerikalı general de toplantıya katıldı. Özal, Amerikalılarla konuştu, onlara direktifler verdi. ABD’li generaller ayrılınca "tamam, mesele anlaşılmıştır" diye yerinden kalktı. 
     
     Özal’a tepki duydum 
Siz, arkasından seslenmişsiniz... 
     Tepki duydum. Bölgedeki Türk yetkililerinin hepsi orada. Bizimle hiçbir şey konuşmadan Özal "mesele anlaşılmıştır" deyince ben, Hikmet Köksal Paşa’ya döndüm, "Paşam, bu nasıl iştir Türkiye Cumhuriyeti Cumhurbaşkanı bizim görüşümüzü almayıp iki Amerikalıyla muhatap oluyor " Sinirlendiğim zaman bazen yüksek sesle konuşuyorum, başyaveri arkasındaydı - şu anda Genelkurmay Genel Sekreteri olan Aslan Güner - belki de o ikaz etti. Kalkmış gidiyordu. Durdu, masanın yanına geldi, "Kemal Paşa, sen ne diyorsun " diye sordu. 
     
Ne dediniz 
     Göçün sakıncalarını ve göçün PKK’nın gücünü artıracağını söyledim. Özal, bu sefer, "Ben, size söylemiştim, Amerikalılar güneyden girdiğinde biz de kuzeyden taarruz etseydik bunlar başımıza gelmezdi. Musul - Kerkük, şu anda elimizde olurdu" dedi. 
     
     Torumtay’ın istifası 
Yanıt verdiniz mi 
     Tabii çok üzüldüm. Türkiye’nin bir belaya girmesini önlemek için istifa eden bir genelkurmay başkanına ve Silahlı Kuvvetler’e karşı böyle bir tepkiyi anlamak mümkün değildi. Torumtay Paşa’nın istifa ettiği gün ben Ankara’daydım. Tesadüfen olayın içinde yaşadım. Haksız bir suçlama... Özal, konuyu açınca, ben de "Efendim siz, Habur’dan Musul - Kerkük’le olan mesafeyi ölçtünüz mü diye sordum. Birisi 170 diğeri 300 kilometre. GenelKurmay Başkanı bana emir verseydi Kuzey Irak’a girerdik. Sonuçta ne olurdu, Anadolu çocuğunun temiz kanını Arap’ın çölüne dökerdik. 
     
Çekiç Güç’ün gelişi nasıl oldu 
     Özal, bunu kendisinin sağladığını söyledi. Bana göre, bir senaryonun parçasıydı. ABD o sayede bölgeye yerleşti. 
     
     Iraklılarla savaşabilirdik 
Askerlerin kaygısı neydi Özal’a duyulan güvensizlik mi ABD’nin hedeflerindeki belirsizlik mi 
     Kuveyt’in işgaline son vermekti. ABD, Bağdat kapısı açılmış olduğu halde ileri gitmedi. Kara harek tına katılmış olsaydık Kuzey’de altı tane Irak tümeni vardı. Onlarla çalışacaktık. Türkiye gereksiz bir savaşın içine girmiş olacaktı. 
     
ABD, Saddam’dan kurtulmaya bir defa kararlı gözüküyor. Kuzey Cephesi ve Amerikan askerine geçiş izni konusunda Washington’la pazarlıklar sürüyor. 
     Irak, ABD’nin ulusal stratejisinin bir parçası haline geldi. Bunda da en büyük etken petrol. Dünya petrolünün yüzde 65’i Ortadoğu’da. ABD’nin bölgede hakimiyet kurma ihtiyacı enerjiden kaynaklanıyor. 11 Eylül’ü fırsat bilerek, Afganistan’dan sonra Irak’a yerleşecek. Çıkarları çatışınca Avrupa ile ilişkilerinin ne hale geldiği görüldü. Fransa ve Almanya’nın direnç göstermesi sonucu, BM Güvenlik Konseyi’nin harek ta evet’ demesi mümkün değil. 
     
     Güvenlik Konseyi kararı 
Türkiye’nin açmazı da burada 
     Hükümet baştan beri haklı olarak uluslararası meşruiyete dayanırım’ dedi. Güvenlik Konseyi’nden karar çıkarsa ben de savaşa girerim. Ancak, bu kararın çıkması mümkün gözükmüyor. Silah denetçileri raporu h l tartışılıyor. 
     
Önemli açmaz kamuoyumuzTürkiye, ne yapacak 
     BM kararı olmadan harek ta katılmak istemiyor. Türkiye, kendisini bir çıkmaza sokmuş durumda. Aslında, ABD harek ta başladı. Savaştan kaçınırsa prestiji mahvolur caydırıcılığı ortadan kalkar. Bu kadar hazırlık yaptı, asker gönderdi. ABD, Irak harek tından vazgeçmez. 
     ABD, "ben geliyorum, kuzey cepheyi aç" dediği zaman Türkiye ne yapacak ABD, Saddam’ı batıdan ve kuzeyden de kuşatmaya almaya çalışıyor. O zaman, Bağdat içinde hapsolur ve imha edilir. Türkiye, kuzey cephesine izin vermezse ABD, çok büyük bir sıkıntıya düşer. 
     
     40 bin asker yeterli 
ABD, kuzey cephesinden vazgeçebilir mi 
     Türkiye, izin vermezse Bağdat’ı kuzeyden kuşatabilmek için uçar birlik harek tıyla, helikopterlerle kuzeye Ürdün üzerinden, ya da güneyden birlik taşıması gerekir. Helikopterle taşınacağı için bunlar hafif birlikler olacaktır. Ağır silahlarını götüremeyecekler. Oysa, Türkiye, kuzeyden geçişe izin verirse Kore’ye, İkinci Dünya Savaşı’na katılmış meşhur atlı tümen gelecek. 2020 planlamasında dördüncü tümeni öncelikle modernize ettiler. O tümen, Saddam’ın kuzeydeki gücünü dağıtır. 
     
Türkiye, izin verecek mi 
     Açmaz burada, "Türkiye, BM kararı olmadan ne savaşa girelim, ne de Amerikan askerinin geçişine müsaade ederim" diyor. Bir taraftan da deniyor ki, Kuzey Irak’ta meydana gelecek değişikliklere müdahale edelim. Hani sen savaşa girmeyecektin Güvenlik Konseyi kararı olmadan Irak’a asker sokabilmek için Meclis’ten nasıl karar alacaksın. 
     Irak’a gireceksek buna TBMM karar verecek. 
     Asıl önemli açmaz kamuoyudur. Bir ülke savaşa girmeye niyetliyse veya girmek zorunda kalacağını önceden kestiriyorsa, kamuoyunu ona göre hazırlamak zorundadır. 
     
Kamuoyu savaşa karşı, Amerikan askeri varlığından da kuşku duyuluyor. 
     80 - 100 bin kişinin konuşlandırılması Türkiye’nin lehine bir olay değil. Silahlı Kuvvetler haklı olarak Kuzey Irak’ta fazla Amerikan yığınağı istemiyor. Amerikalılar, geldikleri yerden çıkmak istemiyorlar. Irak tümenlerini saf dışı bırakacak ve Bağdat’a kadar gidecek kuvvet yeterli. O da, 30 - 40 bin asker demektir. 
     
Askerin ABD ilişkisi dengelidirKuzey Irak’taki temel kaygı nedir 
     Sınırların değişmesi istenmiyor. Kürtlerin kendi başlarına bir şey yapmaya kalkmamaları önemli. Türkmenlerin hakları korunmalı. Barzani’nin Kerkük’le ilgili beyanları vardı. Bunları aslında ABD önleyecek. Çünkü Irak petrolünün kullanımını kimseye bırakmaz. 
     
AKP yönetimi için de Irak politikası ve ABD’ye verilecek destek konusunda kararsızlık gözleniyor. 18 Şubat’taki TBMM toplantısında tezkerenin görüşülmesi ertelenebilir. Erdoğan ve Gül’ün mesajları dikkat çekici. Sizce gelişmeler Silahlı Kuvvetleri nasıl etkiliyor 
     Askerin, "Aman Amerika’yı darıltmayalım" düşüncesinde olduğunu hiç zannetmiyorum. ABD’yi en yakından tanıyan ve en mantıki, dengeli ilişki içinde olanlar Silahlı Kuvvetler’dir. Kimse savaş istemez, ancak doğacak riskleri de ortaya koyarlar. Amerika’ya dirsek çevirdiğiniz zaman oluşacak durumu hükümet değerlendirmeli. 
     
Erdoğan Amerika’yı aldattı...Türkiye’nin, kuzey cephesi konusunda ABD yönetimini cesaretlendirmesi nasıl oldu 
     Benim kanaatimce Tayyip Erdoğan, Amerika’yı aldatmıştır. ABD ziyareti, Bush yönetiminde öyle bir hava yarattı ki Sayın Erdoğan, her konuda söz sahibi, ne derse o olacak. ABD’nin yaklaşımları istikametinde gidecek. Halbuki Beyaz Saray ziyareti, Erdoğan’ın kendisi için yaptığı bir şovdu... Ülke için değil. Türkiye içinde meşruiyeti onaylanmamış bir kişinin yurtdışında meşruiyet kazanma çabasıyla, "bakın işte bütün dünya beni tanıyor" diyebilmek için yaptığı bir şovdu. Amerika, bu şovu anladı. 
     Başbakan Sayın Gül öyle değil. İkisinin arasında büyük fark var. Erdoğan, devlet adamı değil. Milli Siyaset Belgesi’ni okumamış bir kişi ve Kıbrıs, Irak gibi Türkiye’nin ulusal güvenliğini ilgilendiren konularda konuşmaması gerekir. Son Kıbrıs olayındaki Erdoğan’ın gelişigüzel çıkışları maalesef hem Türkiye’yi hem de Başbakan Gül’ü sıkıntıya sokuyor. 
     
Kıbrıs için ne düşünüyorsunuz 
     Annan Planı bu şekilde kabul edilsin Kıbrıs Türkleri beş yıl sonra Filistinlilerin durumuna düşer. Bu plan, 9 Eylül’ün rövanşı olur. 
     



 SİYASET 















</TEXT>
</DOC>
