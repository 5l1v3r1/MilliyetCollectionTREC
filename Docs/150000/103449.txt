<DOC>
<DOCNO> 103449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/ekonomi/eko06.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs - Milano hattı 
</HEADLINE>
<TEXT>

İngiltere, İrlanda ve Almanya’dan sonra İtalya’ya da sefer düzenlemeye başlayan Kıbrıs Türk Hava Yolları, uçuş hattına Milano’yu ekledi 
     Kıbrıs Türk Hava Yolları, KTHY Milano uçuşlarına başladı. Haftada bir, salı günleri yapılacak uçuşlar bir yıl boyunca devam edecek. 
     KTHY Yönetim Kurulu Başkanı İlker Tuncer, "Hedefimiz yurtdışı uçuş noktalarımızı daha da artırmak" dedi. Bir yıldır KTHY’nin yönetim kurulu başkanlığı yapan Tuncer, eski bir pilot. Yıllarca milletvekilliği, bakanlık yaptıktan sonra şimdi kendi deyimiyle mesleğini icra ediyor. 
     Tuncer, KTHY’nin değişen yüzünü şöyle anlattı "KTHY bugüne kadar zarar ediyordu. Geçen yıla göre 5 trilyon lira kara geçirdik. Geçen yılın nisan ayından bu yana büyüyoruz. Hem de bunu uçak sayımız azalmasına rağmen gerçekleştirdik. Geçen yıl sekiz uçağımız vardı. Eskiyen üç uçağımızı sattık. Buna rağmen, koltuk kapasitemiz geçen yıla oranla yüzde 40 arttı. Şimdi hedefimiz yurtdışına uçuş sayılarını artırmak." 
     
     Kıbrıs-İstanbul-Milano 225 euro 
     Tuncer, "Milano’ya uçuyoruz. Yakında Venedik’e de uçacağız. İtalya, KTHY’nin İngiltere, İrlanda, Almanya’dan sonra dördüncü uçuş noktası oldu. Avantajımız fiyatlarımızın düşük olması. Kıbrıs -İstanbul - Milano için 225 euro fiyatımız var. Havayolundaki müthiş rekabette fiyat avantajımızla daha da başarılı olacağımıza inanıyoruz" dedi.. 
     



 EKONOMİ 


















</TEXT>
</DOC>
