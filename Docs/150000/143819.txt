<DOC>
<DOCNO> 143819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/sazak.html </URL>
<DATE> 2003/03/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak’ta geri sayım 
</HEADLINE>
<TEXT>

     Dünya yeni bir çılgınlığın eşiğinde. 
     On binlerce masum insanın yaşamı akıllı füzeler’e bağlı. 
     Saddam’ın inadıyla Bush’un insafına terk edilen insanlık’ bir kez daha savaşın şiddetiyle acılara boğulacak. 
     Diplomasi ve barışçı çözümler Irak krizinde çözümsüz kaldı. 
     11 Eylül’de kopan kıyamet, uğursuz bir dönemin miladı oldu. 
     ABD’nin Türkiye ile ilişkilerinde de yeni bir döneme giriliyor. 
     Bush yönetimi, savaşa beş kala tezkere’ye dönük istemlerinin önemli bir bölümünden, kuzey cephesi’nden vazgeçti ve B planı’nı uygulamaya koydu. ABD, Irak operasyonunda Türkiye’nin katkısını hava koridoru’yla sınırlandırdı. 
     Dışişleri Bakanı Colin Powell bu kararı açıklarken, 6 milyar dolarlık yardım paketinin de masadan kalktığını açıkladı. 
     Powell’ın Washington’daki sözlerine karşın Devlet Bakanı Ali Babacan’ın hala 26 milyar dolarlık ekonomik destekten söz ederek piyasaları yanıltması ise acemiliğin ötesinde bir tutumdu. 
     Aslında ABD’nin niyetleri konusundaki yanılgı, Gül’ün başbakanlığı döneminde Washington’a giderek ABD Başkanı Bush’la görüşen Ali Babacan ile Dışişleri eski Bakanı Yaşar Yakış’ın Irak’taki savaşın yaklaştığını tam olarak görememeleri oldu. 
     Oysa ABD başkentinde ve Pentagon’da savaşın tarihi’ bile konuşuluyordu. 
     İki bakanın gezisini Washington’da izlemiştik. 
     20 Şubat tarihli yazımızın başlığına muhabirlik riski alarak Savaş 21 Mart’ta’ başlığını attık. 
     Başbakan Gül, kendisi Washington’a gitmeyip bayramda iki bakanını ABD yönetimine gönderdiğinde birinci tezkere’ Meclis’ten geçmişti. Asker tezkeresiyle ilgili beklentiyi ise Abdullah Gül, Bayramdan sonra Meclis’e getireceğiz’ şeklinde geçiştiriyordu. Beyaz Saray’daki Bush görüşmesinin at pazarlığı’na dönüştürülmesi bir başka hafiflikti. ABD Başkanı, Yakış ve Babacan’a Beyler Meclis’e dönün ve tezkereyi çıkarın’ sözleri ise stratejik ortaktan duyulmayacak ölçüde ağırdı. 
     İkinci tezkere biraz da ABD’nin küçümseyici hatta alçaltıcı tutumu sonucu reddedildi. 
     Umutlar Tayyip Erdoğan’ın başbakanlığına bağlanmıştı. Erdoğan da kararsızlığını sürdürünce ABD yönetimi kendi yolunu seçti. 
     Keşke bu savaş hiç olmasaydı. 
     Türkiye şimdi birden çok cephede savaş verecek Ekonomide bir çöküntü ise ulusal gelirleri toplamından daha fazla iç ve dış borcu olan ülkede demokrasinin geleceğini tehlikeye sokabilir. 
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
