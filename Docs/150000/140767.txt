<DOC>
<DOCNO> 140767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko06.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, yükseldi, döviz düşüşünü sürdürdü... 
</HEADLINE>
<TEXT>

     Para piyasalarında Borsa ve döviz kurlarındaki olumlu seyre, bono faizleri de katıldı. 
     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 28 Ocak 2004 vadeli bugün valörlü tahvilin bileşik getirisi, yüzde 60'ın altına geriledi. 
     28 Ocak 2004 vadeli kağıdın basit getirisi yüzde 58.00, bileşik getirisi ise yüzde 59.45'den açıldı. Bu kağıdın bileşik getirisi, 09.40 itibariyle yüzde 59.15 seviyesine indi. 
     Aynı gün valörlü işlemlerdeki bileşik getirisi dün yüzde 62.76'dan kapanan tahvilin faizindeki gerileme, 3.61 puanı buldu. 
     
     DÖVİZDE GERİLEME 

     Serbest piyasada dün 1 milyon 627 bin liradan kapanan ve güne 1 milyon 615 bin liradan başlayan doların satış fiyatı, 1 milyon 615 bin lira düzeyinde bulunuyor. 
     Bankalararası piyasadaki kotasyonlarda da dolar geriledi. 
     En yüksek dolar satış fiyatı, bu sabah 1 milyon 617 bin liradan işlem gördü. 
     Dolar kotasyonlarında alışta en düşük fiyat 1 milyon 605 bin, en yüksek fiyat 1 milyon 609 bin lira, satışta ise en düşük fiyat 1 milyon 613 bin lira oldu. 
     
     BORSA YÜKSELİŞLE AÇILDI 

     İstanbul Menkul Kıymetler Borsası, güne yükselişle başladı. 
     1. seansa 36.35 puanlık artışla 10,652.48 puan seviyesinde başlayan endeks, seansın ilk 20 dakikasını 104.04 puan ve yüzde 0.98 artışla 10,720.17 puandan geçti. 
     İlk yarım saatin sonuna doğru gelen satışlarla Endeks'in, dünkü kapanış seviyelerine indiği gözlendi. 
     





</TEXT>
</DOC>
