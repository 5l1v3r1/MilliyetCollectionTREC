<DOC>
<DOCNO> 102176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/spor/spo02.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"SABREDİN" 
</HEADLINE>
<TEXT>

Fenerbahçe Başkanı Aziz Yıldırım, Lorant’a güvendiklerini, yakın bir zamanda herşeyin güllük gülistanlık olacağını belirtti, "Haksızlık etmeyin, istikrarı destekleyin" diye konuştu 
     YALÇIN TÜRK 

     Ders çıkarıyoruz’ 
     FENERBAHÇE Başkanı Aziz Yıldırım, Teknik Direktör Lorant’a kızgın olmadığını ve her konuda kendisine güvendiğini söyledi. Yıldırım dün düzenlediği basın toplantısında yapıcı eleştirelere her zaman açık olduklarını belirtti ve "Trabzon beraberliği ve Feyenoord maçıyla ilgili durmadan eleştiriler yapılıyor. Elbetteki haklı kısımlarına katılıyoruz. Bunlardan ders de çıkarıyoruz. Ancak siz değil miydiniz Ortega kötü diyen. Şimdi niye tersini savunuyorsunuz " dedi. 
     
     Ortega’ya şaşırmadım’ 
     LORANT ile iki yıllık anlaşmaları olduğunu hatırlatan Fenerbahçe Başkanı, "Feyenoord maçlarında önemli olan turu atlamaktır. İlk maçı asgari zararla geçip, stratejik oynayıp, şansımızı yükselttik. Turu geçeceğiz. Çünkü futbolcularımızın ve hocamızın kapasitesi bunu yapacaktır. Lorant’ın sahaya çıkardığı kadro doğruydu. Ortega’yı kadroda görmediğimde şaşırmadım. Çok oyuncumuz var ama takımda 11 kişi oynayacak. Onun için küsmek yok" ifadelerini kullandı. 
     
     Neden istifa edelim ’ 
     MİLLİ Takım’ın da çok eleştirildiğini ancak Dünya üçüncüsü olduğunu söyleyen Aziz Yıldırım, "Biz gerektiğinde her türlü müdahaleyi yapan bir yönetimiz. Ancak bazı çevreler bize takıma antrenör tayin ettirmeye çalışıyorlar. Bana Daum’u düşünürmüsün diye soruyorlar. Hayır diyorum. Ertesi gün yine yazıyorlar. Hocamızı karamsarlığa düşürüyorlar. Ankaragücü ve Feyenoord’u yenersek şimdi düşünülenlerin tam tersi gündeme gelecek. Kötü bir sonuçta neden istifa edelim " diye konuştu. 
     
     Hesabı camiaya veririz’ 
     MEDYAYA da yüklenen Yıldırım sözlerini şöyle tamamladı "Biraz sabredin. Lorant geldiğinde Beşiktaş’ı, Galatasaray’ı, Trabzon’u yenmedi mi İstiyorsunuz ki gelene 5, gidene 10 atsınlar. Biz gereken hesabı camiaya veririz, kongreye veririz. İstikrarı destekleyin. Bir sorumluluk varsa bu hepimizindir. Sadece Lorant’a sallamakla olmaz. Feyenoord’u yeneriz, herşey güllük gülistanlık olur. O zaman da siz yine abartmaya devam edersiniz. Çünkü abartmakta üstünüze yok" 
     
Fatura yine basına      Lorant her beraberlik ve yenilgi sonrası faturayı basına çıkarmayı adet edindi. Feyenoord maçının ardından kendisi hakkında ağır eleştiriler yapan medyaya kızan Alman çalıştırıcı, bu defa da takımın çalışmalarını basına kapadı. Lorant’a sahip çıkan Aziz Yıldırım, akşam idmanını izledi ve futbolcularla konuşarak, "Camia sizden başarı bekliyor" dedi. 
     
Kim çıkacak      ANKARAGÜCÜ maçı öncesi Fenerbahçe’nin yabancı futbolcularını tribüne çıkma korkusu sardı. Stevic’in gelmesinden sonra sekiz oyuncu hakkını dolduran Sarı - Lacivertli takımda bu hafta kimin kadro dışı kalacağı merakla bekleniyor. Simao’nun da düzelmesinden sonra bu sayının ikiye çıkacak olması rekabeti daha da çoğaltacak. 
     TEKNİK Direktör Lorant’ın, Ankaragücü maçının kadrosuna Revivo, Ortega, Johnson ve Stevic’i mutlaka alacağı, Washington, Rapajc ve Mirkoviç arasında tercih yapacağı belirtildi. Alman hocanın kendi sahalarında oynamaları nedeniyle büyük bir olasılıkla savunmada görev yapan Mirkoviç’i tribüne göndereceği öğrenildi. 
     
Mucize adam Rüştü’yü Almanya’da muayene eden doktorlar "Bu halde nasıl oynarsın. Eğer dinlenmezsen harap olursun" diye konuştular 
     Hayrete düştüler 
     FENERBAHÇE’NİN Dünya çapındaki kalecisi Rüştü, tedavi için gittiği Almanya’da doktorları hayrete düşürdü. Milli futbolcuyu muayene eden doktorlar, "Senin uzun süre dinlenmen ve tedavi olman gerekiyor. Mayıs ayından beri sürdürdüğün bu tempo seni harap eder. Ancak sen tüm ağrılarına rağmen çıkıp oynuyorsun. Bu ne büyük bir fedakarlık" ifadesini kullandılar. 
     
     Problemi çok 
     YAPILAN kontroller sonucu Rüştü’nün sırt bölgesinde, belinde, adale ve kasıklarında problemleri olduğu tespit edildi. Doktorların "dinlen" uyarılarına rağmen yıldız futbolcunun, hafta sonunda İstanbul’da oynanacak Ankaragücü maçında forma giymesi bekleniyor. Rüştü, "Takımın bana ihtiyacı var. Onları yalnız bırakamam" açıklamasını yaptı. 
     
Bizleri de gör hocam      SEZON başından bu yana Lorant’ın bir türlü gözüne giremeyen Yusuf, Oktay, Hakan Bayraktar, Ali Güneş ve Ceyhun, Ankaragücü maçı öncesi Alman hocadan forma istediler. Diğer oyunculara tanınan şansın kendilerine de tanınmasını bekleyen süper beşli, "Oynamadan kendimizi gösteremeyiz. Takım kadrosunda Lorant bizi de düşünmeli" dediler. 
     
Revivo’dan yine rest      İSRAİLLİ oyuncu Fenerbahçe’nin Şampiyonlar Ligi maçlarının daha önemli olduğunu vurgulayarak, çağrıldığı milli takımından affını istedi. İsrail’in, İspanya ile oynayacağı karşılaşmaya gitmeyeceğini söyleyen Revivo, durumu İsrail Futbol Fedarasyonu’na bildirdi. Bu arada Ganalı oyuncu Johnson’un uzun süredir beklediği ailesi dün İstanbul’a geldi. 
     



 SPOR 























</TEXT>
</DOC>
