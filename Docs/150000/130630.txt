<DOC>
<DOCNO> 130630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/astro/index.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaşı arayın 
</HEADLINE>
<TEXT>

     Bugün gökyüzünde kaygan ve hareketli şartlar var. Değişikliklere karşı daha esnek olmalıyız. Duygusal alanda huzursuzluk söz konusu. Koç'lar hareket dolu bir gündeler. Yenilikler yapmak ve pek çok kişi ile bir araya gelmek söz konusu. Kısa yolculuklardan da zevk alacaklar. Boğa'lar parasal alanda verimli olabilirler. Kazançlarını artırabilecek girişimler, ortaklıklar onlara şans getirebilir. Zevk için yapılan harcamalarda artış var. İkizler huzursuz bir günde. Duygusal alanda iniş çıkış yaşayabilirler. Bu arada aile ya da anne ile ilgilenmek de gerekebilir. Yengeç'ler dikkatli olmalılar. Aşırı alınganlık yüzünden ilişkilerde zorlukla karşılaşabilirler. Duygusal konularda geleceğe iyimser bakmak faydalı olacak. Aslan'lar için sosyal konularda, arkadaşlıklar açısından güzel bir gün olabilir. Yeni düşünceler ve başkalarından alınacak destekler söz konusu. Başak'lar iş hayatına konsantre olmak zorundalar. Toplum önüne çıkmak ve yeni sorumluluklar da üstlenmek mümkün. 
     Terazi'ler rahat hareket edebilecekleri bir gündeler. Düşüncelerini uygulama ve genişletme fırsatı bulabilecekler. Bu arada yabancılarla bir araya gelmek ve yeni şeyler öğrenmek de mümkün. Akrep'ler için gün detay gerektiren çalışmalar ve ortaklaşa parasal konularla ilgili geçebilir. Borç alacak işlerinde ya da duygusal paylaşımlarda kararsızlık söz konusu. Yay'lar yakın beraberlikler ve ortaklıklar açısından canlı bir gündeler. Aşk hayatında hareket var. Yeni öneriler ve işbirlikleri mümkün. Oğlak'lar sağlıklarına önem vermeliler. Göz ardı ettikleri alanlarla daha fazla ilgilenmeleri detaylara özen göstermeleri gerekiyor. İş ortamında da huzursuzluk olabilir. Kova yaratıcı bir günde. Kendini güçlü biçimde ortaya koyabilecek. Bu arada arkadaşlıklar daha eğlenceli olabilir. Zevklerde abartıya kaçma zamanı geldi. Balık'lar adımlarını daha dikkatli atmalılar. Duygusal alanda kırılma ve huzursuzluk ilişkileri ve ev hayatını gerebilir. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
