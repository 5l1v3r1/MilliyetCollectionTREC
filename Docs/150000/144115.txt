<DOC>
<DOCNO> 144115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/spo03.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KURBAN ETMEYİZ 
</HEADLINE>
<TEXT>

Galatasaray Teknik Direktörü Fatih Terim, Denizli yenilgisi nedeniyle deprem yaşayacak bir ekip olmadıklarını söyledi, "Birilerini memnun etmek için takımı yakamam" dedi 
     CÜNEYT KARAKAYA 

     Görünen köy değil 
     DENİZLİSPOR yenilgisiyle şampiyonluk yarışında yara alan Galatasaray’da Teknik Direktör Fatih Terim çarpıcı açıklamalar yaptı. Mağlubiyetin bağıra bağıra geldiği yolundaki iddialara katılmadığını açıklayan Cim - Bom’un hocası, "Denizli maçıyla ilgili bu yorumu yapabilmek için futbolla ilginizin olmaması gerekir. Üstün oynayan ve golleri kaçıran taraf bizdik" dedi. 
     
     Muhabese sonunda’ 
     TERİM, bu tip neticelerle deprem yaşayacak bir takım olmadıklarını da iddia etti. Tecrübeli teknik adam, "Biz muhasebeyi sezon sonunda yapacağız. Eksikleri, hataları ortaya koyacağız ve en iyi şekilde değerlendireceğiz. Galatasaray prensipleri de bunu gerektirir. Birilerini memnun etmek adına oyuncularımızı kurban etmeyiz. Bir maç yüzünden takımı yakamam" diye konuştu. 
     
     Eleştirilere yanıt 
     GALATASARAY’A yapılan bazı eleştirelere de tepki gösteren Fatih Terim, "Oturdukları yerden yazı yazıyorlar" ifadelerini kullandı. Galatasaray Teknik Direktörü sözlerini şöyle noktaladı "Bu yorumları ve bunları yapanları sezon sonunda Galatasaray camiasıyla paylaşacağız. Olayların içinde olmadığı halde atanlar var. Sezon sonu oturup, gerekenleri yapacağız." 
     
Final İnönü’de’Ümit Davala, şanslarının sürdüğünü, Beşiktaş derbisinin ligin kaderini belirleyeceğini söyledi 
     30 puan ortada’ 
     SON dönemlerde etkisiz futbolu nedeniyle eleştirilen Ümit Davala, dün düzenlediği basın toplantısında son durumu değerlendirdi. Yıldız futbolcu, "Ligin sonuna kadar yarışa devam edeceğiz. Ortada alınabilecek 30 puan daha var. Beni ıslıklayanlar küçük bir grup. Kimler olduğunu biliyoruz. İnönü Stadı’nda oynayacağımız Beşiktaş derbisi bu yılın final maçı olacak" dedi. 
     
     Avantaj kaçırdık’ 
     SARI - Kırmızılı takımın tecrübeli ismi Suat Kaya da Denizlispor yenilgisiyle birlikte avantaj yitirdiklerini dile getirdi. Suat, "Denizli karşılaşmasını kazanmamız gerekiyordu. Ama olmadı. Beşiktaş’ı sonuna kadar takip edeceğiz. Elazığspor maçını seyircili oynasaydık daha güzel olurdu. Ama biz çıkıp kazanmak için yine elimizden geleni yapacağız" yorumunu yaptı. 
     
Moraller bozukDenizlispor yenilgisi Florya’da yüzleri astı, Fatih Terim oyuncularını motive etmek için kolları sıvadı 
     Tek idman vardı 
     SÜPER Lig’de pazar günü Elazığspor’u konuk edecek olan Galatasaray, kritik maçın hazırlıklarına dün başladı. Denizlispor maçı nedeniyle oldukça moralsiz olduğu gözlenen Sarı - Kırmızılılar’ın durgunluğu dikkat çekti. Seyircisiz oynama cezası moralleri alt üst ederken, Fatih Terim, Elazığspor maçı öncesinde oyuncularını motive edebilmek için büyük çaba harcadı. 
     
     Xavier sakat 
     YAKLAŞIK 1.5 saat süren antrenmanda Sarı - Kırmızılı oyuncular, koşunun ardından çift kale maç yaptı. Denizlispor maçında 90 dakika oynayan isimler, kısa bir koşunun ardından antrenmanı tamamladı. Lukunku ile Xavier sakatlıkları nedeniyle takımla birlikte çalışmaya çıkamazken, iki futbolcunun tedavilerinin de büyük bir hızla devam ettiği bildirildi. 
     
Futbol sanatı’      Hakan’dan övgü 
     İNGİLTERE Süper Ligi’nde Blackburn Rovers forması giyen Hakan Şükür, Adalılar’ın futbola bakış açısına hayran olduğunu açıkladı. Yıldız futbolcu, "Etrafımda çok nazik insanlar var. Maçtan sonra herkes işine bakıyor. Kimse kimseyi kırmıyor. Futbol dakikaların birlikteliğidir. Geçmişinle yaşarsan geleceğini görmen mümkün olamaz. İngiltere’de çok şey kazandım" dedi. 
     
Aslan yalnız kaldıPFDK, derbideki olaylar nedeniyle Galatasaray - Elazığ maçının seyircisiz oynamasını kararlaştırdı. Trabzonspor’un sahası ise bir maç kapatıldı 
     CEMAL ERSEN 

     GALATASARAY ve Trabzonspor’un günlerdir merakla beklenen dosyaları Profesyonel Disiplin Kurulu’nun dünkü toplantısında görüşüldü. Ali Sami Yen’deki Fenerbahçe derbisinde yaşanan olaylar nedeniyle PFDK, Galatasaray - Elazığspor maçının seyircisinin oynanmasını kararlaştırdı. 2.5 milyar lira para cezası da alan Galatasaray’ın kaybının 500 milyarı aşacağı bildirildi. 
     DİSİPLİN Kurulu’nun dünkü toplantısında görüştüğü bir diğer dosya ise Trabzonspor oldu. Bordo - Mavili takımın Avni Aker Stadı’nda Beşiktaş ile oynadığı ve 1 - 1 berabere kaldığı maçtaki olaylar masaya yatırıldı. Kurul, Trabzonspor’a saha kapatma ve 1 milyar lira para cezası verdi. Karadeniz ekibinin, Bursa ile hafta sonu oynayacağı maç Samsun’a alındı. 
     
Tahkimden ret      GALATASARAY Yönetimi, PFDK’nın bir maç seyircisiz oynama cezasına itiraz etti. Sarı - Kırmızılılar’ın Tahkim Kurulu’na yaptığı başvuru reddedildi. Trabzonspor Başkanı Özkan Sümer ise Disiplin Kurulu’na ateş püskürdü. Sümer, "Adil bir karar değil. Bu cezayla stadlardaki haydutlara destek verildi, bize zarar vermek isteyenler ödüllendirilmiş oldu. Onları stada sokmamak için yasal yollara başvuracağız" diye konuştu. 
     
Mutlu Çelik’e zor görev      22 Mart Cumartesi 
     Malatya-Adana Erol Ersoy 
     D.Bakır-İstanbul Yılnur Önen 
     A.Gücü-Samsun Mustafa Çulcu 
     Fenerbahçe-Altay Bülent Demirlek 
     23 Mart Pazar 
     Trabzon-Bursa Bülent Uzun 
     Denizli-G.Birliği Ünsal Çimen 
     Göztepe-Kocaeli Ali Uluyol 
     G.Antep-Beşiktaş M.Selçuk Dereli 
     G.Saray-Elazığ Mutlu Çelik 
     



 SPOR 





























</TEXT>
</DOC>
