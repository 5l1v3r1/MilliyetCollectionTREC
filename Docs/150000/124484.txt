<DOC>
<DOCNO> 124484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo49.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Gençlerbirliği maçı hazırlıkları... 
</HEADLINE>
<TEXT>

     Bursaspor Teknik Direktörü Erdoğan Arıca, pazar günü deplasmanda yapacakları Gençlerbirliği maçında öncelikli hedeflerinin galibiyet olduğunu söyledi. 
     Arıca, takımın bugünkü antrenmanı sonrasında gazetecilere yaptığı açıklamada, hafta boyunca çalışmalarda galibiyet hesapları yaptıklarını belirterek, ''Gençlerbirliği oyuncularını iyi tanıyorum. Bu bizim için avantaj'' dedi. 
     Rakibin son haftalarda bol gollü galibiyetler aldığının hatırlatılması üzerine Arıca, ''Gerekli önlemlerimizi aldık. İyi oynarsak maçı kazanırız. Burada oyuncularımızın performansı çok önemli. Öncelikli hedefimiz galibiyet'' diye konuştu. 
     Yeşil-beyazlılar Gençlerbirliği maçının hazırlıklarını öğleden sonra yaptığı çalışmayla sürdürdü. Maçın taktik provasının yapıldığı antrenmana, sakatlıkları süren kaleci Cenk, Emre, Tayfun ve Bulat katılmadı. 
     Yeşil-beyazlılar, yarın Vakıfköy Orhan Özselek Sosyal Tesisleri'nde yapılacak antrenmanın ardından otobüsle Ankara'ya gidecek. 
     





</TEXT>
</DOC>
