<DOC>
<DOCNO> 107078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/dunya/dun02.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Mozart ile ağıt yaktı 
</HEADLINE>
<TEXT>

     DIŞ HABERLER SERVİSİ 

     Geçtiğimiz yıl ABD’de 3 binden fazla insanın ölümüne yol açan 11 Eylül saldırılarının birinci yıldönümü dünya genelinde törenlerle anıldı. Anma törenleri, İkiz Kuleler’in yerle bir olduğu New York uykudayken, dünyanın diğer ucu Yeni Zelanda’da saat farkı nedeniyle daha önce başladı. ABD’nin kararı üzerine, dünya üzerindeki 21 saat diliminde yer alan 24 ülkede Mozart’ın Requiem’i Ağıt sırayla seslendirildi. Asya’da borsalar saygı duruşuyla açılırken, Tokyo borsasında tahtada taziye mesajı ve dua yer aldı. Singapur’daki ABD Büyükelçiliği’nde düzenlenen törene Irak lideri Saddam Hüseyin maskesiyle katılmaya çalışan bir kişi tutuklandı. Avustralya’nın popüler tatil beldesi Surfers Paradise’da, itfaiyeci ve ambulans çalışanlarının öncülüğünde plajda insanlardan yıldız ve çizgilerle bayrak oluşturulurken, Paris’te kurbanların anısına kent semalarında iki güçlü ışık şeridi yayıldı. 
     11 Eylül saldırılarının yıldönümü anmalarında yeni saldırılar olabileceği endişesiyle, ABD’nin Ortadoğu, Asya ve Afrika’daki bazı elçilikler geçici olarak kapatıldı. 
     



 DÜNYA 











</TEXT>
</DOC>
