<DOC>
<DOCNO> 143587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/yilmaz.html </URL>
<DATE> 2003/03/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gönül, ABD’yi yumuşatmak için devrede 
</HEADLINE>
<TEXT>

     Türk - Amerikan İş Konseyi’nin ATC 22’nci yıllık konferansına katılmak üzere Washinton’da bulunan Milli Savunma Bakanı Vecdi Gönül dün ABD Savunma Bakanı Donald Rumsfeld, ABD Savunma Bakan Yardımcısı Paul Wolfowitz ve ABD Genelkurmay Başkanı Orgeneral Richard Myers ile bir araya geldi. 
     Gönül, Pentagon’da askeri törenle karşılanırken, Rumsfeld, Wolfowitz ve Myers ile 45 dakika görüştü. Görüşmede ilk tezkerenin geçmemesinde art niyet olmadığını belirten Gönül, "Bir trafik kazası oldu" dedi. Gönül, görüşmeleri hakkında Başbakan Erdoğan ve Dişişleri Bakanı Gül’e telefonla bilgi verdi. Gönül, "ABD’nin tezkerenin tamamının geçmesini istediği, bunun kabul edilmesi halinde yardım paketinin de gerçekleşeceği" mesajını iletti. 
     
Bizimkiler amatör’      Gönül ATC toplantısı çerçevesinde dün öğlen yemeğinde yaptığı konuşmada ise TBMM’den geçmeyen ilk tezkere konusunda tek mazeret öne sürdü. "Bizim Meclis deneyiyimiz az, arkadaşlarımız amatör. Ancak CHP’nin deneyimi fazla, onlar konuşunca bizimkiler şaşırdı" türünden bir açıklama getiren Gönül, izleyicilerde şok yarattı. Türk Amerikan İş Konseyi Başkanı Vural Akışık da konferansın birinci gününü değerlendirirken, tezkere sorunu yüzünden toplantılara üst düzey ABD’li yetkililerin katılmadığını belirtti. Bilindiği gibi Dışişleri Bakanı Powell de katılacak ve bir konuşma yapacaktı ancak, bunu iptal etti. Akışık, "ABD’nin hissi davranarak, düşmanca bir tavır içine girmesi ABD’nin menfaatine değildir. Yalnız biz, IMF ve Dünya Bankası nezdindeki desteğini sürdüreceği izlenimi alıyoruz" dedi. 
     Babacan randevu alamadı 
     Ekonomiden sorumlu Devlet Bakanı Ali Babacan da ABD Hazinesi’nden randevu alamadığı için ATC toplantılarına katılamamayı tercih ettiği öğrenildi. 
     
Wolfowitz tezkere zirvesini      Mustafa Koç’la birlikte izledi 
     Türk Amerikan İş Konseyi’nin eski eş Başkanı Mustafa Koç, Vural Akışık, Şerif Egeli ve Nuri Çolakoğlu önceki gün Pentagon’a gidip, ABD Savunma Bakan Yardımcısı Wolfowitz ve Dışişleri Bakan Yardımcısı Grosmann ile görüştü. 
     Görüşmede Wolfowitz, "Türkiye’nin hava sahasını açması için 48 saati var, sonra her şey çok geç olacak. Bizim Türkiye seçeneği dışında planlarımız olmadığını sanmayın" demiş. Wolfowitz’in asker bulundurma tezkeresi ile ilgili olarak da "AKP bizim hiç bir isteğimizi yapmadı. Ancak Türkiye’deki diğer dostlarımız da bizi desteklemedi" dediği söylendi. Wolfowitz ile Koç yalnızca tezkereyi tartışmadılar. Aynı zamanda, o sırada Ankara’da yapılmakta olan tezkere zirvesi’ gelişmelerini de birlikte izlediler. Wolfowitz, ayrıca DYP Genel Başkan Yardımcısı Mehmet Ali Bayar ile de bir görüşme yaptı. 
     
     







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
