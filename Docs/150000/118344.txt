<DOC>
<DOCNO> 118344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/guncel/gun10.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı yayında Türkleri aşağıladı 
</HEADLINE>
<TEXT>
Yunanlı oyuncu haddini aştı... 
Kalbinin Sesini Dinle adıyla gösterime giren filmin oyuncusu Nia Vardalos, büyük tepki topladı. 
     SEMA EMİROĞLU 

     Dar bütçesiyle gişelerde 185 milyon dolarlık hasılat elde eden ve h l gösterimde olan "My Big Fat Greek Wedding" adlı etnik Yunan komedi filminin yazarı ve başrol oyuncusu Nia Vardalos, önceki gece NBC televizyonundaki şovuyla Türk lobisinden tepki topladı. ABD’nin en çok izlenen canlı komedi programı "Saturday Night Live" programında konuk sunucu ve oyuncu olarak yer alan Vardalos, skeçlerinin birinde, sözde "Türk Devlet Televizyonu"nda talk - show yapıyor ve Türkleri aşağılayor. 
     
     KAMPANYA BAŞLATILDI 
     Programda sigara içen bir sunucu, burnunu karıştırıp Arap aksanıyla konuşan bir kadın ve ona sarkıntılık eden sarhoş bir aktörü konuk ediyor. Şovun bitiminde dalgalanan Türk bayrağında "Türk Devlet Televizyonu" ibaresi dikkat çekiyor. Bu gelişme üzerine yurtdışındaki Türklerin iletişim ağı "Turkish Forum" tarafından başlatılan imza ve mektup kampanyasıyla, ABD’de yaşayan Türklerden NBC televizyonuna kınama mesajları göndermeleri çağrısı yapıldı. 
     



 GÜNCEL 
















</TEXT>
</DOC>
