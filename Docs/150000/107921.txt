<DOC>
<DOCNO> 107921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sonspo10.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde gözler Alaves maçına çevrildi... 
</HEADLINE>
<TEXT>

     Adanaspor ile kendi sahasında 1-1 berabere kalarak taraftarlarını üzen Ankaragücü'nde gözler, Alaves ve Gençlerbirliği maçlarına çevrildi. 
     Ankaragücü Kulübü Basın Sözcüsü Serdar Özkazanç, yaptığı yazılı açıklamada, Adanaspor maçına galibiyeti hedefleyerek çıktıklarını, ancak rakiplerine göre daha iyi futbol oynamalarına ve daha çok gol pozisyonlarına girmelerine rağmen, galibiyet golünü bulamadıklarını ifade etti. 
     Artık İspanya'nın Alaves takımıyla oynayacakları UEFA Kupası 1. tur karşılaşmasına ve ligin 6. haftasında Gençlerbirliği ile yapacakları derbi maçına motive olmaya çalıştıklarını belirten Özkazanç, şöyle devam etti 
     ''Her iki maçı da kazanmaktan başka düşüncemiz yok. Perşembe akşamı Alaves karşısında alacağımız galibiyetle, ikinci maç için avantaj elde etmek istiyoruz. Bunu da başaracak güce sahibiz. Daha sonra da başkent derbisinde Gençlerbirliği'ni mağlup etmek için mücadele edeceğiz. 
     Oynayacağımız bu zorlu maçlarda taraftarlarımıza her zamankinden daha fazla ihtiyacımız olacaktır. Alaves maçında tribünleri dolu görmeyi diliyoruz.'' 
     





</TEXT>
</DOC>
