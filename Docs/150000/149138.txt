<DOC>
<DOCNO> 149138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo09.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Iverson ve Jermaine O'neal ABD milli takımında... 
</HEADLINE>
<TEXT>

     ABD Profesyonel Basketbol Ligi'nde Philadelpia 76ers'in formasını giyen Allen Iverson ile Indiana Pacers'lı Jermaine O'Neal, 2004 Atina Olimpiyatları için ABD Milli Takımı'na alınacak. 
     İsminin açıklanmasını istemeyen bir yetkili, milli takımı belirleyen teknik komitenin bu karara vardığını söyledi. 
     Iverson, konuyla ilgili kendisine henüz resmi bir çağrı gelmediğini, ancak milli takımda oynamanın onurlu bir olay olduğunu ve yalnız seçkin oyuncuların ülkelerini temsil edebileceğini kaydetti. 
     Jermaine O'Neal'ın, gerçekleşirse geçen yıl Dünya Basketbol Şampiyonası'nda 6. olan ABD Milli Takımı'nın formasını ilk kez giyeceği belirtildi. 
     ABD, Amerika kıtasından Olimpiyat Oyunları'na katılacak 3 takım arasına girebilmek için Porto Riko'da ağustos ayında yapılacak elemelerde mücadele edecek. 
     





</TEXT>
</DOC>
