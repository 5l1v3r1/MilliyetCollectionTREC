<DOC>
<DOCNO> 135987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko08a.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç ve eğitimde KDV indirimi 
</HEADLINE>
<TEXT>

Vergi reformu taslağında ilaç ve eğitim başta olmak üzere birçok alanda KDV’nin düşürülmesi planlanıyor 
     ABDULLAH KARAKUŞ Ankara 

     Köşk’ten geri dönen Vergi Barışı Kanunu’nun ardından hükümet şimdi de geleceğe yönelik yeni bir vergi kanunu taslağı hazırlığı içine girdi. AKP Genel Başkanı Recep Tayyip Erdoğan’ın talimatı çerçevesinde Vergi Barışı Kanunu’nun hazırlanmasında önemli rol oynayan AKP’nin Mali İşlerden sorumlu Genel Başkan Yardımcısı Bülent Gedikli’nin hazırladığı ve Maliye Bakanlığı’na göndereceği "vergi reformu kanun" taslağında ilaç ve eğitim başta olmak üzere birçok alanda KDV oranlarının düşürülmesi planlanıyor. 
     İnternet üzerinden vergi beyannamesi doldurmanın ve vergi tahsilatının yaygınlaştırılması hedeflenen taslakta dikkat çeken bir diğer madde de "enflasyon muhasebesine geçişin" öngörülmesi. 
     Enflasyon muhasebesine geçiş düzenlemesiyle "sanal k rlara" göre vergi ödeme işleminin ortadan kaldırılması hedefleniyor. Alınan bilgiye göre Gelir ve Kurumlar Vergisi oranlarının azaltılmasının amaçlandığı taslakla yatırım indiriminde stopajın da düşürülmesi sağlanacak. Eğitim ve sağlık başta olmak üzere matrahta bazı giderlere indirim hakkının sağlanmasının yer alacağı taslakta, vergi kontrol sisteminin kurulması da amaçlanıyor. 
     
     Vergi tabana yayılacak 
     Taslak tamamlandıktan sonra AKP’nin ekonomi kurmayları ve Maliye Bakanlığı kurmayları arasında vergilerde ne kadar indirim oranı olacağı tartışılarak kesinleştirilecek. Gedikli, verginin tabana yayılmasını sağlamaya yönelik bir taslak hazırladıklarını belirterek, "Herkesin vergi vereceği sisteme geçilecek. Bütün işlemler vergiye tabi olacak ancak bunlar da düşük vergiler olacak. Böylece daha çok vergi toplanacak" diye konuştu. 
     
     
     



 EKONOMİ 




















</TEXT>
</DOC>
