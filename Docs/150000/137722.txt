<DOC>
<DOCNO> 137722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/soneko15.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 107 puan arttı 
</HEADLINE>
<TEXT>

     İMKB Ulusal-100 Endeksi, 107.29 puan artarak 1. seansı 11,882.78 puandan tamamlarken, hisse senetlerinin ortalama değer artışı yüzde 0.91 olarak gerçekleşti. 
     Endeks satıcılı açılışın ardından 11,619.61 puana kaar geriledikten sonra toparlandı 11,600-11,700 bandında yatay seyretti. Daha sonra endeks hisselerine gelen alımlar sonucunda 11,900-12,000 aralığında seyir izleyen endeks, son yarım saatte 12,000 puanın üzerine çıkma çabası içinde oldu. 
     Bu çaba sonucunda endeks 12,025.94 puana ulaşarak, 17 Aralık günkü ilk seanstan sonra ilk kez 12,000 puanın üstüne çıkmayı başardı. 17 Aralık Salı günü endeks seans içinde 12,392.48 puana kadar çıkmış, seansı ise 12,006.73 puandan tamamlamıştı. 
     Borsa uzmanları, Türkiye'nin ABD'den istediği maddi taleplerin gerçekleşebileceği beklentisi ile piyasanın bugün de yükselişini sürdürdüğünü savunarak, dünkü kapanışta 11,500 direncini kıran endeksin 12,300 seviyesindeki yeni hedefine doğru hareketini sürdürdüğünü kaydediyorlar. 
     Uzmanlar, piyasada para girişinin başka kağıtlara da kaydığını ifade ederek, dolayısıyla alımlarda genele yayılma olduğunu belirtiyorlar. 
     Seansa 27.07 puan düşüşle 11,748.42 puan seviyesinde başlayan endeks, seansın ilk yarısını 120.51 puanlık artışla 11,896.00 puandan geçti. 
     Endeks en düşük 11,619.61 puana kadar gerilerken, en yüksek olarak 12,025.94 puanı gördü. 
     Seans kapanışında mali endeks 266.02 puan artışla 14,935.39 puana, sanayi endeksi 30.97 puan artışla 11,425.15 puana ve hizmetler endeksi 8.90 puan artışla 7,431.04 puana yükseldi. 
     Böylece, önceki kapanışa göre mali grup hisseler ortalama yüzde 1.81, sanayi grubu hisseler ortalama yüzde 0.27 oranında ve hizmetler grubu hisseler ortalama yüzde 0.12 oranında değer kazandı. 
     İşlem gören toplam 286 hisse senedinden 169'u değer kazanırken, 42 hisse senedi değer yitirdi. 75 hissenin fiyatında ise değişiklik olmadı. 
     Seansta, 424 trilyon 365 milyar 920 milyon liralık işlem hacmi oluştu. 
     Yapı ve Kredi Bankası, Doğan Holding, Garanti Bankası, İş Bankası C ve Tüpraş en yoğun işlem gören hisseler oldu. 
     





</TEXT>
</DOC>
