<DOC>
<DOCNO> 136487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sontur19.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt'te AK Parti seçim bürosu önünde göstericileri polis dağıttı 
</HEADLINE>
<TEXT>

     Irak'a yapılacak olası harekata ve savaşa karşı gösteriler sürüyor. 
     Siirt'te, 9 Mart'ta yapılacak seçimler öncesinde, Aydınlar Caddesi'nde kurulan AK Parti'ye ait seçim bürosu önünde toplanan bir grup HADEP'li, ''savaşa hayır'' sloganları atarak, bürodaki partilileri ''yuhalamaya'' başladı. 
     Uyarılara rağmen gösteriyi sürdüren gruptakilere, polis müdahale etti. Bu sırada, bir polis, grubun dağılması için havaya tek el ateş etti. Göstericilerden 50 kişi gözaltına alındı. 
     Mardin'in Nusaybin İlçesi'nde de HADEP merkezi önünde toplanan gruptakiler, ''savaşa hayır'' sloganları atarak, aynı yerdeki AK Parti binasına doğru yürüyüşe geçti. Uyarıya karşın yürüyüşü sürdüren gruptakiler, polisin müdahalesiyle dağıtıldı. 
     Batman'da da bir grup HADEP'li, AK Parti il binası önünde eylem yaptı. 
     





</TEXT>
</DOC>
