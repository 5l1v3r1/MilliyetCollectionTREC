<DOC>
<DOCNO> 122936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/aspo.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük jüri, yüzyılın takımını, Şükran Ödülü ile taçlandırdı 
</HEADLINE>
<TEXT>
HASRET MADALYASI 
Yarım asıra girme hazırlığı yapan dev anketimizde, bir ilke daha imza attık ve Dünya Kupası’nda üçüncü olan Futbol Milli Takımını, Yılın Sporcusu’nda yarış dışı tutarak, en büyük onurla ödüllendirdik 
     MİLLİYET tarafından her yıl geleneksel olarak yapılan ve Türk Sporu’nun Oskarları olarak kabul edilen Yılın Sporcusu Anketi’nde 49. yıla girerken Büyük Jüri, Dünya Şampiyonası’nda tarihi bir başarıya imza atan Milli Takım için tarihi bir karar aldı. Ankette yer alan Yılın Takımı ve Yılın Milli Takımı kategorilerini bu yıl yarış dışı bırakan Büyük Jüri, futbolcusundan yöneticisine, teknik adamından menajerine, masöründen aşçısına kadar büyük başarıda emeği geçen tüm Milli Takım kafilesini Şükran Ödülünü’ne layık gördü. 
     SON yıllardaki başarılı çıkışını Dünya Kupası üçüncülüğü gibi kolay kolay unutulmayacak bir onurla süsleyen ve Türk milletine sevinçlerin en büyüğünü yaşatan Ay - Yıldızlı ekibimiz, bu zaferiyle bir hasreti noktalarken futbol tarihimizde yepyeni bir sayfa açmıştı. Grup maçlarını Brezilya’nın ardından ikinci olarak tamamlayan Milli Takımımız, ikinci tur maçında Japonya’yı, çeyrek final maçında da Senegal’i 1 - 0 yenmiş, yarı final maçında Brezilya’ya 1 - 0 yenilerek final oynama şansını kaçırmıştı. Ev sahibi ekiplerden G.Kore’yi 3 - 2 yenen Millilerimiz bu skorla Dünya üçüncülüğüne ulaşmıştı. 
     
     İşte kahramanlar 
     FUTBOL FEDERASYONU 

</TEXT>
</DOC>
