<DOC>
<DOCNO> 141215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun20.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin New York Başkonsolosu "Türkiye pazarlık yapmıyor" 
</HEADLINE>
<TEXT>

     Türkiye'nin New York Başkonsolosu Ömer Önhon, New York Times gazetesine yazdığı yazıda, Türkiye'nin para pazarlığı yapmadığını vurguladı. 
     ''Türkiye'nin ABD'nin sadık bir müttefiki olduğuna'' dikkati çeken Başkonsolos, ''Türk ve Amerikan askerleri Kore, Balkanlar, Somali ve Afganistan'da özgürlük ve ortak değerler için birlikte savaşmış ve ölmüşlerdir'' dedi. 
     ''Türkiye'nin, ABD'nin sadık bir müttefiki olup olmadığını sorgulamak utanç vericidir'' diyen Başkonsolos Önhon, 1991 Körfez savaşının Türk ekonomisi üzerindeki yıkıcı etkisinin hala Türk halkının aklından çıkmadığını vurguladı ve Türklerin bu felaketle bir daha karşılaşmak istemediklerini belirtti. 
     Türkiye'nin, Irak'ın silahsızlandırılmasından yana olduğunu kaydeden Önhon, ancak bunun, Türkiye'nin zararına olacak şekilde yapılmaması gereğini vurguladı. Önhon, ''Bu nedenle, 'Türkiye daha fazla ekonomik yardım koparmaya çalışıyor' demek, ortak geçmişimiz de göz önüne alındığında gerçekten kırıcı oluyor'' ifadesini kullandı. 
     





</TEXT>
</DOC>
