<DOC>
<DOCNO> 131881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/dunya/dun03.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara çarpışması sonucu belirler 
</HEADLINE>
<TEXT>

     DIŞ HABERLER SERVİSİ 

     Irak Devlet Başkanı Saddam Hüseyin, ülkesine karşı ABD tarafından düzenlenmesi muhtemel operasyonla ilgili olarak, "Bu, inanç ile şeytan arasında bir savaş" dedi. Saddam Hüseyin, ordu komutanlarını kabulünde yaptığı açıklamada, olası savaşta karadaki çarpışmaların sonucu belirleyeceğini söyledi. 
     "Bu, inanç ile şeytan arasında bir savaş. Eğer savaş alanında düşmanınıza karşı silah donanımı ve teknoloji açısından bir üstünlüğünüz varsa veya bir denklik söz konusuysa, inancın fazla rolü olmaz" diyen Saddam, düşmanın saldırganlığında, özellikle uzak savaşta, teknik açıdan çok üstün olması durumunda, kara savaşının, sonucu belirlemede etken olacağını belirtti. Saddam Hüseyin, "Donanımınız veya teknolojiniz ne olursa olsun, adalete inanan herkes, şeytanın karşısında durabilir" dedi. Dünyadaki savaş karşıtı gösterilerden memnun olduğunu söyleyen Saddam gösterilerin, Irak’a desteği vurguladığını belirtti. 
     



 DÜNYA 












</TEXT>
</DOC>
