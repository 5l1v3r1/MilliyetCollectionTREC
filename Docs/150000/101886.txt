<DOC>
<DOCNO> 101886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sontur03.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
En öldürücü doğal afet SICAK... 
</HEADLINE>
<TEXT>

     Doğal afetler içinde en öldürücü olanının sıcak dalgası olduğu bildirildi. 
     Delaware Üniversitesi İklim Araştırmaları Merkezine göre, ABD'de her yıl sıcaklardan 1500 kişi ölüyor. Buna karşılık hortum, deprem ve su baskınlarından ölenlerin toplam sayısı 200'ü geçmiyor. 
     Yakın tarihteki en şiddetli sıcak dalgalarından biri 1995 Temmuz'unda Chicago'yu vurdu ve ısı uzun süre 35 derecenin üstünde kaldı. O ay sıcaklar yüzünden 50 bin kişi elektriksiz kalırken, 25'e yakın hastahane kapılarını kapattı. 
     Rakamlar hala tartışmalı olmakla birlikte uzmanlar o sene bir hafta içinde sıcaklardan 739 kişinin öldüğünü belirttiler. 1871'deki büyük Chicago yangınında bunun yarısı kadar insan ölürken, 1989'daki San Fransisco depreminde sadece 62 kişi hayatını kaybetti. Andrew kasırgasının kurban sayısı ise sadece 26 kişiydi. 
     Uzmanlar, aşırı sıcaklar yüzünden asfaltlar eriyor, trenler raydan çıkabiliyor ve hayvanlar ölüyor. Sıcak dalgaları yoksul, yaşlı, yalnız yaşayan ve klima cihazına sahip olmayanların en büyük düşmanı. 
     Uzmanlar, ölen herkese otopsi yapılmadığından, sıcak yüzünden ölenlerin gerçek sayısının saptanamadığını, ancak gerçek rakamın açıklananların hayli üzerinde olduğunu kaydettiler. Ölümcül inmeler ve kalp krizlerinin bir kısmının da aşırı sıcaklar yüzünden meydana geldiği, ancak bu ölümlerin sıcağa bağlanmadığı belirtildi. 
     





</TEXT>
</DOC>
