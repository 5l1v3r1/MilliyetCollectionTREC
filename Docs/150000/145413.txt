<DOC>
<DOCNO> 145413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/spor/spo04.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’dan randevu 
</HEADLINE>
<TEXT>

     Dedikodulara son 
     GÜNLERDİR Trabzonspor camiasında tartışılan "Samet Aybaba bırakacak mı " sorusu nihayet cevap buldu. Bugüne kadar, gelecek sezon için bir açıklama yapmayan Aybaba, sessizliğini bozdu. Trabzonspor Teknik Direktörü, "9 Nisan’da yönetimle masaya oturacağız. Malatyaspor maçının sonucuna göre hareket edeceğiz. Devam etmek için tek şartım Trabzonspor’a yatırım yapılması" dedi. 
     
     İskelet korunmalı’ 
     AYBABA, birkaç transfer isteyeceğini de dile getirdi. Tecrübeli teknik adam sözlerini şöyle sürdürdü "İskeleti koruyup, istediğim bir kaç oyuncuyu da alırsak hedefe ulaşabiliriz. Trabzonspor’un durumunu biliyorum. Yönetime, bana 2 - 3 milyon dolarlık oyuncu alın demeyeceğim. Benim almayı planladığım futbolcuların maliyeti, birkaç yüz bin doları kesinlikle geçmeyecek." 
     
     Gelecek parlak’ 
     TRABZONSPOR Başkanı Özkan Sümer, 2.5 yıl önce çok zor koşullarda göreve geldiklerini, bugün ise herkesin memnunluk duyduğu bir noktada bulunduklarını söyledi. Sümer, "En kötü koşullara göğüs gerdik, dayanılmaz acılar çektik. Bu acıları hiçbir insan kendisi için çekmez. Bunun tek nedeni Trabzonspor sevgisidir. Geleceğin parlak olduğunu düşünüyorum" diye konuştu. 
     
     


SPOR 
























</TEXT>
</DOC>
