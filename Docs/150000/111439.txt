<DOC>
<DOCNO> 111439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yazar/asik.html </URL>
<DATE> 2002/10/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gel de utanma... 
</HEADLINE>
<TEXT>

     Futbolcu İlhan Mansız Japonya’da büyük ün yaptı, genç kızların sevgilisi oldu. Japon Hükümeti bu durumu iki ülke dostluğunu ilerletme yönünde fırsat olarak görmüş. Üstelik 2003 Japonya’da Türk yılı... Japonlar bizim Dışişleri’ne başvurarak İlhan Mansız’ı Japonya’ya davet etmiş. Dışişleri Bakanlığı teklifi İlhan’a iletmiş... Buyrun cevaba 
     - Bana Jaguar otomobil ya da Cherokee cip verirlerse giderim... 
     Japonlar davetten vaz geçmiş tabii... 
     İyi de bizim Dışişleri Bakanlığı’nın bu yanıtı medyaya ve Japonya’ya bu şekliyle iletmesi mi gerekirdi Yoksa bu görgüsüzlüğü gizleyip İlhan Mansız’ı Japonya’ya gitmeye ikna etmesi, en azından bir mazeret uydurması mı Nasıl diploması bu 
     
     Üç çeşit insan vardır Ünsever, Bilgisever, Parasever... 
Platon 

Meslek inceliği      Bizim mesleğin de elbet incelikleri vardır. Mesela iktidara gelecek lidere yanaşarak yağlama yıkama seanslarına başlamak bunlardan biridir. Etraftan ayıplayanlara karşı kendinizi "Değişti adam" diye savunursunuz. İktidara gelince balını alır, balı bitince tekmeyi atarsınız. Bu formül Özal, Çiller, Yılmaz, Ecevit, Bahçeli ve daha nicelerine uygulanmış, çok iyi ve yağlı sonuçlar vermiştir. Bir kısım aydın ayıplarsa da önemi yoktur... Nasıl olsa artık onların önünden bile geçemediği yalılarda oturuyorsunuzdur... 
     

</TEXT>
</DOC>
