<DOC>
<DOCNO> 131157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yasam/yas03.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni ümidimiz sessiz deprem’ 
</HEADLINE>
<TEXT>

Bilim adamları, büyük depremlerden 15 - 20 dakika önce, felaketi haber veren zararsız sessiz deprem’ler olduğunu ortaya çıkardı... 
     SERHAT OĞUZ İstanbul 

     Kanada Yerbilim Araştırma Enstitüsü uzmanı Herb Dragert ve ABD’li Alan Linde’in büyük depremlerden önce ve sonra, yerkabuğunun kilometrelerce altında sessiz ve derinden’ hareketler olduğu iddiası, bu konuda ümit yarattı. Bu bilim adamlarına göre, fay kırılmadan 15 - 20 dakika önce başlayıp ciddi sarsıntılar yaratmayan ve bazen depremden sonra da devam eden sessiz yeraltı kaymaları oluyor. Hassas aletlerle tespit edilebilecek bu sessiz kaymalar, yerkabuğunda depreme kıyasla çok daha hafif ve şok dalgaları üretmeyen düşük titreşimli sismik devinime neden oluyor. Bilim adamları, büyük bir depremden 15 - 20 dakika önce gelecek uyarının çok önemli avantajlar sağlayabileceğini belirtiyor. 
     
     ÖNCEDEN TESPİT EDERİZ’ 
     Türk yer bilimciler de, benzeri çalışmaların Türkiye’de yapıldığını söylüyor. Yıldız Teknik Üniversitesi Öğretim Üyesi Prof. Dr. Şükrü Ersoy, bunu heyelan öncesi, dağın tepesinde gerilme ve çatlaklar meydana gelmesine benzeterek konuyla ilgili şu bilgileri verdi "Bu çatlaklara bakarak heyelanı kestirebiliriz. Afet İşleri de Bolu bölgesinde benzeri çalışmalar yapıyor. Faylar içine yamulma ölçer cihaz koyarak deformasyonu tespit ediyor ve hareketliliği görüyorlar. GPS cihazlarıyla, yerdeki hareketliliği izleyerek yorum yapılabiliyor. Bunlar bize önceden tahmin etme imk nı verebilir." 
     



 YAŞAM 




























</TEXT>
</DOC>
