<DOC>
<DOCNO> 143989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo20.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Lige yeniden dönmemiz için böyle bir galibiyet gerekliydi 
</HEADLINE>
<TEXT>

     Denizlispor Teknik Direktörü Rıza Çalımbay, ''Lige yeniden dönmemiz için böyle bir galibiyet gerekliydi'' dedi. 
     Birinci Süper Futbol Ligi'nde dün yapılan erteleme maçında, Galatasaray'ı deplasmanda 1-0 yenen yeşil-siyahlılarda büyük sevinç yaşanıyor. 
     Teknik direktör Rıza Çalımbay, maça galibiyet için çıktıklarını ve bu inançla karşılaşmayı kazandıklarını söyledi. UEFA Kupası'nda elde edilen başarının ardından, takımın lig maçlarına yeterince motive olamadığını kaydeden Çalımbay, sözlerini şöyle sürdürdü 
     ''Adanaspor karşısında beklemediğimiz bir yenilgi almıştık. Bunu telafi etmemiz gerekiyordu. Lige yeniden dönmemiz için böyle bir galibiyet gerekliydi. Galatasaray karşısında iyi oyun sergiledik ve kazandık.'' 23 Mart Pazar günü zirveyi hedefleyen Gençlerbirliği ile karşılaşacaklarını belirten Çalımbay, bu karşılaşmayı da kazanarak, puan cetvelinde üst sıralara yükselmeyi istediklerini kaydetti. 
     Öte yandan İstanbul'dan dönen ve bugün bir antrenman yapan yeşil-siyahlıların, yarın Lycus River Otel'de kampa girecekleri belirtildi. 
     





</TEXT>
</DOC>
