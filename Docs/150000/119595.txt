<DOC>
<DOCNO> 119595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur22.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül ''Meclis başkanlığı isterken bakanlıktan da olduk'' 
</HEADLINE>
<TEXT>

     Vecdi Gönül, Bakanlar Kurulu listesinde yeraldığından habersiz, Meclis Başkanı olmadığı için üzülüyordu. 
     AK Parti Genel Başkanı Erdoğan'ın Atina'daki temaslarına eşlik eden Kocaeli Milletvekili Gönül, gazetecilerin soruları üzerine, bir süredir Meclis Başkanlığı'na aday olmayı istediğini ifade ederek şunları söyledi 
     ''Bir süredir Meclis Başkanlığı'nı istiyordum. Bu biliniyordu. Ancak Bülent Bey, Hayır, Meclis Başkanı ben olacağım deyince bakanlıktan da olduk. Meclis Başkanlığı ile uğraşırken Bakanlar Kurulu listesi oluşturuldu. Bakanlıktan da olduk. Artık yapacak bir şey yok. Bunları kabul edeceğiz.'' Ancak Gönül'ün korktuğu başına gelmedi. Meclis Başkanı olamadı ama Milli Savunma Bakanı koltuğuna oturacak. 
     





</TEXT>
</DOC>
