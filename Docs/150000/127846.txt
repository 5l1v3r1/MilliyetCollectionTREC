<DOC>
<DOCNO> 127846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/astro/index.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Ümitler 
</HEADLINE>
<TEXT>

Yılın ilk gününde Ay, Aslan burcunda yer alıyor. Aslan daha iyimser, dışadönük bir mizaca işaret eder. Doğal olarak bugün öğleye kadar rehavet devam ediyor ama bu saatlerde ilişkilerimizde biraz daha gerçekçi olmalıyız. Kendimizi kandırmaya da çalışabiliriz. Koç’lar için rahat, akıcı enerjilerin olduğu bir gün. Sevdiklerinizle mutlu olabileceğiniz, yaratıcı ve eğlenceli bir gündesiniz. Boğa’lar bugün biraz uğraşacaklar ve evle ilgili konularda daha fazla çaba sarfedecekler. Duygusal konularda aşırı duyarlı olabilirler. İkizler için hareketli ve canlı bir gün. Sözler, hareket ve iletişim öne çıkmakta. Onlar yine hızlı. Yengeç’ler harcadıklarının hesabını yapabilirler. Parasal konular öne çıkarken, cüzdanlarını dengede tutmaya çalışmalılar. Aslan’lar yeni yıla hızlı biçimde giriyorlar. Bu arada yenilik yapmak için daha hevesli ve girişkenler. Başak’lar için alınganlık söz konusu olabilir. Geçmişle hesaplaşmalar ve huzursuzluk söz konusu olabilir. Akşam üzeri 15.28 Ay ve Satürn rahat açı yaparken gerçekçi planlar yapabiliriz, sorumlulukları daha olumlu biçimde ele alabiliriz. Terazi’ler bugün arkadaşlarıyla beraber olabilirler, daha iyimser bir mizaçtalar. Aynı şeyi Akrep’ler için söyleyemeyiz. Akrep’ler yoğun bir gündeler. Tatil olsa bile yapacakları işler ve sorumluluklar göze çarpıyor. Yay’ları rahat görmekteyiz. Heyecanlı Yay’lar için yabancı kişilerle beraber olmak ve yeni şeyler öğrenmek onları harekete geçiriyor. Oğlak’lar biraz sıkkın olabilir. Acaba sert tepkiler mi veriyorlar Daha esnek olmalarında fayda var. Kova’lar yeni yıla hızlı bir başlangıç yapıyorlar. Bazı eleştiriler ya da düşünce ayrılıkları yaşasalar da keyifleri yerinde. Aşırı inat etmemeliler. Hassas Balık’lar bugün günlük işlere, detaylara daha fazla önem vermeliler. Yılbaşı ardından kendilerini günlük sorumluluklara daha fazla kaptırabilirler. 

            Faks 287 74 37 
      







</TEXT>
</DOC>
