<DOC>
<DOCNO> 135912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/theper.html </URL>
<DATE> 2003/02/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Niye vazgeçiyorlar 
</HEADLINE>
<TEXT>

     Hayır değil. Bu yanıtı verirken pek çok nedenim var. 
     Birincisi, hiç tereddüt etmeden söyleyeyim ki, şikayetinden vazgeçen mağdur asla gönül rızası ile vazgeçmiyor. Pek çok olayda, sanığın veya yakınlarının tehdidi altında kaldığı için vazgeçmek zorunda kalıyor. Çünkü tehdit altında kalan mağduru veya çoluk çocuğunu koruyacak bir mekanizma yok. Siz dilediğiniz yere başvurun, tehdit ediliyorum deyin, boşuna. Hiçbir yerden yardım görmezsiniz. Bu durum karşısında mağdur sindirme nedeni ile şikayetçi olmaktan vazgeçiyor. İşte ikinci neden de mağdurun korunma mekanizması bulunmayışıdır. Korunacağını bilen mağdur tehdit alsa bile şikayetinden vazgeçmez. Ancak bizde suçlu ile veya yakınları ile baş başa kalıyor. Üçüncüsü, cezaların hafifliği. Mağdur biliyor ki bir suç işleyen çok hafif cezalarla olayı savuşturuyor. Yüzlerce defa kapkaç yapan da defalarca ırza tasaddide bulunan da en kısa zamanda dışarıda, yani karşısındakinin ıslah olmasına fırsat verilmeden, suçlu mağdur ile karşı karşıya kalıyor. Ömrü boyunca bir suçlu ile uğraşmaktansa davadan vazgeçmeyi tercih ediyor. Burada kusur şikayetten vazgeçende değil, sistemde. Sistem basamak basamak öyle dejenere edildi ki, yasalar suçlu haklarını koruma metinleri haline geldi. Pek çok defa ırza geçme suçunu işlemiş birine iyi halinden indirim uygulandı, tüm mahkumların suçunun üçte ikisinin indirilmesini sağlayan yasa değişiklikleri yapıldı. Geri kalan komik cezalar da af yasaları ile affedildi. Bir suçtan mağdur olanın halinden yine bir suçtan mağdur olan kişi anlar, yani damdan düşen halden bilir. Bizde yasaları yapanların bir eli yağda bir eli balda olduğu için mağdurun halinden anlamaz. Bu nedenle de sistem böyle çöker. 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
