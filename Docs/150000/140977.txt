<DOC>
<DOCNO> 140977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sondun13.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de "Egemenlik ve Varoluş mitingi" yarın yapılacak... 
</HEADLINE>
<TEXT>

     KKTC'de ''Ulusal Dayanışma Komitesi'' tarafından düzenlenen ''Egemenlik ve Varoluş Mitingi'', yarın Lefkoşa'da yapılacak. 
     Lefkoşa Atatürk Meydanı'nda yapılacak miting saat 11.00'de başlayacak. Cumhurbaşkanı Rauf Denktaş da Ankara'dan dönüşünden sonra mitinge katılarak, bir konuşma yapacak. 
     İktidar partilerinden Ulusal Birlik Partisi UBP miting organizasyonunda yer alırken, genel başkanlığını Serdar Denktaş'ın yaptığı Demokrat Parti'nin açıklamasında DP ise mitinglere karşı olunduğu belirtildi. Açıklamada, ''Cumhurbaşkanı Rauf Denktaş'ın da mitinge katılarak önemli açıklamalar yapacağı, bu nedenle parti üyelerinin Denktaş'a destek ve güvenlerini bir kez daha göstermesi ve dış dünyaya gerekli mesajı vermesi için mitinge katılması'' istendi. 
     Miting için yapılan çağrılarda, ''egemenliğe, onurlu ve kalıcı bir barışa evet diyenler, aralarına Rum istemeyenler ve tekrar göçmen olmak istemeyenler mitinge katılsın. Son noktayı sessiz çoğunluk koyacak'' ifadesi kullanıldı. 
     





</TEXT>
</DOC>
