<DOC>
<DOCNO> 120067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/guncel/agun.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamına suikast 
</HEADLINE>
<TEXT>

Ece Makarna’nın sahibi Gaziantepli işadamı Murat Büyükuncu, otomobilinde öldürüldü 
     AHMET KAYA Gaziantep DHA 

     Gaziantepli tanınmış işadamı ve Ece Makarna’nın sahibi Murat Büyükuncu, silahlı saldırı sonucu öldürüldü. Büyükuncu’nun dokuz ay önce de silahlı saldırıda ayağından yaralandığı öğrenildi. 
     Büyükuncu, dün iftar saatinden hemen önce, Ordu Caddesi’ndeki Oskar Et Lokantası’na gitmek üzere, fabrikasından ayrıldı. Şoförü Ayhan Özbey’in kullandığı Mercedes marka araçla Ordu Caddesi’ne gelen Büyükuncu’nun 50 otomobili, Orduevi yakınındaki lokantanın önüne geldiğinde, pusu kuran İsmail Uçar 20 , işadamına kurşun yağdırdı. 
     Saldırıdan sonra Uçar, Orduevi önündeki nöbetçi askerlere teslim olurken, Büyükuncu vücuduna isabet eden altı kurşunla yaşamını yitirdi. 
     
     ZANLI İNANDIRICI DEĞİL 
     Polis olayla ilgili soruşturma başlatırken, Uçar ilk ifadesinde Büyükuncu’yu, kendisine küfrettiği için öldürdüğünü söyledi. Ancak yetkililer, Büyükuncu’nun borç anlaşmazlığı nedeniyle öldürülmüş olabileceğini kaydetti. 
     



 GÜNCEL 













</TEXT>
</DOC>
