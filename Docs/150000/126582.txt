<DOC>
<DOCNO> 126582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/soneko21.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 5.28 değer kaybetti... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 565.33 puan azalarak 10,137.13 puandan kapandı. Hisse senetleri ortalama yüzde 5.28 oranında değer kaybetti. 
     Piyasalarda, Irak tedirginliğinin yarattığı moral bozukluğu sürerken, endeks, 1. seansta 13.95 puan kayıpla 10,688.51 puan seviyesinde açıldı. 
     Gerilemesini sürdüren endeks, seansın ilk yarısını 175.53 puan kayıpla 10,526.93 puandan geçti. Endeks, 10,137.13 puanlık kapanış değeriyle, 1 Kasım'daki 10,217.08 puanın da altına inerek, seçim öncesine geri döndü. 
     Endeks, seans içinde en düşük 10,106.98 puanı, en yüksek 10,731.09 puanı gördü. 
     Seans kapanışında mali endeks 757.04 puan kayıpla 12,524.54 puana, sanayi endeksi 577.09 puan kayıpla 9,649.99 puana, hizmetler endeksi de 262.18 puan kayıpla 6,815.51 puana geriledi. 
     Böylece önceki kapanışa göre mali grup hisseler ortalama yüzde 5.70, sanayi grubu hisseler ortalama yüzde 5.64, hizmetler grubu hisseler de ortalama yüzde 3.70 oranında değer yitirdi. 
     İşlem gören toplam 277 hisse senedinden 268'i değer kaybederken, sadece 3 hisse senedi değer kazandı. 6 hissenin fiyatında ise değişiklik olmadı. 
     Seansta, 272 trilyon 792 milyar 454 milyon liralık işlem hacmi oluştu. 
     Yapı Kredi Bankası, İş Bankası C, Garanti Bankası, Turkcell ve Tüpraş en yoğun işlem gören hisseler oldu. 
     





</TEXT>
</DOC>
