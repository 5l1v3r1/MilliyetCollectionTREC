<DOC>
<DOCNO> 132296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun04.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MERNİS kaçakları yakacak 
</HEADLINE>
<TEXT>

Merkezi Nüfus İdaresi Sistemi MERNİS projesiyle birlikte kimse sahte kimlik belgesi kullanamayacak 
     AYDIN HASAN Ankara 

     Merkezi Nüfus İdaresi Sistemi MERNİS projesi çerçevesinde başlatılan Türkiye Cumhuriyeti kimlik numarası uygulamasının ardından verilecek kredi kartı şeklindeki yeni nüfus cüzdanları, suçluların gerçek kimliklerini saklamasına da engel olacak. Susurluk skandalının kahramanı Abdullah Çatlı, 12 Eylül’den sonra yıllarca sahte kimlikle yaşadı. "Yeşil" kodlu Mahmut Yıldırım’ın da h l sahte kimlikle yaşadığı iddia edildi. 
     Yeni nüfus cüzdanı projesi tamamlandığında her vatandaş uluslararası standartlara uygun ve güvenli bir kimlik kartına sahip olacak. Cüzdanlarda rahat taşınabilecek olan yeni kimlik kartlarındaki güvenlik unsurlarıyla her çeşit taklit, tahrif ve sahtecilik engellenecek. Sahte kimliklerle kaçak olarak yaşayanlar, kimlik kartlarının ilk hanesinde yer alacak kimlik numarası nedeniyle bankalarda hesap açamayacak. 
     
     63 MİLYON KİŞİ ALDI 
     İçişleri Bakanlığı, Nüfus ve Vatandaşlık İşleri Genel Müdürü İlhan Atış, proje kapsamında şimdiye dek 63 milyon vatandaşın kimlik numarasını öğrendiğini kaydetti. Atış, NTV’nin sorularını yanıtlarken toplam 489 kamu kurumunda çalışanların kimlik numaralarının da karşılıklı olarak teyit edildiğini ifade etti. 
     
     83 TRİLYON HARCANDI 
     Proje için 1982’den bu yana 50 milyon dolar 83.3 trilyon lira harcandı. Bu paranın 35 milyon dolarlık 58.3 trilyon lira kısmı Nüfus Hizmetlerini Güçlendirme Vakfı’nca vatandaşlardan alınan faks parasıyla karşılandı. Son yıllarda bilgisayara geçildiği için faks için alınan 5 milyon liralık bağışın ismi de "on-line" ücreti olarak değişti. 
     



 GÜNCEL 




















</TEXT>
</DOC>
