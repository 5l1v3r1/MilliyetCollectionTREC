<DOC>
<DOCNO> 144081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gun11.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolün çalındığı sızınca ortaya çıktı 
</HEADLINE>
<TEXT>

     ARİF ARSLAN Batman DHA 

     BOTAŞ’ın Batman’dan İskenderun’a ham petrol taşıyan boru hattından tonlarca petrolün çalındığı, sızan petrolün sokaklara akmasıyla ortaya çıktı. Batman - İskenderun petrol boru hattında aylardır eksik petrol pompalandığını belirleyen BOTAŞ yetkilileri, hırsızlık yapıldığı düşüncesiyle kırsal kesimde 6 ay süren bir araştırma yaptı ama sonuç alamadı. Dün sabah Zübeyde Hanım Caddesi üzerinde petrol sızıntısı olduğunu gören vatandaşlar, BOTAŞ’a haber verdi. 
     BOTAŞ ekipleri, cadde üzerinde yaptığı araştırmada, Fesih Şen’in evinin altından geçen hattın delindiğini belirledi. Şen’in petrol hattına kelepçeli vana takarak pompaj yöntemiyle hattan petrol çektiği belirlendi. Ancak kentte elektrikçilik yapan Şen, ekipler gelmeden kaçtı. 
     



 GÜNCEL 

































</TEXT>
</DOC>
