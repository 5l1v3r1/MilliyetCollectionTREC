<DOC>
<DOCNO> 122620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/yazar/akyol.html </URL>
<DATE> 2002/12/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Liberaller CHP’de 
</HEADLINE>
<TEXT>

     LİBERAL Düşünce Topluluğu LDT yöneticileri Deniz Baykal’ı ziyaret etmek için özel kaleminden randevu istediler. Geçen gün Baykal’la uçakta karşılaşınca bunu sordum. "Tabii" diye cevap verdi 
     - Atilla Yayla ve arkadaşları değil mi Tanıyorum. Çok önemli yayınları var. Buyursunlar... 
     Demek ki, siyaset bilimi doçenti Baykal, liberal fikir hareketlerini de izliyor. 
     LDT’nin Başkanı Atilla Yayla diyor ki 
     - Sayın Baykal’la çok büyük bir görüş ayrılığımız olmaz. Ama partisinin dokusunda bize göre bazı sorunlar var. 
     Prof. Yayla, liberal siyaset bilimci Giovanni Sartori’nin "Demokrasi Kuramı" adlı eserini Baykal’ın dilimize çevirdiğini hatırlattı, Baykal’ı övdü. Liberaller, Baykal’la görüşürken, Sartori’nin "demokratik muhalefet" konusundaki tezlerinden esinlenerek şu öneriyi dile getirecekler 
     - Demokratikleşmeye, özellikle de laikliğin demokratikleşmesine destek verin, hatta siz öncülük edin. Şerefi de, siyasi getirisi de CHP’nin olsun. 
     
     ÖNCEKİ akşam Haber Türk’te Baykal’ı izledim. AKP karşısındaki tutumunu anlatıyordu 
     - Yıkıcı, tepkisel reflekslere dayalı muhalefet anlayışını yıktık... İktidarı köşeye sıkıştırmıyoruz, ama elbette eleştiriyoruz. Doğrusu bu... 
     Evet, doğrusu bu... 
     Bizde gerçekten hem "yıkıcı muhalefet" geleneği, hem "tahammülsüz iktidar" geleneği çok derinlere gider. Üstelik bu bağnazlığı "ödün vermemek" diye yüceltiriz 
     Ancak son yirmi yılda "uzlaşma, yapıcı eleştiri" gibi kavramlar gelişiyor. 
     Bunları düşünürken, Baykal, hemen not aldığım çok önemli bir tespitte daha bulundu 
     - CHP olarak 80 yıllık tarihimiz var. Bu bize hem avantaj, hem bazı kısıtlamalar getiriyor. 
     CHP’nin birinci parti olamayışının sebeplerinden biri... 
     
     CHP elbette çok dayanıklı bir partidir. Darbeleri, değişik zamanları aşarak bugünlere gelmiştir... Halk kime oy verirse versin, "kurumsal iktidar" daima CHP ile "duygudaş" olmuştur... 
     Hatta bazı yargı kararlarında bile bugünkü "sosyal demokrat CHPöden daha "derin CHP’li" referanslar vardır. 
     Bu sebeple CHP sayısal gücünü aşan bir siyasal güce sahiptir. 
     Öte yandan, CHP’nin tarihte devlet partisi olmaktan gelen bu "avantajı" onun halkla bütünleşmesine sosyolojik "kısıtlamalar" getiriyor 
     Sadece "Ortanın Solu" hareketiyle bu "kısıtlılık" aşılmıştı ama Ortanın Solu aynı zamanda CHP’nin kurumsal geçmişiyle bir hesaplaşmaydı "6 Okötan çok "Beyaz Güvercin" simgesinin kullanılması bunun ifadesiydi. 
     Liberallerin Baykal’a ileteceği istek önemlidir CHP "kurumsal" gücünü siyasi ve ekonomik serbestleşme reformları için kullanırsa... Kurumsal ideolojinin hukuku kullanarak halka dayattığı kısıtlamaları, mesela üniversitedeki başörtüsü yasağını uygun bir zamanlama içinde sona erdirmek için kullanırsa... Hem ülkeyi rahatlatır hem halkla bütünleşmesini kolaylaştırır. 
     "Anadolu solu"na da, "sosyal liberal sentez"e de uygun düşer bu... 
     
     







Liberaller CHP’de 


Dalaman yolcu kontrolünde karşılaştığım garip tavır 


İşkence masası 


Türkiye’nin ABD’ye koşulları 


Doğru nedir İyi nedir 


Petrol parfümü 


Doktorların bitmeyen çilesi 


Bankacılık nereye 


Yaşam kültürü ve Kando’nun gülünesi anıları 


Vatandaş seninle gurur duyuyor Hasan Hoca... 


Tam bir kara mizah hikayesi... 


Mumcu’nun kucağına bir sorun da biz koyduk 


Olağan’ hal notları 2 İyi şeylere inanır mısın 


Bir başka Mülkiyeli 


</TEXT>
</DOC>
