<DOC>
<DOCNO> 135448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun11.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NYT "Gül, diplomatik bombardımandan sonra destek verdi" 
</HEADLINE>
<TEXT>

     Başbakan Abdullah Gül'ün Türkiye'nin ABD'ye destek vereceği yolundaki açıklamaları yankı yaptı. New York Times gazetesi, ABD'nin 80 bin askeri Türkiye'ye konuşlandırmaya izin verilmesi için aylarca Türk liderleri üzerinde baskı yaptığını belirterek Gül'ün son bir haftada ABD'li yetkililerin "diplomatik bombardıman"ın ardından destek vereceklerini açıkladığına dikkat çekti. 
     New York Times, Başbakan Gül'ün açıklamalarının Türk liderleri arasında haftalardır süren sıkıntılı tartışmalara son verdiğini kaydetti. Gazete, "Türkiye, laik bir Müslüman demokrasisi ve NATO üyesi, Irak krizi konusunda çok ayrı bir yer işgal ediyor. Etkili askerler dahil, Türk liderleri, özel konuşmalarda ABD'ye desteklemek istediklerini, sonunda bunu yapacaklarını ancak savaşa katılıma karşı olan Türk kamuoyunudan çekindiklerini söylediler" diye yazdı. 
     Üst düzey bir AKP yetkilisinin her iki tezkerenin sorusuz bir biçimde TBMM'den geçeceğine güvendiklerini söylediğini kaydeden gazete, aynı yetkilinin de "Parti üyelerimiz ile konuştuk, hiç bir sorun beklemiyoruz" sözlerini de yansıttı. 
     Türk liderleri ve halkının 1991 yılındaki Körfez savaşı sırasındaki tecrübeyi bir kez daha yaşamak istemediklerini söylediklerini kaydeden gazete, 1991 yılında 500 binden fazla sığınmacının Türkiye'ye girdiğini anımsattı. 
     New York Times, ABD'li komutanların Türkiye'yi Kuzey Irak'a girmek için bir üs olarak kullanmak istediklerini belirtirken de Türkiye'den yapılacak operasyonun Irak güçlerini meşgül ederek Kuveyt'ten yapılacak olan ana harekatın başarısını hızlandıracağını söylediklerini kaydetti. Gazete, şöyle devam etti 
     "Son günlerde Amerikan yetkilileri, Türk hükümetine karşı sabırsızlığı göstermiş ve Türkiye'yi askeri planlarından dışına çıkarmak üzere olduklarını ima etmişlerdi. Sayın Gül'ün açıklaması, Amerikan yetkililerinin bu hafta yaptıkları diplomatik bombardırmanı izledi. Salı günü Sayın Gül Başkan Yardımcısı Dick Cheney ile çok uzun bir konuşma yaptı." Türkiye'de Irak savaşına karşı az sayıda kayda değer gösteri olduğunu belirten gazete, birçok Türk'ün Saddam'ın Irak'tan çıkartılmasını istediğini, son günlerde bazı gazeteci ve önde gelen işadamlarının Amerika ile olan yaşamsal ittifakın zarar görebileceği uyarısını yaptığını kaydetti. 
     Buna karşın, TBMM'de kayda değer bir muhalefet olduğu işaretlerinin bulunduğunu da savunan gazete, CHP'nin Türk üsleri modernizasyonu ve Amekikan askerlerinin Türkiye'ye konuşlandırılmasına ilişkin tezkerelere karşı çıkacağını açıkladığına da dikkat çekti. 
     





</TEXT>
</DOC>
