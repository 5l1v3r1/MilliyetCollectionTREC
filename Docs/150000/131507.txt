<DOC>
<DOCNO> 131507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo14.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da ikinci yarı hazırlıkları... 
</HEADLINE>
<TEXT>

     Kocaelispor, ligin ikinci yarısının hazırlıklarını, Antalya'nın Manavgat İlçesi'nde sürdürüyor. 
     Titreyengöl mevkiinde çalışmalarını sürdüren Körfez ekibi, yaklaşık 10 gündür sürdürdüğü güce ve kondisyona yönelik çalışmalarından sonra yoğun bir hazırlık maçı programına başladı. 
     Rusya'nın Rubin takımını 1-0 yenen, Alman VFL Bochum ile 0-0 berabere kalan yeşil-siyahlılar, kamp sonuna dek 3 hazırlık maçı daha yapacak. 
     Teknik direktör Güvenç Kurtar, çok verimli bir kamp dönemi geçirdiklerini belirterek, "Antalya'da eksikliklerimizi gidermeye çalışıyoruz. Hazırlık maçları, sonuçtan çok sistemimiz açısından büyük önem taşıyor. Ligin ikinci yarısı büyük bir mücadeleye sahne olacak" dedi. 
     





</TEXT>
</DOC>
