<DOC>
<DOCNO> 101058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/ekonomi/eko02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’li savcılar hesaplarını, yabancılar yatırımlarını kovalıyor 
</HEADLINE>
<TEXT>
Enron’un Türkiye’deki yatırımının peşindeler 
Enron’un iflas davası kapsamında incelemeye alınacağı belirtilen iştiraki Trakya Elektrik’e TE , yabancı enerji firmaları talip oldu. TE yetkilileri, Enron soruşturması için henüz belge ve bilgi istenmediğini açıkladı 
     BARIŞ ERGİN 

     ABD’nin iflas eden enerji şirketi Enron’un Türkiye’de yüzde 50’sine sahip olduğu Trakya Elektrik’e, yabancı birçok enerji şirketi talip oldu. Enron soruşturması kapsamında incelemeye alınan 19 dış yatırımdan birisi olan Trakya Elektrik’in Genel Müdürü Bekir Özgirgin, şirkete birçok yabancı enerji şirketinden teklif geldiğini söyledi. 
     70 milyar dolarlık büyüklüğü ile ABD tarihinin ikinci büyük iflasını oluşturan Enron’un sıkıntıya düşmesi üzerine, şirketin k rlı dış yatırımlarından biri olan Trakya Elektrik de yabancılardan teklif almaya başladı. Şirket Genel Müdürü Bekir Özgirgin, "İflas kararı öncesinde de ilgi vardı ama iflas sonrası arttı. Daha çok yabancı şirketlerden talip çıkıyor. Gelen teklifleri ana şirket Enron’a yönlendiriyoruz" dedi. 
     
     Bilançomuz herkese açık’ 
     Talip olan yabancıların isimleri hakkında bir açıklama yapmayan Özgirgin, Enron soruşturmasında, şirketin 19 dış yatırımı ile birlikte Trakya Elektrik’in de incelemeye alınacağı konusunda kendilerine henüz resmi bilgi gelmediğini söyledi. Özgirgin, "Resmi kuruluşlardan veya Enron’dan inceleme kapsamında bizden belge istenmedi. Bizim bilançomuz herkese açık" diye konuştu. 
     
     Yönetimde üç Enroncu 
     İngiliz Midland Electricity’in yüzde 31, ABD’li Wing Group’un yüzde 9, Türk şirketi Gama’nın da yüzde 10 pay ile ortak oldukları Trakya Elektrik’te, ana şirketin iflas sürecine girmesi ile neler olacağı şimdilik belirsiz. Özgirgin, "20 yıllık Trakya Elektrik’i etkilememesi beklenir. Yönetimde Enron’un üç temsilcisi var. Şimdilik yeniden yapılanma ihtiyacı yok" dedi. 
     Bu arada, Trakya Elektrik dışında, muhasebe skandalları nedeni ile hesapları incelemede olan diğer ABD’li şirketlerin Türkiye’deki şirketleri veya iştiraklarine de ABD adalet makamlarından henüz bir bilgi talebi gelmediği, şirketlerin beklemede olduğu öğrenildi. 
     
WorldCom, zararını düşük göstermiş      WorldCom’un, 3.8 milyar dolar olarak belirlenen zararının, aslında 7 milyar doları aştığı saptandı. ABD’de birbirini izleyen muhasebe skandalları içinde, 107 milyar dolarlık büyüklüğü ve iflası ile en önemli halkayı oluşturan WorldCom’da yapılan incelemede, açıklanan 3.8 milyar dolara ilave olarak 3.3 milyar dolarlık bir zarar daha saptandı. 
     Telekom firması WorldCom’un, 2000 yılından bugüne kadar elde edilmiş göründüğü 50.6 milyar dolarlık k rı ile ilgili de kuşkular belirdi. Piyasalara 41 milyar dolar borcu bulunan şirket tüm servislere devam garantisi vermişti. Borçlarını ödeyemediği için iflas eden firmanın uluslararası bağlantıları da araştırılmaya başlanmıştı. 
     
BBC’ye mektup yazdık, konu kapandı’      Muhasebe skandallarına adı karışan şirketlerden General Electric’in GE , Türkiye’deki şirketi GE Türkiye Genel Müdürü Kürşat Özkan, ana şirket ile ilgili incelemenin, İngiliz yayın kuruluşu BBC’nin bir haberi üzerine başlatıldığını, incelemeye dönüşmediği için de kendilerinden iştirak olarak belge, bilgi istenmediğini söyledi. 
     Özkan, "Muhasebe yolsuzluğu konusunda BBC’de bir haber çıkmıştı. GE, bu haber üzerine BBC’ye cevap yollandı ve yayınlar durdu. Bizim etkilenmemiz sözkonusu değil" dedi. 
     GE’nin BBC’ye gönderdiği mektupta şöyle deniliyor "Haberde GE sorumsuzca ve umursamaz bir şekilde eleştiriliyor. GE, ABD Genel Muhasebe Kuralları’na göre davranan bir firmadır. ABD firmalarının hepsi için saydamlık geçerlidir. GE’nin gelirleri açıkça belirtilmiştir. Ayrıca bazı kalemlerdeki gelirler ve maliyetlerin rahatça bulunabilecek ve kolayca anlaşılabilecek durumdadır." 
     
Bizden henüz belge, bilgi isteyen olmadı’      Muhasebe skandalları nedeniyle incelemede olan şirketlerden Tyco’nun Türkiye’deki şirketi Tyco Healthcare Türkiye’nin Pazarlama Müdürü Metin Kastro, ana şirketle ilgili soruşturma kapsamında, henüz kendilerinden bir bilgi istenmediğini söyledi. Kastro, "Biz Avrupa’ya bağlıyız, ana şirketle ilgili gelişmeler bize direkt yansımadı. Skandallar kapsamında da bizden henüz bir şey istenmedi. Ana şirketin toparlanmak için başka ülkelerde şirket satıp satmayacağı belli değil. Biz skandallardan tabii ki etkilendik. 11 Eylül olaylarından sonra Enron ve diğer skandalların bizi hiç etkilemediğini söyleyemeyiz" diye konuştu. 
     
Soruşturulan ABD'li şirketlerin Türkiye'deki iştirakleri beklemede Türkiye'deki şirketi İncelemedeki yabancı ortak Tyco Healthcare Türkiye Tyco Trakya Elektrik Enron AT and Comunications AT and T Communications Cisco Systems Türkiye Cisco Technology Inc General Electric GE İnt. Ope. General Electric GE Technology TUSAŞ Havacılık General Electric WorldCom Telekom MCI Intern.Serv. WorldCom İnternet MCI Intern.Inc.      
     



 EKONOMİ 



















</TEXT>
</DOC>
