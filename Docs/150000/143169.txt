<DOC>
<DOCNO> 143169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun31.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki bazı BM silah denetçileri otellerinden ayrıldı... 
</HEADLINE>
<TEXT>

     Irak'ın başkenti Bağdat'taki bazı BM silah denetçilerinin bugün otellerinden ayrıldıkları bildirildi. 
     Görgü tanıkları, Burc El Hayat Oteli'ndeki 6 denetçinin ayrılma işlemlerini tamamlayarak bavullarını araçlara yüklediklerini, Rimal Hotel'deki bazı denetçilerin de ayrıldıklarını söylediler. 
     Burc El Hayat Oteli'nin personeli, başka denetçilerin ayrılıp ayrılmayacağını bilmediklerini, ancak bazı denetçilerin iki önce hesaplarını kapattıklarını söylediler. 
     Rimal Hotel'den ayrılan denetçilerden biri, henüz ayrılmaları yönünde bir talimat gelmediğini, yine de ''herkesin ayrılmaya hazır olmak zorunda olduğunu'' dedi. 
     Son olarak, 1998'de ABD ve İngiltere'nin Bağdat'a hava saldırısı düzenlemeden saatler önce kentten ayrılan BM silah denetçileri, o zaman Bağdat'taki BM Temsilciliği'nde toplanmışlardı. 
     





</TEXT>
</DOC>
