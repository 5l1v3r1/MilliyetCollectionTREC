<DOC>
<DOCNO> 103597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sonspo19.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Feyenoord Rotterdam, Pazartesi günü İstanbul'a gelecek... 
</HEADLINE>
<TEXT>

     Fenerbahçe'nin, Avrupa Şampiyonlar Ligi 3. ön eleme turunun rövanşında karşılaşacağı Hollanda'nın Feyenoord Rotterdam takımı, 26 Ağustos Pazartesi günü İstanbul'a gelecek. 
     Sarı-lacivertli kulübün yetkilileri tarafından Atatürk Havalimanı'nda karşılanacak Hollanda ekibi, daha sonra İstanbul'da konaklayacağı Conrad Otel'e yerleşecek. 
     Feyenoord Rotterdam, sarı-lacivertli takımla yapacağı maçın hazırlıklarını, aynı gün akşam Fenerbahçe Şükrü Saracoğlu Stadı'ndaki antrenmanla tamamlayacak. 
     Kırmızı-beyazlı takımın teknik direktörü Bert Van Marwijk, antrenman öncesi statta, maçla ilgili görüşlerini açıklayacağı bir basın toplantısı düzenleyecek. 
     Bu arada, belindeki ağrılar nedeniyle Almanya'da tedavi olan kaleci Rüştü ile Yugoslavya'da milli takım kampında bulunan Mirkoviç, bugün İstanbul'a döndü. 
     





</TEXT>
</DOC>
