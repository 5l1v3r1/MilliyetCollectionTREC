<DOC>
<DOCNO> 117266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/guncel/gun01.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın aklındaki isim ABDULLAH GÜL 
</HEADLINE>
<TEXT>

Cumhurbaşkanı Sezer’e "Milli Görüş geleneğinden gelen, yüzü Batı’ya dönük, ılımlı" bir başbakan adayı önermek isteyen AKP lideri Erdoğan’ın, Abdullah Gül üzerinde durduğu söyleniyor... 
     ABDULLAH KARAKUŞ Ankara 

     3 Kasım seçimlerinde kazandığı zafere karşın TCK’nın 312. maddesini ihlalden aldığı mahk miyet nedeniyle milletvekili olamayan AKP Genel Başkanı Recep Tayyip Erdoğan’ın Başbakan adaylığı için birinci sırada düşündüğü isim Abdullah Gül. "Milli Görüş geleneğinden gelen, yüzü Batı’ya yönelik ılımlı bir başbakan" önermeyi planlayan Erdoğan’ın, Gül’ü, hem tabana, hem de "merkez parti" iddiasına uygun bir isim olarak düşündüğü vurgulanıyor. 
     Necmettin Erbakan’a dayanan siyasi geçmişine karşın ılımlı yaklaşımları tabandan ve dış çevrelerden destek alabilecek bir isim olarak AKP de Gül’ü öne çıkardı. Gül’ün AKP yönetiminde Genel Başkan yardımcıları arasında en çok destek bulan isim olması da parti dengeleri açısından şansını artırdı. 
     
     KOLTUĞA YAPIŞMAYACAK 
     Kulislere yansıyan bilgilere göre Erdoğan’ın Gül üzerinde yoğunlaşmasında, Gül’ün "genel başkanlık koltuğuna atlama iddiası taşımaması"nın da etkili olduğu söyleniyor. Gül’ü ön plana çıkaran bir diğer özelliği de, Türkiye için kritik olan AB süreci ve IMF ile ilişkiler açısından bir ayağı dışarda olabilecek yeterlilikte olması. Ayrıca parti yönetiminde etkin noktalarda yer alan 7 Genel Başkan Yardımcısı da tercihini Gül’den yana kullanıyor. Başbakan adaylığında ibrenin Gül’e dönmesine neden olan etkenler şöyle sıralanıyor 
     
     BAŞKA PARTİDEN DEĞİL 

</TEXT>
</DOC>
