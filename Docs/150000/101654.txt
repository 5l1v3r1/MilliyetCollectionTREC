<DOC>
<DOCNO> 101654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/soneko19.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde faiz 67.9 oldu... 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 266 gün vadeli borçlandı. 
     Hazine'nin bono ihalesine toplam 2 katrilyon 766.7 trilyon liralık teklif gelirken, ihalede nominal 1 katrilyon 427.6 trilyon liralık satış gerçekleşti. 
     İhaledeki net satış miktarı da 977.5 trilyon lira olarak gerçekleşti. Bono ihalesinde gerçekleşen bileşik faiz yüzde 67.9, basit faiz ise yüzde 63 oldu. İhalede kamuya 226.9 trilyon liralık net satış yapıldı. 
     Bonoların geri ödemesi, 7 Mayıs 2003'de yapılacak. Söz konusu bonolar, 7 Ağustos 2002'de ihraç edilen 273 gün vadeli bonoların yeniden ihracı oldu. 
     Hazine'nin dün gerçekleştirdiği 3 ay vadeli referans bono ihalesine 2 katrilyon 118.4 trilyon liralık teklif gelirken, ihalede nominal 1 katrilyon 190.9 trilyon liralık satış gerçekleşmişti. Net satış miktarının 1 katrilyon 61 trilyon lira olarak gerçekleştiği ihalede bileşik faiz yüzde 58.75, basit faiz ise yüzde 48.99 olmuştu. 
     





</TEXT>
</DOC>
