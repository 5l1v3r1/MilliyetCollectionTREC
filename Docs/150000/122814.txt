<DOC>
<DOCNO> 122814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/yas02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ö-ö-ö-ötmeeeeeee 
</HEADLINE>
<TEXT>

Herkese saldıran, gece gündüz ortalığı inleten horoz yüzünden koca bir mahallede ne uyku kaldı ne huzur 
     ÜMRAN AVCI İstanbul 

     Kartal’da, Vakitsiz öten horozun kafası kesilir’ atasözü gerçek oluyordu. Koca bir mahalleyi birbirine katan horoz krizi’, Çavuşoğlu Mahallesi, Ayaz Sokak’ta oturan iki çocuk annesi Sema Çölükoğlu’nun, sekiz ay kadar önce çocukları oynasın diye eve aldığı civcivle başladı. Şovmen Beyaz’a hayranlığı nedeniyle Çölükoğlu’nun Beyaz’ adını koyduğu civciv büyüyüp horoz olunca, hem sahibinin hem de mahallelinin başına bela oldu. Beyaz horoz, önce başka evlerin bahçesine dalarak çiçekleri yemeye başladı. Ancak mahallelinin esas sıkıntısı horozun zamansız ötüşüydü. Gecenin bir yarısında horozun ötüşüyle uyanan mahalle halkı sonunda dayanamadı ve Çölükoğlu’ndan ya horozu kesmesini ya da başka bir yere göndermesini istedi. 
     
     Işığı yakınca sabah sanıyor’ 
     Ne var ki Çölükoğlu ailesi civcivliğini bildiği’ horozlarını değil kesmek, uzaklaştırmaya bile yanaşmadı. Öyle ki, eve gelen hakaret dolu telefonları ya da yaşanan sözlü tartışmaları bile göze aldı. Elinde büyüyen horozun gece her ışık açıldığında sabah oldu’ sanıp ötmeye başladığını ileri süren Çölükoğlu’nun bu savunması, gece uyku yüzü görmeyen Nuran Uluğ gibi mahallelileri pek tatmin etmedi. Çareyi, horozun ötüşüne misilleme yapıp, Çölükoğlu ailesini erkenden uyandırmakta bulan Uluğ, isyanını şöyle özetledi 
     "Kesilmesini ben de istemiyorum ama horoz çok yaramaz ve kafesi ötmesini engellemiyor .." 
     



 YAŞAM 















</TEXT>
</DOC>
