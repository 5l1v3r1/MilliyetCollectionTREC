<DOC>
<DOCNO> 115364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/guncel/gun03.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim gazi unuttu 
</HEADLINE>
<TEXT>

Hekim Gültekin ve William Edward Ali... Biri Türk, diğeri ABD’li... İkisi de Kore gazisi... Ali, savaşta kendisini kurtaran Gültekin’i unutmadı, aradı, buldu... Ancak Gültekin, ABD’li Ali’yi hatırlamıyor 
     BARKIN ŞIK Ankara 

     Kore Savaşı’nda birlikte esir düştüğü Türk askeri Hekim Gültekin’i 74 yıllardır arayan Amerikalı gazi William Edward Ali 74 , silah arkadaşıyla yıllar sonra Ankara’da buluşacak. Ancak Gültekin, o yılları pek hatırlamıyor. 
     
     Baba Türk... 
     1951’de 2 Tugay’la birlikte Kore’ye giderek Tugay Komutanı Tahsin Yazıcı’nın emrinde Kumyangjang - ni’de çarpışan Gültekin’i, babası Türk olan ABD’li silah arkadaşının talebi üzerine Türkiye Muharip Gaziler Derneği buldu. 
     Bitlis Sürücüler köyü Arıncık mezrasında yaşadığı tespit edilen Gültekin, dün Ankara’ya getirildi. 
     Ancak, Kore harbinde bir ABD’liyi kurtaran ve 1952’nin ağustos ayında terhis olan Gültekin, o günleri çok net hatırlamıyor. 5. Piyade Bölüğü’nde görev yapan Gültekin, kendisine ABD’li Ali’yi sorduğumuzda "evet vardı" diyor ve o günlerin üzerinden 50 yıl geçtiğini vurguluyor. Nasıl esir kaldığını, esaretinin ne kadar sürdüğünü, nasıl kurtulduğunu, işkence görüp görmediğini, Amerikalı’yı nasıl kurtardığını ise anlatamıyor. Gültekin ve Ali, 50 yıllık bir aradan sonra yarın karşı karşıya gelecek ve anılar belki canlanacak. 
     Alpugan, bugün Gültekin’i GATA’ya götürerek sağlık kontrolünden geçireceklerini, yarın da Kore ve ABD makamlarınca tevcih edilen madalyaların Gültekin’e takılmasından sonra Esenboğa Havaalanı’nda ABD’den gelecek 24 kişilik kafileyi karşılayacaklarını belirtti. Alpugan, kafilenin Kore Gazisi 10 ABD’li, 3 Koreli ile 2 Vietnam Gazisi ve eşlerinden oluştuğunu kaydetti. 
     
     Ata’yı ziyaret edecekler 
     Gültekin, 29 Ekim’de Cumhuriyet Bayramı’nda da esaret arkadaşlarıyla Hipodruom’da törenleri izleyecek. Anıtkabir’i ve Kara Harp Okulu’nu da ziyaret edecek olan gaziler, İstanbul’daki Deniz Harp Okulu’nu da gezecekler. 
     



 GÜNCEL 


















</TEXT>
</DOC>
