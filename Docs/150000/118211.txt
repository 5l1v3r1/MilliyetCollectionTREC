<DOC>
<DOCNO> 118211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/bila.html </URL>
<DATE> 2002/11/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sezer 109’a kapalı 
</HEADLINE>
<TEXT>

     Cumhurbaşkanı Ahmet Necdet Sezer, dün, Türk Dil Kurumu’nda yaptığı konuşmayla, başbakanlık tartışmalarına ilişkin görüşünü açıklamış oldu. 
     Sezer, kişiye özgü Anayasa değişikliği yapılamayacağını belirterek, AKP’nin Erdoğan’a başbakanlık yolunu açmak için düşündüğü, 109. madde değişikliğine kapalı olduğunu duyurdu. 
     Sezer, böyle bir değişikliğin hukuku siyasallaştırmak anlamına geleceği, bunun yerine siyasetin hukuka uygun yapılması gerektiği mesajını verdi. 
     CHP lideri Deniz Baykal’ın da 109. madde değişikliğine karşı. Baykal, bunun yerine dokunulmazlıkların kaldırılması ve seçimlerin 4 yılda bir yapılması koşuluyla, ara seçim hükümlerini değiştirerek, Erdoğan’a milletvekili ve dolayısıyla başbakanlık yolunun açılmasını öneriyor. Bu öneriyi dün detaylı biçimde aktarmıştık. 
     CHP lideri Baykal, Cumhurbaşkanı Sezer’in dünkü konuşmasını Çankaya’nın 109. madde değişikliğine karşı olduğu biçiminde yorumlanmasının doğru olacağını söyledi. Baykal’ın Çankaya’dan edindiği kişisel izlenim de o yönde. 
     Baykal, bu durumda AKP’nin 109. maddeyi değiştirmeye girişmesinin zorlama olacağı kanısında. Bunun yerine, kendi önerisinin daha uygun ve mantıklı olduğunu vurguluyor ve şöyle diyor 
     "Sayın Erdoğan’a başbakanlık yolu açılmalı ama bu yapılırken Anayasa, parlamenter sistemin özü ve Çankaya zorlanmamalı. Bu sorun halledilmeli ancak zorlama yapılmamalı." 
     AKP lideri Tayyip Erdoğan’ın tutumuna gelince... 
     Erdoğan, seçim gününden bu yana, başta Çankaya olmak üzere, ilişkileri yumuşak götürmeye ve çatışma yaratmamaya özen gösteriyor. Dün katıldığı bir televizyon programında da aynı özen içinde konuştu ve başbakanlık konusu dahil, uzlaşma sağlanmadıkça, bir zorlama yapmayı düşünmediklerini ifade etti. 
     Ancak, kendi başbakanlığının yolunu açmak için nasıl bir yöntem düşündüklerini tam olarak açıklamadı. Bazı AKP sözcüleri, CHP’nin desteği olmasa da 109. madde değişikliğini deneyeceklerini belirttiler. Ancak bu açıklamaları Sezer’in düşüncesini açıklamasından önceydi. 
     Şimdi top AKP’de.. 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
