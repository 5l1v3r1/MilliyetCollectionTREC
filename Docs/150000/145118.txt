<DOC>
<DOCNO> 145118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/astro/index.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik devam ediyor 
</HEADLINE>
<TEXT>

     Gökyüzündeki hava bugün de zorluklara işaret ediyor. Engelleri aşmak ve amaca ulaşmak için mücadele etmek gerekecek. Koç'lar iş, aile, ev ve tüm sorumluluklar bakımından hareketli bir gündeler. Hemen harekete geçip öne çıkmak isterlerse hata yapmaları da çok mümkün. Boğa'lar bugün daha rahat bir gündeler. Bu arada yabancılar, eğitim ve yolculuklarla ilgili konularda huzursuzluk, yanlış anlama gündeme gelebilir. İkizler hakkını daha iyi korumalı ama verdikleri sözden de dönmemeye özen göstermeli. Yakın beraberliklerde güven kaybı can sıkıcı olabilir. Yengeç'ler kendilerini yalnız ve terk edilmiş hissedebilirler. Bu aşamada gerçekçi olmaları ve sabır göstermeleri gerekebilir. Yakın beraberliklerde artan gerilim tartışmaya yol açabilir. Aslan eğer göz ardı ediyorsa sağlığına özen göstermeli. İş ortamında da ihmal edilen konular bir dizi gecikme ya da sorun yaratabilir. Başak'lar sevdikleri bir konu üzerinde yoğunlaşacaklar ama harcamalarına dikkat etmeliler. Aşk hayatında rekabet ve tartışma var. 
     Terazi'ler dün akşamdan bu yana hızlı adımlar atıyor olabilirler. Özellikle ev, aile ve yakınlar açısından çok hareketli bir gün olabilir. Akrep'ler kısa yolculuklar, hareket ve iletişim gerektiren konularda sakin ve anlayışlı olmaya bakmalılar. Aniden çıkan gelişmeler yüzünden yanlış anlamalarla karşılaşabilirler. Yay'lar parasal konularda becerikli olmak durumundalar. Özgürlüğüne düşkün Yay'lar için bu pek kolay olmasa da yeni kazanç yolları yaratmak gerekecek. Oğlak'lar bugünlerde hareketli ama huzursuzlar. Ailevi konular ve artan sorumluluklar yüzünde ilişkilerde çatışma ve tatminsizlik var. Kova'nın kendine çekidüzen vermesi gerekecek. Elde olmayan nedenler bazı kayıplara neden olabilir. Fedakarca hareket etmek gerekecek. Balık'lar sosyal konularda ya da grup çalışmalarında hemen karar almak ve planlarını değiştirmeye hazır olmak durumundalar. Düşünce ayrılıkları maddi kayıplara da neden olabilir. 
     


            Faks 287 74 37 
      




</TEXT>
</DOC>
