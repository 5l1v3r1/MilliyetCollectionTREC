<DOC>
<DOCNO> 124680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/ekonomi/eko01.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB’un imajı da logosu da değişiyor 
</HEADLINE>
<TEXT>

     AÇIK KOYU SOHBETLER EYLEM TÜRK 

     Türkiye Odalar ve Borsalar Birliği TOBB yeniden yapılanıyor. Bu kapsamda Yılmaz Argüden’in başkanı olduğu ARGE Danışmanlık şirketi ile anlaşan örgüt, yepyeni bir çehreye kavuşturulacak. Tepeden tırnağa yenilenecek örgütün logosunun da değiştirilmesi düşünülüyor. "İnsanın eleştiri hakkını kullanabilmesi için önce kendisine çeki düzen vermesi lazım" diyen TOBB Başkan Vekili Mehmet Balduk, "Örgütte kurumsal kimliği sağlamlaştırmak, öne çıkarmak gerek. TOBB KİT haline gelmemeli, siyasi parti gibi popülizm de yapmamalı" dedi. 
     Değişim süreci tamamlandıktan sonra sanayi envanteri üzerinde çalışacaklarını belirten Balduk, Türkiye’nin en büyük iş dünyası örgütü olan TOBB’da yaşanacak değişimi anlattı 
     
Yeniden yapılanma gündeminizdeydi. TOBB bu konuda ne gibi çalışmalar yapıyor 
     İnsanın eleştiri hakkını kullanabilmesi için önce kendisine çeki düzen vermesi lazım. Herkes kapısının önünü süpürecek, ondan sonra diğer kapıları kontrol edecek. TOBB’de 1.5 yıldır yeniden yapılanmayı gerçekleştirmek istiyorduk. O yönde adımlarımız oldu ama netice alamadık. Şu anda rehavet içinde görünüyor, doğrudur. Bunun nedeni ise yeniden yapılanma çalışmalarıdır. Reorganizasyon çalışmaları hızla devam ediyor. Bunun için de özel bir şirketle çalışma başlattık. TOBB’u baştan aşağı yeniden yapılandıracağız. 
     
Bu çalışma için danışmanlık alıyor musunuz 
     Bu çalışmayı Dr. Yılmaz Argüden başkanlığındaki ARGE Danışmanlık şirketi yapacak. TOBB idare, düşünce, yönetim konularında yeniden yapılandırılacak. TOBB büyük bir kurum. 1 milyondan fazla üyesi var. Ciddi maddi gücü ve her ilde örgütü var. TOBB’u yumurtaya benzetirsek ve ikiye kesildiğinde bir tarafı sanki bir siyasi partiyi, kalan tarafı da kamu iktisadi teşekküllerini KİT çağrıştırıyor. Yönetim binasını kastediyorum, diğeri de Anadolu’daki örgütlenmesi. Bunları düzeltmek zorundayız. 
     
Değişim kapsamında neler yapılacak 
     TOBB’un kişilerden ziyade kurumsal kimliğinin ön plana çıkması, kurumsal olarak projeler üretmesi, kendi üyelerinin önünü açacak projeler üretip bunu hükümete kabul ettirebilmesi gerek. Yönetim kurulu değişse de faaliyetlerde sapma olmayacak. Kurumsal kimliği sağlamlaştırmak gerek. TOBB KİT haline gelmemeli, siyasi parti gibi popülizm yapmamalı. TOBB zamanında ISO belgesi almış ama bugüne kadar uygulanmamış. 
     
Logonuzu da değiştirecek misiniz 
     Buna da ihtiyaç var. Bunun arayışına henüz girmedik ama logonun değişmesi gerekiyor. Önce yeniden yapılanmayı tamamlamamız gerekiyor. Ayrıca TOBB’un bir yasası da yok. Bu da bir eksik. Bu yasanın çıkarılması gerek. Devletin yapısıyla ilgili nasıl "tafrayı bırakması, safrayı atması lazım" diyorsak TOBB’un da öyle olması gerek. Bu değişimi ve verimliliği gerçekleştirirsek, eleştiri hakkımız da doğar. 
     
Değişim sonrası hangi projeler üzerinde çalışmayı düşünüyorsunuz 
     Yeniden yapılanma bittikten sonra projelerimizi hayata geçireceğiz. Bunlardan birisi de sanayi envanteri çıkarmak. Hangi bölgede hangi sanayi tesisi var bunları belirleyeceğiz. 
     Böylece sanayi haritası da çıkmış olacak. Bölgelerin ne tür yatırımlara ihtiyacı var, bunları belirleyeceğiz. Bu da girişimciler için bir rehber olacak. 
     
     AB için fevri olmayalım’ 
Kopenhag’tan çıkan kararı nasıl değerlendiriyorsunuz 
     2003 olmuş, 2004 olmuş, 2005 olmuş önemli değil. Avrupa Birliği’ne onursuzca istemeye katılmıyorum. Şartlarını, biz uygarlığın şartları olarak kabul ediyoruz. Bu şartları kendi insamız için uygulamamız gerek. Kişi başına düşen geliri artıramazsanız yolsuzluğu önleyemezsiniz, şeffaf olamazsınız. 
     
Son dönemde NAFTA konusu gündemde... 
     NAFTA konusunda hesapların iyi yapılması lazım. NAFTA olur olmaz ama kurulacak QIZ yani nitelikli sanayi bölgelerine emek yoğun sektörlerinin de dahil edilmesi lazım. Bizim Avrupa ile serbest ticaret anlaşması ve NAFTA gibi taleplerimiz olmuştu ama hükümet bazında daha önce gündeme gelmemişti. Burada aşırı tepkisel ve fevri olmamak gerekir diye düşünüyorum. Ayaküstü yapılacak işler değil. 
     
     



 EKONOMİ 
















</TEXT>
</DOC>
