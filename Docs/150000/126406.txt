<DOC>
<DOCNO> 126406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo13.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da 12 günlük tatil başladı... 
</HEADLINE>
<TEXT>

     Galatasaray'da, 12 gün sürecek devre arası tatili bugün başladı. 
     Sarı-kırmızılılar, ikinci dönem hazırlıkları için 4 Ocak 2003 Cumartesi günü Metin Oktay Tesisleri'nde toplanıp, 5 Ocak Pazar günü de kamp yapmak üzere İspanya'ya gidecek. 
     İspanya'da henüz ismi kesinleşmeyen 3 takımla maç yapacak olan ''Cim bom'', 15 Ocak Çarşamba günü Türkiye'ye dönecek. 
     17 Ocak Cuma günü Mısır'a gidecek ve 18 Ocak Cumartesi günü Mısır Milli Takımı ile Kahire'de karşı karşıya gelecek olan sarı-kırmızılılar, bir gün sonra İstanbul'a gelecek. 
     Galatasaray, 21 Ocak Salı günü Antalya'ya gidecek ve özel bir turnuvaya katılarak, 23 ile 25 Ocak tarihlerinde iki maç yapacak. Sarı-kırmızılılar, turnuvada finale kalamamaları halinde 26 Ocak Pazar, kalmaları durumunda ise 28 Ocak Salı günü İstanbul'a dönecek. 
     





</TEXT>
</DOC>
