<DOC>
<DOCNO> 109917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo13.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücut Geliştirme Federasyonu'nun faaliyetleri durduruldu... 
</HEADLINE>
<TEXT>

     Devlet Bakanı Erdoğan Toprak, vücut geliştirmede 5 sporcunun doping kullandığının ortaya çıkması nedeniyle bu federasyonun tüm faaliyetlerinin durdurulması ve konuyla ilgili olarak inceleme başlatılmasını istedi. 
     Konuyla ilgili olarak Bakan Erdoğan Toprak, vücut geliştirmede 5 sporcuda doping çıkması, 1 sporcunun idrar numune kontrolünde kendisinin yerine başka birisini sokarak sahtecilik yapması ve 4 sporcunun da idrar muayenesinden kaçmasının kendisini Türk sporu adına derinden yaraladığını belirterek, şöyle konuştu 
     ''Daha önce defalarca doping olayıyla karşılaşan vücut geliştirmede, artık kesin ve radikal önlemlerin alınması gerekmektedir. Olayı duyar duymaz, genel müdür Mutlu'ya talimat vererek, Vücut Geliştirme Federasyonu'nun tüm faaliyetlerinin durdurdulması ve en kısa sürede sonuçlanacak bir inceleme başlatılmasını istedim'' diye konuştu. 
     Toprak, ''Dopingli sporcular ve olayda sorumluluğu bulananlara en ağır cezanını verileceğinden kimsenin şüphesi olmasın. Türk sporunda Atatürk'ün ilkeleri ışığında 'zeki, çevik ve ahlaklı' düsturuna uymayan sporculara yer olmayacak'' dedi. 
     





</TEXT>
</DOC>
