<DOC>
<DOCNO> 136511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/guncel/gun04.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Höyük üstü fabrika 
</HEADLINE>
<TEXT>

İç Anadolu’da 439 arkeolojik alanının kaçak kazı ile tarım yüzünden katledildiği belirlendi. Çengeltepe höyüğü de üzerine TEKEL fabrikası kurularak yok edildi 
     ÖMER ERBİL İstanbul 

     Türkiye Arkeolojik Yerleşmeleri TAY Projesi kapsamında hazırlanan, İç Anadolu Bölgesi’ndeki arkeolojik tahribatla ilgili rapora göre, 515 arkeolojik yerleşim yerinden 439’u tahrip edildi. 
     Tahribatın bu alanların genellikle tarım alanı olarak kullanılmasından ve defineciler tarafından kaynaklandığı belirtildi. Arkeolojik bölgelerin bazen de devlet eliyle de yok edildiği gözler önüne serildi. İç Anadolu’da 20 bin kilometre yol kateden ekip, 7 bin yıllık tarihin derinliklerinden izler taşıyan höyüklerin nasıl katledildiğini fotoğraflarla belgeledi. 439 höyüğün 149’unun tarım, 83’ünün yapılaşma, 83’ünün definecilik ve kaçak kazı, 55’inin tarım, 22’sinin tarım - yapılaşma, 17’sinin define - yapılaşma, 15’inin yol, 12’sinin doğal, ikisinin maden, birinin baraj yapılarak tahrip edildiği belirlendi. 
     
     Devlet fabrika kurdu 
     Yozgat’taki 5 bin yıllık Çengeltepe höyüğünün üzerine devlet eliyle TEKEL bira fabrikası kurulduğu raporda yer aldı. Kimi yerlerde ise höyüklerin üzerine trafo yapıldı, su kanalları geçirildi. Koordinatör Oğuz Tanındı, projenin 
     4 yıldır devam ettiği belirterek şunları söyledi 
     
     Rapor UNESCO’da 
     "Toplantıyı yaptığımız şu sıralarda bile tahribat devam ediyor. Bu projeyle, Türkiye’nin arkeolojik arşivini çıkartıyoruz. 1459 yerleşme yerini taradık. 1317 tanesinde yoğun tahribat tespit ettik. Raporu Cumhurbaşkanlığı, Başbakanlık ve bakanlıklar ile 
     UNESCO gibi önemli kurumlara gönderdik. 
     



 GÜNCEL 
















</TEXT>
</DOC>
