<DOC>
<DOCNO> 148366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/soneko22.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Lojmanları satmayın, yıkın 
</HEADLINE>
<TEXT>

     Ankara Ticaret Odası ATO Başkanı Sinan Aygün, Meclis lojmanlarının satılması halinde haraç mezat gideceğini savunurken, Maliye Bakanı Kemal Unakıtan'a, ''lojmanları yıkarak kat karşılığı konut yapılması veya arsanın satılarak gelir elde edilmesi'' çağrısında bulundu. 
     Aygün, yaptığı yazılı açıklamada, Meclis lojmanlarının öncelikle yıkılması gerektiğini belirterek, bu durumda hükümetin önüne iki seçenek çıkacağını, bunların ise arsa veya kat karşılığı satış olduğunu kaydetti. 
     Oran'da bulunan 400 adet bahçeli konutun tanesinin 200 milyar liradan satılması halinde 80 trilyon, tanesi 180 milyar liradan 168 dairenin satışıyla 30.2 trilyon lira, 80 milyar liradan satılacak 8 adet küçük dairenin satışından 640 milyar lira olmak üzere, toplam 110 trilyon 880 milyar lira elde edilebileceğini belirten Aygün, bu satış yöntemiyle devletin ciddi gelir kaybına uğrayacağını öne sürdü. 
     Meclis lojmanlarının Ankara'nın en değerli arazileri üzerinde bulunduğunu hatırlatan ve arazilerin metrekare birim değerlerinin 800 milyon lira ile 1 milyar lira arasında değiştiğini kaydeden Aygün, 246 bin 656 metrekare üzerine kurulu bu lojmanların sadece arsa değerlerinin en düşük fiyatlarla 197.3 trilyon lira olduğunu söyledi. 
     Buna göre, birinci seçenek olarak lojmanların tek tek satılması yerine arsa olarak satılmasının yaklaşık 100 trilyon lira daha fazla giler getirceğini ifade eden Aygün, ikinci seçenek olarak da yine mevcut yapıların yıkılıp, arazinin yüzde 50 kat karşılığı müteahhitlere verilmesini önerdi. 
     Aygün, arsanın bulunduğu mevkiide mevcut emsal değerlerinin 0.48 olduğunu, ancak emsal değerinin 2'ye çıkarılması halinde, söz konusu arsa üzerine 150 metrekarelik 3 bin 288 adet konut yapılabileceğini, bu konutların yüzde 50'si olan bin 614 adedinin devlete kalacağını vurguladı. 
     Söz konusu konutların en az 200 milyar liradan satılması halinde, devlete 328.8 trilyon liralık kaynak yaratılabileceğinin altını çizen Aygün, şunları kaydetti 
     
     ''LOJMANLARI SATMAYIN, YIKIN'' 
     ''Lojmanların bulunduğu arsanın yüzde 50 kat karşığı verilmesi halinde, inşaat sektöründe yaratacağı canlılık ve katma değerin yanı sıra istihdam da olumlu etkilenecek, 3 bin 288 konutun bulunduğu bir alanda kurulacak ticaret merkezleri de hesaba katıldığında sadece Ankara ekonomisi değil, Türkiye ekoomisi de bu işten kazançlı çıkacaktır. Meclis lojanları bu anlamda duble yol gibi duble fırsattır. 
     Maliye Bakanı Kemal Unakıtan'a çağrıda bulunuyorum. Direkt satış yapılırsa, TBMM lojmanları haraç mezat gider. Bürokratların yaptığı hesap yanlış. Piyasa koşulları bilinmeden satışa çakılıyor. Beklenen geliri elde etmek mümkün değil. Satmayın, yıkın. İster arsasını satın, ister kat karşlığı verin. mevcut durumdan en az iki kat fazla gelir elde edilir.'' 
     





</TEXT>
</DOC>
