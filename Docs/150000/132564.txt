<DOC>
<DOCNO> 132564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/spo07.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Roddick’ten tarihi zafer 
</HEADLINE>
<TEXT>

ABD’li 20 yaşındaki raket, Faslı rakibini, en uzun tie - break setinin oynandığı maçta yenerek, 11 yıldan bu yana yarı finale kalan en genç isim oldu 
     AVUSTRALYA Açık’ta ABD’li Andy Roddick, bir numaralı seribaşı Avustralyalı Lleyton Hewitt’i yenen Faslı Younes El Aynaoui ile oynadığı ve beş saat süren müthiş mücadeleden galip çıktı. 20 yaşındaki raket, 4-6, 7-6, 4-6, 6-4 21-19 setlerle kazandığı maçla, 11 yıldan bu yana yarı finale kalan en genç raket oldu. Ayrıca, son sette 21-19 tamamlanan tie - break de, 1971’de ilk kez uygulandığından bu yana "en uzun" tie - break" olarak tarihe geçti. 
     ERKEKLERDE Alman Rainer Schuettler, Arjantinli David Nalbandian’ı 6 - 3, 5 - 7, 6 - 1 ve 6 - 0’lık setlerle mağlup ederek yarı finalde Roddick’e rakip oldu. Bayanlar çeyrek finalinde ise ABD’li bir numaralı seribaşı Serena Williams, vatandaşı Meghan Shaugnessy’yi 6 - 2 ve 6 - 2’lik setlerle zorlanmadan geçerken, dört numaralı favori Belçikalı Kim Clijters de Rus Anastasia Myskina’yı 6 - 2 ve 6 - 4 yenerek yarı finale kalmayı başardı. 
     
ABD-Belçika kapışması      AVUSTRALYA Açık Tenis Turnuvası’nda tek bayanlarda yarı finale ABD’li iki kardeş Serena - Venus Williams’ın kalması, Belçikalı iki tenisçi Justine Henin ile Kim Clijters’in de yarı finalde onlara rakip olması ortaya ilginç bir tablo çıkardı. Önceki gün rakiplerini çeyrek finalde yenen Venus ile Henin’in yarı finalde eşleşmesinin ardından, dünü galibiyetle kapayan Serena ve Clijters de yarınki yarı finalde karşı karşıya oynamaya hak kazandılar. 
     



 SPOR 




























</TEXT>
</DOC>
