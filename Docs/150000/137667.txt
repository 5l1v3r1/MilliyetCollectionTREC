<DOC>
<DOCNO> 137667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/gureli.html </URL>
<DATE> 2003/02/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Krizle gelen fırsat 
</HEADLINE>
<TEXT>

     Yeniköy Merkez Kıraathanesi’ndeki yurdumun güzel insanı düşüncesini böylesine içtenlikle söylediğine göre, biz de naçizane görüşlerimizi niye açıklamayalım 
     Geçen haftaki yazımızı, "Hiç değilse şu NATO vetosu bahane edilerek, barış için bir umut yaratılamaz mı " diye bitirmiştik. Bizce Amerikan saldırısını geciktirme ve sonra da savaşı erteleme umudu sürüyor. 
     Bu savaşın "iki günde" bitmeyeceğini, bölgeyi, hatta dünyayı kana bulayacağını hemen herkes biliyor. Amerika’nın karşısında oluşan cepheyi göz ardı etmemeli. 
     Şu günlerde 20 milyar - 50 milyar dolar pazarlığı yapmak çok ayıp Yani, adamlar 20, hatta 50 milyar doların altına imza atarsa, bu savaşa girecek, toprakları ABD askerlerine açacak, Mehmetçiği onun yanında cepheye sürecek misiniz Çoluk çocuk masum insanların katledilmesi suçuna ortak olacak mısınız 
     Türkiye’nin böyle bir açmazla karşı karşıya kalışının başlıca nedeni sorumsuz Tayyip Erdoğan’ın ülkesinde arayıp da bulamadığı meşruiyeti Amerika’dan elde etmek için, orada verdiği sözlerdir. Bugün Erdoğan’ın hem ABD nezdinde, hem içeride güven kaybına uğradığı görülüyor. 
     Türkiye’yi bu açmazdan kurtarma şansı, halen sağduyulu milletvekillerinin elinde bulunuyor. Bağımsız Türkiye’nin Büyük Millet Meclisi, Anayasa’sını ve uluslararası hukuku hiçe sayarak, sırf ABD dolarları karşılığında ülkesini ateş çemberine atmayacaktır. 
     İsmet Paşa’nın sözünü unutmuyoruz "Dünya yeniden kurulur, Türkiye orada yerini alır." 
     Yeniköy Merkez Kıraathanesi’ndeki sese, dünyada ve Türkiye’de milyonların "savaşa hayır" haykırışlarına kulak veriniz. 
     ABD dolarları mı İstemez eksik olsun 
     Kraliçe Elizabeth 2. Dünya Savaşı’nda ulusa seslenişinde, "Haftada bir yumurtadan fazla yemeyin, biz de Saray’da haftada bir yumurta yiyeceğiz" demişti. 
     Tek yumurtaya evet, hortumculara hayır Var mısınız 
     
     Bir kitap 
     Ortadoğu’nun gündemde olduğu şu günlerde gazeteci Kenan Akın’ın "Filistin Dramı ve Yaser Arafat" kitabını Birey Yayıncılık, 2002 okumakta yarar var. Yaser Arafat’la 1970’lerde tanışan ve o günlerden bu yana Ortadoğu ülkelerini birçok kez dolaşıp inceleyen, konunun uzmanlarından biri olan Kenan Akın gazeteci gözüyle ve rahat üslubuyla olup bitenleri vukufla anlatıyor ve bugünlere bir anlamda ışık tutuyor. 
     
     Bir şiir 
     Bu haftaki dizelerimiz Berfin Bahar dergisinden, Gün Altay’dan 
     "Bize, ne oldu böyle, gülmeyi unuttuk, geceyi unuttuk, yağmurları, bulutları unuttuk, dalgaları, yosunları unuttuk. Yüreğimiz pas tuttu bir yaz sabahında, senin gölgende." 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
