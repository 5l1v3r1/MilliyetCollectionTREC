<DOC>
<DOCNO> 147466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun14.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Havaalanı civarındaki binaların temizlenmesi gerekiyor" 
</HEADLINE>
<TEXT>

     Amerikalı askeri yetkililer, Amerikan askerlerinin Bağdat'a 20 kilometre mesafedeki Bağdat Uluslararası Saddam Havalimanı'nın kontrolünü ele geçirmesinin ardından çevrede temizlenmesi gereken çok sayıda bina olduğunu söylediler. 
     Amerikan 3. Piyade Tümeni'nde görevli komutanlardan Albay John Peabody, Havalimanının tam anlamıyla denetimlerine geçmesi için bu binaların temizlenmesi gerektiğini, ayrıca son 12 yıldır nadiren kullanılan alanın pistinin de iyi durumda olduğunu söyledi. 
     Amerikalı yetkililer, Havalimanındaki çatışmalarda Irak'a ait onlarca uçaksavar bataryası, zırhlı personel taşıyıcısı ve askeri kamyonun imha edildiğini ya da ele geçirildiğini belirttiler. 
     Katar'daki Amerikan Merkez Komutanlığı'ndan yapılan açıklamada da Havalimanının artık Amerikan askerlerinin kontrolünde olduğu doğrulandı ve Bağdat'ın güneybatı ve güneydoğusundan başkente doğru Amerikan güçlerinin ilerlediği kaydedildi. 
     Saddam Havalimanındaki çatışmalarda Amerikan Bradley muharebe araçlarının 5 tankı ve çok sayıda askeri aracı imha ettiği yarım saat içinde 40 kadar da Irak askerinin öldüğü bildirildi. 
     Bu arada, Bağdat'ın 170 kilometre güneydoğusundaki Kut kentinde Amerikan askerlerinin Irak güçleriyle yakın çatışmaya girdiği, dün gün boyunca süren çatışmalarda 80 kadar Irak askerinin öldürüldüğü kaydedildi. 
     Kut'daki çatışmalar sırasında ellerinde Kaleşnikof tüfekleri bulunan bir grup Iraklının Amerikan tankına saldırdığı, ancak etkisiz hale getirildikleri belirtildi. 
     Öte yandan, Bağdat'ta elektriğin hala kesik olduğu bildirildi. 
     Bağdat'taki, başkentin ittifak güçlerince bombalanmasının devam ettiğini söyledi. 
     





</TEXT>
</DOC>
