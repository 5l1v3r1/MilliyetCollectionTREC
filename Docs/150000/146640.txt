<DOC>
<DOCNO> 146640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/ekonomi/aeko.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den aile içi atama uyarısı 
</HEADLINE>
<TEXT>

Kamu bankalarına atamalardan rahatsız olan IMF’ye, işleyiş değişikliği olmayacağı ve dört ayda bir denetim taahhüdü veriliyor 
     EKONOMİ SERVİSİ 

     Kamu bankalarına atamalar IMF’yi rahatsız etti. Ekonomi yönetimine, aile içi atama’ kuşkusu olduğunu belirten IMF, "Bu kişiler vasıtasıyla bazı çevrelere jest mi yapılacak " sorusunu yöneltti. 
     27 Mart’ta yapılan genel kurullarda, Kamu Bankaları Ortak Yönetim Kurulu Başkanlığı’na, faizsiz bankacılık’ yapan Faisal Finans’ta bir dönem yönetimde bulunan Zeki Sayın’ın, Ziraat Bankası Genel Müdürlüğü’ne Family Finans’ta Genel Müdür Can Akın Çağlar getirilmesi IMF’de kuşku uyandırdı. Programın kamu bankalarını karşılıksız kaynak dağıtan bir yapıdan, daha rasyonel bir yapıya getirdiğini hatılatan IMF, yeniden eski duruma dönülmemesini istedi. Bunun üzerine, hükümet bu bankalarının rasyonel işleyişinde değişiklik olmayacağı ve dört ayda bir yapılacak denetim sonuçlarının IMF’ye iletileceğini niyet mektubuna koyma kararı aldı. 
     Ekonomi yönetimi, niyet mektubunun 9 Nisan’daki IMF bahar toplantılarından önce iletilmesini ve dördüncü gözden geçirmenin tamamlanarak, 1.6 milyar dolarlık kredinin serbest bırakılmasını hedefliyor. 
     
     Faizsiz bankacılık yok 
     Bu arada Hükümet Sözcüsü Cemil Çiçek bir soru üzerine, kamu bankalarında faizsiz mevduat hesabına geçileceği yönünde hükümetin bir çalışması olmadığını belirtti. 
     
Ziraat, yasal takibi durdurdu      Türkiye Ziraat Odaları Birliği Başkanı Mehmet Rıfat Akyüz, Ziraat Bankası’nın, tarımsal kredilerde yasal takipleri 30 Haziran’a kadar durdurduğunu bildirdi. Hükümetin, çiftçiye ödeme kolaylığını henüz gerçekleştiremediğini belirten Akyüz, banka yönetiminin aldığı kararla kredi borçlarına yasal takiplerin durdurulduğunu kaydederken, haziran sonuna kadar getirilecek ödeme kolaylığının netlik kazanmasını umduklarını söyledi. 
     


SİYASET 





















</TEXT>
</DOC>
