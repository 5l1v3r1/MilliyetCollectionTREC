<DOC>
<DOCNO> 103270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy11.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimler eskiyle yeni arasında’ 
</HEADLINE>
<TEXT>

Cem, Schröder’le görüştü 
     MEHMET AKTAN Berlin 

     YTP Genel Başkanı İsmail Cem, partisinin 3 Kasım’daki seçimi öncelikle yeni ve eski arasında bir seçim olarak nitelendirdiğini belirterek, "Türkiye’deki seçimler, partilerin, parti başkanlarının topluma verdiği güven arasında bir seçim olacaktır" dedi. 
     Cem, YTP Genel Sekreteri İstemihan Talay ve Türk işadamı Vural Öger, Almanya Başbakanı Gerhard Schröder ve İçişleri Bakanı Otto Schily ile görüştü. Türkiye’nin AB yolundaki çalışmaları, uyum yasalarının çıkması, bunların uygulanması ve YTP olarak, yeni çıkan yasaların hayata geçirilmesindeki kararlılığını dile getirdiğini belirten Cem, "Yeni Türkiye iktidarında yapılacak ilk iş, öncelikle Türkiye’nin geleceği açısından bu alınmış kararların hayata geçirilmesidir" dedi. 
     Schröder, dün Almanya’da akredite olan yabancı gazetecilerle yaptığı açıklamada, Türkiye’ye AB kapısının her zaman açık kalması gerektiğine inandıklarını kaydetti. Jeostrajetik konumu nedeniyle Türkiye’nin AB ile yakınlaşmasını desteklediklerini vurgulayan Schröder, "Bu sadece Türkiye’nin değil, Avrupa’nın da çıkarınadır" dedi. 
     



 SİYASET 

























</TEXT>
</DOC>
