<DOC>
<DOCNO> 121900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/guncel/gun01.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Teksen beni aşağıladı 
</HEADLINE>
<TEXT>

Bir kadın doktorla aşk yaşadığı iddia edilen Prof. Çamlıbel’in boşanma talebini haksızlık olarak nitelendiren 26 yıllık eşi şöyle konuştu 
"15 tane evin sadece biri benim, o da yarısı... Son on yıldır neler yaşadığımı kimse bilemez. Bu beni aşağılamaktır..." 
     ASLI ÖKTENER İstanbul 

     Boşanmak için mahkemeye başvuran kadın doğumcu Prof. Dr. Teksen Çamlıbel’in göz doktoru eşi Sıdıka Çamlıbel, kötü şekilde aşağılandığını vurgulayarak, ünlü doktoru suçladı. Çiftin yakınları ise 26 yıllık bu evliliğin, Teksen Bey’in N.D. adlı bir doktorla üç yıldır süren ilişkisi yüzünden tükendiğini iddia ediyor. 
     Sıdıka Çamlıbel, "Kendisi bir kaosun içinde. Aramızda nasıl bir şiddetli geçimsizlik varsa Bayramda arkadaşlarımızla birlikte Fas’a gitmek için uçakta yer ayırttık. Boşanma kararı aldığı dönemde çok sayıda iftara da birlikte katıldık. Şiddetli geçimsizlik varsa tüm bunlar nedir " dedi. Eşiyle birlikte Tarabya’daki evlerinde oturduklarını belirten Çamlıbel, şunları söyledi 
     
     t KASIM AYINDA BAŞVURDU 
     "Bu ne ayıp bir şeydir ki, her türlü pisliğe göz yumduğum halde, eşini şiddetli geçimsizlikle suçluyor. Üniversitede talebeyken tanışmışız, profesör olmuşuz. Yırtık çorapla Amerika’ya gidip havuzlu villa sahibi olmuşuz. 15 tane evin sadece bir tanesinin yarısı benim. En kötü zamanlarında yanındaydım. Ama benim on senedir nasıl yaşadığımı kimse bilemez. Bu beni aşağılamadır. Benim bir statüm ve çocuklarım var." 26 yıllık eşinden boşanmak için İstanbul da kasım ayı başında 9. Asliye Hukuk Mahkemesi’ne başvurduğu belirlenen Teksen Çamlıbel ise konuyla ilgili kesinlikle konuşmak istemediğini belirterek, "Bu benim özel hayatım, bizde kalsın" dedi. 
     
     OĞULLARI KAZA GEÇİRDİ 
     Çamlıbel çiftinin oğulları Uğur Çamlıbel, bir yıl önce arkadaşı Caner Ekbul’la trafik kazası geçirmiş, iki genç yoğun bakıma alınmıştı. Bu arada anne Sıdıka Çamlıbel, oğlu yerine arkadaşı için fedak rlık yapmış, günlerce onun başucunda beklemişti. Kazanın etkisini üzerinden atamayan Uğur’u, bir süre önce Amerika’ya gönderdiklerini belirten Sıdıka Çamlıbel, "Yoğun bakımdan sonra uzun süre fizik tedavi gören Caner için çırpınır dururken, Teksen bu tür bir terbiyesizliği bana nasıl yapar bilemiyorum" diye konuştu. 
     
Hakkımdaki iddialar komik’      Bine yakın çifti tüp bebek yöntemiyle çocuğa kavuşturan Teksen Çamlıbel’in boşanma gerekçesi olarak gösterilen anestezi uzmanı Dr. N.D., iddiaları komik bulduğunu söyledi. Bir kız çocuğu annesi olan D., "Ben işimin başındayım, görevimi yapıyorum. Böyle şeylerle hiç ilgilenmedim şimdiye kadar. Her şey söylenebilir. Evli değilim. Bu konuda konuşmak istemiyorum" dedi. 



 GÜNCEL 















</TEXT>
</DOC>
