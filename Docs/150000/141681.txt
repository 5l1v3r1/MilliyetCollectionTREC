<DOC>
<DOCNO> 141681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur19.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış "Pearson ABD'nın Iraklı Kürtlere nasıl baktığını anlattı" 
</HEADLINE>
<TEXT>

     Dışişleri Bakanı Yaşar Yakış, ABD'nin Ankara Büyükelçisi Robert Pearson'ın, ''ABD'nin Kuzey Irak'taki Türkmenlere ve Kürtlere nasıl baktığını'' anlattığını söyledi. 
     Yakış, TBMM'de Dışişleri Bakanlığı'nın bütçesinin görüşüldüğü komisyon topantısına katılmadan önce, gazetecilerin, Pearson ile AK Parti Genel Merkezi'nde yaptıkları görüşmenin içeriğine ilişkin sorularını yanıtladı. 
     ''Pearson, ABD'nin Türkmenlere ve Kuzey Iraklı Kürtlere nasıl baktığını anlattı'' diyen Yakış, Pearson'ın, ABD'nin konumuna açıklık getirdiğini belirtti. 
     Yakış, ''ABD'nin görüşünün basına yanlış aktırıldığını ve bu spekülasyonların önüne geçmeye çalıştıklarını'' söyledi. 
     ABD'nin Ankara Büyükelçisi Robert Pearson, AK Parti Genel Başkanı Recep Tayyip Erdoğan tarafından bugün AK Parti Genel Merkezi'nde kabul edilmiş, kabulde Devlet Bakanı Ali Babacan ve Dışişleri Bakanı Yaşar Yakış da hazır bulunmuştu. 
     





</TEXT>
</DOC>
