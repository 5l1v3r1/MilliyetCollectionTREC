<DOC>
<DOCNO> 138483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/guncel/gun07.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
1979’da itiraz 2003’te duruşma 
</HEADLINE>
<TEXT>

Marmaris Kadastro Mahkemesi’nde kadastro itirazına yönelik 1979’da açılan, ancak 24 yıl ertelenen davaya önceki gün başlandı... 
     KAAN KAYA Muğla DHA 

     Marmaris’te Tapu ve Kadastro Mahkemesi’nde 1979’da açılan kadastro tespitine itiraz davasının ilk duruşması ilk kez önceki gün yapılabildi. 
     Marmaris Kadastro Mahkemesi’ne 1979’da başvuran Şerefli Ailesi, İçmeler beldesi ve Asparan köyündeki kadastro tespitine itiraz etti. 1979 3 dosya numarası ile adliye raflarına konulan dosya, o günden bu yana hiç işlem görmedi ve dava, duruşmasız sürekli ertelendi. Marmaris’e bir süre önce atanan Tapu ve Kadastro Mahkemesi H kimi Hakan Alanur, dosyayı raftan indirdi ve hak sahiplerine çağrı yaptı. 
     Hak sahibi 112 kişi olmasına rağmen, aradan geçen 24 yıl boyunca meydana gelen ölümler nedeniyle mirasçıların da katılmasıyla hak sahibi sayısı 1000 kişiye yaklaştı. İtiraza konu arazinin 5 bin dönüm olduğunu ve bugünkü koşullarda değerinin 50 trilyon lirayı aştığını belirten hak sahipleri, önceki gün yapılan duruşma için Marmaris Adliyesi’ni doldurdu. Mahkeme salonunu ve koridorları dolduran 1000 kişinin kimlik tespiti gece yarısına kadar sürdü. Arazi keşiflerinin 19-24 Mart 2003 arasında yapılmasının kararlaştırıldığı duruşma, tanık ve delillerin toplanması için ertelendi. 
     



 GÜNCEL 


















</TEXT>
</DOC>
