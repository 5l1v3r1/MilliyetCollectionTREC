<DOC>
<DOCNO> 120107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo15.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Murat’tan tepki      BURSASPOR’DA kadro dışı kalan Murat Sözkesen, yönetimi yaylım ateşine tuttu. Genç oyuncu, üç yıllık imzanın geçersiz olduğunu hatırlattı, "Çünkü resmi evraka imza atılmamıştı. Sonra paramı indirdiler, kabul ettim. Garanti para istedim, Hayır’ dediler. O zaman imzalamadım. Kadro dışı kalmamın tek nedeni bu. 30 milyar ceza vermişler. Ne verdiler ki, istiyorlar. Ayrıca Biyediç’i istemediğimi söylüyorlar. Bu da doğru değil" dedi. n M.ALİ SABUNCU 
     
Saat değişikliği      SÜPER Lig’de bu hafta oynanacak iki maçın saatleri değişti. Bursa’da cumartesi 13.30’da başlaması gereken Elazığ - Bursaspor karşılaşması 12.30’a, pazar günü Denizli’deki Denizli - Göztepe maçı ise 13.30’dan 19.00’a alındı. 
     
Birlik zirvesi      KULÜPLER Birliği Vakfı bugün 13.00’de İstanbul Dedeman Oteli’nde toplanacak. Başkanların katılacağı toplantıda, naklen yayın gelir dağılımı, taraftar - yönetim ilişkileri masaya yatırılacak. 
     
Bayanlar coştu      16. Dünya Bayanlar Hentbol Şampiyonası Avrupa Eleme Grubu maçında Türkiye, ilk maçında Azerbaycan’ı 49 - 19 yendi. İzmir’deki maçın ilk yarısı da 23 - 12 ekibimizin lehine bitti. 
     
Kader maçı      KOCAELİSPOR Teknik Direktörü Güvenç Kurtar, kredilerinin bittiğini söyledi. Kurtar, Fenerbahçe maçının önemine değindi, "Can derdindeyiz. Kocaelispor’un bu maçta daha iyi konsantre olması ve gücünden daha fazla mücadele etmesi gerekir. Taraftara ihtiyacımız var" diye konuştu. 
     
Zorlu rakipler      HENTBOL erkeklerde ASKİ ile Beşiktaş’ın, 4. turdaki rakipleri belli oldu. EHF Kupası’nda ASKİ, İspanya’nın Altea, Çalenç Kupası’nda da Beşiktaş, Polonya’nın Vice Kielce takımlarıyla eşleşti. ASKİ ilk maçını evinde, Beşiktaş ise deplasmanda oynayacak. 
     
Erteleme berabere      İKİNCİ Lig A Kategorisi’nde Tarsus’ta yapılan erteleme maçında Mersin İdmanyurdu ile Sakaryaspor berabere kaldı. Çekişmeli geçen maç 0 - 0 bitti. 
     
İbo listede      YUNANİSTAN’DA Panathinaikos’ta İbrahim Kutluay, ligin "en değerli oyuncuları" arasına girdi. İbrahim ile birlikte listede 14 oyuncu bulunuyor. 
     



 SPOR 

























</TEXT>
</DOC>
