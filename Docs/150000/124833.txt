<DOC>
<DOCNO> 124833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur09.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP 7. Olağan Büyük Kongresi, ikinci gün çalışmalarına başladı 
</HEADLINE>
<TEXT>

     DYP 7. Olağan Büyük Kongresi, ikinci gün çalışmalarına başladı. 
     Atatürk Kapalı Spor Salonu'nda gerçekleştirilen kongrenin ikinci gün çalışmaları, 1.5 saat gecikmeyle başlayabildi. Kongre Divanı, saat 11.30'da salondaki yerini aldı. 
     Verilen bir önerge ile gündemin siyasi konuşmalar ile dilek ve temenniler maddelerinin birleştirilmesi ve konuşmaların 5'er dakika ile sınırlandırılması kabul edildi. 
     Konuşmaların, Genel İdare Kurulu GİK , Merkez Karar Kurulu MKK , Yüksek Haysiyet Divanı YHD adaylarının isimlerinin yer aldığı listelerin Divan'a ulaştırılmasına kadar sürdürülmesi, ardından seçimlere geçilmesi kararlaştırıldı. 
     Öte yandan Hazine yardımının yarısının teşkilatlara dağıtılması yönünde verilen bir önerge üzerine, Divan Başkanı Nevzat Ercan, Genel Başkan Mehmet Ağar'ın dün bu yönde bir önergesinin ve sözünün bulunduğunu belirterek, 6 ay sonra toplanacak olağan ya da olağanüstü tüzük kurultayında konunun ele alınacağını bildirdi. 
     Kongre, siyasi konuşmalar, dilek ve temennilerle sürüyor. 
     





</TEXT>
</DOC>
