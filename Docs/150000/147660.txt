<DOC>
<DOCNO> 147660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/siyaset/siy20.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Utanç davasında yüzbaşıya ihraç      ÖZGÜR CEBE Diyarbakır DHA 

     Mardin’de iki kadın tarafından erkeklere pazarlanan 12 yaşındaki N.Ç.’ye tecavüz ettiği iddiasıyla yargılanan 29 sanık arasında bulunan Yüzbaşı Ersun Erdemir 34 , ordudan ihraç edildi. Mardin 1. Ağır Ceza Mahkemesi’nde TCK’nın 414 1 ve 430 1 maddesi uyarınca "12 yaşındaki kızın, para karşılığında fiili livata yoluyla ırzına geçmek ve şehvet hissiyle alıkoymak" suçundan 10 yıla kadar hapis istemiyle yargılanan Erdemir’in, Jandarma Genel Komutanlığı kararıyla Türk Silahlı Kuvvetleri’nden ilişiği kesildi. Mardin İl Jandarma Alay Komutanlığı’nda görevli olan Yüzbaşı Erdemir, olayın ortaya çıkmasının ardından Diyarbakır Askeri Cezaevi’nde yaklaşık iki ay tutuklu kaldıktan sonra tahliye edilmişti. 
     
Gül Suriye yolcusu      ANKARA Milliyet 

     Dışişleri Bakanı Abdullah Gül, bir hafta içinde Irak’ın iki önemli komşusu İran ve Suriye ile üst düzey temas gerçekleştirecek. Yarın İran Dışişleri Bakanı Kemal Harrazi’yi Ankara’da ağırlayacak olan Gül, hafta içinde de Suriye’ye giderek meslektaşı Faruk el Şara ile görüşecek. Gül, Türkiye’ye gelen Romanya Dışişleri Bakanı Mircea Geona ile düzenlediği basın toplantısında Irak ile ilgili soruları yanıtladı. Harrazi’nin ziyaretinin anımsatılarak TürkiyeSuriyeİran üçlü girişiminden söz edilip edilemeyeceğinin sorulması üzerine Gül, "İşbirliği var ve sürecek. Bunlar önemli temaslardır" dedi. 
     
     
     
     


SİYASET 

















</TEXT>
</DOC>
