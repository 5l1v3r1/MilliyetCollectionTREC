<DOC>
<DOCNO> 111911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/ekonomi/eko01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu Pazarları tarih oluyor 
</HEADLINE>
<TEXT>

OYAK, Ordu Pazarı’ olarak kurulan 21 mağazalık OYPA zincirini k rlı olmadığı gerekçesiyle kapatma kararı aldı 
     EKONOMİ SERVİSİ 

     Ordu Yardımlaşma Kurumu OYAK , perakende zinciri OYPA’ların OYAK Büyük Mağazacılık Ticaret AŞ faaliyetlerini durdurma kararı aldı. OYPA geçen yıl McDonald’s Türkiye Genel Müdürü Dinç Kızıldemir’i transfer ederek yenilenme çalışmaları başlatmıştı. 
     
     Kriz kurbanı oldu 
     OYPA’dan dün yapılan açıklamada ise OYAK’ın k rlı işletmelerle yoluna devam etmek istediği belirtilerek, kapatma kararının "ülkenin içinde bulunduğu ekonomik ortam, perakende piyasalarındaki gelişmeler ve bu sektörde 21 mağaza ile rekabetin güçlüğü nedeniyle" alındığı belirtildi. 
     OYAK Genel Kurulu’nda alınan karar gereği, OYPA’lar mevcut stokları bitinceye kadar açık kalacak. Stokların tüketilmesi ile kapanacaklar. Mağazalar kapanmasına karşın şirket kapanmayacak. Yetkililer, zincirin başka bir market zincirine satışının şimdilik gündemde olmadığını, piyasa şartlarının düzelmesi halinde yeniden faaliyete de geçebileceğini belirtti. 
     OYPA’lar 15 ilde faaliyet gösteriyor. Geçen yıl geniş kapsamlı bir yeniden yapılanma başlatan zincir Türkiye’ye yayılma kararını açıklamıştı. Ancak piyasa gelişmeleri beklenildiği gitmeyince kapatma kararı çıktı. Günde ortalama 30 bini aşkın kişinin alış veriş yaptığı zincirin, teklif gelmesi halinde satılıp satılmayacağı konusuna da OYAK yönetimi karar verecek. 
     
Asker için kurulmuştu      OYPA, Türk Silahlı Kuvvetleri mensuplarının ihtiyaçlarını karşılamak ve görev yaptıkları yerlere ’kaliteli alışveriş’’ hizmetini ulaştırmak amacıyla 1963’te Ordu Pazarı adıyla faaliyete geçti. 1998’de şirketleşerek kapılarını tüm tüketicilere açtı. OYPA, mağazalarında gıda, şarküteri, beyaz eşya, giyim, parfümeri, kamp malzemeleri, saat - optik, kuyum, kırtasiye, fotoğraf, züccaciye, tuhafiye reyonlarında toplam 43 bin kalem farklı ürünü satıyor. 
     



 EKONOMİ 

















</TEXT>
</DOC>
