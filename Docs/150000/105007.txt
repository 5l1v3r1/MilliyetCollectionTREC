<DOC>
<DOCNO> 105007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur09.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tıbbının duayeni Prof. Göksel vefat etti... 
</HEADLINE>
<TEXT>

     Türk tıbbının duayeni Prof. Dr. Hüsnü A. Göksel vefat etti. 
     Dün gece vefat eden Prof. Dr. Göksel'in cenazesi yarın Silivri Piri Paşa Camii'nde öğle namazının ardından kılınacak cenaze namazı sonrası Silivri'de toprağa verilecek. 
     
     PROF. DR. GÖKSEL KİMDİR 
     1919 yılında Bandırma'da doğan Göksel, 1943 yılında İstanbul Üniversitesi'nden mezun oldu. 1956-1960 yıllarında ABD'de Colombia Üniversitesi'nde Kanser Cerrahisi ve Cerrahi Patoloji eğitimi gören Göksel, yurda dönüşünde Ahmet Andiçen Kanser Hastanesi'nin kuruluşunda görev aldı. 1965 yılında Hacettepe Üniversitesi Tıp Fakültesi Genel Cerrahi Profesörü olan Göksel, 1986 yılında emekliye ayrıldı. Prof. Dr. Göksel daha sonra Başkent Üniversitesi Hastanesi'nde mesleğini sürdürdü. 
     Tıp mesleği dışındaki çalışmalarıyla da tanınan Göksel 1955 yılından bu yana çeşitli gazete ve dergilerde, demokrasi, insan hakları, Atatürk Düşüncesi, Üniversite Özerkliği, yargı bağımsızlığı konusunda çok sayıda makale ve deneme yazdı. Prof. Dr. Göksel 1986 Dünya Barış Yılı'nda Birleşmiş Milletler Yıllığı'na ''Atatürk ve Dünya Barışı'' konulu makalesiyle konuk yazar olarak katılmıştı. 
     Çeşitli ödülleri bulunan Prof. Dr Göksel, katledilen Muammer Aksoy ve Hıfzı Veldet Velidedeoğlu ile birlikte Atatürkçü Düşünce Derneği'nin kurucuları arasında yer almıştı. 
     





</TEXT>
</DOC>
