<DOC>
<DOCNO> 127031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko30.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
25 günde 1 milyar 224.1 milyon dolar dış borç ödendi... 
</HEADLINE>
<TEXT>

     Türkiye, 1-25 Aralık 2002 tarihleri arasında 1 milyar 224.1 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 1 milyar 173.6 milyon doları Hazine, 22.4 milyon doları Merkez Bankası, 28.1 milyon doları da genel ve katma bütçeli idarelerin dökümantasyon, kitap bedeli, katılma payı, üyelik aidatı gibi ödemelerden oluştu. 
     Öte yandan yılbaşından 25 Aralık'a kadar yapılan dış borç ödemeleri ise 17 milyar 105.4 bin doları buldu. 
     Hazine 9 milyar 368.2 milyon dolar, Merkez Bankası 226.6 milyon dolar, diğer kamu sektörü 510.1 milyon dolar ödeme gerçekleştirdi. Bu dönemde, IMF'ye yaklaşık 7 milyar 43 bin dolar ödeme yapıldı. 
     Verilere göre, Ocak ayında 503.7 milyon dolar, Şubat ayında 7 milyar 324.3 milyon dolar, Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran ayında 1 milyar 337.9 milyon dolar, Temmuz ayında 829.7 milyon dolar, Ağustos ayında 558.3 milyon dolar, Eylül ayında 726.5 milyon dolar, Ekim'de 919.1 milyon dolar ve Kasım'da 732.9 milyon dolar dış borç ödenmişti. 
     Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
