<DOC>
<DOCNO> 141187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/cemal.html </URL>
<DATE> 2003/03/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çok parçalı iktidar oyunu 
</HEADLINE>
<TEXT>

     Hafta başından beri başkentte, politika kulisinin içindeyim. Bizim mesleğin fazla klasikleşmiş deyimiyle havayı kokluyorum. Türkiye’nin geçmekte olduğu son derece kritik dönemde, zihnimi kurcalayan soruların karşılıklarını yerli yerine oturtmaya çalışıyorum. 
     Devlet iyi yönetiliyor mu 
     Yönetim boşluğu mu var 
     Devlet uyum içinde mi 
     Devlet organları, TBMM, Çankaya, hükümet, asker ahenk içinde, ülkenin karşı karşıya bulunduğu Irak gibi, Kıbrıs gibi çok temel sorunlarda tıkır tıkır işleyen, resmin bütününü görebilen bir büyük oyun planı çerçevesinde paslaşarak mı hareket ediyorlar 
     Yoksa kopuk kopuk mu 
     Yanıtlar maalesef olumlu değil. 
     Edindiğim ipuçları ve izlenimler bugün için şöyle bir yargıyı haklı kılabilir Sanki Ankara’da herkes kendi kalesinin yüksek duvarları içine çekilmiş ötekileri kolluyor. Bu belki geçmişte de farklı değildi, ama bu seferki çok parçalı iktidar oyunu fazla göze batıyor. 
     Cumhurbaşkanı Sezer Irak ve Kıbrıs’ta hükümetten farklı görüşlere sahip. Tezkere konusunda yalnız hükümetle değil, askerle de görüş ayrılıkları olduğu anlaşılıyor. Cumhurbaşkanı Sezer, hükümete ne kadar güveniyor Askerle ilişkilerinin sıcaklığı nedir 
     Çankaya, öyle gözüküyor ki, hem hükümete hem askere dönük biraz fazla mesafeli olan duruşunu sürdürüyor. Çankaya’da sanki bir diyalog sorunu var. 
     Oysa, Cumhurbaşkanı’nın anayasal görevlerinin başında devlet organlarının uyumlu çalışması gelir. Bu açıdan Sayın Sezer acaba gereğini ne kadar yerine getiriyor sorusu geçerliğini koruyor. 
     Örneğin Çankaya, eğer Irak ve tezkere konusunda uyum işlevi’nin gereğini yapsaydı, devletin tepesinde Orgeneral Özkök’ün açıklamasıyla kendini belli eden yönetim boşluğu doğmazdı. 
     Öte yandan askerin Gül hükümetine olsun, AKP kadrolarına olsun, bakışındaki soru işaretleri sır değil. Bu durum Tayyip Erdoğan’ın, Abdullah Gül’ün İslamcı, Milli Görüşçü geçmişlerinden kaynaklanıyor. Ancak zamanla silinebilecek bu soru işaretleri, askerde ister istemez AKP’ye karşı bir güven bunalımı’nın varlığına işaret ediyor. 
     Hükümet ve AKP’ye gelince... 
     Bu ikili de kendi arasında, kendi içinde uyumlu değil. Tezkere konusunda görüş ayrılıkları apaçık ortaya çıktı. Başbakan Gül kendi hükümetine, Tayyip Erdoğan da partisine, grubuna hakim diyebilir misiniz 
     Tezkerenin reddi, hakim olamadıklarını gösterdi. 
     Parti içinde daha şimdiden Tayyip - Gül ekseni oluşmuş gibi. İki tarafın karargahlarından birbirleriyle ilgili eleştirel, suçlayıcı sesler kulaklara çarpıyor. Örneğin Tayyip cephesi’nde, Gül’ün tezkere konusunda kaçak güreştiği, Kıbrıs’ta devlete teslim olduğu’nu dinleyebilirsiniz. 
     Bu durum, Tayyip - Gül ikilisine rağmen mi çıkıyor Bu olumsuzluğu engelleyebilirler mi Yoksa gelecekte kaçınılmaz olan, şimdiden kapıyı mı çalıyor 
     Bütün bunların temelinde iktidar deneyimsizliği, iktidar hazırlıksızlığı, yaklaşan hükümet değişikliği ve hemen seçim sonrası ekonomi, Kıbrıs, AB ve Irak gibi gerçekten çok çetin sorunları bir anda kucağında bulmak mı yatıyor 
     Hepsinin payı var tabii... 
     Öte yandan, Tayyip Erdoğan ve yakın çevresinin Amerikan yönetimiyle ilişkilerinde, Irak, Kıbrıs gibi konularda devleti dışlayıcı tavırlar içinde oldukları bazı devlet odaklarında yakınma konusu olarak zikrediliyor. Bu açıdan, Tayyip Erdoğan’ın Washington ve New York temaslarından bazı örnekler veriliyor. 
     Kısacası, fotoğraf iyi değil 
     Devletin daha iyi yönetilmesi lazım. 
     Bunda devleti oluşturan bütün organların, herkesin sorumluluğu var. Ancak başlıca sorumluluk elbette hükümete ait. Derleyip toparlayacak olan, yön verecek olan, son kararı siyaseten alacak olan hükümetten başkası değil. 
     Türkiye belki de bağımsız Cumhuriyet’in kurulduğu Lozan’dan sonra en kritik döneminde. 
     Resmin bütününü görmeliyiz. 
     Çünkü, Irak yalnız Irak Kürtleri değil. Aynı zamanda Türkiye’nin Kürtlerini, ülkenin bütünlüğünü, demokrasisini, ekonomisini, ABD ile ilişkilerini çok yakından ilgilendiriyor. Ya da Kıbrıs yalnız Kıbrıs değil. Aynı zamanda Türkiye’nin AB ile ilişkilerini, Batı’yla ilişkilerini ilgilendiriyor. 
     Ve kritik kavşakta, ikinci tezkere kritik yerini koruyor. 
     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
