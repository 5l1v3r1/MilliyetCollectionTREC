<DOC>
<DOCNO> 107618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sontur04.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiralık katil, tabancasını temizlerken kendini vurdu... 
</HEADLINE>
<TEXT>

     Mersin'de, tabanca temizlerken kendini vurup, kaldırıldığı hastanede ''kiralık katil'' olduğunu itiraf eden genç ile eniştesini öldürmeleri için 10 milyar lira verdiği iddia edilen bir kişi ve yardım eden bir başka kişi gözaltına alındı. 
     Emniyet Müdürlüğü yetkililerinden alınan bilgiye göre, Siteler Mahallesi'nde, M.E. 17 , arkadaşı Ömer K. 19 ile beraber geldiği evinde temizlediği tabanca ateş alınca bacağından yaralandı. M.E, arkadaşı tarafından kaldırıldığı Devlet Hastanesi'nde tedavi altına alındı. 
     Polise verdiği ifadesinde, önce tanımadığı kişilerin silahlı saldırısına uğradığını belirten, ancak daha sonra ''kiralık katil'' olduğunu itiraf eden M.E'nin şunları söylediği bildirildi 
     ''Abdurahman K. 32 , eniştesi Halit K'yı öldürmemiz için bize 10 milyar lira ile bir tabanca verdi. Halit K'yı öldürmek için hazırlık yapıyorduk. Temizlemeye çalıştığım tabanca ateş alınca vuruldum.'' Yetkililer, M.E. ve Ömer K. ile Abdurahman K'nın gözaltına alındığını, olayla ilgili soruşturmanın sürdürüldüğünü bildirdiler. 
     





</TEXT>
</DOC>
