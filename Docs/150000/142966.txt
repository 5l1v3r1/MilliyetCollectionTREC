<DOC>
<DOCNO> 142966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/asik.html </URL>
<DATE> 2003/03/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bahane lügati 
</HEADLINE>
<TEXT>

     - Terörist 
     - Uçaktan bomba atarak masum insanları öldürene ne denir 
     - Cesur pilot 
     
     Bir Filistinlinin topraklarını işgal etmiş İsraillilere saldırmasına ne ad verilir 
     - Terörist saldırı 
     - İsrail uçaklarının kendilerine taş atan çocuklara roketle saldırması nedir 
     - Meşru müdafaa 
     
     Birisinin evinize silahla girip değerli eşyalarınızı çalması 
     - Silahlı soygun 
     - Silahlı kuvvetlerce desteklenen çokuluslu şirketlerin bir ülkenin doğal kaynaklarını çalması 
     - Silahtan arındırma... 
     
     Zenginden alıp fakire veren 
     - Robin Hood 
     - Fakirden alıp zengine veren 
     - Amerikan hükümeti 
     
     11 Eylül saldırılarında üç binden fazla insanın öldürülmüş olması 
     - Katliam 
     - Irak’ta 500 bin çocuğun öldürülecek olması 
     - Irak halkını zalim diktatörün elinden kurtarma operasyonu. 
     
     Çok sayıda insanın öldürülmesini nasıl adlandırıyorsunuz 
     - Katliam 
     - 148 Amerikan askerine karşı 200 bin Iraklının öldürülmesi 
     - Körfez Savaşı 
     
     Zengin insanların yoksul insanları sömürmesi 
     - Bencillik 
     - Zengin ülkelerin yoksul ülkeleri sömürmesi 
     - Küreselleşme. 
     
     Ev, yapacak daha iyi bir şey olmadığı zaman gidilen yerdir. 
M. Thatcher 

Aşk ve not için...      İstanbul Eğitim ve Kültür Vakfı İSTEK’in aylık dergisinde henüz 25 yaşındaki bir yazar Doğu Yücel’le yapılmış bir röportaj yer alıyor. Doğu Yücel diyor ki 
     "Bir röportajımda Not için ders çalışan birinden aşk için birini sevmesini bekleyemezsiniz’ demiştim. Çünkü eğitim bir insanın gelişimi için çok önemli ve eğer bir insan eğitimi not’ ile özetlerse, daha çok para kazanmak için kendine uygun olmayan bir mesleği de seçebilir, insanın en masum duygusu olan aşkta da karşısındakinden bir çıkar elde etmeye bakabilir." 
     
İnsanlı film yok mu      Beyoğlu sinemalarında reng renk Amerikan filmleri oynuyor.. Her biri teknik açıdan mükemmel.. Işık, kamera, dekor, kostüm, kurgu, senaryo olağanüstü... Ancak bu filmlerin bir eksiği var... 
     İçinde insan yok... 
     İçinde insan olan film yok mu Var... Zeki Ökten’in Gülüm’ü öyle filmdi. Dün baktık afişlerden inmiş... Oysa bir yönetmenin basit bir senaryoya nasıl ruh ve hayat verebileceğinin ders notu gibiydi... Tarık Akan, Rutkay Aziz ve Nebahat Çehre’nin oyunları ise enfes... Kendi sinemamızı ıskalamayalım. 
     
Savaş yasası      Kara Kuvvetleri Komutanlığı’nın internet sitesinde Murphy’nin savaş yasaları da yer alıyor... Mesela 

</TEXT>
</DOC>
