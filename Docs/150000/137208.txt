<DOC>
<DOCNO> 137208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/siyaset/siy09.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel’de sürpriz randevu 
</HEADLINE>
<TEXT>

     ANKARA Milliyet 

     AB’nin Irak konulu zirvesine katılmak için bugün Brüksel’e gidecek olan Başbakan Abdullah Gül, Yunanistan Başbakanı Kostas Simitis ve BM Genel Sekreteri Kofi Annan’la görüşecek. İki görüşmede de Irak konusunun yanı sıra, kritik bir dönemece giren Kıbrıs sorunu ele alınacak. Gül ayrıca, Fransa ve Almanya ile birlikte NATO’nun Türkiye’ye AWACS ve Patriot göndermesine karşı çıkan Belçika Başbakanı Guy Verhofstad ile görüşüp ikna etmeye çalışacak. 
     
     Büyükelçilerle de görüşecek 
     Hükümet ve devlet başkanlarının katılımıyla yapılacak Irak toplantısında bir konuşma yapacak olan Gül, AB Ortak Dış Politika ve Savunmadan Sorumlu Komiseri Javier Solana ile de bir araya gelecek. Gül, AB başkentlerindeki ve NATO nezdindeki Türk büyükelçileriyle de kapsamlı bir toplantısı yapacak. 
     



 SİYASET 















</TEXT>
</DOC>
