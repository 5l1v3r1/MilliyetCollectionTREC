<DOC>
<DOCNO> 130808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo22.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo, Fenerbahçi ile uzlaşma yolu arıyor... 
</HEADLINE>
<TEXT>

     Fenerbahçe'yle bağlarını koparan ve alacakları için de dün FIFA'ya başvuran Haim Revivo'nun, sarı-lacivertli kulüple uzlaşmak istediği açıklandı. 
     İsrailli futbolcunun menajeri Ceki Angel, Fenerbahçe'de uzun süre top koşturan ve şampiyonluk da yaşayan Revivo'nun kötü bir şekilde ayrılmak istemediğini belirterek, alacaklarıyla ilgili karşılıklı olarak anlaşmak istediklerini söyledi. 
     Angel, Revivo'nun alacakları için Fenerbahçeli yöneticilerle yeniden bir araya geleceklerini kaydederek, ''Uzlaşma yolu arayacağız. Bunun karşılığında da sözleşmesinin fesh edilerek serbest kalmasını talep edeceğiz. Sanırım bu konu hafta sonuna kadar çözümlenir'' dedi. 
     Galatasaray'la henüz bir anlaşmaya varmadıklarını da anlatan Angel, Revivo'nun Fenerbahçe'yle tüm sorunlarını halletmesinin ardından masaya oturacaklarını sözlerine ekledi. 
     





</TEXT>
</DOC>
