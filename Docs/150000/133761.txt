<DOC>
<DOCNO> 133761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/ekonomi/eko12.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB’ye yeni başkan yardımcısı 
</HEADLINE>
<TEXT>

     Özelleştirme İdaresi Başkan Yardımcılarından Hakan Yıldız görevinden alındı ve yerine İsmail Destan atandı. Destan, İçişleri Bakanlığı Mahalli İdareler Başkontrolörü görevini yürütüyordu. Görevden alınan Hakan Yıldız ise dönemin özelleştirmeden sorumlu Devlet Bakanı Yılmaz Karakoyunlu’nun danışmanlığını yürütürken bu göreve getirilmişti. Şu anda ÖİB, Devlet Bakanı ve Başbakan Yardımcısı Abdüllatif Şener’e bağlı bulunuyor. 
     
     Yedi yeni ihale 
     ÖİB bu hafta içinde Gerkonsan, Taksan ile Türkiye Ziraai Donatım Kurumu’nun TZDK bir işletmesi ve Seka’nın dört işletmesi için ilanla ihaleye çıkacak. Gerkonsan ve Taksan hisseleri blok satış yöntemiyle özelleştirilecek. TZDK’nin Adapazarı İşletmesi ile Seka’nın Akdeniz, Aksu, Balıkesir ve Çaycuma işletmeleri de varlık satış yöntemiyle satılacak. 
     



 EKONOMİ 

















</TEXT>
</DOC>
