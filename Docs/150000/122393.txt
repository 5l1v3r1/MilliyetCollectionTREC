<DOC>
<DOCNO> 122393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/guncel/gun08.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Elle arama mı çıplak kamera mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     İnsanı çıplak gösteren terahertz kamera, Londra’nın Gatwick Havaalanı’nda test edildi. Kameraların yerleştirildiği koridoru kullanan yolcular, üzerleri aranmadan güvenlik kontrolünden geçtiler. Yolcular, güvenlik görevlilerinin kendilerini elle aramasından duydukları rahatsızlığı, çıplak gösteren kamerada daha az hissettiklerini söylediler. Güvenlik kontrollerinde elle arama mı, yoksa çıplak gösteren kamera mı tercih edilmeli Görüşler şöyle 
     
Yusuf Acıbiber TAV Özel Güv. Müd. Kamera istemem      Ben vatandaş olarak böyle bir kameranın bulunduğu yerden geçmek istemem. Bizdeki ve bütün dünyadaki sistemler X ışınıyla çalışır ve tabii ki güvenilirdir. Cihazın hafızasına yüklediğinizden fazla bir metal yoğunluk varsa sinyal verir. Dolayısıyla gerekiyorsa üst araması yaparsınız. X ray cihazları, X ışını yayarak size bir görüntü verir. Bunu yorumlayıp tehlikeli bir madde var mı, yok mu ona bakarsınız. Bütün dünyada kullanılan bu sistem, bu teknik üzerine inşa edilmiştir. Cihazlardan faydalanarak insanları rahatsız etmeden tarama yapmak en doğrusu. Güvenliği ön plana alıp güvenlik en üst düzeyde olsun diyorsanız, elle arama en çok tercih edilenidir. 
     
Alanur Özalp Uzman psikolog Kötüye kullanımı açık      Çıplak kamera olumsuz etki yapabilir. Bu kötüye de kullanılabilir. Kişiler bunu alıp satabilirler. Tehdit, şantaj unsuru olarak kullanabilirler. Bunun kullanılmasının yasaya tabi olması lazım. Çok özel durumlarda, çok özel yasal izinlerle kullanılmalı. Her isteyen, parasını veren alıp kullanmamalı. Elle aramada zaten kadınsa kadın, erkekse erkek tarafından kontrol yapılıyor. Gereken hassasiyet gösteriliyor, dikkat ediliyor. Zorlamadan, dokunmadan bakılıyor. Elle aramaya alternatif olarak kullanılması bana çok cazip gelmiyor. Çok dikkatli olunmalı ve sıkı takip edilmeli. 
     
Sema Pişkinsüt Eski Milletvekili Elle aramak sakıncalı      Elle aramanın çok daha fazla mahzurları olduğunu düşünüyorum. Rencide edici olabiliyor ya da art niyetli olarak kullanılabiliyor. Oysa kameranın eğer güvenliği, saygınlığı varsa, o görüntüler eğitilmiş personel tarafından kapalı bir mek nda izlenecekse mahzuru olmaz. Dikkat edilmesi gereken nokta görüntülerin kamuoyu önünde diğer kişilerin de görünümü izleyecek şekilde olmamasıdır. Ayrıca bu görüntülerin bir güvenlik birimi içerisinde, halkın anladığı anlamda bir çıplaklığı ifade etmediğini de biliyoruz. Herkesin uluorta izlemesi yerine, kapalı bir mek nda izlenirse hiçbir sakıncası olmaz. 
     
Kutlu Aktaş Eski İçişleri Bakanı İsteğe bağlı olabilir      Kadınlara kadınlar, erkeklere erkekler bakar. Bence bu bir görev namusudur. Gerekli tedbirler alınırsa, bir mahzuru yok. Kişinin orasını burasını aramaktansa, görüntüyle tespit daha kolay ve daha uygundur. Bunun, kişinin isteğine bağlı olması gerekir. Mecburi olması, özel yaşamın dokunulmazlığına aykırıdır. Bunun dışında cihaz hakkında araştırmalar olduğunu biliyorum. Röntgen ışınları yaydığı, kanserojen özellikleri olduğu için mahzurları olabileceği ifade ediliyor. Cihazı tam görmeden bir şey söylemek mümkün değil. Ama sağlığa aykırı değilse, isteğe bağlı olarak kullanılmasında hiçbir sakınca yok. 
     



 GÜNCEL 


















</TEXT>
</DOC>
