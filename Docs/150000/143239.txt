<DOC>
<DOCNO> 143239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sonspo12.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Giunti'nin MR'ı çekildi... 
</HEADLINE>
<TEXT>

     Beşiktaş'ta, dün oynanan Ankaragücü maçında sakatlanan Federico Giunti'nin bugün MR'ı çekildi. 
     Kulüp Doktoru Ayhan Optur, İstanbul Memorial Hastanesi'nde çekilen MR sonucunda İtalyan futbolcunun sağ alt baldırında ödem tespit ettiklerini, ancak Giunti'nin Lazio ile oynanacak UEFA Kupası çeyrek final rövanş maçında forma giyebileceğini söyledi. 
     İbrahim ve Tümer'i bugün takımla birlikte idmana verdiklerini kaydeden Optur, ''İki futbolcumuz da yüzde 100 hazır değil. Tümer zor ama İbrahim'i Lazio maçına yetiştirebileceğimizi düşünüyorum'' dedi. 
     Optur, dünkü maçtan hafif bir sakatlığı bulunan Ronaldo'yu tedbir amacıyla antrenmana çıkarmadıklarını, Zago'nun ise Lazio karşısında forma giyemeyeceğini, ayrıca sakatlığı bulunduğu için 2 gün dinlendirileceğini ifade etti. Optur, Nouma'nın hastalığının ise önemli olmadığını sözlerine ekledi. 
     





</TEXT>
</DOC>
