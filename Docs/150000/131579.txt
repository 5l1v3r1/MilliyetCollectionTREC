<DOC>
<DOCNO> 131579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/ekonomi/eko09.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’dan Gül’e davet 
</HEADLINE>
<TEXT>

TÜSİAD yönetimi, hafta başında eleştiri telefonu aldığı Başbakan Abdullah Gül’ü, 23 Ocak’taki Genel Kurulu’na davet etti 
     Başbakan Abdullah Gül, Türk Sanayicileri ve İşadamları Derneği’nin TÜSİAD 23 Ocak’ta İstanbul’da yapılacak seçimli Genel Kurulu’na davet edildi. 
     Gül, TÜSİAD’ın 13 Ocak’ta gerçekleştirilen "Enflasyon ve Büyüme Dinamikleri" başlıklı raporunun açıklandığı toplantıda hükümete yönelik eleştirileri üzerine Yönetim Kurulu Başkanı Tuncay Özilhan’ı telefonla arayıp uyarmıştı. Gül’ün, TÜSİAD’ın Genel Kurul davetini kabul ettiği bildirildi. Başbakan Gül’ün, Genel Kurul’un açılışı sırasında ya da öğle yemeğinde TÜSİAD üyelerine hitap etmesi bekleniyor. 
     Bu arada, Yönetim Kurulu Başkanlığı süresinin bir yıl daha uzatılması gündeme gelen Tuncay Özilhan, seçime başkanlığındaki tek listeyle gidecek. Yeni dönemde, bazı Yönetim Kurulu üyelerinin de değişeceği öğrenildi. 
     



 EKONOMİ 























</TEXT>
</DOC>
