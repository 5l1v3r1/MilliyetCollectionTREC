<DOC>
<DOCNO> 106899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/spo04.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karın tokluğuna çalışıyor 
</HEADLINE>
<TEXT>

Trabzonspor Teknik Direktörü Samet Aybaba’ya yönetimin henüz ödeme yapmadığı, buna karşılık tecrübeli hocanın da yönetime herhangi bir başvurusu olmadığı öğrenildi 
     Taksit gecikti 
     BORDO-MAVİLİ kulüpten üç aydır tek bir kuruş bile almayan Teknik Direktör Samet Aybaba’nın yönetime "Önce diğer borçları ödeyin, beni en sona bırakın" dediği belirtildi. Trabzonspor ile 450 milyara anlaşan ve bu parayı üç eşit taksitte alacak olan Aybaba’ya temmuz ayında verilmesi gereken 150 milyar lira h l ödenmezken, tecrübeli hocanın hiçbir talepte bulunmadığı da kaydedildi. 
     
     Dev uyanacak’ 
     AYBABA böyle bir konuyu asla sorun yapmayacağını belirtti, "Paraları olsa zaten verirlerdi" diye konuştu. Samet Aybaba önceki gün bir yerel televizyona çıktı ve "Uyuyan bir devi uyandırmaya geldim. Herşeyi göze aldım. Yeniden şampiyonluğu yaşamamamız için hiçbir sebep yok. Bu potansiyel burada var. Hep birlikte Trabzonspor’u ayağa kaldıracağız" ifadelerini kullandı. 
     
Lee Yong’dan anlamlı ziyaret      BORDO-MAVİLİ takımın Güney Koreli oyuncusu Lee Eul Yong, Trabzon’daki Şehit Kore Gazileri Derneği’ni ziyaret etti. Yong, "Siz Kore’de bağımsızlığımız için savaşmasaydınız bugün ben burada olamazdım. Hepinizi çok seviyorum, çünkü hepiniz benim amcamsınız" diye konuştu. Dernek Başkanı Hüseyin Altınsoy ise her zaman Lee Yong’a destek vereceklerini söyledi. 
     
Strese bire bir      Kaptan Gökdeniz, arkadaşı Erman’ın kendisine hediye ettiği kaniş cinsi yavru köpeğiyle dünkü antrenmanın ilgi odağıydı. Çalışma bitiminde futbol topuyla hareketler öğrettiği köpeğiyle uzun süre oynayan genç oyuncu, "Bütün stresim ortadan kalkıyor" diye konuştu. 
     



 SPOR 



























</TEXT>
</DOC>
