<DOC>
<DOCNO> 117720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yasam/yas03.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanık sanık karıştı 
</HEADLINE>
<TEXT>

Adana’da iki kız öğrenciye tacizle suçlanan müdür, öğretmen ve hizmetlinin suçsuz, iki öğrencinin ise iftira’cı olduğuna karar verildi 
     NEŞET KARADAĞ Adana DHA 

     Adana’da 8’inci sınıf öğrencisi iki kız öğrenciye cinsel taciz ve tecavüzde bulundukları iddia edilen İnkılap İlköğretim Okulu Müdürü Rıfat Ekren 62 , Müdür Yardımcısı Yakup İnekçi 46 ve hizmetli Rahim Özdemir 46 beraat etti. 
     Davanın mağduru iki kız öğrenci hakkında ise, iftira suçlamasıyla dava açılmasına karar verildi. Adana 2. Ağır Ceza Mahkemesi’nde 5 - 15 yıl ağır hapis cezası istemiyle yargılanan ve dünkü karar duruşmasına katılan tutuksuz sanıklar son savunmalarında da komploya kurban gittiklerini iddia etti. 
     
     Mahkemede şaştılar’ 
     Milli Eğitim müfettişine sanıkların kendilerine cinsel taciz ve tecavüzde bulunduğunu iddia edip, "Müdür ve müdür yardımcısı ile hizmetli sınıf geçireceklerini söyleyip göğüslerimizi okşadı, dudağımızdan öptüler" diyen B.S. 15 ve Ş.Ş. 16 , mahkemede ifade değiştirmişti. Öğrenciler, İngilizce öğretmeni Nursel Yıldırım’ın dershaneye yazdırmak vaadiyle kendilerini kandırıp bu ifadeyi vermelerini istediğini, sanıkların cinsel taciz ve tecavüzde bulunmadığını söylemişti. 
     Tecavüz ve cinsel taciz olayını ortaya çıkartan öğretmen Seray Özgüren de tanıklık yaparken, Ş.Ş.’nin Ekren’e yazdığı Verdiğiniz para için sizinle yine birlikte olabilirim. Bana başka müşteriler de bulun’ notunu bulduğunu, ancak sanıklardan böyle bir şey beklemediğini ifade etmişti. Bazı tanık öğretmenler ise her iki öğrencinin sık sık müdür ve müdür yardımcısının odasına girip çıktıklarını ifade ederken, bazı öğretmenler de olayın komplo olabileceğini söylemişti. 
     Mahkeme heyeti, Ekren, İnekçi ve Özdemir’in delil yetersizliğinden beraatlerine karar verdi. Cinsel taciz ve tecavüze uğradıkları iddia edilen öğrenciler B.S. ve Ş.Ş. hakkında ise, karar kesinleştikten sonra iftira suçundan suç duyurusunda bulunulacak. 
     



 YAŞAM 


















</TEXT>
</DOC>
