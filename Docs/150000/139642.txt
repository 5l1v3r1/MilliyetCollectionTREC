<DOC>
<DOCNO> 139642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun11.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız milletvekilinin gizemli Bağdat ziyareti... 
</HEADLINE>
<TEXT>

     Fransız milletvekili Didier Julia, Irak'ın başkenti Bağdat'a geldi. 
     Kısa bir ziyaret için dün gece Bağdat'a gelen Julia, hangi sebeple Irak'ta bulunduğunu açıklamazken, AFP'ye, ''Çok kısa bir süre için burada bulunuyorum'' dedi ve bunun dışında bilgi vermeyi reddetti. 
     Fransa Cumhurbaşkanı Jacques Chirac'ın partisi olan UMP'nin Paris bölgesi milletvekili olan Julia, Eylül ayında da Bağdat'ı ziyaret etmişti. Irak'ın silah denetçilerinin dönüşünü kabul etmesi için yoğun baskı altında bulunduğu sırada yapılan bu ziyaret, Fransa'da tartışmalara neden olmuştu. 
     ABD ve İngiltere'nin aksine Fransa, Irak'ta silah denetimleri sürecinin güçlendirilmesi ve sorunun barışçı yollardan çözülmesinden yana tavır koyuyor. 
     





</TEXT>
</DOC>
