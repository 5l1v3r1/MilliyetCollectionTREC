<DOC>
<DOCNO> 108500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko25.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
12 günde 482.5 milyon dolar dış borç ödedik... 
</HEADLINE>
<TEXT>

     Türkiye, bu yılın 2-18 Eylül tarihleri arasında 482.5 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 430 milyon doları Hazine, 30.1 milyon doları Merkez Bankası, 22.4 milyon doları da, genel ve katma bütçeli idarelerin dökümantasyon, kitap bedeli, katılma payı, üyelik aidatı gibi ödemelerden oluştu. 
     Öte yandan yılbaşından 18 Eylül'e kadar yapılan dış borç ödemeleri ise 13 milyar 985.4 milyon doları buldu. Hazine 6 milyar 718.7 milyon dolar, Merkez Bankası 168.2 milyon dolar, diğer kamu sektörü 336.2 milyon dolar ödeme gerçekleştirdi. Bu dönemde, IMF'ye 6 milyar 762.3 milyon dolar ödeme yapıldı. 
     Verilere göre Ocak ayında 503.7 milyon dolar, Şubat ayında 7 milyar 324.3 milyon dolar ve Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran ayında 1 milyar 337.9 milyon dolar, Temmuz ayında 829.69 milyon dolar, Ağustos ayında da 558.3 milyon dolar dış borç ödenmişti. 
     Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
