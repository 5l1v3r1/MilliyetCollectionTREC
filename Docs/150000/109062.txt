<DOC>
<DOCNO> 109062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/spor/spo04.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarajevo’dan sonra Trabzon engeline de takıldı 
</HEADLINE>
<TEXT>
BURADA HUZUR YOK 
Trabzon, genç kadrosuna rağmen, kıran kırana mücadelesiyle güçlü rakibine kafa tuttu. Forvetteki silahı Fatih Tekke’nin ilk yarıdaki bir şutu direkte patladı 
     Takımlarının iki hızlı adamı Amaral ile Erman maç boyunca sık sık karşılaştı. Beşiktaş’ın eski oyuncusu Erman, bir ara tribünler tarafından protesto edildi. 
     
     Beşiktaş çok kötüydü’ 
     TRABZONSPOR Teknik Direktörü Samer Aybaba, Beşiktaş’ı kötü bir dönemde yakaladıklarını söyledi. Aybaba, "Ancak kazanmayı başaramadık. Zira bu kadrodaki oyuncuların çoğu İnönü Stadı’nda ve bu taraftar önünde ilk kez oynuyor. Yine de en iyi oyunlarımızdan birini oynadık. Oyuncularımı tebrik ederim" dedi. Samet Aybaba, Fatih’i sakatlandığı için çıkardığını söyledi. 
     
     Çirkin görüntüler 
Trabzonsporlu ve Beşiktaşlı taraftarlar tribünde kapıştı. Bir taraftar başından yaralandı. Konuk seyirciler saha dışına çıkarıldı 
     MAÇTAN önce yeni açık tribünde kısa süreli de olsa yine çirkin görüntüler yaşandı. Trabzonsporlu 30 taraftar, bu tribüne girince, Beşiktaşlılar’la kavga etmeye başladılar. Güvenlik güçleri olaya anında müdahale ederken, Trabzonlu seyircileri saha içine aldılar, sonra dışına çıkardılar. Bu arada bir taraftar başından yaralandı. 
     
     BEŞİKTAŞ Başkanı Serdar Bilgili, Trabzon Başkanı Özkan Sümer’i kapıda karşıladı. İki Başkan, maçı da protokol tribününde yan yana izlediler. Bu arada Menajer Sinan Engin karşılaşma öncesi Trabzonspor yedek kulübesine gitti ve herkesle el sıkışarak başarılar diledi. Saha maçtan iki saat önce sulandı ve düzeltildi. 
     
     Cordoba yedek 
     TEKNİK Direktör Lucescu son haftaların formsuz ismi kaleci Cordoba’yı yedek kulübesinde oturttu. Kolombiyalı file bekçisinin yerine Göksel ilk kez kaleyi korudu. 
     
     Büyük ilgi 
     SARAJEVO maçına ilgi göstermeyen Beşiktaşlı taraftarlar dün gece stadı doldurdular. Tribünleri siyah beyaza boyayan seyirciler, aynı renk kıyafetler giydiler. Ayrıca 500’e yakın Trabzonspor taraftarı da maçı izledi. 
     
     İbrahim barıştı 
     SARAJEVO sınavında tribünlerle tartışan İbrahim dün taraftarlarla barıştı. Yıldız oyuncu ısınma sırasında seyirci tarafından alkışlandı. 
     
     Nouma klasiği 
     BEŞİKTAŞLI futbolcu maç öncesi tribünleri dolaşıp yumruk şov yaptı. Ayrıca soyunma odalarında yakın arkadaşı olan Oumar’a iyi şanslar diledi. 
     
     Lee’ye berat 
     TRABZON Turizm İl Müdürü Volkan Can Alioğlu, turizme hizmetinden dolayı Lee Yong’a turizm elçisi beratı verecek. Koreli futbolcu ödülünü hafta içinde alacak. 
     
     Ahmet PAF’a 
     LUCESCU tarafından kadro dışı bırakılan Ahmet Yıldırım dün sabahki ter idmanını kenardan izledi. Beşiktaşlı futbolcu bugünden itibaren PAF takımı ile çalışacak. 
     
     Hasta oynadılar 
     TRABZON’DA grip olan Erman Güraçar ile ishal olan Oumar da forma giydi. Samet Aybaba maç öncesi iki oyuncudan olumlu yanıt alınca oynamalarına izin verdi. 
     



 SPOR 
































</TEXT>
</DOC>
