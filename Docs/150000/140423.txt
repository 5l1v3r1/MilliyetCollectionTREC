<DOC>
<DOCNO> 140423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/agun.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç ayda Allah cezalarını verdi’ 
</HEADLINE>
<TEXT>

Erbakan, Erdoğan için "Asistanımdı, şimdi uşaklık ediyor. Akılsız adam. ABD askerini taşıyacağım diyor. Hidayeti kararmış" dedi 
     SELMAN EKİCİ Ankara 

     Saadet Partisi’nin başına geçmeye hazırlanan Necmettin Erbakan, tezkere oylamasının ardından AKP Genel Başkanı Recep Tayyip Erdoğan’a karşı savaş açtı. Erbakan, AKP lideri için "Asistanımdı, şimdi uşaklık ediyor" dedi. 
     Hafta sonunda yapılan SP İl Başkanları Toplantısı’na katılan Erbakan, olası Irak operasyonuna ilişkin "Masada yerimiz olsun" diyen Erdoğan’a "Kardeşinin ölüsünün etinin yendiği masada yer alacaksın da ne olacak, akılsız adam" sözleriyle karşılık verdi. 
     
     Dış güçlere uşaklık ediyor’ 
     Erdoğan’ın geçmişte yanında bir asistan olarak çalıştığı, şimdi ise "dış güçlere uşaklık ettiği" ifadesini kullanan Erbakan, "ABD askerini sırtıma alıp taşıyacağım diyor. İnsanın hidayeti işte böyle kararıyor" diye konuştu. Erbakan, AKP’li milletvekillerinin bir kısmının kendi aralarında yetiştiği için savaş yanlısı tutumları içine sindiremediklerini de savundu. AKP için "uydurma parti" diyen Erbakan, "Yüzde 34 oy aldık diye çocukca fikirlerin içine düştüler. Bakın üç ay içinde Allah cezalarını verdi. Bir ağaca bir balta vurursunuz düşmez ama birkaç baltada mutlaka düşer" dedi. Erbakan, Erdoğan’ın Kıbrıs’ı gereğince koruyamadığını öne sürerek, "Ecevit halkı aç bırakıyordu ama Kıbrıs’ı ve Irak’ı koruyordu. Bunlar onu da yapmıyor" şeklinde konuştu. 
     



 GÜNCEL 


















</TEXT>
</DOC>
