<DOC>
<DOCNO> 121767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yazar/pulur.html </URL>
<DATE> 2002/11/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şiir okumanın şiir yazmanın faturası... 
</HEADLINE>
<TEXT>

     AKP sözcüsü, Mehmet Fırat Meclis’te bütçe görüşmesinde Nazım Hikmet’ten bir şiir okumuş "Dört nala gelip Uzak Asya’dan Akdeniz’e bir kısrak başı gibi uzanan Bu memleket bizim" diye başlayıp "Yaşamak bir ağaç gibi tek ve hür ve bir orman gibi kardeşçesine bu hasret bizim" diye biten büyük şiiri... 
     Nazım Hikmet’ten şiir okumak... 
     Bizim kuşaktan, daha önceki kuşaktan kaç insanın geleceğini karartmış, ocağını söndürmüş, zindanlarda çürütmüş bilir misiniz Bırakın Nazım Hikmet’in şiirlerini okumayı, Orhan Veli’nin mezarını yaptırmak için açılan yardım kampanyasına üç - beş kuruş harçlıklarıyla katılan öğrencileri bile yakmak istemişlerdir. 
     
     SELİM İleri, "Issız ve Yağmurlu" anılarında anlatır... Doğan Kitap 
     Galatasaray Lisesi’nde ortaokul öğrencisidir, bütün çocukları Tevfik Fikret salonuna toplarlar 
     "Burada bir tür tören yapıldı. Lisedeki öğrencilerden biri Nazım Hikmet’in bir şiir kitabını okuyormuş. Nazım Hikmet vatan haini tabii o zaman. Arkadaşı, bu çocuğu ihbar etmiş. Nazım Hikmet okuyanı okuldan kovmuşlar. Öteki çocuğa ödül gibi bir şey veriliyor. Para mı, madalya mı Berbat bir şey işte." 
     Selim İleri "Bu olay bende yıllarca yaşadı" der... 
     Düşünün, muhbir ödüllendiriliyor ve muhbirlik teşvik ediliyor, öğrencilere "muhbirlik tavsiye" ediliyor. 
     İğrenç 
     
     BU şiir, okuyanın başına gelen, ya şiir yazanın uğradıkları... 
     Rıfat Ilgaz, ortaokul öğretmenidir, şiirlerini "Sınıf" adında bir kitapta toplar. 
     Sınıf ha 
     Ne demek sınıf 
     Düpedüz komünistlik 
     Kitabı toplarlar, Rıfat Ilgaz’ı içeri atarlar. 
     Rıfat Ilgaz öğretmendir, yoksulluk yüzünden okula gelemeyen, öğrenimi terk eden öğrencilerini anlatırken, eğitim sistemini de eleştirmektedir 
     " .......... çocuğunuz semtine uğramaz oldu mektebin palto, ayakkabı yüzünden kiminiz limon satar Balıkpazarı’nda Kiminiz Tahtakale’de çaycılık eder biz inceleye duralım aç tavuk hesabı tereyağındaki vitamini ve kalorisini taze yumurtanın karşılıklı neler öğrenmedik sınıfta çevresini ölçtük dünyanın hesapladık yıldızların uzağını Orta Asya’dan konuştuk laf kıtlığında neler düşünmedik beraberce burnumuzun dibindekini görmeden bulutlara mı karışmadık Hazan rüzgarında dökülmüş hasta yapraklara mı üzülmedik serçelere mi acımadık kış günlerinde kendimizi unutarak." 
     Rıfat Ilgaz, 6 ay hapse mahkum olur, cezasını çekip çıktığı zaman artık "öğretmen" değildir, mesleği elinden alınmıştır, ciğerlerinden de hastadır, veremdir, sanatoryuma yatar. 
     
     BAZILARI sık sık Tayyip Erdoğan’ı örnek verip "Bir şiir okudu başı derde girdi" derler. 
     Yukarıdaki örneklerin yüzlercesini sıralayabiliriz, şiir okudu, şiir yazdı, diye başlarına gelmedik kalmayanları... 
     Onlar da şiir yazdılar, şiir okudular hapse atıldılar, okullarından, mesleklerinden, işlerinden oldular, unutuldular. Tayyip Erdoğan da bir şiir okudu, hapse atıldı ama, şimdi başbakan olacak... 
     
     







Tokalaşma, İslam ve laiklik 


Köhne bir plağa takılmış iğne ve küreselleşme süreci 


Şahin geliyor 


Yalçınbayır’ın anayasa yaklaşımı 


Her şeyin başı Kıbrıs 


Next year inşallah 


Eğitimde ilk reform isteği evden 


Tam saha pres 


Türbanda, "kamusal alan" nerede başlar 


Şiir okumanın şiir yazmanın faturası... 


Tarihle randevu 


CHP’yi 19’un altında bırakan zihniyet 


E her’alde yani Savaşa Hayır 


Şener’in Naylon Holding’i ödül aldı 


</TEXT>
</DOC>
