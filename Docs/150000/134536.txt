<DOC>
<DOCNO> 134536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/guncel/gun09.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda çalışana muayenehane yok 
</HEADLINE>
<TEXT>

     YILDIZ YAZICIOĞLU Ankara 

     Sağlık Bakanlığı, kamuda görevli doktorların özel muayenehane ve hastanelerde çalışmasının önünü kesmek için harekete geçti. Sağlık Bakanı Recep Akdağ, uygulamanın aile hekimliği sistemi kurulduktan sonra başlatılacağını söyledi. 
     Akdağ, "Hekimleri kamu için motive edeceğiz. Yasaktan çok motivasyon olacak" dedi. 
     Hem kamu hastanelerinde, hem de özel muayenehane veya özel hastanede çalışan hekimlerle ilgili yasaklayıcı kararlar almak üzere harekete geçen Sağlık Bakanlığı, üniversite hastanelerindeki hekimleri kapsam dışında tutacak. Bakanlık, sistemi kurabilmek için Çalışma Bakanlığı ile ortaklaşa yürüttüğü genel sigorta ve sağlık sigortasını birbirinden ayıracak. Ancak sağlık sigortası sistemi tümüyle ayrıldıktan sonra, hekimlerle ilgili belirleyici düzenlemeler yapılacak. 
     
     Sistem için iki yıl gerekli 
     Akdağ, "Hekimler bunu, Bakanlık, hemen yarın bir yasaklama getirecek. Muayenehaneleri hemen kapatmamız veya kamu görevimizden hemen ayrılmamız gerekecek’ gibi anlamasın" dedi. Hekimlere kamuda çalışmayı cazip hale getirmek gerektiğini savunan Akdağ, mecburi hizmeti kaldırmanın, hekimleri her bölgede çalışmak için özendirerek sağlanabileceğini ifade etti. 
     



 GÜNCEL 




















</TEXT>
</DOC>
