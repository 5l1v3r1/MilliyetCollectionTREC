<DOC>
<DOCNO> 107642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/ekonomi/eko01.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon hastanesi pek yakında varoşlarda 
</HEADLINE>
<TEXT>

     AÇIK KOYU SOHBETLER EYLEM TÜRK 

     Torao Tokuda. Hem doktor hem işadamı. Hem de ilginç bir hikayesi var. Yıllar önce hastalanan kardeşi doktor bulunamadığı için ölünce sağlık sektörüne giriyor. Önce doktor oluyor ardından da 180 hastane sahibi. Adeta film gibi’ bir hayatı var. şimdi o filme Türkiye’de devam etmek istiyor. Hedefi ülkemizde bir Japon hastanesi’ açmak. Ancak hastaneyi varoşlarda’ kurmak istiyor. Parası olana da olmayana da bakmayı hedefliyor. Bunun için geçtiğimiz hafta sessiz sedasız geldiği İstanbul’da pek çok ünlü hastane sahibiyle görüştü. 
     Müteahhit Hayri Modanoğlu tarafından misafir edilen Japon işadamı, Romanya, Yugoslavya ve Rusya’da da hastane açma çalışmalarını sürdürüyor. Ülkesi dışında ilk hastaneyi ise komşumuz Bulgaristan’ın başkenti Sofya’da açmış. Türkiye’ye ilgisi ise özellikle milli takımın Japonya’yı elediği maçtan sonra artmış. Ülkeniz büyüme konusunda yavaş ama futbolda hızlı’ diyor ve yatırım için kararlı olduğunun altını çiziyor. 
     
Türkiye’ye geliş sebebiniz nedir 
     Yatırım imkanlarını araştırıyorum. Hedef olarak Bulgaristan, Türkiye, Romanya, Yugoslavya, Rusya’yı belirledim. Türkiye’ye ilk gelişim. Sağlık sistemini görmek istedim. Bizimle aynı anlayışa sahip bir partner bulabilir miyim ona bakmak istiyorum. Ülkenizde bir hastane açmak istiyorum 
     
Genelde gelişmekte olan ülkeler... Özel bir nedeni var mı 
     Ticari kaygım olmadan hastane kurmak istiyorum. Bu ay ilk dış yatırımımı Sofya’da yaptım. Orası yurtdışındaki pilot hastanemiz oldu. Orada bir de bankam var. 
     
Karar verirseniz Türkiye’ye yatırımın büyüklüğü ne olacak 
     Varoşlar gibi ihtiyacı olan bölgelere kurmayı planlıyoruz. Yatırım miktarı henüz belli değil. Genellikle 50 -100 milyon dolar olur. Prensip olarak orta halli ve daha düşük gelirli insanların faydalanabileceği hastaneler kurmak istiyoruz. Yatırımlarımın yüzde 99’unu sağlık alanında Yaşlılar evi, sigara kliniği gibi yatırımlarım da var. 
     
Japon doktorlar mı çalışacak 
     Yabancı doktorlara kendi hastanelerimde eğitim uyguluyoruz. Geçen sene Çin’den 144, Moğolistan’dan 10, Filipinler’den de 40 doktora eğitim ve staj programı uyguladık. Bu ay sonunda da Yugoslavya’dan doktorlar gelecek. 
     
Çalışma ilkeleriniz var mı 
     Altı ilkem var. Her günü 24 saat açık olmak. Hastalardan hiçbir Sekilde oda parası almamak. Yüzde 30’luk ulusal sağlık sigortasını ödeyemeyenlere yardım etmek. Günlük harcamalara yardım etmek. Hastadan hediye kabul etmemek. Tıbbi koşullara dikkat ve asıl önemlisi hiçbir zaman bir hastayı geri çevirmemek. Parası olsun, olmasın. 
     
Yıllık cironuz nedir 
     Yaklaşık 2 milyar dolar. Hastanelerimizde 16 bin çalışanımız var. Hedefim gelecek 10 yılda bu sayıyı 50 bine çıkarmak. 
     
     Kardeşi ölünce, doktor oldu 
Doktor olmaya nasıl karar verdiniz 
     Biz çok geniş ve fakir bir aileydik. Japonya’da küçük bir adada yaşıyorduk. Ben 9 yaşındayken en küçük erkek kardeşim bir gece hastalandı. Doktorlar gelip bakmadılar ve o öldü. Küçük bir çocuktum ve inanıyordum ki eğer doktor varsa her şartta gelmeliydi ve onu kurtarmalıydı. Bize yardım etmeliydi. Çok büyük hayalkırıklığı yaşamıştım. Eğer zengin bir aile ya da insan doktoru çağırmış olsaydı belki gelicekti. Biz küçük bir adada yaşayan fakir bir aileydik ve doktor gelmedi. Ben inanıyorum ki doktor her zaman yardım etmeli. O geceden sonra doktor olmaya karar verdim. Doktor olacaktım ve sadece zengin insanlara değil ihtiyacı olan herkese yardım edecektim. Büyük şehir, küçük şehir, uzak, yakın demeden yardım edecektim. 
     
     Büyümede yavaşsınız, futbolda hızlı... 
Türkiye-Japonya maçını izlediniz mi 
     Evet, izledim. Türkiye’ye yenildiğimize üzülmedim. Başka ülkeler kazansaydı üzülürdüm. Ben Japonya ve Asya Jimnastik Federasyonu başkanıydım. Türkiye Federasyonu ile de bağlantılarım oldu. Fakat jimnastikte çok güçlü değilsiniz. Türk halkına büyük sempatimiz var. Türkleri ve Japonları fizyonomi ve felsefi açıdan çok benzetiyorum. 
     
Ekonomik ve siyasi durumumuzu nasıl değerlendiriyorsunuz 
     Türkiye çok güçlü bir ülkeydi. 600 yıldan fazla çok geniş topraklara sahipti. Fakat Şimdi ekonomik ve politik gücü yeterli değil. Türkiye’yi daha iyi görmek istiyoruz. Son 50 - 60 yıldır yavaş büyüdü. Ama futbolda iyisiniz. 
     



 EKONOMİ 














</TEXT>
</DOC>
