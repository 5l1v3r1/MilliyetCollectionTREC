<DOC>
<DOCNO> 138139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/yas13.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daimi muhalefet’e dikkat 
</HEADLINE>
<TEXT>

Otoriteyi temsil edenleri sevmiyor, sizden yapılmasını istenenler hakkında tartışıyor, sürekli eleştiriyorsanız huysuz değilsiniz. Sorun pasif-agresif kişilik bozukluğu 
     NESLİHAN CUYAR İstanbul 

     PASİF-agresif kişilik bozukluğu olan kişiler, eleştirilerini dolaylı yollardan yapıyor. Unutma, işi geciktirme gibi tavır takınıyorlar. Uzman psikiyatr Bahadır Bakım, "Genelde bir hastalık olarak değil de kişinin huyu olarak düşünülür. O yüzden kişi hasta olduğunu fark etmez. Sürekli sistemi ve başkalarını eleştirir. Derin bir mutsuzluk duygusu, kaygı hali içindedir" diyor. 
     BAKIM, rahatsızlığın temelinde çocuk yaşlardan itibaren ebeveynlerle sorunlu ilişkilerin, baskı ortamının yattığını söylüyor ve ekliyor "Eleştirel değil sevecen, önemseyen bir yaklaşım gerek. Tıbbi anlamda psikoterapi ortamına çekmek için ikna etmek gerekiyor. Aksi halde depresyon ya da birden fazla kişilik bozukluğu yaşamaları mümkün." 
     



 YAŞAM 





















</TEXT>
</DOC>
