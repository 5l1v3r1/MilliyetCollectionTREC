<DOC>
<DOCNO> 138722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun23.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush BM'nin önem taşıdığını gösterme fırsatı var 
</HEADLINE>
<TEXT>

     ABD Başkanı George W. Bush, Birleşmiş Milletler'in elinde, önem taşıdığını göstermesi açısından fırsat bulunduğunu söyledi. 
     Bush, Washington'da Amerikan Valileri Derneği'nde yaptığı konuşmada, bugün BM'ye bir karar tasarısı sunacaklarını hatırlatarak, ''Irak'ın geçen sonbaharda alınan BM Güvenlik Konseyi kararında öngörüldüğü gibi silahsızlanmadığını ifade edeceklerini'' belirtti. 
     ABD Başkanı, ''Irak Devlet Başkanı Saddam Hüseyin'e uluslararası topluluğun ve BM'nin taleplerinin yerine getirileceğini açıkça söylemek için, gelecek günlerde BM Güvenlik Konseyi üyeleriyle çalışacağız'' diye konuştu. 
     ''BM'nin elinde, önem taşıdığını ve söylediğinin üzerinde iyice düşündüğünü göstermesi açısından fırsat bulunduğunu'' belirten Bush, ''Umarız bunu gösterir'' dedi. 
     





</TEXT>
</DOC>
