<DOC>
<DOCNO> 114152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/spor/spo04.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON EVE DÖNDÜ 2-0 
</HEADLINE>
<TEXT>

Bordo-Mavili ekip, şeytanın bacağını Kocaeli karşısında kırdı, suskun forveti Mehmet Yılmaz’ın attığı iki golle Hüseyin Avni Aker Stadı’nda 204 gün sonra zafere ulaştı 
     LİGDE hayal kırıklığı yaratan Kocaelispor, Trabzon’un ilacı oldu. Özellikle ilk yarıda ortaya koyduğu kötü futbolla rakibine çok kritik pozisyonlar veren Karadeniz ekibi, ikinci devrede silkindi. 49. dakikada rakip savunmanın hatasını iyi değerlendiren Mehmet Yılmaz, hem ligdeki ilk golünü attı, hem de oyunun seyrini değiştirdi. Trabzonspor, bu dakikadan sonra Körfez kalesini ablukaya aldı, Mehmet Yılmaz 72’de yine sahneye çıktı. Son dakikalarda Aurelio’nun bir şutu direkten döndü. 
     
     Maçın karnesi ERGUN ATA 
     HAKEMLER Cem Papila, Kamil Şener, Bülent Öztürk 
     TRABZONSPOR Petkovic 6 - Mehmet Kahraman 6 , Erdinç 5 , Erman Güraçar 4 - Serkan Kılıç 5 , Aurelio 7 , Hasan 5 , Hüseyin 7 , Ali Şen 7 Erman Özgür Dk.70 6 - Fatih 6 Selahattin Dk.83 , Mehmet Yılmaz 8 Mustafa Yalçınkaya Dk.90 
     YEDEKLER Metin Aktaş, Macit, Somers, Serkan Özsoy, Erman Özgür 
     KOCAELİSPOR Koraç 5 - Orhan Ak 5 , Ahmet Arslaner 5 , Faruk 5 - Emrah 5 Ömer Dk.73 4 , Engin 5 , Hüseyin 4 , Cem 4 Sedat Dk.81 , Bülent 5 - Yordanov 5 Uğur Dk.76 4 , Lazarov 5 
     YEDEKLER Ahmet Şahin, Can, Cenker, Mutlu 
     GOLLER Mehmet Yılmaz Dk.49 ve 72 
     SARI KARTLAR Petkovic, Erman Güraçar Trabzon , Yordanov Kocaeli 
     
     Yıldızlar kesik puanlar tam 
     KARADENİZ ekibinde Samet Aybaba’nın vurduğu neşter zaferlerin kapısını açtı. Genç teknik adam, geçen hafta Bursa deplasmanına Gökdeniz’i götürmemiş, ancak Trabzon sahadan 2 - 1 galip ayrılmayı başarmıştı. Kocaelispor maçı öncesi de Gökdeniz’in yanı sıra Bushi, Muzaffer ve Oumar kadroya alınmadı. Güvenç Kurtar’la çıktığı ilk maçtan da boynu bükük ayrılan Körfez ekibinde geçen sezon sakatlanan Orhan Ak 7 ay sonra forma giydi. 
     



 SPOR 




































</TEXT>
</DOC>
