<DOC>
<DOCNO> 128851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo08.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura hocalara 
</HEADLINE>
<TEXT>

Halter Federasyonu Başkanı Kenan Nuhut, 2002 yılında podyumda yaşanan hayal kırıklığının sorumluları olarak Milli Takım hocalarını gösterdi 
     CEMAL ERSEN 

     Dört yeni çalıştırıcı 
     HALTER Federasyonu Başkanı Kenan Nuhut, 2002’deki başarısızlığının faturasını Milli Takım antrenörlerine kesti ve bu hocaları "teknik kurul" adı altında oluşturulan birime kaydırarak devre dışı bıraktı. Nuhut yenileme çerçevesinde, Enver Türkileri, Ömer Öztürk, Raif Özel, Talat Ünlü gibi isimleri pasif göreve alırken, erkek milli takımının başına Cafer Topçu ve Kemal Başkır, bayan milli takımına ise Erkan Kayır ile İsmail Kekeç’i getirdi. 
     
     Teknik kurul oluştu 
     NUHUT, teknik kurulun başkanlığına Çınar Yazıcı’nın getirildiğini açıkladı. Başkan, "2003, bizim için baraj yılı. Teknik kuruldaki arkadaşlar sporcu taraması, illerinin denetlenmesi, milli takım sporcularının onaylanması işlevini yürütecek. Burada daha verimli olacaklarına inanıyorum" dedi. Nuhut, yeni antrenörlerin önce nisandaki Avrupa, sonra da kasımdaki dünya şampiyonası için tam yetkiyle çalışacaklarını ifade etti. 
     



 SPOR 

























</TEXT>
</DOC>
