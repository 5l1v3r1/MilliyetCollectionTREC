<DOC>
<DOCNO> 120105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo06.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TAYLAN’IN DOĞUŞU 
</HEADLINE>
<TEXT>

Polonya’da, Dünya ikincisi olan Nurcan Taylan, 1999’da yasaklı madde kullandığı için boykot yemiş, ancak daha sonra aftan yararlanmıştı 
     CEMAL ERSEN 

     NURCAN için sonun başlangıçı 1999’da Polonya’daki Genç Bayanlar Avrupa Halter Şampiyonası oldu. Yasaklı madde kullandığı için Uluslararası Halter Federasyonu’nun iki yıl ceza verdiği genç sporcu Türkiye’de de ömürboyu yasaklılar listesine girdi. 2001’de Halter Federasyon’u Başkanı Kenan Nuhut’un girişimiyle tüm spor branşlarına getirilen gelen aftan sonra Taylan için de umut ışığı belirdi. Bir defaya mahsus getirilen af sonrası genç haltercinin de ikinci yaşamı başladı. 
     2002’de Dünya Gençler Şampiyonası’nda ikinci, Üniversitelerarası Dünya Şampiyonası’nda yine ikinci ve Avrupa Büyükler Şampiyonası’nda üçüncülük kürsüsüne çıkan Taylan, Varşova’daki Dünya Şampiyonası’nda da üç gümüş madalyanın sahibi oldu. Ömürboyu yasaklılar listesinden başarıya giden bu kısa yolda Taylan tam 715 Cumhuriyet altının sahibi oldu. Genç halterci, "Bundan sonra geçmişte yaptıklarımın hiçbiri tekrarlanmayacak" dedi. 
     
Kesat gün Emine Bilgin bronz madalya alırken, İsmail Atmaca sekizinci oldu 
     DÜNYA Halter Şampiyonası’nda bayanlarda 58 kiloda Emine Bilgin, koparmada 95 kilo ile bronza ulaştı. Bilgin silkmede 112.5 kiloyu üç hakkında da kaldıramadı. Bu kategoride Çinli Song koparmada 105, silkmede 125 toplamda 230 kilo ile üç altın aldı. 
     ERKEKLER 62 kiloda dün ilk kez Büyükler kategorisinde yarışan İsmail Atmaca, hayal kırıklığı yarattı. Oldukça heyecanlı olduğu gözlenen Atmaca, koparmada 125 kilo ile onbirinci, silkmede 160 kiloyla altıncı, toplamda ise 285 kilo ile dünya sekizincisi oldu. 
     
Podyumda 3 sınav      VARŞOVA’DA devam eden Dünya Halter Şampiyonası’nın üçüncü gününde üç sporcumuz bugün podyuma çıkacak. Erkekler 59 kiloda Ekrem Celil ve Ferit Şen, bayanlar 63 kiloda Döndü Ay madalya mücadelesi yapacaklar. 
     
     



 SPOR 

























</TEXT>
</DOC>
