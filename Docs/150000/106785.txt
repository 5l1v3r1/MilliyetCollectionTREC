<DOC>
<DOCNO> 106785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/soneko25.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansta yüzde1.14 değer kaybetti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 103.43 puan kayıpla 9,008.26 puandan tamamladı. 2. seansta hisse senetlerinin ortalama değer kaybı yüzde 1.14 oldu. 
     Seansa 40.60 puan kayıpla 9,071.09 puan seviyesinde başlayan endeks, siyasi gelişmelerin etkisiyle ilk dakikalardan itibaren hızla geriledi. 9,000 puanın altına inen endeks, en düşük 8,870.52 puanı gördü. Endeksin, dünkü kapanışa göre bu puan seviyesindeki kaybı yüzde 5.63 olarak belirlendi. 
     Daha sonra bir miktar toparlanan ve 9,000 puanda tutunmaya çalışan endeks, seansın ilk yarısını 76.39 puan kayıpla, 9,035.30 puandan geçti. Endeks, günlük bazda 391.12 puanlık kayıpla 9,008.26 puandan kapandı. 
     Hisselerin günlük ortalama değer kaybı yüzde 4.16 olarak gerçekleşti. 
     Kapanışta mali endeks 121.35 puan kayıpla 10,756. puana, sanayi endeksi 109.43 puan kayıpla 8,886.59 puana, hizmetler endeksi 73.38 puan kayıpla 6,135.42 puana geriledi. 
     Böylece ilk seansa göre mali grup hisseler ortalama yüzde 1.12, sanayi grubu hisseler ortalama yüzde 1.22, hizmetler grubu hisseler ortalama yüzde 1.18 oranında değer yitirdi. 
     2. seansta işlem gören toplam 296 hisse senedinden 218'i değer kaybederken, 28 hisse senedi değer kazandı. 50 hissenin fiyatında ise değişiklik olmadı. 
     Seansta, 140 trilyon 428 milyar 852 milyon liralık işlem hacmi kaydedildi. İki seanstaki işlem hacmi toplamı da 251 trilyon 849 milyar 731 milyon lira oldu. 
     2. seansta Sabancı Holding, Akbank, Turkcell, İş Bankası C ve Koç Holding en yoğun işlem gören hisse senetleri olarak belirlendi. 
     





</TEXT>
</DOC>
