<DOC>
<DOCNO> 144768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun59.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld ''Bir uçak kaybolmuş ve askerler esir düşmüş olabilir'' 
</HEADLINE>
<TEXT>

     ABD Savunma Bakanı Donald Rumsfeld, bir uçaklarının kaybolmuş olabileceğini söyledi. 
     Rumsfeld, NBC televizyonuna yaptığı açıklamada, ''Bir kolaisyon uçağının kaybolduğuna dair bilgi aldım'' dedi. 
     Uçağın Amerikan ya da İngiliz uçağı olabileceğini belirten Amerikalı Bakan, bazı Amerikan askerlerinin kayıp olduğunun sanıldığını da belirtti. 
     Irak'ın başkenti Bağdat'ta bir koalisyon uçağının düştüğü, iki pilotun Irak askerlerince Dicle kenarındaki sazlıkta bulunduğu bildirilmişti. 
     Katar'ın El Cezire televizyonunun haberinde, Irak askerlerinin, sazlıkta gizlenen pilotları buldukları, birinin yakalandığı, diğerinin arandığı belirtilmişti. 
     Rumsfeld, bazı Amerikan askerlerinin esir düşmüş olabileceğini söyledi. 
     Rumsfeld, NBC televizyonuna yaptığı açıklamada, Irak'ın, iki Batılı pilotun Bağdat üzerinde uçaktan paraşütle atlamak zorunda bırakıldığı yönündeki iddiasını doğrulayacak istihbaratın bulunmadığını kaydetti. 
     Kayıp uçak olup olmadığı yolundaki soruyu ise Rumsfeld, ''Bir uçağın kaybolduğu yönünde haber var'' şeklinde yanıtladı. 
     Rumsfeld, ayrıca bazı Amerikalı askerlerin kayıp olduğunu sandığını belirtti ve bazılarının esir düşmüş olup olmayacağı yolundaki soruya da, ''Olabilir'' yanıtını verdi. 
     ABD Genelkurmay Başkanı Richard Myers ise ''bu noktada kendilerine, bütün koalisyon uçaklarının sağlam olduğununun haber verildini'' söylemişti. 
     





</TEXT>
</DOC>
