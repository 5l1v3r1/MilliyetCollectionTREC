<DOC>
<DOCNO> 145181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/yasam/yas06.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tipi, dağcıları yutuyordu 
</HEADLINE>
<TEXT>

1914’te Sarıkamış’ta ölen 60 bin askerin anısına düzenlenen yürüyüşe katılan 10 dağcı yolu kaybetti. Ekip, bir köye ulaşınca donmaktan kurtuldu 
     TURGAY İPEK Erzurum DHA 

     Osmanlı - Rus savaşı sırasında 1914’te Allahuekber Dağları’nda donarak yaşamını yitiren 60 bin asker için düzenlenen tur kayaklı yürüyüş için Palandöken’den yola çıkan 10 dağcı, ölümden döndü. 
     Dağcılık Federasyonu Başkanı Alaattin Karaca önderliğinde 183 kilometrelik zorlu yürüyüş, toplam 10 profesyonel dağcının katılımıyla geçen cumartesi Palandöken’de başladı. 
     Palandöken Dağı’nın deniz seviyesinden 2 bin 200 metresinden tur kayaklarıyla yürümeye başlayan dağcılar, 7 günde Sarıkamış’a ulaşmayı hedefliyordu. Uzunahmet Tabyaları’na doğru karlı dağları aşan ekip, akşam saatlerinde tipi nedeniyle mahsur kaldı. Adım atmakta güçlük çeken dağcılar, yanlarında taşıdıkları bivak denilen kar giysisi ile soğuk havadan korunmaya çalıştı. 
     
     Her şeye rağmen yola devam 
     Görüş uzaklığının sıfıra kadar düşmesi nedeniyle dağ başında çaresiz kaldıklarını belirten Karaca, yaşadıklarını şöyle anlattı. 
     "İlk gün Palandöken - Uzunahmet etabını gerçekleştirecektik. Ancak, kar yağışı ve tipi bizleri Tekman’ın Aziziye köyüne sürükledi. Bin bir güçlükle gece yarısı köye varabildik. Dünya ile bağlantımız uzun süre kesildi. Yorgun ve bitkin halde köyde geceledik. Tipi nedeniyle programımız iki gün aksadı. Kar fazla yağdığı için çığ riski de yüksek. Bugün Pasinler’e ulaşmayı hedefliyoruz." 
     Ekip, Pasinler’den sonra Köprüköy, Horasan, Karaurgan güzerg hından önümüzdeki hafta başında Sarıkamış’a ulaşacak. 
     


YAŞAM 























</TEXT>
</DOC>
