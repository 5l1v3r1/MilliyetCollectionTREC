<DOC>
<DOCNO> 110726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yazar/temelkuran.html </URL>
<DATE> 2002/10/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sürdürülebilir evlenmeme 
</HEADLINE>
<TEXT>

     İlhan Selçuk, geçtiğimiz cumartesi günkü "Pencere"sinde, benim evlilik ve aldatma konulu "Kıyıdan" 27 Eylül şu alıntıyı yaptı 
     "Evlilik öldü." 
     "Üretim ilişkilerinin yapısı, artık herkesin tek başına yaşayabileceği biçimde değişmiştir. Diğer bir deyişle, ekonomik olarak birlikte ayakta durmak fikrine dayanan evlilik kurumu, mesnetsiz hale gelmiştir. Evlilik ölmüştür Bu yarı ölü kurumu yaşatmak için onu aşka dayandırmaktan başka çare kalmamıştır." 
     
     Bunun üzerine şöyle yazdı 
     "Banka cüzdanındaki sayılarla en hızlı aşkların sıcaklığı harman edildiğinde, evlilik ve miras hukuklarının nik h defterlerinde matematiğe dönüştüğü görülüyor hesap, kitap, para, pul ve çocuklarla sürdürülecek holdinglerin kasalarında yatan bir çıkarsal gelecek... 
     Evliliğin ölmesi için bu düzenin yıkılması gerek..." 
     Bence de .. Kimin kimden doğduğu belli olsun, malların aktarımında bir karışıklık doğmasın diye ikili halde yaşama zorunluluğunu kafamıza ve kalbimize bastırıp duran bu sistemin yıkılması gerekiyor... Ancak böylelikle sistemin bize "aşk" diye dayattığı sevimsiz hediyelik eşyadan kurtulabiliriz. Çünkü aşk, bugünkü haliyle, Sevgililer Günü adlı tüketim bayramında, kalp şeklindeki manasız yastıkların satılabilmesi için bir piyasa motivasyonu... Hiç düşmeyen bir hisse senedi... Fazla evcil bir süs köpeği... Karameladan ve çikolatadan yapış yapış olmuş bir "şirinlik"... 
     
     "Sürdürülebilir evlenme" 
     İlhan Selçuk, Turhan Selçuk’un bir karikatüründe yarattığı bir kavrama da atıf yapmış 
     "Sürdürülebilir evlenme " 
     "Sürdürülebilir" kavramı kaçınılmaz olana katlanılabilir bir hal vermek için kullanılıyor bütün dünyada Sürdürülebilir kalkınma, sürdürülebilir dünya... Başka seçenek yok yani. Bunlar olacak da, hani bunu nasıl daha insan hale getirebiliriz, mesele bu. 
     Ama evlilik için böyle bir mecburiyet var mı Ya da evliliği önce mecburiyet olarak tarif edip sonra da onu katlanılabilir kılmak için bir enerji sarf etmeli miyiz Evliliğe bu kadar inanıyor muyuz Dürüst olanlardan ve insan doğasını reddetmeyenlerden kim evliliği bu kadar savunabilir İnsanlık, insan ilişkisinde henüz daha iyi bir yöntem keşfedemedi diye niye bu kadar yapışalım evlilik kurumuna Belki yüz yıl sonra yeni bir yöntemimiz olacak "meşru ilişki" için... Belki yüz yıl sonra daha insan bir yöntem bulacağız... Kim bilir 
     
     Sürdürülebilir evlenmeme 
     O vakit, Turhan Selçuk’un yarattığı, İlhan Selçuk’un da işaret ettiği kavrama karşılık yeni bir şey atıyorum ortaya 
     Sürdürülebilir evlenmeme 
     "Gayri meşru" olmaktan çekindiği için kalbinin üzerine bastıranların olmadığı bir hayat... Emniyet kemerleriyle boğulmadığımız bir hayat seçeneği... Olanaklarımızı korkularımızla eksiltmediğimiz bir yaşama türü... Sonunda yalnız ölmeyi göze almak... İlişkilerin sadakat saplantısıyla "idare edilmediği" bir ilişkiler sistemi... 
     Çünkü iki seçenek sunuyor hayat insana. Ya yalnız kalıp "serserisi" olacaksın zamanın veyahut evlenip güvenliğin ılığını seçeceksin... Biri diğerinden daha kolay değil. Biri diğerinden daha doğru değil. Üstelik her iki seçeneğin bedeli de eşit ağırlıkta değil mi aslında Düşünün bir kez... 
     
     







Şimdilik geçmiş olsun 


Harika bir döneme doğru... 


Ararat faresi... 


Ecevit’in devlet adamlığı 


Meclis doğru olanı yaptı 


Efk r dağıtmak 


Üniversiteler açılırken 


Global serinlemeye doğru 


Bireysel dayak, bireysel silah 


Savaşın faturası 


Biz sadece gerçeklerin tarafındayız 


Borç defteri 


Sürdürülebilir evlenmeme 


Fak - Fuk - Fon, Dünya Bankası’na karşı 


Şik yet etmeyin Meclis’e girin 


</TEXT>
</DOC>
