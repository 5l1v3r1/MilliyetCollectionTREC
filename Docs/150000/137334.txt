<DOC>
<DOCNO> 137334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo11.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Bursaspor galibiyetiyle kendi rekorunu kırdı... 
</HEADLINE>
<TEXT>

     Galatasaray, Bursaspor maçında 4-0'lık skorla farka koşarken, kendisi için sezonun gol rekorunu da kırmış oldu. 
     Bu sezon oynadığı karşılaşmalarda en fazla 3 farklı skorla kazanan ''Cim bom'', Bursaspor maçında yeni transferleri ile coşarak rakibine adeta gol yağdırdı. 
     Bu sezon gol sıkıntısı çeken ve bundan önceki 18 maçında 28 gol atarak karşılaşma başına 1.55 gol ortalaması tutturan Galatasaray, bir maçta 4 gol birden bularak, ortalamasını da maç başına 1.68'e çıkarmayı başardı. 
     Galatasaray, Bursaspor karşısında 4 gol birden atarak ortalamasının da bir hayli üstünde gol kaydetti. 
     
     17 HAFTA SONRA 4 GOL 
     Galatasaray, Bursaspor maçı öncesinde sadece 1 maçta 4 gol atabilmişti. 
     Sezonun ilk maçında Samsunspor'u 4-1 yenen ''Aslan'', Denizlispor maçının ertelenmesi nedeniyle, ligin ilk bölümünde oynadığı ilk maçta, 17 karşılaşma sonra yine 4 gol atmış oldu. 
     
     SEZONUN İLK HAT-TRİCK'İ 
     Galatasaray'da, Fenerbahçe'den transfer edilen Revivo 3 gol atarak yıldızlaşırken, sarı-kırmızılı futbolculardan biri bu sezon ilk kez hat-trick yapmış oldu. 
     ''Cim bom''da, daha önce Arif, Denizlispor ve Bursaspor, Ümit Karan da ilk yarıdaki Samsunspor maçında bir maçta ikişer gol bulmuşlardı. 
     
     DEPLASMANDA GALİBİYET SERİSİ SÜRÜYOR 
     Galatasaray, Bursaspor'u deplasmanda mağlup ederek dış sahadaki galibiyet serisini de sürdürdü. 
     Sarı-kırmızılılar, ligde Bursaspor maçı öncesinde son olarak üst üste oynadığı deplasman maçlarında Gaziantepspor'u 2-1, Samsunspor'u da 1-0 yenmişti. 
     





</TEXT>
</DOC>
