<DOC>
<DOCNO> 103321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/tamer.html </URL>
<DATE> 2002/08/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Benim oyuma sol seçmenin tepkisi 
</HEADLINE>
<TEXT>

     Neden ÖDP, İP, TKP gibi partilerden hiç söz etmiyormuşum da, oyumu HADEP’e vermeyi düşünüyormuşum HADEP’in bazı sıkıntıları yaşamış olması, ona devleti teslim etmemizi gerektirmezmiş 
     "Sol seçmen olarak kime oy vereyim " başlıklı dünkü yazım üzerine gelen çok sayıda telefon, faks ve e - postalarda en çarpıcı bulduğum cümleler bunlar. 
     Benim HADEP’e oy verme ihtimalimle, muhtemelen barajı bile aşamayacak HADEP’in tek başına iktidar olması arasındaki bağın nasıl kurulduğunu bir türlü anlayabilmiş değilim. Bu biiir 
     ÖDP, İP ya da TKP, hangi kentte hatta kentlerde seçmenden yüzde 30 - 35’lere varan oy aldığı halde oyları yok varsayıldı ki, o partinin yoksulluk içinde yaşayan seçmenine karşı vicdanen bir oy borcumun bulunduğunu düşüneyim Bu da ikiiii. 
     Kısa kesiyorum, çünkü bugün yerim elverdiğince sözü sizlere bırakmak istiyorum 
     
     ÖDP, İP, TKP dururken 
     M. Ünsal Köksal "Yazınızı ibretle ve esefle okudum. YTP, CHP, DSP gibi demokratik sol kulvarda yarışan partilere oy vermeyeceğinizi değişik bahanelerle belirtmişsiniz. Sonra da HADEP’e oy verebileceğinizi yazmışsınız. ÖDP, İP, TKP gibi partilerin adı bile geçmezken, bu HADEP hayranlığı neden " 
     Devrim Kılıç "HADEP’e oy verme eğiliminizden dolayı sizi haddim olmayarak kutlarım. Ailem yıllırdır CHP’ye oy verdi, ama artık HADEP ve diğer demokrat partilere oy vermeliyiz. Dediğiniz gibi Türkiyeli demokratların onlara bir oy borcu var." 
     
     YTP hayal kırıklığım 
     Deniz Aydos "25 yaşında, ODTÜ işletme mezunu bir bankacıyım. Kemal Derviş ekolünden olmasam da bilgi birikimi, karizması, mantığı ve özellikle de siyaset peşinde olmayan tavırlarıyla beni yönetenlerden biri, hatta belki de en üstü olabilirdi. İsmail Cem çok fazla liderlik vasıfları taşımamakla birlikte, yine de modern Türkiye’ye yakışan bir yöneticiydi. İkisi birlikte olunca Hüsamettin Özkan’a bile katlanabilirdim. Ancak yeni kurulan partinin içi baştan kokutuldu. Cem’e de bir liderlik havası geldi, agresifleşti. Ve benim için umut olan YTP, daha baştan hayal kırıklıklarım arasında yer alıverdi. 
     CHP, Baykal’dan dolayı benim için imkan olmayan bir seçenek. Atatürk’ün partisine Baykal gibi inatçı, asabi, bencil bir lider hiç yakışmıyor. Yine de 1 - 2 gün öncesine kadar, seçim listelerine göre belki de oy verebilirim diyordum. Ama Baykal’ın TV’deki tavır ve tarzını görünce, bu lidere asla oy veremeyeceğimi anladım. DSP, ruhani lideriyle son günlerini yaşıyor. 
     Merkezden uzaklaşan partilere oy vermeyi düşünmüyorum. Merkez sağ bir partiye de oy verebilirdim, eğer adam gibi bir tanesi olsaydı " 
     
     HADEP kapalı kutu 
     Dr. Canan Zeren "Merak ettiğim, HADEP’ten nasıl bir program beklediğiniz HADEP lideri başbakan olursa neler yapar HADEP’in tek başına iktidarı durumunda neler olur Bunu AKP, CHP ve diğerleri için üç aşağı beş yukarı tahmin edebiliyoruz, ama HADEP kapalı kutu." 
     Gök "Oyunuzu vicdanen HADEP’e verebileceğinizi yazmışsınız. Şahsen sizin oyunuzun nereye gideceği beni hiç ilgilendirmese de, aydın bir kişinin PKK yanlısı bir partiye oy vereceğini düşünmek içler acısı." 
     
     Hata yaptım diyor 
     Selahattin Köse "Ali Kırca’nın programında Baykal’ın sert halini gördükçe o ancak muhalefete yakışır diye karar verdim. Derviş çok farklı bir insan. Hata yaptı mı açıkça söyleyebiliyor. Böyle politikacıya susamışız. 
     Sizinle HADEP konusunda uyuşmuyorum. Biz bu ülkeyi deneme tahtasına nasıl çeviririz O parti bu ülkeye ne verebilir ki Bazı sıkıntıları yaşamış olması, ona devleti teslim etmeyi gerektirmez." 
     
     CHP’ye oy verin 
     Ender Aktaş "Bilkent ekonomi mezunuyum. CHP’de siyaset yapıyorum. Baykal’dan dolayı CHP’ye oy vermeyeceğinizi yazıyorsunuz. Ama şunu unutmayın ki bu parti Baykal’ın değil, Mustafa Kemal’in kurduğu parti. Yolsuzluklara en az bulaşmış parti de CHP’dir. Deniz Bey 65 yaşında. Bu onun belki de son seçimi olabilir. Bizim gibi ülkeye hizmet aşkıyla yanıp tutaşanların, bir gün ülkede iktidarı ele geçireceğinden hiç kuşkunuz olmasın. Pireye kızıp yorgan yakmayın. O bir tek oyunuza bile hem CHP’nin, hem de ülkenin çok ihtiyacı var. Onu bizden esirgemeyin." 
     
     







Baykal’ın vebali 


Ya bir de deprem olsaydı 


Aslı Petrum... 


Ecevit - Derviş görüşmesi 


Haydi Deniz... Dayan Deniz ayrılsak da beraberiz .. 


Genç oylar "yeni"lere .. 


Siyaset, alkol ve öğrenciler 


ABD Irak’ı vurmasa da... 


Buna "adil yargı" demek mümkün mü 


Trampetler çalmasa, insan gürültüye gitmese... 


HADEP’in seçim şansı 


Benim oyuma sol seçmenin tepkisi 


Bu borç ödenemez 


Derviş’in solu ne yana düşüyor 


</TEXT>
</DOC>
