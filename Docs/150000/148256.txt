<DOC>
<DOCNO> 148256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yasam/yas01.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Cannes yolcusu yaratıcı’ gençler 
</HEADLINE>
<TEXT>

Cannes Lions Genç Yaratıcılar 2003 Yarışması Türkiye Finalleri sonunda ikişer kişilik 25 takım arasından en yaratıcılar’ seçildi 
     EKONOMİ SERVİSİ 

     Milliyet’in sponsorluğunda, Reklamcılık Vakfı ile Marketing Türkiye’nin işbirliğinde organize edilen Cannes Lions Genç Yaratıcılar 2003 Yarışması Türkiye Finalleri’ne çeşitli ajanslardan ikişer kişilik 25 takım katıldı. 
     Park Orman’da 6 Nisan’da tatlı bir rekabet içinde geçen yarışmada Basın’ dalında Ajans Ultra’dan Erdem Köksal ve Harun Sönmez’in çalışmaları birinci seçildi. İnternet’ dalında da birinci, Poligon Interactive’den Serhan Acar’ın projesi oldu. 
     
     İlgi çok büyük 
     Üç yarışmacı, Cannes Lions Uluslararası Reklam Festivali’nin her yıl geleneksel olarak düzenlediği Genç Yaratıcılar’ yarışmasında Türkiye’yi temsil etme hakkı kazandı. Gecede konuşan Reklamcılık Vakfı Başkanı Faruk Kaptan da, bu yıl yarışmaya ilginin büyük olduğunu ve Cannes’da uygulanan kurallara tam anlamıyla sadık kalındığını belirtti. 
     
     İlk altı davetlimiz’ 
     Yarışmanın birincilik ödülünü veren Milliyet Reklam Grup Başkanı Viki Habif ise, Milliyet Gazetesi’nin gençlere verdiği önemi hatırlatarak şöyle konuştu 
     "Bu çerçevede, Cannes Lions Uluslararası Reklam Festivali’ne sadece birinci takımı değil, Türkiye elemelerinde basın dalında derece alan ilk altı takımı ve siber kategorisi birincisini Milliyet’in davetlisi olarak Cannes’a götüreceğiz. Cannes Lions Uluslararası Reklam Festivali’nin Türkiye temsilcisi Milliyet, genç yaratıcılara destek vermeye devam edecektir." 
     Türkiye Cannes Lions Genç Yaratıcılar Yarışması’nda İlhami Duman ve Alpay Gümrükçü’den oluşan Marcom LeoBurnett ikinci olurken, Volkan Şahin ve Engin Bilgin’den oluşan Klan ekibi de üçüncü oldu. 
     


YAŞAM 

























</TEXT>
</DOC>
