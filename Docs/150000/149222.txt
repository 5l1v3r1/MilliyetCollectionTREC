<DOC>
<DOCNO> 149222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/ekonomi/eko13.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta dört petrol projesi için girişim 
</HEADLINE>
<TEXT>

     BARKIN ŞIK Ankara 

     Türk Petrolleri Anonim Ortaklığı TPAO ve BOTAŞ, Irak'ta dört önemli proje hedefliyor. Gümrük Müsteşarlığı ise Habur'un yanı sıra ikinci sınır kapısı için hazırlıklarını tamamlayacak. TCDD, Irak'la yeni bir demiryolu bağlantısı için çalışma başlatacak. Irak'ta yeni yönetim ile anlaşılarak şu projelerin hayata geçirilmesi sağlanacak 1 Gharef'teki 1.2 milyar varillik petrol rezervinin TPAO tarafından çıkarılması. 2 Mansuriye'deki gaz rezervinin, TPAO, BOTAŞ ve Tekfen'in boru hattıyla Türkiye'ye getirmesi. 3 BM ile hizmet alımı için öngörülen 20 kuyunun açılması anlaşmasının hayata geçirilmesi. 4 130 - 140 milyar varil petrol rezervi öngörülen Batı Çölü'nde TPAO'nun etüd ve petrol arama çalışmaları yürütülmesi. 
     Bu arada dün enerji alanında tarihi bir anlaşma daha imzalandı. Rusya ile Türkmenistan, 25 yıl geçerli olacak yaklaşık 500 milyar dolar değerinde gaz anlaşması imzaladı. Anlaşmayla Rusya, 2028 yılına kadar Türkmenistan'dan gazın 1000 metreküpünü 44 dolara alacak. Şu anda Batı'ya satışı 90-120 dolar. 
     


SİYASET 























</TEXT>
</DOC>
