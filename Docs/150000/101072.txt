<DOC>
<DOCNO> 101072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/guncel/gun08.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstediğiniz okul için ön kayıtları bekleyin 
</HEADLINE>
<TEXT>

Anadolu Liseleri ile Özel Okullar Sınavı sonrasında velileri kayıt telaşı aldı. Uzmanlar bu zorlu süreçle birlikte öğrencilerin ikinci şansı olan ön kayıt sistemini anlatıyor 
     Kayıt Maratonu - 1 
Sibel KAHRAMAN 

     Özel Okullar Sınavı ile Ortaöğretim Kurumları Öğrenci Yerleştirme Sınavı, iki ayrı sınav olarak gerçekleştiriliyor. Bu durum uzun ve zorlu bir kayıt sürecini de beraberinde getiriyor. Bu yüzden velilerin kayıt takvimini izleyerek doğru zamanda doğru adım atmaları çok önemli. 
     Hem özel okul hem de Anadolu Lisesi’ni kazanmış olan bir öğrenci ne yapacak Bu sınavları kazanamayan öğrenciler için her şey bitti mi Kayıt sürecinin tüm ayrıntılarını değerlendiren FKM Dershaneleri Kurucusu Asuman Kuzuoğlu, sizler için sorularımızı cevaplandırdı 
     
     Çocuğum Anadolu Lisesi’ni asıl listeden kazandı. Ne yapmalıyım 
     - Kazandığınız en çok istediğiniz okul ise 19 -23 Ağustos 2002 günleri arasında kesin kayıt yaptırabilirsiniz. 
     
     Başka bir okulu daha çok istiyorsam... 
     - O zaman kayıt yaptırmayın ve ön kayıt dönemini bekleyin. Açılan kontenjanlar için tercih yapma şansınız olacak. 
     
Puan yetersiz kalırsa...      Okulların kaç puana düşeceklerini önceden öğrenebilir miyim 
     - Hayır. Geçen yılki puanlara göre tahminde bulunabilirsiniz. 
     
     Peki puanım yine yetersiz kalırsa. Asıl listesinden kazandığım okula girme şansımı da kaybetmiş olacak mıyım 
     - Teoride kaybetme şansı var. Çünkü sizden daha yüksek puana sahip olanlar, sizin asıl listeden kazandığınız okulu tercih ederlerse şansınızı kaybedebilirsiniz. Pratikte, düşük puana sahip olanlar daha yüksek puanlı okulları tercih ettikleri için sizin asıl listeden kazandığınız okula girme şansınız çok yüksek. 
     
Alt sınırdaysa zorlamayın      Bu durumda alınan puanın kayıt yaptırıp yaptırmamakta önemi var. 
     - Evet. Örneğin asıl liste tavan puanı 913, taban puanı 873 olan bir okulun asıl listesindesiniz. Eğer aralığın üst bölgesinde yer alıyorsanız başka okullar için şansınızı deneyin. Bu aralığın alt sınırına yakınsanız, şansınızı zorlamayın ve kaydınızı yaptırın. 
     
     Peki asıl listeden kazandığım okula kayıt yaptırıp daha sonra da ön kayıtlara başvuru yapamaz mıyım 
     Ön kayıt yaptırabilmek için bir okulda kaydınızın olmaması gerekiyor. Eğer o okuldan kaydınızı alırsanız ön kayıtlar için tercih yapabilirsiniz. Ancak belgenizin arkasında "kaydını aldırmıştır" yazısı bulunacak. Bu da asıl listeden kazandığınız okulu bir daha tercih edememenize neden olur. 
     
Kayıt dönemi birden fazla      Anadolu liselerinde ön kayıt dönemi sadece bir kez mi yaşanıyor 
     - Hayır. Birinci ön kayıt dönemi 26-29 Ağustos günleri arasında. Eğer 6 Eylül akşamına kadar okullar kontenjanlarını dolduramamışlar ise bu kontenjan açıkları için 13 Eylül 2002 tarihine kadar yeniden ön kayıt işlemi yapılacak. 
     
     Tercih listeme Anadolu liselerini yazmıştım. Kazanamadım. Anadolu Meslek Liselerine gidebilir miyim 
     - Tabii ki. 26-29 Ağustos günleri arasında gitmek istediğiniz meslek liselerinin müdürlüklerine başvuruda bulunarak ön kayıt yaptırabilirsiniz. 
     
     Anadolu lisesine ön kayıt yaptırmak için özel okuldan da kaydımı geri almam gerekir mi 
     - Hayır. Bir özel okulda kayıtlı olmak, Anadolu liselerine ön kayıt başvurusu yapmak için engel değildir. 
     
Ön kayıt sistemi nasıl işliyor      Anadolu liseleri, asıl liste kayıtlarının tamamlanmasından sonra kontenjanlarında boşluk olup olmadığını belirler. Buna göre yeniden öğrenci alımı için ön kayıt dönemleri oluşturulur. 

</TEXT>
</DOC>
