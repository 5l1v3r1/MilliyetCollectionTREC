<DOC>
<DOCNO> 145510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/soneko15.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılı bütçe hesapları, yardım gelmeyecek gibi yapıldı... 
</HEADLINE>
<TEXT>

     Ekonomi yönetiminin, 2003 yılı bütçesi ve 2003 yılına ilişkin tüm makro ekonomik hesapları, ABD'den bir yardım gelmeyecek seçeneğine göre yaptığı öğrenildi. 
     2003 yılı makro ekonomik dengeleri kurulurken, Türkiye'nin kendi kaynakları ve kesin kaynaklar üzerine hesaplamalar yapıldı. 
     Yetkililer, ABD'nin, 8.5 milyar dolarlık doğrudan kredi veya kredi garantisi olarak kullandırmayı planladığı yardımın gerçekleşmesi halinde, ekonomi yönetiminin elinin güçleneceğini, ancak hesaplamaların bu yardım seçeneğine göre yapılmadığını vurguluyorlar. 
     
     NİYET MEKTUBU GÖNDERİLECEK... 
     Bu arada, Dördüncü Gözden Geçirme'ye ilişkin hazırlanan Niyet Mektubu'nun, bir kaç ayrıntı tedbir dışında tamam olduğu ve bir kaç gün içinde IMF yönetimine gönderilmesinin beklendiği öğrenildi. 
     




</TEXT>
</DOC>
