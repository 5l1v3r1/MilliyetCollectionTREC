<DOC>
<DOCNO> 107485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/ekonomi/aeko.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamur içindeler 
</HEADLINE>
<TEXT>

Siyaseti çamurun içine çekmeye kimsenin hakkı yok’ diyen TÜSİAD Başkanı Özilhan, seçimi erteleme girişimlerine sert tepki gösterdi. Parti ismi vermedi ama adresler belliydi 
     FARUK BALIKÇI, ADNAN AVUKA Mardin DHA 

     MHP’ye 
     Türkiye’nin AB’ye bu kadar yaklaştığı bir noktada kendisini kurtarmak için çocuklarımızın geleceğini feda ediyor. 
     
     ANAP’a 
     Hiçbir tutarlılık kaygısı olmadan bir gün seçimden yana, ertesi gün seçime karşı tavır alabiliyor. 
     
     DYP’ye 
     İki ay için dahi olsa başbakanlık arzusunu gizlemeye çalışarak, her değişen oyunda kendisine bir rol bulmaya çalışıyor. 
     
     TÜSİAD Başkanı Tuncay Özilhan, seçimin ertelenmesi girişimlerine sert tepki göstererek, "Siyaset kurumunu bugünkünden daha da bulaşık bir çamurun içine çekmeye kimsenin hakkı yoktur" dedi. 
     Dün, Mardin’de toplanan Türkiye Sanayici ve İş Adamları Dernekleri SİAD Platformu’na katılan Özilhan, siyasileri adeta topa tuttu. 
     "Az zamanda çok ve büyük sarsıntılar yaratma becerisine sahip siyasilerimiz, büyümeyi hızlandıran olumlu beklentileri de elbirliğiyle bir gecede yerle bir edebilir. Örneğin seçimlerin ertelenmesi ekonomide böyle kaotik sarsıntı yaratacaktır" diyen Özilhan, parti ismi vermeden MHP, ANAP ve DYP’ye sert eleştiriler yöneltti. 
     
     Pişkinlikle sunuyorlar’ 
     Siyasilerin seçim hesapları uğruna alışılmış’ sorumsuzluk örneklerini büyük bir pişkinlikle sunmaya devam ettiklerini’ belirten Özilhan, siyaset sahnesinde ülke çıkarlarını düşünebilen kimsenin kalmadığına inanmaya başladıklarını belirtti. Özilhan şöyle dedi 
     "Bu kadar çok sorun varken siyasetçiler alıştığımız sorumsuzluk örneklerini büyük bir pişkinlikle sunmaya devam ediyorlar. Biri Türkiye’nin AB’ye bu kadar yaklaştığı bir noktada kendisini kurtarmak için çocuklarımızın geleceğini feda edebiliyor. Bir başkası hiçbir tutarlılık kaygısı olmadan bir gün seçimden yana, ertesi gün seçime karşı tavır alabiliyor. Bir diğeri iki ay için dahi olsa başbakanlık arzusunu gizlemeye çalışarak her oyunda kendisine bir rol bulmaya çalışıyor. Birbirlerinin oyununu bozmak için yeni oyunlar sergiliyorlar." 
     Özilhan, Fütursuzca parti değiştiren’ milletvekillerini de seçmene ihanetle suçladı. Özilhan, "Asgari siyasi ahlakın yakınından bile geçemiyoruz. Siyasi aktörlerin çoğunluğuna tek bir refleks egemen Her ne pahasına olursa olsun konumunu kaybetmemek." 
     
     50 sabıkalı yerine 50 kadın 
     Özilhan, toplantı sonrasında Yüksek Seçim Kurulu’na sunulan aday listelerinde sabıka’ gerekçesiyle adaylıkları kabul edilmeyen 50 kişinin yerine kadın adayların gösterilmesini de istedi. 
     SİAD Zirvesi’nden sonra yayımlanan bildirgede de seçimlerin ertelenmemesi istenerek, şöyle denildi "Erteleme ekonomiye çok büyük zarar verecektir. Kıbrıs’ın AB üyeliği iki tarafın da kabul edeceği çözüm olmalı. Yeni hükümet, AB düzenlemelerini uygulamalı." 
     
Türker Siz ekonomiyi konuşun      Kendisi de Mardin doğumlu olan Devlet Bakanı Masum Türker, toplantıda yaptığı konuşmada çocukluk yıllarını anlattı. İşadamlarının ekonomiyi ve istihdamı konuşmak yerine Kıbrıs’ı konuşmalarını eleştiren Türker, "Kıbrıs’ı konuşacaksanız, o zaman siyasete girin. AB, G. Kıbrıs’ı üye yaparsa Türkiye de KKTC ile entegrasyona gidecek" dedi. Mardin’i Venedik yapmadıktan sonra Türkiye’nin AB’ye girmesinin bir işe yaramayacağını belirten Türker, "IMF öcü değildir. Bizim IMF’ye karşı duruşumuz diktir. Görüştük ama hiçbir yeni tahhüt verilmedi. Seçim de yapılacaktır. 
     Yapılmasa bile bu ülkede hiç birşey sarsılmaz" diye konuştu. 
     Türker, Irak’a olası bir operasyon konusunda da şunları söyledi "Başbakan Ecevit, denge olarak dünya kamuoyu tarafından da kabul ediliyor. Eğer Ecevit olmasaydı böyle bir operasyon çoktan yapılmış olacaktı." 
     



 EKONOMİ 



















</TEXT>
</DOC>
