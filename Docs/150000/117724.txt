<DOC>
<DOCNO> 117724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yasam/yas07.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci döven iki polis açığa alındı 
</HEADLINE>
<TEXT>
Dayağa çifte soruşturma 
Öğrenciye polis dayagına hem bakanlık hem de Ankara Valiliği soruşturma açtı 
     ANKARA Milliyet 

     Ankara’da YÖK’ü protesto eylemi sırasında Veli Kaya adlı öğrenciyi bir marketin deposuna kilitleyerek döven iki polis memuru Ankara Valiliği’nin isteği üzerine açığa alındı. İçişleri Bakanı Muzaffer Ecemiş, "Olmamalıydı, böyle görüntülere üzülüyoruz" dedi. Dayak olayı nedeniyle soruşturma açıldı. Emniyet Genel Müdürlüğü, Ecemiş’in talimatıyla iki polis başmüfettişi görevlendirdi. İçişleri Bakanlığı’nın yanı sıra Ankara Valiliği de olayla ilgili ikinci soruşturmayı açarken, memurların, Ankara Valiliği’nin isteği üzerine açığa alındığı belirtildi. 
     



 YAŞAM 


















</TEXT>
</DOC>
