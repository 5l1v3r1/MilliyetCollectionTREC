<DOC>
<DOCNO> 123068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko03a.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon 3 yılda tek haneye iner’ 
</HEADLINE>
<TEXT>

AB’ye uyum için bankacılık ve mali alanda da hazırlıkların sürdüğünü bildiren Merkez Bankası Başkanı Süreyya Serdengeçti, enflasyonun 3 yıl içinde tek haneli rakama inebileceğini söyledi 
     Merkez Bankası Başkanı Süreyya Serdengeçti, Türkiye’nin, Avrupa Birliği’ne AB entegrasyon çerçevesinde, hukuksal alanda olduğu kadar mali alanda ve bankacılık sektöründe de önemli hazırlıklar içinde bulunduğunu söyledi. 
     Sergengeçti, 3 yıl içinde tek haneli enflasyon hedefinin başarılmasının mümkün görüldüğünü ve 5 yıl içinde de AB üyesi ülkelerin ortalama enflasyon değerine yaklaşılabileceğini bildirdi. Londra’da düzenlenen 16. ’European Finance Convention’’ toplantısına katılan Serdengeçti, Avrupalı bankacıların ve finans çevrelerinin dinleyici olarak katıldığı bir konferansın son gününde, İngiliz Merkez Bankası Başkanı Sir Edward George’un kapanış konuşmasından önce, Türk ekonomisi hakkında konuştu. 
     Türk ekonomisinin iyileşme sürecine girdiğini belirten Serdengeçti, geçen yıl yüzde 72 olan TÜFE’nin bu yıl yıllık bazda yüzde 35 olan öngörünün de altına inerek yüzde 32 düzeyinde gerçekleşmesinin olarak gerçekleşmesinin beklendiğini kaydetti. 
     
     Adaylardan önce başladık’ 
     Türkiye - AB ilişkisine de değinen Süreyya Serdengeçti, AB’ye uyum amacıyla hukuksal alanda çok önemli çalışmaların gerçekleştirildiğini anımsattı. Serdengeçti, bu alanda, Merkez Bankası’nın da Avrupa Merkez Bankaları Sistemi’ne uyum sağlamak konusunda diğer aday ülkelerden daha önce çalışmalara başlandığını bildirdi. 
     



 EKONOMİ 



















</TEXT>
</DOC>
