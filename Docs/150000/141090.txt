<DOC>
<DOCNO> 141090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur26.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'liler Güneydoğu'da arazi kiralıyor 
</HEADLINE>
<TEXT>

     Yurt dışına asker gönderme ve yabancı asker kabul etmeyle ilgili tezkere Meclis'ten geçmemesine rağmen ABD yetkilileri, olası Irak savaşı sırasında Mardin ve Şırnak yörelerinde kullanabilecekleri yerleri kiralamaya devam ediyor. 
     Amerikalılar işyeri, depo, otellerden sonra şimdi de Irak sınır yolunda bulunan arazileri kiralamaya başladı. Amerikalılar, Şırnak'ın İdil İlçesi'ne bağlı olan ve bir dönem PKK'lıların barındığı Bagok Dağı eteklerindeki 6 köye ait yaklaşık 10 bin dönüm araziyi kiralamak için köylülerle anlaştı. 
     
     ÖNCEDEN KROKİ ÇIKARMIŞLAR 

     Kuzey Irak'tan Türkiye üzerinden cephe açmak isteyen ABD'nin, Güneydoğu'da konuşlanacakları yerlerle ilgili aylar önce bölgeye geldiği ve çıkardıkları krokiye göre hareket ettiği belirlendi. ABD'li sivil uzmanların hazırladığı krokide ağırlık noktasını Kuzey Irak sınır kesimine yakın olan Şırnak, Mardin illeri ile ilçeleri oluşturuyor. ABD askerleri teçhizatlarıyla birlikte İpek Yolu üzerinde bulunan Mardin'in Kızıltepe İlçesi nde kiraladıkları bir un fabrikasına yerleşirken, daha önce hazırlanan krokide belirlenen yerlerin kiralanması çalışmaları ise devam ediyor. 
     ABD yetkililer, bir süre önce kiraladığı 154 işyeri kapasiteli Nusaybin Küçük Sanayi Sitesi nden sonra aynı karayolu üzerinde bulunan ve sınıra daha yakın durumdaki köylerdeki arazi sahipleriyle de irtibata geçti. ABD li yetkililerinin Nusaybin deki Küçük Sanayi Sitesi arkasındaki 450 dönüm araziyi kiraladığı ve buraya dev jeneratörler kurulacağı kaydedildi. 
     
     BAGOK DAĞI NDA ARAZİ KİRALADILAR 

     ABD'nin asker ve mühimmat bakımından konuşlanmak istediği bir diğer yer ise Mardin-Şırnak arasındaki Bagok Dağı nın alt kısmında yer alan köyler. PKK'nın bir dönem cirit attığı Bagok eteklerindeki binlerce dönüm araziyi kiralamak için ABD yetkilileri, köylülerle anlaştı. Şırnak'ın İdil İlçesi ne bağlı Kurtuluş, Özbek, Kırca, Çığır, Uğrak ve Oyak köylülerine ait olan araziler 3 aylığına kiralandı. 
     ABD nin arazi kiraladığı köylerin başında gelen ve İpekyolu üzerinde bulunan bin 500 nüfuslu Çığır köylüleri, savaş istememelerine rağmen ABD'lilerin arazilerini kiralamasından hayli memnun. Köylülerden Müslüm Demir, Buraya gelip bizimle görüştüler. Köyümüzün arka kesiminde bulunan tarlalaları 3 aylığına kiraladılar. Dönüm başına ise ilk ay 500, diğer iki ay ise 300'er dolar verecekler. Sadece bizim köy değil, Kurtuluş, Özbek, Kırca, Çığır, Uğrak ve Oyak köyünden de sanıyorum 10 bin dönüm arazi kiraladılar. Burayı ne amaçla kullanacaklarını ise bilmiyoruz. Biz arazilerimizin ekili olduğunu söyledik. Onlar ise fotoğraf çekeceklerini ve terkettikleri zaman arazileri aynı duramda teslim edeceklerini söylediler'' dedi. 
     Hüseyin Demir adlı köylü ise, savaş istemediklerini, çünkü savaştan çok çektiklerini belirterek, Ancak Habur Gümrük Kapısı kapandı. Tek geçim kaynağımız orasıydı. Kapının kapanmasından sonra adeta yıkıldık. ABD'nin Irak'ı vurmasını tasvip etmiyoruz. Ancak, bu iş sonuçta olacak. ABD mutlaka buraya 3 aylığına yerleşecek. Durum böyle oluncada tabii ki biz de arazilerimizi kiraya vermek isteriz. 3 aylık anlaşma sona erdikten sonra kalmaya devam ederlerse ikinci bir anlaşma yapılacak'' diye konuştu. 
     
     30 BİN TON BUĞDAY KALACAK 

     Bu arada, ABD'nin kiraladığı ve Kuzey Irak sınırına 90 kilometre mesafede bulunan 6 köye ait toplam 10 bin dönüm ekili arazide bu hasat mevsiminde kaldırılması düşünülen yaklaşık 30 bin ton buğday ve mercimeğin tarlada kalacağı kaydedildi. 
     





</TEXT>
</DOC>
