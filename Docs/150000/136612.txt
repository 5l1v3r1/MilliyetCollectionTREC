<DOC>
<DOCNO> 136612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sontur16.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal alem deyip geçmeyin 
</HEADLINE>
<TEXT>

     Sanal alemde de normal hayatta uyulan kurallara uyulması, aynı davranış biçimlerinin devam ettirilmesi, internetin gelişimi açısından önem taşıyor. 
     Internet Akademisi Derneği'nden yapılan açıklamaya göre, internet iletişim ağında gösterilen saygı ve dikkat, internetin gelişmesine katkıda bulunuyor. 
     Bu nedenle İnternet Akademisi Derneği Etik Çalışma Grubu, internette uygulanması gereken davranış biçimlerini belirledi. Buna göre, internette dolaşırken uyulması gereken kurallar şöyle 
     -Normal hayatta yapamadığınız faaliyetleri, ortamın sanal olduğunu düşünerek yapmayın. Çünkü internet de bir yaşam biçimidir. 
     -Yaptığınız bir ileti pek çok kişiye ulaşabilmektedir. Bu nedenle okuyanların hassas olabileceği konularda sağlık, dini inanç, gelenekler gibi duygusal travma yaratacak ifadelerde bulunmayın. 
     -Gerekli gereksiz her şeyi ''ben seni hatırlıyorum edasıyla'' arkadaşınıza iletmeyin. Karşı taraf bunu okumak için zaman, bağlantı için para harcamaktadır. Önemli gördüğünüz ve ilgisini çekebilecek konular sizinde saygınlığınızı arttırır. -İzinsiz reklam amaçlı mail göndermekten kaçının. Yapılan araştırmalar, bu tip davranışın satılan ürünle ilgili güvenirliliğin azaldığını göstermektedir. 
     -Kaynağını bilmediğiniz, ''çok kötü durumdaki bir kişiye yardım edin'' veya ''virüs uyarısı var bu maili herkese ulaştırın'' şeklindeki maillerin sizin üzerinizden de yayılmasına fırsat vermeyin. 
     -Size gelen bir maili arkadaşınıza aktarırken gerekmiyorsa size gönderen kişinin e-mailini gizleyin. Birden fazla kişiye mail gönderiyorsanız mesajları CC Carbon Copy ile değil, BCC Blind Carbon Copy ile gönderin, bu şekilde diğer adresler görülmeyecektir. 
     -Büyük boyutlu fotoğraf gibi iletileri önemli değilse aktarmayın. Sizin bilgisayarınızdan o anda gidiyor gibi görülse de bu durum mail aktarım sistemlerinde yoğunluğa ve yavaşlamaya neden olmaktadır. 
     





</TEXT>
</DOC>
