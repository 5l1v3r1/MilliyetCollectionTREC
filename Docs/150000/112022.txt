<DOC>
<DOCNO> 112022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko11.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günün ilk yarısını 8,886 puanda tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 76.50 puan artışla 1. seansı 8,885.62 puandan tamamladı. 
     Hisse bazında hareketlerin dikkat çektiği ilk seansa endeks 8,900 puan seviyelerine ulaştıktan sonra gelen satışlarla bu seviyeden geri döndü. Endeks seans boyunca yaklaşık 170 puanlık bir aralıkta dalgalandı. 
     Uzmanlar, trendi kıracak bir yükseliş hareketi beklemediklerini belirterek, piyasada yatay hareketin devamının muhtemel olduğuna işaret ediyorlar. 
     1. seansta hisse senetlerinin ortalama değer artışı yüzde 0.87 olarak gerçekleşti. Haftanın üçüncü iş gününe 9.79 puan kayıpla 8,799.33 puan seviyesinde başlayan endeks, seansın ilk yarısını 126.91 puan artıda 8,936.03 puandan geçti. Endeksin gördüğü en düşük seviye 8,780.36 puan olurken, en yüksek olarak 8,957.61 puana ulaşıldı. 
     Seans kapanışında mali endeks 43.30 puan artışla 10,525.80 puana, sanayi endeksi 81.65 puan artışla 8,768.19 puana ve hizmetler endeksi de 91.17 puan artışla 6,219.75 puana yükseldi. 
     Böylece önceki kapanışa göre mali grup hisseler ortalama yüzde 0.41, sanayi grubu hisseler ortalama yüzde 0.94 oranında ve hizmet grubu hisseler 1.49 oranında değer kazandı. 
     1. seansta işlem gören toplam 281 hisse senedinden 133'ü değer kazanırken, 43 hisse senedi değer yitirdi. 105 hissenin fiyatında ise değişiklik olmadı. 
     Seansta, 108 trilyon 241 milyar 17 milyon liralık işlem hacmi oluştu. 
     Birinci seansta İş Bankası C , Garanti Bankası, Turkcell, Hürriyet Gazetecilik ve Vestel en yoğun işlem gören hisseler oldu. 
     





</TEXT>
</DOC>
