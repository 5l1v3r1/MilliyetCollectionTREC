<DOC>
<DOCNO> 110072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/son/sontur02.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da kaçak uranyum operasyonu 
</HEADLINE>
<TEXT>

     Şanlıurfa'da, nükleer silah yapımında kullanılan 15 kilo 700 gram uranyum ele geçirildi. Doğu blokundan getirildiği sanılan uranyumun değeri 5 milyon dolar. 
     Jandarma yetkililerinden edinilen bilgiye göre, Şanlıurfa Jandarma Komutanlığı'na bağlı Kaçakçılık ve Organize Suçlarla Mücadele Şube Müdürlüğü ekipleri, bazı kişilerin atom bombasıyapımında kullanıldığı bildirilen uranyum maddesi satmak istediği yolunda duyum aldı. 
     Bunun üzerine harekete geçen Jandarma ekipleri, Salih Y, ve MehmetD'yi takibe alarak, Salih D'nin kullandığı 63 T 0005 plakalı ticari taksiyi, Şanlıurfa-Gaziantep karayolunun Tepe mevkiinde durdurdu. 
     Yapılan aramada, koltuk altına yapılmış ve zula tabir edilen gizlibölmede 7 santimetre çapında silindir kurşun kap içinde 15 kilo 700 gram ağırlığında uranyum bulundu. 
     Yetkililer, uranyumun Doğu bloku ülkelerinden yurda sokulduğunu sandıklarını belirterek, piyasa değerinin yaklaşık 5 milyon dolar civarında olduğunu söylediler. 
     Olayla ilgili Salih Y, ve Mehmet D'nin gözaltına alındığı ve soruşturmanın sürdürüldüğü bildirildi. 
     





</TEXT>
</DOC>
