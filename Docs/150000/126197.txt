<DOC>
<DOCNO> 126197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/soneko04.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye ihracat arttı... 
</HEADLINE>
<TEXT>

     Adaylık sürecindeki Türkiye'nin Avrupa Birliği'ne AB ihracatı bu yılın Ocak-Kasım döneminde, geçen yılın aynı dönemine göre yüzde 14 arttı. 
     İhracatçı Birlikleri kayıt rakamlarından yapılan hesaplamalara göre, yılın 11 aylık döneminde Türkiye'nin AB'ye ihracatı 17 milyar 78 milyon dolar oldu. Geçen yılın aynı döneminde bu rakam 14 milyar 983 milyon dolar olmuştu. 
     AB ülkeleri içinde yer alan İngiltere'ye yapılan ihracat aynı dönemde yüzde 40.6 artarak 2 milyar 828 milyon dolar olurken, Hollanda'ya yapılan ihracat yüzde 16.8 artarak 9 milyon dolar, Fransa'ya yapılan ihracat yüzde 12.2 artarak 1 milyar 992 milyon dolar, Almanya'ya yapılan ihracat da yüzde 8.3 artarak 5 milyar 483 milyon dolar oldu. 
     İtalya'ya yapılan ihracat ise yüzde 1.8 gerileyerek, 2 milyar 155 milyon dolar olmuştu. 
     EFTA ülkelerine yapılan ihracat yüzde 23.8 artarak 365 milyon dolar, Merkezi Doğu Avrupa Ülkeleri'ne yapılan ihracat yüzde 31.3 artarak 1 milyar 628 milyon dolar, Bağımsız Devletler Topluluğu'na yapılan ihracat ise yüzde 15.5 artarak, 1 milyar 989 milyon dolar olarak gerçekleşti. 
     Bağımsız Devletler Topluluğu ülkeleri içinde yer alan Rusya'ya ihracat yüzde 30.2 artarak 955 milyon dolar oldu. 
     Ocak-Kasım döneminde Diğer Avrupa ülkelerine Türkiye'nin ihracatı yüzde 29 artarak 713 milyon dolar olurken, Ortadoğu ülkelerine yapılan ihracat yüzde 1 artarak 3 milyar 149 milyon dolar, Kuzey Afrika ülkelerine yapılan ihracat yüzde 6.4 artarak, 1 milyar 144 milyon dolar oldu. 
     NAFTA ülkelerine yapılan ihracat yüzde 17.2 artarak 3 milyar 383 milyon dolar olurken, NAFTA ülkelerinden ABD'ye yapılan ihracat yüzde 15.3 artarak 3 milyar 93 milyon dolar düzeyinde gerçekleşti. 
     Türkiye'nin Latin Amerika ülkelerine yaptığı ihracat yüzde 27.3 gerilerken, 221 milyon dolar tutarında ihracat yapıldı. 
     Diğer Asya ülkelerine yapılan ihracat yüzde 42.2 artarak 1 milyar 339 milyon dolar, Okyanusya ülkelerine yapılan ihracat da yüzde 8.2 artarak 248 milyon dolar oldu. 
     





</TEXT>
</DOC>
