<DOC>
<DOCNO> 100380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur20.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Işıkara ANAP'tan milletvekili adayı oluyor 
</HEADLINE>
<TEXT>

     Onu bütün Türkiye 17 Ağustos gecesi tanıdı. 
     Yaptığı açıklamalarla milyonlarca insanı heyecanlandırdı, sakinleştirdi, sokağa döktü, evlere geri soktu. 
     O, Boğaziçi Üinversitesi Kandilli Rasathanesi Müdürü Prof.Dr. Ahmet Mete Işıkara. 
     Prof. Işıkara bugünlerde yine Ankara'da. 
     Ancak gündeminde bu kez deprem ve depreme karşı alınması gereken önlemler yok. 
     Prof. Dr. Ahmet Mete Işıkara, ANAP'tan milletvekili adayı olacak. 
     Işıkara, ANAP Genel Başkanı, Devlet Bakanı ve Başbakan Yardımcısı Mesut Yılmaz ile Başbakanlık Merkez Binası'nda görüştü. 
     Yılmaz, görüşmeden sonra yaptığı açıklamada, Işıkara'nın yarın 37 yıllık akademik hayatından ayrılıp, ANAP'a katılacağı söyledi. 
     Yılmaz, Işıkara'nın 3 Kasım seçiminde ANAP'tan milletvekili adayı olacağını bildirdi. 
     Işıkara ise afet yönetimi konusunda yapılmasını düşündüğü şeyleri ANAP'ta gerçekleştireceğini düşündüğü için bu partiye katılacağını söyledi. 
     





</TEXT>
</DOC>
