<DOC>
<DOCNO> 128345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo22.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demirspor'da transfer... 
</HEADLINE>
<TEXT>

     Transfer çalışmalarını sürdüren İkinci Futbol Ligi A Kategorisi takımlarından Adana Demirspor, 3 futbolcuyla sözleşme imzaladı. 
     Adana Demirspor Kulübü Başkanı Mustafa Tuncel, imza töreninde, teknik direktör Behzat Çınar'ın isteği ve kendisinin de onay vermesinin ardından gerçekleştirilen transferlerde tüm sorumluluğun kendisine ait olduğunu söyledi. Yapılan transferlerin isabetli olduğuna inandığını belirten Tuncel, ''Artık Adana Demirspor'dan istenen takımın başarısıdır'' dedi. 
     Transferlerinin bitmediğini belirten Tuncel, ''İhtiyaç duyulması halinde transfer gerçekleştiririz. Akçaabat Sebatsporlu Şenol ile görüşmelerimiz sürüyor. Kulübünden bonservisini alması durumunda bu futbolcuyu da transfer edeceğiz'' dedi. 
     Daha sonra Elazığspor'dan alınan Mehmet Çolak, Siirtsporlu Remzi ve Hatayspor kalecisi Erdal, 1'er yıllık sözleşmeyi imzaladı. 
     Bu arada her konuda anlaşma sağlandığı bildirilen Siirtsporlu Günal'ın da hava muhalefeti nedeniyle imza törenine katılamadığı açıklandı. 
     





</TEXT>
</DOC>
