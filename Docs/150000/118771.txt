<DOC>
<DOCNO> 118771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/spor/spo03.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OPERASYONA DEVAM 
</HEADLINE>
<TEXT>

Fatih Terim, hayal kırıklığına uğradığını itiraf etti, "Güvendiğim oyunculardan beklediğim verimi alamadım. Operasyonu sürdüreceğiz. Ocakta transfer yapacağız" diye konuştu 
     Neşter vurulacak 
     GALATASARAY, Avrupa macerasına havlu atmanın şokunu yaşıyor. Teknik Direktör Fatih Terim Felipe’nin biletinin kesilmesi, Ümit Davala, Emre Aşık ve Ümit Karan’ın sakatlığı gerekçe gösterilerek İstanbul’da bırakılmasıyla başlayan operasyonun süreceğini söyledi. Terim, "Çok inandığım çok güvendiğim bazı oyunculardan gerekli verimi alamadım. Tabii ki operasyonlar yapılacak. Devam da ediyoruz. Ocak ayında transfer yapacağız" açıklamasını yaptı. 
     
     "Goller fotokopi" 
     GELECEĞİ düşünmek zorunda olduğunu vurgulayan Terim, "Bazı mevkilerdeki isimler değişecek. Çalışmamıza rağmen komik, fotokopi gibi goller yiyoruz. Üçüncü gol 30 metreden geldi. Böyle oynar, boş kaleye de gol atamazsanız başarılı olamazsınız. Balic, Pinto, Hasan’ın yarım metreden pozisyonu var. Bunlar kırılma noktalarıydı. Ancak Galatasaray o çoşkulu döneme yine dönecektir" dedi. Bu arada Baliç, kaçırdığı gol için camiadan özür diledi. 
     
257 trilyon borçGalatasaray’ın dün yapılan Divan toplantısında mali raporlar açıklandı. Ayrıca borçla alacak arasındaki fark da 235 trilyon olarak belirlendi 
     SARI - Kırmızılı kulübün Divan Kurulu toplantısı dün yapıldı. Barcelona maçı nedeniyle yönetimden kimsenin yer almadığı toplantıda, kulübün nakit sıkıntısı yaşadığı ve eldeki nakit değerlerin, kısa vadeli borçları karşılayamadığı kaydedildi. 30 Eylül tarihli raporda, toplam borcun 257 trilyon, borçla alacak arasındaki farkın ise 235 trilyon lira olduğu belirtildi. 
     MALİ tabloda banka borçlarının 46.4 trilyon lira, vergi cezalarının da 39.9 trilyon lira olduğu kaydedildi. Takımın aldığı başarısız sonuçların tartışıldığı bölüm basına kapatıldı. Bütün toplantıların basına kapatılması önergesi ise "Hem şeffaf olalım diyoruz, hem de böyle karar almaya çalışıyoruz" itirazları ile reddedildi. 
     
ILIE İDDİASIİspanyol basını, Galatasaray’ın eski oyuncusunu alacağını yazdı 
     MEHMET ÇİFTÇİ 

     GALATASARAY’DA top koşturan, Valencia’da dikiş tutturamayan, Alaves’de mutlu olamayan İlie’nin, Cim - Bom’a döneceği ileri sürüldü. El Correo gazetesi, dün manşetten verdiği haberinde "Galatasaray, Ilie’yi ocakta transfer etmek istiyor" başlığını kullandı. Haberde Ilie’nin İspanya’da istediği ortamı bulamadığı, bu yüzden eski kulübüne gideceği ifade edildi. 
     GAZETE, İlie’nin aralık ayında sözleşmesinin biteceği, Alaves’in de bu mukaveleyi uzatmayı düşünmediği bildirildi. Bu nedenle bedelsiz serbest kalacak Rumen oyuncunun, güzel günler yaşadığı Sarı - Kırmızılı kulübe ve Fatih Terim’in kadrosuna seve seve katılacağı yorumu da yapıldı. İlie’nin, Alaves’ten yıllık 500 bin dolar aldığı ifade edildi. 
     



 SPOR 





























</TEXT>
</DOC>
