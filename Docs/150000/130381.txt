<DOC>
<DOCNO> 130381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sonspo09.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin yeni transferi Erhan ilk antrenmanına çıktı... 
</HEADLINE>
<TEXT>

     Fenerbahçe, ikinci yarı hazırlıklarını Belek'te sürdürürken, dün gece kampa katılan yeni transfer Erhan Albayrak, bugün ilk antrenmanına çıktı. 
     Erhan, antrenör Nurettin Yıldız yönetiminde, Rüştü ve Beschastnykh ile birlikte ormanda kros yaptı. 
     Fenerbahçe'de olmaktan dolayı çok mutlu olduğunu belirten Erhan, ''Benden beklenenlerin farkındayım. Takımımın başarısı için elimden geleni yapacağım'' dedi. 
     Bu arada dünkü SV Werder Bremen maçında forma giyen futbolcular, günü dinlenerek geçirirken, kaleciler Recep, Oğuz, Ali Akdeniz ve Cem Karaca ise teknik sorumlu Oğuz Çetin yönetiminde kamp yapılan otelin sahasında çalıştı. 
     Fenerbahçe, yarın yapacağı antrenmanla ikinci yarı hazırlıklarını sürdürecek. 

     
</TEXT>
</DOC>
