<DOC>
<DOCNO> 134715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/spor/spo02.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİLGİYE ÖDÜL 
</HEADLINE>
<TEXT>

Fenerbahçe yönetimi, mağlubiyete rağmen çok iyi mücadele ettiklerine inandığı futbolcularına galibiyet için vaadedilen 10’ar bin dolarlık primleri ödeyecek 
     Saran kutladı 
     ŞAMPİYONLUK yarışında rakiplerinin bir hayli gerisinde kalan Fenerbahçeli futbolcular, Beşiktaş yenilgisine rağmen 10’ar bin dolarlık primi yine kaptılar. Sarı - Lacivertli yöneticiler galibiyet için vaadedilen primi, oyuncuların çok iyi mücadele etmesi nedeniyle verme kararı aldı. Sadettin Saran maç sonrası soyunma odasında takımı kutladı, "Sakın üzülmeyin" dedi. 
     
     Oğuz’a uyarı 
     SAHAYA ilk kez sivil elbiseyle çıkan Oğuz Çetin’in, maçın 4. hakeminden uyarı aldığı belirlendi. Teknik direktörlük diploması bulunmadığı için kurallara aykırı davranan Çetin, bunun üzerine 2. yarıya eşofmanlarla çıktı. Oğuz Çetin, "Bize bir uyarı geldi ancak ben yağmur nedeniyle kulübe önünde rahat hareket edemiyordum. Bu yüzden kıyafetimi değiştirdim" açıklamasını yaptı. 
     
Yeniler sahaya      ARA transfer döneminde Fenerbahçe’nin renklerine kattığı yeni yıldızları derbi öncesinde ilk kez taraftarların huzuruna çıktı. Erteleme maçı olduğu için dün kadroya giremeyen Rebrov, Vladimir, Kemal ve Erhan Albayrak, yoğun istek üzerine sahaya çıktılar. Tribünleri tek tek gezen dört yıldız futbolcu, karşılaşma sırasında oldukça heyecanlıydı. 
     
Rüştü’ye görücüFenerbahçe’nin yıldız kalecisini, İngiltere Süper Ligi ekibi Manchester United dün gece büyüteç altına aldı 
     Almanlar da geldi 
     TÜRKİYE’DE günlerdir merakla beklenen derbiye Avrupalı kulüplerin de büyük ilgisi vardı. İngiltere Süper Lig ekiplerinden Manchester United Kulübü’nün temsilcisinin dün gece Rüştü’yü izlediği öğrenildi. Ayrıca Almanya’nın Werder Bremen takımı adına da bazı menajerlerin Şükrü Saracoğlu’na geldiği öğrenildi. Almanlar’ın özellikle İlhan Mansız’ı izlediği ifade edildi. 
     
     Rüştü’nün dönüşü 
     LİGİN ilk yarısında sakatlıkları nedeniyle Göztepe ve Trabzonspor maçlarında kaleyi koruyamayan Rüştü, dün gece eldivenlerini geri aldı. Milli kalecinin vücudunun bir çok yerinde meydana gelen sakatlıkların bu ara dönemde tamamen geçtiği bildirildi. Rüştü, Beşiktaş karşısında başarılı bir performans gösterirken özellikle ilk yarıda çok kritik pozisyonları kurtardı. 
     
Kadıköy’de izdiham      DERBİ maçı öncesinde ve sonrasında yaşanan gelişmelerle yine hafızalara kazındı. Kadıköy’deki kritik 90 dakikanın heyecanı sabahın erken saatlerinde başladı. Stat hınca hınç dolarken iki takım seyircisi arasında maç öncesi gerginlik yaşandı. Biletsiz 500 Beşiktaş taraftarı stadın önünden geri gönderildi. Bu arada Beşiktaş taraftarını taşıyan vapur Kadıköy’e yanaştığı sırada bir grup arasında kavga çıktı. 
     
     KRİTİK DAKİKALAR 
     DAKİKA 9 Soldan Tolga’yı geçerek ceza alanına giren Abdullah ortaladı. Arka direkte topla buluşan Ali Güneş iyi vuramadı. 
     DAKİKA 27 İlhan’ın pasıyla ceza alanının sol çaprazında kaleciyle karşı karşıya kalan Pancu’nu vuruşunu Rüştü yatarak önledi. 
     DAKİKA 40 Ali Güneş’in sağdan ortasında, kaleci Cordoba çıkarak Serhat’tan önce topu yumruklayarak uzaklaştırdı. 
     DAKİKA 45 Tümer’in kullandığı köşe atışıyla altı pas içinde buluşan Ahmet Dursun çok kötü vurunca Kartal bir golden oldu. 
     DAKİKA 54 Abdullah’ın ortasına Serhat’tan önce Beşiktaş savunması vurdu. Ancak topa gelişine vuran Ceyhun’un şutunu Cordoba çıkardı. 
     
     Rakamlarla derbi 

</TEXT>
</DOC>
