<DOC>
<DOCNO> 139544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/astro/index.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsancıl temalar 
</HEADLINE>
<TEXT>

     Kova burcundaki Ay'ın açıları insancıl konuları, idealizm ve yardımlaşmayı öne çıkarıyor. Bu durum öğleden sonra saatlerinde yüksek beklentilere ve gerçekçi olamamaya dikkat çekmekte. Koç'lar şanslılar çünkü engel gibi gözüken şeyleri aşmak için destek bulabilecekler. Grup çalışmalarında da bunu kullanabilirler. Boğa'lar daha ılımlı ve toleranslı olmak durumundalar. Yüksek enerjilerini yapıcı yönde kullanmaları şart. inatçılıktan kaçınmalılar. ikizler bugün düşüncelerini heyecanlı biçimde ortaya koyuyor ama ayaklarını yere daha sağlam basması da gerekmekte. Yolculuklar için hareketli bir gün olabilir. Hoş sürprizler var. Yengeç'ler borç alacak konularında özenli olmalılar. Aşırı tepkisel davranışları yanlış algılanabilir. Duygusal konularda yanlış anlaşılabilirler. Aslan'ların ortaklık, evlilik ve yakın ilişkilerinde biraz daha ılımlı olmaları gerekiyor. Tartışmalarda uzlaşıya varmak pek de kolay olmayabilir. Başak'ların detaya olan ilgileri bugün çok daha belirgin. Günlük işlerinde düzene ve programlı olmaya özen göstermeleri gerekir. 
     Terazi'ler de bugün olumlu bir atmosferdeler. Yaratıcılıklarını, kendi isteklerini ortaya koyabilecekleri yeni olanaklar bulabilirler. Aşk hayatında çok güzel zamanlar mümkün. Akrep'ler dikkatli olmalılar. Duygusal konular özellikle akşam saatlerinde gerginleşirken, sözlerini dizginlemekte güçlükle karşılaşabilirler. ilişkilerinde abartıya kaçmamalılar. Yay'ların hızlı bir hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Yeni haberler sevindirici olacak. Oğlak'ların maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Kova'lar çok dikkat çekiyor. Yeni düşünceler ve isteklerle daha fazla şeyi kabul ettirme şansları var. inatçılıktan kaçınmaları çok daha iyi olacak. Orijinal düşüncelerini kolayca kabul ettirebilirler. Balık bugün biraz çekimser ve düşünceli olabilir. Olayların akışını görüp beklemeleri daha yapıcı karar vermeleri için faydalı olacak. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
