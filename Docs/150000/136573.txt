<DOC>
<DOCNO> 136573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sondun12.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Powel'ın açıklamaları ciddi değil 
</HEADLINE>
<TEXT>

     Fransa Dışişleri Bakanı Dominique de Villepin, ABD Dışişleri Bakanı Colin Powell'ın dünkü ''Paris ve Berlin Irak Devlet Başkanı Saddam Hüseyin'i sıkıntıdan kurtarmaya çalışıyor'' sözlerini ciddiye almadığını söyledi. 
     Villepin, Çek Cumhuriyeti Dışişleri Bakanı Cyril Svoboda ile yaptığı görüşmenin ardından düzenlediği kısa basın toplantısında, Powell'ın dünkü suçlamalarıyla ilgili bir soru üzerine, ''Bunlar ciddi şeyler değil'' yanıtını verdi. 
     Fransız Bakan, ''Fransa, 1441 sayılı karar kapsamında, BM çerçevesinde bir çözümü savunuyor. Şunu açıkça söyledik Denetçiler çalıştığı sürece onların çabalarını desteklemeliyiz, hatta bu ifade, 1441 sayılı kararda kullanılan ifadeyle aynıdır'' dedi. 
     Powell, Fransa ve Almanya'yı Irak'a yönelik askeri eyleme karşı çıkarak, Saddam Hüseyin'i sıkıntıdan kurtarmaya çalışmakla suçlamış ve ''Bu iki ülke acaba işleri sadece geciktirmiş olmak için mi geciktirmeye çalışıyor yoksa silahsızlanma olmaması için mi '' demişti. 
     BM silah denetçilerinin raporunu sunacağı 14 Şubat'taki BM Güvenlik Konseyi toplantısında bu konuyu gündeme getirebileceğine işaret eden Powell, ''Fransa ve Almanya direniyor'' diye konuşmuştu. 
     





</TEXT>
</DOC>
