<DOC>
<DOCNO> 103004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur26.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Erol Evcil tahliye oldu... 
</HEADLINE>
<TEXT>

     İşadamı Nesim Malki cinayetinin azmettiricisi olduğu iddiasıyla yargılanan ve Kartal Özel Tip Kapalı Cezaevi'nde tutuklu bulunan Erol Evcil, tahliye edildi. 
     Pendik Cumhuriyet Savcısı Hasan Dikmen, yaptığı açıklamada, sanık Erol Evcil'in tahliye süresinin 5 gün önce dolduğunu belirterek, bakaya suçundan Kuzey Deniz Saha Komutanlığı Askeri Mahkemesi'nden verilen cezadan kalan 5 günlük süresinin de mahsup edildiğini söyledi. 
     Savcı Dikmen, bu 5 günlük cezanın da bugün dolduğunu ve tahliye yazısının Kartal Özel Tip Kapalı Cezaevi'ne gönderildiğini belirtti. 
     Erol Evcil'in tahliyesi, yazının Kartal Özel Tip Cezaevi'ne ulaşmasının ardından gerçekleşti. 
     Kartal Özel Tip Kapalı Cezaevi'nden tahliye olan Erol Evcil'in, Pendik Askerlik Şubesi'ne götürüleceği öğrenildi. 
     Bursa'da yargılandığı mahkemede, hakkında tahliye kararı verilen Erol Evcil, saat 17.00 sıralarında tutuklu olduğu Kartal Özel Tip Kapalı Cezaevi'nden tahliye edildi. 
     Cezaevinden polis minibüsüyle çıkarılan Evcil, Pendik Şehit Ali Yaşar Günaydın Polis Karakolu'na getirildi. 
     Erol Evcil'in, bir süre önce yaptığı bedelli askerlik başvurusuyla ilgili olarak cezaevinin bağlı olduğu polis karakoluna getirildiği, buradan da Pendik Askerlik Şubesi'ne götürüleceği öğrenildi. 
     





</TEXT>
</DOC>
