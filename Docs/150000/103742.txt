<DOC>
<DOCNO> 103742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sonspo02.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyatı 10 milyar liranın altında otomobil kalmadı 
</HEADLINE>
<TEXT>

     Ekonomik kriz nedeniyle daralan iç pazara rağmen, otomobil fiyatları alımgücü sınırlarını zorluyor. 
     Yerli ve yabancı otomobil firmalarının en düşük motor gücü ve donanıma sahip modellerinin fiyatları bile, 10-23.5 milyar lira arasında değişiyor. 3 ay önce 9.2 milyar liradan satılan Lada Samara'nın da 10 milyar lirayı aşmasıyla, sektörde fiyat çıtası iyice yükselmiş oldu. 
     Türkiye pazarında faaliyet gösteren ve önemli ölçüde pazar payına sahip otomobil firmalarının en düşük motor gücü ve donanıma sahip modellerini dikkate alınarak yapılan belirlemelere göre, fiyatı 10 milyar liranın altında ''0'' kilometre otomobil kalmadı. 
     İthal otomobillerde, baz donanımlı olan ve genellikle küçük otomobil segmentinde bulunan modellerin fiyatları 15-18 milyar lira arasında yoğunlaşırken, ekonomik yerliler olarak kabul edilen ''Fiat Palio'' 17.2, Renault'un ''Clio Symbol'' 17.4 milyar, Hyundai'nin ''Accent'' modeli ise 15.5 milyar liradan başlayan fiyatlarla satılıyor. 
     
     FİYATLAR 

     Yerli ve yabancı otomobil firmalarının, en düşük fiyatlı anahtar teslim bazı modelleri ise şöyle 
     

Marka Model Fiyat TL Citroen Saxo 2 1.4 SX 5k. 20.831.000.000 Daewoo Matiz S 13.295.000.000 Daihatsu YRV 25.326.000.000 Fiat Palio 1.2 Sl 17.169.000.000 Fiat Albea 1.2 SL 18.428.000.000 Ford KA City 1.3i 14.219.000.000 Honda Jazz 1.4 ES 23.460.000.000 Hyundai Accent 1.3 LS 15.5.000.000 Kia Rio 1.3 NB Basic 15.208.000.000 Lada Samara HB 10.045.000.000 Nissan Micra 1.4 3k. 18.290.000.000 Opel Corsa 1.0 ECO 19.041.000.000 Peugeot 206 XR X-Line 1.4 21.400.000.000 Renault Clio Symbol 2 1.4 Authentique 17.373.000.000 Renault Clio 2 1.2 21.765.000.000 Seat Ibiza 1.2 12 V Stella 4k 19.770.000.000 Skoda Fabia 1.4i Classic HB 17.980.000.000 Suzuki Swift 1.3 GLX HB 17.850.000.000 Volkswagen Polo 1.4 Primeline 4k 23.300.000.000      





</TEXT>
</DOC>
