<DOC>
<DOCNO> 109036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/guncel/gun01.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Okumak için h l seçenekler var... 
</HEADLINE>
<TEXT>

Sınavı kazanamadıysanız ve yurtdışında öğrenim görmek istiyorsanız sayısız seçenek sizi bekliyor. Yurtdışı eğitimin ücretleri ve barınma imk nları nedir Yanıtları bu dizide 
     Üniversite Şansınız Bitti mi - 1 
Sibel Kahraman 

     Üniversite sınavını kazanamadınız. Ya da puanlarınız istediğiniz bölüme yetmedi. Özel yetenek sınavlarında da iyi bir sonuç elde edemediniz. Şimdi ne yapacaksınız Önünüzde seçenek kalmadı mı Yüksek öğrenim görme umudunuz gelecek yıla mı ertelendi Elbette hayır. Eğer ufkunuzu Türkiye ile sınırlı tutmuyorsanız her şey daha yeni başlıyor. 
     Yurtdışında öğrenim görmek istiyorsanız, İngiltere’den Avustralya’ya, Amerika’dan Kanada’ya sayısız üniversite sizi bekliyor. Yurtdışı eğitimde ne tür olanaklar mevcut Ücretleri, barınma ve part time çalışma imk nları neler Yabancı dil sorunu nasıl aşılıyor Hangi alanlarda, hangi ülkelerde ağırlıklı eğitim veriliyor Tüm bu soruları yurtdışı eğitim konusunda danışmanlık hizmeti veren şirketlerdeki uzmanlara sorduk. 
     
     Okumak mümkün 
     Global Vizyon Yurtdışı Eğitim Danışmanlığı Koordinatörü Deniz Akar, yurtdışı eğitimde en önemli şartlardan birinin o üniversitede kullanılan dili bilmek olduğunu belirterek, "Eğer diliniz yeterli değilse, yurtdışındaki kurslara devam ederek ortalama 9 ayda bu sorunu çözebilirsiniz" dedi. 
     Akar’a sizin merak ettiğiniz tüm soruları yönelttik. 
     
Yurtdışındaki üniversitelerde öğrenim görmek için çok başarılı mı olmak gerekiyor 
     Hayır. Yurtdışındaki üniversiteler elbette bazı kriterler isterler. Ancak bu kriterleri sağlayabilirsiniz. 
     
     Dil kursuna nasıl gidilir 
Neler örneğin 
     Yabancı dilde belli bir seviye veya diploma notunda belli bir ortalama istenir. Bunlar üniversiteden üniversiteye değişebilir. Yabancı diliniz yeterli değilse, öncelikle bir dil kursuna gitmeniz gerekiyor. Ayrıca üniversitelere doğrudan kabul için yeterli olmayan öğrenciler, bir akademik yıl süren hazırlık kurslarını takip ederler. 
     
Hazırlık kursları ne zaman başlıyor 
     Genellikle ekim ve ocak aylarında başlar. Programı tamamlayan öğrenciler başarı seviyesine ve yapmak istediği eğitim alanına göre bir üniversiteye yerleştirilir. 
     
Dil kurslarının başlangıç tarihleri ne zaman 
     Okulların büyük kısmında her pazartesi başlamak mümkün. Ancak bazı paket programların başlangıç tarihleri her ay başında olabilir. 
     
Her seviyeye uygun dil kursu bulunabilir mi 
     Evet. Her düzey için kurslar var. Okulun ilk günü uygulanan yazılı ve sözlü test sonuçlarınıza göre uygun bir sınıfa yerleştirilirsiniz. Bir öğrenci yaklaşık 6 hafta içerisinde bir kur atlar. 
     
Yurtdışı üniversitelerine her yıl pek çok başvuru yapılıyor. Şansım nedir 
     Özellikle dünyanın en iyi üniversitelerine on binlerce başarılı öğrenci başvurur. Bunlardan çok azı bu üniversitelere kabul edilir. Ancak Amerika, İngiltere ve Kanada’da öğrenim görebileceğiniz çok sayıda üniversite ve kolej var. Bu nedenle yurtdışında mutlaka durumunuza uygun bir program bulabilirsiniz. 
     
     Para yerine kredi kartı 
Uzun bir dönem yutdışında dil eğitimi yapmak istiyorum. Kaydımın tüm süresini burada mı belirlemeliyim, yoksa belirli bir süre kayıt yaptırıp orada mı uzatmalıyım 
     Uzun dönem kayıtlarda genelde indirim verildiği için öğrencinin uzun dönem kaydını burada yaptırmasını tavsiye ederiz. Ancak uzun dönem ücretleri yüksek bulunursa 3 aylık dönemler halinde de kayıt yaptırılabilir. 
     
Yanımda ne kadar para götürmeliyim. Banka işlemleri nasıl yapılır 
     Yanınızda çok fazla nakit para götürmemenizi tavsiye ederiz. Nakit yerine kredi kartı veya Türkiye’de şubesi bulunan yabancı bankalarda hesap açtırıp kredi kartı ve nakit para çekme kartı alıp gittiğiniz ülkede istediğiniz zaman para çekebilirsiniz. 
     
Burs alma şansım var mı 
     Yurtdışındaki üniversitelerden burs almak hiç de kolay değil. Bunun için gerçekten çok başarılı bir öğrenci olmanız gerekiyor. 
     
Başarılı öğrencide hangi özellikler bulunmalı 
     4’lü not sisteminde 3.5 ve üzeri almak. Gitmek istediğiniz ülkenin anadilini çok iyi bilmek. Dil seviyenizi yeterli olduğunu resmi bir sınavla belgelemek. Sosyal, kültürel, bilimsel ve sportif büyük başarılara imza atmak. 
     
Dil düzeyim nasıl gelişecek ve iyi İngilizce öğrenmem ne kadar sürede mümkün 
     Dil düzeyinin gelişimi pek çok faktöre bağlı. Normal koşullarda bir öğrenci her 6 - 8 haftada bir kur atlar. Ortalama 9 aylık süre yeterlidir. 
     Alternatif Yurtdışı Eğitim Danışmanı Serap Güneyli, pratik, hızlı ve akademik bir İngilizce öğrenmek için, yurtdışındaki akademik yıl programlarına kayıt yaptırmanın en uygun zamanı olduğunu belirterek, bu dönemin üniversite öğrenimi yapmak isteyenler için çok önemli olduğunu söyledi. 
     
     Yoğun İngilizce eğitimi 
     Eylül ve ekim aylarında yapılan akademik programların genellikle 6 veya 8 aylık yoğun İngilizce eğitimi şeklinde olduğunu kaydeden Güneyli, bu programlarla ilgili sorularımızı yanıtladı 
     
Yılın belirli tarihlerinde başlayan akademik yıl programları kimler için uygun 
     Yurtdışında okumak isteyen ve İngilizce seviyesi bunun için yeterli olmayanlara uygun. Akademik yıl programları genel İngilizce yanında IELTS ve TOEFL gibi bazı testlere de hazırlayıcı nitelikte olduğundan akademik yazma, dinleme ve okuma gibi programları ile üniversite eğitimine de hazır hale getirir. 
     
     Akademik programı seçin 
Akademik yıl programlarının avantajları nedir 
     İki ayrı avantajı var. Birincisi paket programlar oldukları için akademik yıl programlarının ücretleri diğerlerine oranla yüzde 20 ila yüzde 40 daha ucuz oluyor. 
     İkincisi başlangıç tarihleri sabit olduğundan her hafta veya her ay öğrenciler değişmez. Aynı seviyede bulunan öğrencilerin oluşturduğu sınıfa 8 ay boyunca yeni öğrenci alınmadığından öğrenciler ve öğretmenler derslere daha iyi konsantre olabiliyor. 
     
Akademik yıl programı sunan bazı okulların imk nlarından örnek verir misiniz 
     Örneğin LSI dil okulu akademik yıl programına katılan öğrencilere farklı ülke ve şehirlerde çeşitli programlar sunuyor. Bununla ilgili ayrıntılı bilgiler www.alternatifecs.com ve www.uluslararasiegitim.com gibi sitelerden alınabilir. 
     
Gitmeden iyi düşünün      Yurtdışında eğitim için karar aldığınızda kendinize şu soruları sormalısınız 

</TEXT>
</DOC>
