<DOC>
<DOCNO> 113910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sonspo10.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Beşiktaş derbisi etelendi 
</HEADLINE>
<TEXT>

     Birinci Süper Futbol Ligi'nde Fenerbahçe ile Beşiktaş arasında 2 Kasım Cumartesi günü Fenerbahçe Şükrü Saracoğlu Stadı'nda saat 19.00'da yapılması gereken 11. hafta karşılaşması, ileri bir tarihe ertelendi. 
     Futbol Federasyonu'ndan yapılan açıklamada, her iki takımın da UEFA Kupası'ndaki karşılaşmaları nedeniyle derbi maçın 1 gün sonra oynatılmasının gündeme geldiği, ancak 3 Kasım'daki genel seçimler nedeniyle ''seçim güvenliği'' açısından karşılaşmanın ileri bir tarihe ertelendiği bildirildi. 
     Açıklamada, şu görüşlere yer verildi 
     ''Türkiye Profesyonel Birinci Süper Ligi'nin 11. haftasında, 2 Kasım Cumartesi günü saat 19.00'da Fenerbahçe Şükrü Saracoğlu Stadı'nda oynanması planlanan Fenerbahçe-Beşiktaş müsabakası, her iki kulübün UEFA Kupası maçı olması nedeniyle 3 Kasım Pazar günü oynatılması düşünülmüş, İstanbul Valiliği'nin 18.10.2002 tarih ve 7965 sayılı yazıları mucibinde ve seçim güvenliği nedeniyle ileri bir tarihte oynatılmak üzere ertelenmiştir.'' Öte yandan, aynı tarihte Denizli Atatürk Stadı'nda saat 13.30'da yapılması planlanan Denizlispor-Bursaspor müsabakasının da Denizlispor'un UEFA Kupası maçı nedeniyle 6 Kasım Çarşamba gününe ertelendiği açıklandı. 
     





</TEXT>
</DOC>
