<DOC>
<DOCNO> 136909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun09.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi'ndeki patlamada 4 İsrail askeri öldü... 
</HEADLINE>
<TEXT>

     Gazze Şeridi'nde bugün bir İsrail tankında meydana gelen patlamaya, yola yerleştirilen büyük bir bombanın neden olduğu bildirildi. 
     El Cezire televizyonu, Gazze Şeridi'nin Beyt Lahia kasabası yakınlarında olan patlamanın, tank bombanın üzerinden geçerken meydana geldiğini ve en az 4 İsrail askerinin öldüğünü bildirdi. 
     Bu arada, patlamanın sorumluluğunu Hamas'ın silahlı kanadı İzzeddin El Kassam grubu üstlendi. 
     Grup açıklamasında, İsrail ordusuna ait Merkava tipi tankın örgüt militanları tarafından büyük bir bombayla patlatıldığı belirtilerek, patlamayla, hafta başında Beyt Lahia'da İsrail askerleriyle meydana gelen çatışmada ölen 2 Hamas militanın öcünün alındığı kaydedildi. 
     Gazze'deki Filistinli görgü tanıkları, tanktan siyah dumanlar yükseldiğini gördüklerini, İsrail askerlerinin su hortumlarıyla alevleri söndürmeye çalıştığını, İsrail helikopterlerinin ise kurtarma çalışmaları için patlama bölgesinde beklediğini belirtiyorlar. 
     





</TEXT>
</DOC>
