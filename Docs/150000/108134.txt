<DOC>
<DOCNO> 108134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur10.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Erbakan'ın adaylığına itiraz gelmedi" 
</HEADLINE>
<TEXT>

     Konya İl Seçim Kurulu, kapatılan Refah Partisi'nin Genel Başkanı Necmettin Erbakan'ın Konya'dan bağımsız milletvekili adaylığı hakkındaki kararını, bu akşam açıklayacak. 
     Konya İl Seçim Kurulu Başkanı Nuri Kaya Işıklar, Erbakan'ın bağımsız milletvekili adaylık başvurusunun kanunların ilgili maddelerine uygunluğunun araştırılarak değerlendirildiğini söyledi. 
     İl Seçim Kurulu'nda, bugün 3 hakimin biraraya gelerek akşam saatlerinde yapacakları son toplantıdan sonra, Erbakan'ın adaylık başvurusu ile ilgili kararlarını açıklayacaklarını belirten Işıklar, Erbakan'ın bağımsız miletvekili adaylığı ile ilgili olarak kendilerine bir itiraz gelmediğini bildirdi. 
     Kararın Erbakan'a tebliğ edileceğini ifade eden Işıklar, kesin milletvekili aday listelerinin 26 Eylül'de askıya çıkarılacağını da anımsattı. 
     





</TEXT>
</DOC>
