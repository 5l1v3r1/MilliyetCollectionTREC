<DOC>
<DOCNO> 142536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur20.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
27 Mart'ta 24 tiyatro oyunu ücretsiz... 
</HEADLINE>
<TEXT>

     Devlet Tiyatroları, ''27 Mart Dünya Tiyatro Günü''nde 12 bölgedeki 23 sahnede 24 oyunla perdelerini ücretsiz açacak. 
     Devlet Tiyatroları'ndan yapılan yazılı açıklamada, tiyatro izleme olanağı bulamayan vatandaşlar ile Sosyal Yardım ve Çocuk Esirgeme Kurumları, huzurevleri, yardım amaçlı dernek ve kuruluşların, ''Dünya Tiyatro Günü'' nedeniyle 27 Mart Perşembe günü Devlet Tiyatroları'nın 23 sahnesindeki oyunlara yer numaralı biletlerini alarak katılabilecekleri bildirildi. Söz konusu kurum ve kuruluşların tiyatroya götürecekleri gruplar için bilet taleplerini ilgili müdürlüklere, kişisel taleplerin ise gişelere yapılabileceği kaydedildi. 
     Açıklamaya göre, 27 Mart Dünya Tiyatro Günü dolayısıyla ücretsiz temsil edilecek oyunlar ile sahneleri şöyle 

Ankara Devlet Tiyatrosu 
Büyük Tiyatro'da ''Üç Kuruşluk Opera'', Küçük Tiyatro'da ''Çelik Manolyalar'', Altındağ Tiyatrosu'nda ''Yaşasın Kavuniçi Sen Gara Değilsin'', Şinasi Sahnesi'nde ''Deli Emine'', Yeni Sahne'de ''Sevda Dolu Bir Yaz'', Oda Tiyatrosu'nda ''Umut Cinayeti'', İrfan Şahinbaş Atölye Sahnesi'nde ''Şeytanlar'', Akün Sahnesi'nde ''Geçmiş Zaman Olur ki''. 

İstanbul Devlet Tiyatrosu 
Taksim Sahnesi'nde ''Siyah Çoraplılar'', AKM Oda Tiyatrosu'nda ''Kırmızı Yorgunlar'', AKM Aziz Nesin Sahnesi'nde ''Ayak Takımı Arasında''. 

İzmir Devlet Tiyatrosu 
Konakçı Sahnesi'nde ''Ayrılık'', Karşıyaka Ragıp Haykır Sahnesi'nde ''Ben Bir İnsan''. 

Bursa Devlet Tiyatrosu 
Ahmet Vefik Paşa Sahnesi'nde ''Kırkından Sonra'', Oda Tiyatrosu'nda ''Peynirli Yumurta''. 

Adana Devlet Tiyatrosu 
Hacı Ömer Sabancı Kültür Merkezi Sahnesi'nde ''Kanlı Nigar'' 

Trabzon Devlet Tiyatrosu 
''Söz Veriyorum'' 

Diyarbakır Devlet Tiyatrosu 
''Gulyabani'' 

Antalya Devlet Tiyatrosu 
''Külhanbeyi Operası'' 

Erzurum Devlet Tiyatrosu 
''Scapin'in Dolapları'' 

Konya Devlet Tiyatrosu 
''Yedekçi'' 

Sivas Devlet Tiyatrosu 
''Bir Ümit İçin'' 

Van Devlet Tiyatrosu 
''Sırça Kümes'' 

Van Devlet Tiyatrosu 
''Opera Günü'' matine 
     





</TEXT>
</DOC>
