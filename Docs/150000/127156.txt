<DOC>
<DOCNO> 127156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/siyaset/asiy.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’ün imzasıyla irticacılar’ atıldı 
</HEADLINE>
<TEXT>

Başbakan’ın başkanlığında toplanan Yüksek Askeri Ş ra, Irak, Kıbrıs ve Türkiye’ye yönelik iç ve dış tehditleri görüştü. İrticai faaliyetlere katılan biri yüzbaşı 3 subay ve 4 astsubayın Silahlı Kuvvetler’le ilişiği kesildi 
     BARKIN ŞIK Ankara 

     Yüksek Askeri Ş ra YAŞ , irticai faaliyetlere karıştığı tespit edilen 7 personeli Türk Silahlı Kuvvetleri’nden TSK uzaklaştırdı. Uzaklaştırılan söz konusu personelden, 4’ünün astsubay, 3’ünün subay olduğu öğrenildi. 
     Dün Başbakan Abdullah Gül’ün başkanlığında, toplanan Yüksek Askeri Ş ra’da, irticai faaliyetlere karışan 7 personel TSK’dan uzaklaştırıldı. 4 astsubay, 3 subayın ihraç edildiği ş rada, ihraç edilen en yüksek rütbeli personel yüzbaşı oldu. Gül, gözlerin çevrildiği Ş ra’da alınan kararları imzaladı. 
     
     Eşi yemeğe gelmedi 
     Ş ra üyeleri, öğle saatlerinde de Gül’ün başkanlığında Anıtkabir’i ziyaret etti. Üyeler, Anıtkabir ziyaretinin ardından Kara Kuvvetleri Komutanlığı Kararg hı’nda Orgeneral Aytaç Yalman’ın verdiği yemeğe katıldı. 
     Cumhurbaşkanı Ahmet Necdet Sezer ve eşi, Çankaya Köşkü’nde Ş ra üyelerinin eşlerinin onuruna bir akşam yemeği düzenlerken, Başbakan Abdullah Gül’ün türbanlı eşi Hayrünnisa Gül yemeğe katılmadı. 
     
Kimler katıldı      Yüksek Askeri Ş ra’nın Başbakan Abdullah Gül başkanlığında yapılan 2002 yılı ikinci olağan toplantısına Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, kuvvet komutanları, 1. Ordu Komutanı Orgeneral Çetin Doğan, 2. Ordu Komutanı Orgeneral Fevzi Türkeri, 3. Ordu Komutanı Orgeneral Tamer Akbaş, Ege Ordu Komutanı Orgeneral Hurşit Tolon, Kara Kuvvetleri Komutanlığı Kurmay Başkanı Orgeneral İlker Başbuğ, MGK Genel Sekreteri Orgeneral Tuncer Kılınç, Harp Akademileri Komutanı Orgeneral İbrahim Fırtına, Genelkurmay İkinci Başkanı Orgeneral Yaşar Büyükanıt, NATO Güney Avrupa Müşterek Kuvvetler Komutanı Orgeneral Oktar Ataman ve Donanma Komutanı Oramiral Özden Örnek katıldı. 
     
Özenç Özkök’ten yemeğe türban iptali      ANKARA Milliyet 

     Genelkurmay Başkanı eşlerinin YAŞ üyelerinin eşlerine geleneksel olarak verdikleri öğle yemeği, Başbakan Gül’ün eşi Hayrünnisa Gül’ün türbanlı olması nedeniyle gerçekleştirilmedi. 
     YAŞ toplantılarında yıllardır tekrarlanan uygulamaya göre ş ra üyeleri toplantının ilk bölümü ve Anıtkabir’i ziyaretlerinin ardından bir kuvvet komutanının verdiği öğle yemeğinde bir araya geliyor. Genelkurmay Başkanı’nın eşi de aralarında Başbakan, Milli Savunma Bakanı ve kuvvet komutanlarının da bulunduğu ş ra üyelerinin eşlerini öğle yemeğinde ağırlıyor. Ancak, dün bu programı Gül’ün eşi Hayrünnisa Gül’ün türbanı olması nedeniyle gerçekleştirmeyen ve geleneği bozan Genelkurmay Başkanı Org. Hilmi Özkök’ün eşi Özenç Özkök, YAŞ üyelerinin eşlerine öğle yemeği vermedi. Dün akşam Sezer’in verdiği yemekte de Hayrünnisa Gül eşinin yanında yer almadı. 
     
     



 SİYASET 














</TEXT>
</DOC>
