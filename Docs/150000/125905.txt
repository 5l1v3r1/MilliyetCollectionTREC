<DOC>
<DOCNO> 125905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo26.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Multescu istifa etti... 
</HEADLINE>
<TEXT>

     Gaziantepspor Teknik Direktörü Gigi Multescu, görevinden istifa etti. 
     Kulüp Başkanı Celal Doğan, yaptığı açıklamada, Gaziantepspor'da başarı ile çalışan Multescu'nun, son haftalarda alınan başarısız sonuçlar nedeniyle yönetim kuruluna istifasını verdiğini bildirdi. 
     Yönetim kurulunun, Multescu'dan, birinci yarının sonuna kadar görevini sürdürmesini istediğini belirten Doğan, ''Ancak, ısrar etmesi nedeniyle bugün itibarıyla istifası kabul edilmiştir. Çalışmalarına teşekkür ediyor, bundan sonraki yaşamında başarılar diliyoruz'' dedi. 
     Doğan, Pazar günü Denizli'de Denizlispor ile oynayacakları karşılaşmanın, Denizli Atatürk Stadı'ndaki elverişsiz koşullar nedeniyle Futbol Federasyonu tarafından ertelendiğini de anımsattı. 
     





</TEXT>
</DOC>
