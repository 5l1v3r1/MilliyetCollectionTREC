<DOC>
<DOCNO> 142125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun90.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Geleceği hiç düşünmem. Yeteri kadar çabuk gelir... 
Albert Einstein 

Havadan - Sudan 2      Bir çok şeyin anlamını yitirdiği bir ülkede yaşıyoruz. Farkına bile varmıyoruz çoğu şey elimizden kayıp giderken. İyi ama, onlar çok değerli şeyler. 
     Mesela, 3 tarafımızı çevreleyen, ama leş gibi kirlettiğimiz denizler çok değerli. Denize kıyısı olmayan, yazdan yaza 15 gün gören, hatta hayatında hiç göremeyen milyonlarca insan varken, hem de bol bulduğumuz için içine etmeden de bırakmazken... Sormak gerekmez mi "Biz denizden ne anlıyoruz " diye... 
     Haydi deniz tuzlu, içsen içilmez. Gelelim normal suya. Hayatın özüne... Önümüzdeki 20-30 yıl içerisinde, özellikle Ortadoğu’daki en önemli sorun, petrol değil, su olacak. Bugün iyi-kötü idare eden petrol zengini ülkeler, petrol bitince bardağa ne koyup içecekler Ya Ortadoğu’nun en zengin su kaynakları üzerindeki ülke hangisi Yanıt veriyoruz, Türkiye. Musluğundan akan suyu içemeyen, damacanayla eve su taşıttıran, geleceğin en büyük silahının üzerinde oturan Türkiye. Su akıyor, biz bakıyoruz. Sormak gerekmez mi, "Biz sudan ne anlıyoruz " diye... 
     Kafamızı gökyüzüne kaldırıp neye bakıyoruz "Bulut var mı, yarın yağacak mı Amma da soğudu, kar geliyor Mahvolduk yakıt parasından Aaaa, bak leyleği havada gördüm, yola gideceğim." Bittiiii .. Ay’mış, Yıldız’mış, bizi ırgalamıyor bile. Kafamıza düşmedikleri sürece sorun yok. Sormak gerekmez mi "Biz gökyüzünden ne anlıyoruz " diye. 
     Sormak gerekmez mi "Biz dağdan, topraktan, taştan ne anlıyoruz " diye... Hepsinden bol bol, en güzelinden varken elimizde, neden kullanamıyor, değerini bilemiyoruz 
     "İstikbal göklerdedir " demiş Atatürk. 
     Biz İstikbali ne yerde, ne gökte bulabildik ne yazık ki... Sormak gerekmez mi "Biz İstikbalden ne anlıyoruz " diye... 
     Yahu biz nereye bakıyoruz da bulamıyoruz bu İstikbali 
     Yok mu bir gören, yerini bilen 
     
     
     
     Eğer... 
     "Oğuz Çetin eğer Fenerbahçe'nin teknik direktörü ise ben de Star Tv'nin genel yayın yönetmeniyim .." 
     
</TEXT>
</DOC>
