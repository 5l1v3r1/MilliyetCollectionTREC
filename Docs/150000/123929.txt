<DOC>
<DOCNO> 123929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun27.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların yüzde 86'sı BM planına karşı... 
</HEADLINE>
<TEXT>

     Kıbrıs Rum Kesimi'nde, BM Genel Sekreteri Kofi Annan tarafından sunulan çözüm planına karşı çıkan Rumların sayısı her geçen gün artıyor. 
     Son kamuoyu yoklamasına göre, Rumların yüzde 86'sı BM planına karşı. 
     Simerini gazetesinin haberine göre, 3 ve 4 Aralık'ta, 18 yaş üstü 617 kişi ile yapılan ankette, Rumların yüzde 86'sı plana karşı çıkarken, yüzde 10'u plana ''evet'' dedi. 
     ''Klerides, olası bir anlaşmayı Ulusal Konsey'in onayını alarak mı imzalamalı, yomsa onaya gerek kalmadan mı imzalamalı'' sorusuna, ankete katılanların yüzde 88'i Ulusal Konsey'in onayına gerek olduğunu, yüzde 7'si ise Klerides'in onay almadan imzalamaya hakkı bulunduğu yanıtını verdi. 
     ''Anlaşma imzalanmadan önce referandum yapılması gerekli mi'' sorusu üzerine ise ankete katılanların yüzde 81'i ''yapılmalı'', yüzde 18'i ise ''yapılmamalı'' dedi. 
     





</TEXT>
</DOC>
