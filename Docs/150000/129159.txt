<DOC>
<DOCNO> 129159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur38.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asena'ya saldırı... 
</HEADLINE>
<TEXT>

     İbrahim Tatlıses'in hayat arkadaşı olarak tanınan Derya Tuna'dan sonra bu akşam da kız arkadaşı dansöz Asena dizindden vurularak yaralandı. 
     Asena takma adıyla tanınan ünlü oryantal Onur Çakmak, bu akşam saatlerinde İbrahim Tatlıses'in sahibi olduğu İmparator Gazetesi'ne gitti. Asena ile Tatlıses odada başbaşa bir süre konuştu. Daha sonra, İbo Show'un çekimlerine katılmak üzere Asena binadan çıktı. Asena, korumalarıyla birlikte stüdyoya gireceği sırada bir el ateş sesi duyuldu. Kimse ne olduğunu anlamadan ikinci el geldi ve Asena kanlar içinde yere yığıldı. Korumaları şaşkınlık içinde Asena'yı kıucaklayıp tıpkı Derya Tuna gibi ayağından yaralı olarak Florence Nighingale hastanesine götürdüler. 
     Asena ameliyata alınırken, haber bomba gibi düştü. Hastanenin önü medya ve polis tarafından kuşatıldı. Polis Asena'nın menajerini ifadesini almak üzere asayiş şubesine götürdü. Saldırıdan yaklaşık 15 dakika sonra hastaneye gelen İbrahim Tatlıses'in üzgün ve öfkeli olduğu görüldü. Kapıda gazetecilere bağıran Tatlıses daha sonra içeri girdi. 
     Polis, olay yerinden kaçan ancak eşgali belirlenen saldırganın yakalanması için çalışma başlattı... 
     





</TEXT>
</DOC>
