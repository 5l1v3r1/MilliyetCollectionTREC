<DOC>
<DOCNO> 115022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/temelkuran.html </URL>
<DATE> 2002/10/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Anketler seni söyler, dillerde nağme adın 
</HEADLINE>
<TEXT>

     BBC’de bir muhabir, İngiltere’deki izleyicilere Cem Uzan "olayını" anlatmaya çalışıyor. Zavallı İngilizler muhtemelen yanlış duyduklarını sanıyorlar. Çünkü "şarkıcılar, türkücüler ve krizin yarattığı öfke", "cep telefonları, medya patronluğu ve siyasetçi, üstelik de davalar" gibi, sıradan bir Avrupalının bir arada duymadığı sözcüklerden oluşan bir kompozisyondan bahsediliyor. BBC muhabiri, muhtemelen durumun açıklanamazlığının farkında olduğu için, haberi yorumsuz Uzan görüntüleriyle bitiriyor. "Ne desem boş" gibisinden... 
     The Economist’teki "Paranın Ağırlığı" başlıklı haber de şöyle diyor 
     "Parlamentoda bir koltuk Cem Uzan’ı 100 hatta daha fazla davadan koruyacak... Dikkat çekici sayıda Türk, onun iş yapma taktikleri konusunda soru sorulduğunda ise "Mühim değil" diyor, "Bir kere de bir Türk’ün Batı’yı dolandırdığını görmek şahane Ayrıca zaten o kadar zengin ki, diğer politikacılar gibi bizden çalmaya ihtiyaç duymayabilir." 
     Böylece yabancı basında en çok yer alan politikacı Cem Uzan oluyor 
     
     Sosyolog öldüren şarabı 
     Sessizce Cem Uzan "meselesini" izliyoruz. "Nasıl oluyor da oluyor " sorusuna aklı başında bir cevap arıyoruz. Hamasetin dibine vurulan, iler tutar yanı olmayan vaatlerin son derece kendinden emin bir biçimde çığırıldığı, en kötü Levent Kırca parodisinden bile daha parodi lafların sarf edildiği mitinglere, "Ben sana hayran, sen cama tırman" şeklinde bakıyoruz. "Yok canım, o kadar oy almaz" yollu teskin edici cümlelerin yerini, "Yahu hak’katen bu adamı da seçerler mi acaba ", "Bu laflara da inanıyorlarsa bu ülke bitmiş arkadaş" yollu teslim bayrakları alıyor gitgide. Velhasıl beynindeki benzersiz mekanizma hiçbir bilim adamı tarafından anlaşılamamış, köpek öldüren şarabına benzeyen "sosyolog öldüren ülke" Türkiye, yine karşımıza yepyeni bir sürpriz k busla çıkmaya hazırlanıyor. Yine de insan sormadan edemiyor 
     Arkadaş, bu nasıl oluyor 
     
     Türkiye "oğlunu" buldu 
     Bundan bir yıl önce, bu köşede yazılmış bir yazı vardı Türkiye oğlunu arıyor Bu ülkenin onu kurtaracak "dalyan gibi" oğlunu kaybettiği, çok uzun zamandır, bütün o seçimlerde gerçek "kurtuluş" için Atatürk mitinden, hatta daha gerilerden "kahraman şehzade" mitinden kaynaklanan bir dip duyguyla oğlunu aradığı örneklerle anlatılıyordu. Galiba sonunda Türkiye oğlunu buldu 
     Oğlan, sarışın, mavi gözlü. Allahıma bir şükür, Avrupalıdan daha Amerikalı Oğlan, işini biliyor, bir seçmenin dediği gibi "Amerika’yı bile dolandırmış, IMF’yi mi dolandıramayacak " Zaten "işini bilen" olması bakımından da niyeyse bu memleketin bir türlü unutamadığı Özal’ın mirasçısı gibi. Oğlan, evin bütün öfkesini, "ağabeyin, babanın, bacının" yapamadığı kadar yüksek sesle bağırıyor. Kolları da sıvamış, her an birine el ense çekecekmiş gibi görünüyor. Şarkılı türkülü numaraları da var. Mitinglerde herkesle polaroid çektirerek muhtemelen dantelli vitrin dolaplara girmeyi de beceriyor. Sanki bu ülkeyi yönetecekmiş gibi değil de, birinden intikam alıyormuş gibi davranıyor ki, herkesin içindeki öfkenin karşılığı böylece bulunabiliyor. Türkiye, öfkeli oğlunu, başka bir şeyden değil, bundan işte, bağrına basıyor 
     Arkadaş, işler çok kötüye gidiyor... 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
