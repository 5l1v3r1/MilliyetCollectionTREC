<DOC>
<DOCNO> 139744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo40.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Zago'ya UEFA'dan 3 maç ceza... 
</HEADLINE>
<TEXT>

     Avrupa Futbol Federasyonları Birliği UEFA , Beşiktaş'ın Brezilyalı savunma oyuncusu Zago'ya 2 maç ceza verdi. Zago, maçta bir de sarı kart gördüğü için 4. sarı karttan 1 maç cezalı oldu. Bu durumda Zago, Beşiktaş'ın UEFA Kupası çeyrek finalinde yapacağı 2 maçta da forma giyemeyecek. 
     UEFA Kontrol ve Disiplin Komitesi, Prag'da geçen hafta SK Slavia Prag-Beşiktaş arasında yapılan UEFA Kupası 4. tur ilk maçında 84. dakikada rakip takım oyuncusu Karel Pitak'a attığı dirsek sonrası kırmızı kart görerek oyun dışı kalan Zago'nun durumunu görüştü. 
     Hareketi ''tehlikeli'' olarak yorumlayan UEFA, Zago'nun 2000-01 sezonunda AS Roma takımının oyuncusuyken de benzer hareketi yaptığını gözönünde bulundurarak, bu futbolcunun 2 maçla cezalandırılmasına karar verdi. 
     Zago'nun 3 Mart Pazartesi günü gece yarısı 24.00'e dek bu karara itiraz etme hakkı bulunuyor. 

     
</TEXT>
</DOC>
