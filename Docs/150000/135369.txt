<DOC>
<DOCNO> 135369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/guncel/gun99.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Garipoğlu’na gıyabi tutuklama      Sümerbank’ın eski sahibi Hayyam Garipoğlu’nun, sahte döviz alım belgesi düzenledikleri gerekçesiyle 67 sanıkla birlikte yargılandığı davaya İstanbul 7. Ağır Ceza Mahkemesi’nde devam edildi. Tutuksuz yargılanan sanıkların katılmadığı duruşmada, Mahkeme Başkanı Niyazi Aydın, Garipoğlu, İrfan Demirci ve Osman Yıldırım hakkında sadece ifadelerinin alınabilmesi amacıyla gıyabi tutuklama kararı çıkarttı. 
     
Sahte şeyhe 34 yıl hapis cezası istemi      İstanbul DGM Başsavcılığı, Tuzla’nın Akfırat beldesinde irticai faaliyetlerde bulunduğu gerekçesiyle yakalanan sahte şeyh Yaşar Yılmaz’ın da aralarında olduğu 28 sanık hakkında 34 yıla kadar ağır hapis cezası istemiyle dava açtı. 15 karısı olduğu iddia edilen Yılmaz’ın biri resmi, ikisi imam nik hlı üç eşinin olduğu belirtilen iddianame, mahalle sorumlusu olduğu öne sürülen Asuman Uysal’ın örgütün lideri Yılmaz’a kadın ayarlama fiillerinden sorumlu olduğu ifade edildi. 
     
Şiddetli lodos Trakya’yı vurdu      Yurdun değişik kesimlerinde görülen şiddetli lodos, dün Trakya’da yaşamı felç etti. Keşan, Enez ve Edirne’nin bazı semtlerinde elektrikler kesildi. Bursa’da da hızı 70 kilometreye ulaşan lodos nedeniyle kömür sobasından sızan gazdan 15 kişi zehirlendi. Bursa’da camilerin minareleri uçtu. Lodos nedeniyle yaralanan kişi sayısı dokuza yükseldi. İzmir’de lodos nedeniyle devrilen duvarın altında kalarak ağır yaralanan polis memuru Mehmet Akif Kabakçı 24 , hastanede yaşamını yitirdi. 
     
Pazar çorapçısı eroinci çıktı      Hakkında 7 yıl hapis cezası bulunan ve Interpol’ün de aradığı uyuşturucu satı-cısı Mustafa Yeşilada, Gebze’de yakalandı. Dikkat çekmemek için pazarlarda çorap satan ve alıcılarla bu yöntemle bağlantı kuran Yeşilada’nın Yenimahalle’deki evinde 7 kilo 563 gram eroin ele geçirildi. Üzerinde Ali Can Şenol adına düzenlenmiş sahte kimlik çıkan Yeşilada’yla birlikte kardeşi Abdulhakim Yeşilada, akrabaları İsmail Aydın, Ayetullah Aydın ve İshak Aydın da gözaltına alındı. 
     
Sabiha Gökçen radyo kapattırdı      Yalova, Kocaeli ve İstanbul’da faaliyet gösteren Gözde, Şahin, Best, Mesaj, Genç ve Gül FM radyolarının yayınları, Kurtköy’deki Sabiha Gökçen Havaalanı’nın ILS ve iç güvenlik haberleşme sistemlerini etkilediği gerekçesiyle, RTÜK ve Telekomü-nikasyon Kurumu’nca durduruldu. Kapatılan 6 radyonun vericilerine gerekli bakım ve testleri yaptırdıktan sonra tekrar açılabileceği belirtildi. 
     
Diyanet’ten "Kerbela Şehitleri" için mevlit      Diyanet İşleri Başkanı M. Nuri Yılmaz, Aleviler açısından büyük önem taşıyan Kerbela Şehitleri için 13 Mart’ta mevlit okunmasını ve Kerbela faciasının 14 Mart’ta vaazlarda cemaate anlatılması talimatını verdi. Müftülüklere gönderilen genelgede, Peygamberimizin torunu Hz. Hüseyin ile hane halkının günlerce aç bırakılarak Kerbela’da şehit edilmelerinin Müslümanları üzdüğü belirtildi. 
     
Zamanaşımı 4 polisi kurtardı      İSTANBUL Milliyet 

     Aralarında lise öğrencilerinin de bulunduğu 12 kişiye gözaltında işkence yaptıkları gerekçesiyle yargılanan "2. Manisa Davası" sanıklarından bir polis, iki yıl ağır hapis cezasına çarptırıldı. Olayda gözaltına alınan müştekilerden Devrim Öktem’in işkenceden çocuğunu düşürdüğü öne sürüldü. İstanbul 7. Ağır Ceza Mahkemesi’nde görülen duruşmaya, tutuksuz yargılanan Mustafa Taner Paylaşan, Fatih Berkup, Ahmet Bereket, Mustafa Sara, Mehmet Atilla Çavdar ve Yakup Doğan katılmadı. Sanıklardan Sara’nın, "işkence" suçunu işlediğinin belirlendiğini kaydeden mahkeme heyeti, Sara’yı ayrı ayrı birer yıl ağır hapis cezasına çarptırdı. Bereket, Paylaşan, Berkup ve Doğan yönünden zamanaşımının dolduğunu belirten mahkeme heyeti, dört sanık hakkındaki davanın düşmesini kararlaştırdı. 
     
Doğuma dört gün kala bebeğiyle öldü      MÜJDAT ÇETİN Sakarya DHA 

     Sakarya’da 1.5 yıl önce trafik kazasında ölen oğlunun acısını dindirmek için yeniden hamile kalan kalp hastası Habibe Önoğlu, doğuma dört gün kala, kalp kapakçığındaki rahatsızlık sonucu bebeğiyle birlikte öldü. Habibe Önoğlu 42 , 1.5 yıl önce oğlu Hasan’ı kazada kaybedince, ilerleyen yaşına rağmen hamile kaldı. Türkiye Şampiyonu ve Balkan 3.sü olan, okullararası şampiyonada Türkiye Şampiyonluğu’nu kazanan karateci Hakan Önoğlu’nun da annesi olan Habibe Önoğlu’nun, ultrason sonucu bir erkek bebek dünyaya getireceği belirlendi. Doğuma dört gün kala bebeğiyle birlikte ölen Önoğlu, ailesini üzüntüye boğdu. 
     



 GÜNCEL 





















</TEXT>
</DOC>
