<DOC>
<DOCNO> 133237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/guclu.html </URL>
<DATE> 2003/01/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Gürüz ne yapmak istiyor 
</HEADLINE>
<TEXT>

     YÖK’ün üniversitelere, YÖK ve üniversiteler konusunda Milli Eğitim Bakanı Mumcu’ya görüş bildirmeyin ambargosu koyması, üniversitelerin bağımsızlığına gölge düşürüyor gerekçesiyle öğretim üyelerinin eleştirilerine neden oluyor. 
     YÖK Başkanı Gürüz’ün, YÖK ve üniversiteler olarak, Milli Eğitim Bakanlığı’na ortak görüş bildirelim önerisinin, Ankara Üniversitesi tarafından delinmesi YÖK’te büyük rahatsızlığa neden oldu. Gürüz’ün diğer üniversitelerin de aynı yönde tavır koymalarını engellemek için yoğun bir çaba içerisine girdiği ve rektörleri sert bir dille uyardığı öğrenildi. 
     Bu arada rektörlerden sonra sivil toplum örgütleri de bir araya gelerek hükümetin acil eylem planındaki tavrını protesto etmeye hazırlanıyor. YÖK Başkanı Gürüz’e destek çıkmak amacıyla çok sayıda dernek, vakıf ve sendikanın katılımıyla gerçekleşecek protesto, hükümeti laiklik konusunda uyarma amacını taşıyor... 
     
Şimdi ne olacak      Üniversiteler konusunda atılacak yanlış bir adım, çok gergin günlerin yaşanmasına neden olabilir. Bu yüzden her iki tarafın da olaya iyi niyetle yaklaşmasına ya da güvenilir bir arabulucuya ihtiyaç var. Bu arabulucu Cumhurbaşkanı Sezer olabilir. Sezer, YÖK Başkanı Gürüz’e olan kırgınlığı nedeniyle, göreve geldiğinden beri rektörleri kabul edip sorunlarını dinlemedi. İşte şimdi bu geciken buluşmanın tam zamanı. 
     Böyle bir görüşmeye, Erkan Mumcu ve rektörlerin koşa koşa geleceğinden eminim. Gürüz de aynı heyecanı duyar mı bilemiyorum. Ama devletin zirvesinde yapılacak böyle bir toplantı çok yararlı olacaktır. Ortalık daha fazla gerginleşmeden atılacak bu adım, eminim tüm tarafları rahatlatacaktır... 
     
Üniversiteler özgür mü      YÖK Başkanı Gürüz, üniversitelerin her konuda özgür ve özerk olduğunu her vesile ile dile getiriyor. Ama nedense üniversitelerin senato kararıyla devletin makamlarına ya da kamuoyuna görüş bildirmelerine şiddetle karşı çıkıyor. Böyle özerklik olmaz. 
     Bıraksın her üniversite kendi özgür iradesiyle istediği görüşü açıklasın. İsteyen YÖK’ü destekler, isteyen eleştirir. Hükümeti eleştiren bir üniversite, YÖK’ü de eleştirebilmelidir. Üniversiteleri üniversite yapan da budur... 
     Tek tip üniversite modeli artık çok gerilerde kaldı. Her üniversitenin farklı bir misyonu ve vizyonu olmalıdır. Elbette birinin ak dediğine diğeri kara dememeli ama farklı bakış açıları ortaya koyabilmeliler. 
     Gürüz’ün duyarlı olduğu konulara kimsenin itirazı yok. Ama tek doğrunun kendi doğrusu olduğu konusunda diktatörce bir dayatma içerisine girmesi, her şeyden önce rektörlere ve üniversitelere karşı yapılan saygısızlığın en büyüğü olur. O üniversiteler, Gürüz’den ve AKP iktidarından önce de vardı. Sonra da olmaya devam edecekler... 
     Özetin özeti Kısır tartışmalar yüzünden üniversitelerin gerçek sorunları h l gündeme gelemedi. Oysa öğretim üyeleri ve öğrenciler bir an önce onlara da sıra gelmesini bekliyor... 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
