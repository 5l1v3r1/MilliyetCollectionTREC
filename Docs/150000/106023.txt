<DOC>
<DOCNO> 106023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yasam/yas02.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın şık ölüm kustu 
</HEADLINE>
<TEXT>

Almanya’dan tatil için gelen Hülya’yı, evlenme teklifini reddettiği genç kurşuna dizdi 
     GAZİANTEP DHA 

     Almanya’da yaşıyordu 32 yaşındaki Hülya Dönmez. Kendisini nelerin beklediğinden habersiz, tatilini geçirmek için anne ve babasıyla birlikte geçen hafta memleketi Gaziantep’e geldi. 
     Akraba ve dost ziyaretlerine çıktığı bir gün 20 yaşındaki Ercan Ersoy ile tanıştı ama tanışmaz olaydı. Birkaç gün sonra Ercan Ersoy, "Sana ilk görüşte şık oldum. Benimle evlen" dediğinde Hülya Dönmez’in yanıtı şöyle oldu "Sen Almanya’ya rahat gidebilmek için benimle evlenmek istiyorsun. Seninle evlenemem." 
     
     Sokakta vuruldu 
     Nihayet dün, telefonla arayıp yine evlenme teklif eden ancak yine aynı yanıtı alan Ersoy, bu kez pompalı tüfeğini alarak Dönmez’in evine gitti. Ancak Hülya, annesi ve bir yakınıyla alışverişe çıkmıştı. O da evin önünde beklemeye başladı. 
     Annesi Fadime Dönmez ve arkadaşı Songül Yaşar ile eve geri dönen Hülya’yı sokağın ortasında durduran Ercan Ersoy, tek kelime etmeden tüfeğini art arda ateşledi. 
     Annesi ve arkadaşının gözleri önünde kanlar içinde yere yığılan Hülya Dönmez, hastaneye kaldırılırken yolda can verdi. Olaydan sonra motosikletle kaçan Ersoy da, daha sonra silahıyla birlikte polise teslim oldu. 
     



 YAŞAM 
















</TEXT>
</DOC>
