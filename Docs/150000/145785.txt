<DOC>
<DOCNO> 145785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sonspo21.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Basını 1 aylık fenomenler Ümit, Hasan ve İlhan... 
</HEADLINE>
<TEXT>

     Dünyanın en yüksek tirajlı spor gazetelerinden biri olan İtalyan La Gazzetta dello Sport, 17. Dünya Kupası sırasında yıldızı parlayan, ancak şu anda isimlerinin duyulmadığı futbolcular arasına Galatasaray'dan Ümit Davala ve Hasan Şaş'ı, Beşiktaş'tan da İlhan Mansız'ı koydu. 
     ''1 aylık fenomenler'' başlığı altında verilen listede Türk futbolcular arasında en fazla Ümit Davala eleştirilirken, ''Dünya Kupası'nda 2 gol atıp Mohikan türü saç biçimiyle yüzlerce Türk çocuğu saçını kestirip onu taklit etti. Bugün, gazetecilere saldırmasından 3 yıl hapis riski atlattı, sokağa verilen adı çıkartıldı ve Inter'e, kendisini Galatasaray'dan getirmesi için yalvardı'' değerlendirmesinde bulundu. 
     Gazete, Dünya Kupası'ndaki başarılarından sonra Hasan Şaş'ın teknik direktör Fatih Terim'in ile anlaşamadığını, İlhan Mansız'ın da İstanbul'un gece yaşamına kendini kaptırdığını ifade edip, ''Her ikisi de sözleşmeleri biter bitmez başka yere gidebilirler'' denildi. 
     ''1 aylık fenomenler'' listesinde ayrıca, Güney Kore'den Ahn, Meksika'dan Borgetti ve Torrado, Ekvador'dan De La Cruz, ABD'den Donovan, Brezilya'dan Marcos, Senegal'den Diouf ve Senegal'in teknik direktörü Metsu da yer aldı. 

     
</TEXT>
</DOC>
