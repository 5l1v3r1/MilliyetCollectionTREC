<DOC>
<DOCNO> 130180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/okur.html </URL>
<DATE> 2003/01/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Para sihirbazı Soros’un Türkiye yolculuğu devam ediyor 
</HEADLINE>
<TEXT>

     İşte 1990’lı yılların ortasında Quantum fonuna yaptığı alımlarla tanıdığımız Soros, hisse senedi piyasasına girdi, aldı, sattı ve gitti. Ne yapacak bilinmiyor. Ama aynı Soros, böyle bir dönemde Anadolu Efes Holding ile çok güzel bir ortaklık anlaşması yaptı. Ve bu anlaşmayla birlikte Soros’un Balkanlar ve Kafkaslar stratejisi de önem kazandı. Ve Soros İstanbul’da Soros İnvestment Capital adıyla bir ofis açtı. Krizden yorgun düşmüş şirketlerle ilgili uygun fiyata alımı için araştırma başlattı. Soros İnvestment Capital, 200 milyon dolarlık bir fonla işe başladı. 
     Şimdi harıl harıl sektör, şirket taraması yapılıyor. Ve sır gibi saklanan 90 milyon dolarlık bir şirket satın alma olayı tamamlanmaya çalışılıyor. Şirketin ismi sır. Yönetim Soros’ta olacak. Birayı seven, turizmi inceleyen Soros, çok farklı bir sektörde çıkarma yapmaya hazırlanıyor. 
     
Taksim Otelcilik niçin alıcı bulamıyor      "Taksim Otelcilik alıcı bulamıyor" Bir şirket düşünün. Alanında karlı. Yatırımlarıyla gözde. Görücüye çıktı, talip bulamıyor. Olacak şey değil 
     Taksim Otelcilik’ten bahsediyoruz. Üç büyük ortağı var. Yüzde 51’le Vakıfbank, yüzde 31’le Emekli Sandığı, yüzde 16’yla Vakıflar Genel Müdürlüğü. Portföyünde yedi otel var İstanbul’da Ceylan, Side’de Melita Apart, Side Palas, Bolu’da Abant Palas, Abant Köşkü, Sultan Palas ve Mersin’de eski adıyla Merit. 
     Diyeceksiniz ki madem şirket k rlı, büyük ortak Vakıfbank, neden karlı bir işletmedeki hisselerini satmak ister Yanıt basit. Çünkü BDDK diyor ki "Ey bankalar. Bankacılık yapın, iştirak yükünden kurtulun." Üstüne üstlük Vakıfbank özelleştirme kapsamında. İştiraklerini, gayrimenkullerini satmaya çalışıyor. Eskidji ile gayrimenkul müzayedesi yapıyor. Vakıfbank da bu yüzden olacak ki geçen eylül ayında Taksim Otelcilik’teki yüzde 51 hissesini satışa çıkarttı ve kararını verdi "Her oteldeki hisseyi tek tek satmayalım. Bütün hisseleri toptan talip olan bir gruba verelim." Vakıfbank eylül ayında yola çıktı. 15 alıcı, Vakıfbank’ın kapısını çaldı. Şartname aldı. Ama bir tek kişi bile teklif vermedi. Şimdi Vakıbank yönetimi yüzde 51’lik hisseyi yeniden satışa çıkarmaya çalışıyor. 
     
Irak gezisi İstanbullu işadamlarını korkuttu      Devlet Bakanı Kürşat Tüzmen, 350 işadamıyla Irak’a uçtu. Geziye Gaziantep başta olmak üzere Kahramanmaraş, Mersin, Adana, Mardin, Diyarbakır, Urfa, Bursa, İzmit ve İstanbul’dan işadamları katıldı. Ağırlık Anadolulu işadamından geldi. Çünkü geziye gitmek isteyen çoğu İstanbul kökenli işadamı geziye katılmaktan son anda vazgeçti. 
     Son anda geziye katılmaktan vazgeçen bir işadamı"Bizim merkezimiz İstanbul. Ağırlıklı olarak ilişkilerimiz Batı dünyasıyla iç içe. Avrupa ve ABD ile ilişkilerimiz önemli. Böyle bir dönemde pasaportumuzdaki Irak damgası açıkçası ilişkilerimiz açısından bizi tedirgin ediyor" dedi. 
     Devlet Bakanı Tüzmen ise yoluna devam ediyor. Tüzmen, Irak’tan dönecek ve bir aylık dönem içinde geziye devam edecek. Önce Suriye, arkasından Şarjah, Mısır, daha sonra ise Sudan’a gidecek. Şarjah, Basra için stratejik olan adalardan birisi. Güzergah ilginç değil mi Bakalım işadamları ne yapacak 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
