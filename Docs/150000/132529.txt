<DOC>
<DOCNO> 132529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/guncel/gun02.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroin TIR’ının sahibi Emniyet’i de şaşırttı 
</HEADLINE>
<TEXT>

     GURBET GÖKÇE, ALP GÜLER DHA 

     İngiliz polis birimi Scotland Yard’ın desteğiyle yürütülen ve 144 kilo eroinin ele geçirildiği London Eye operasyonunda yakalanan Özhan Nakliyat’ın sahibi Ali Eker, dört ay önce Kadıköy Kaymakamlığı’ndan İstanbul Vali Yardımcılığı’na atanan Hüseyin Eker’in kardeşi çıktı. 6 trilyon liralık eroinle ilgili olarak 16 kişi yakalanırken, zanlılardan bazıları susma hakkını kullanıp ifade vermedi. 
     İzmir’den aldığı kırmızı biber yüküyle Almanya’ya gitmek üzereyken Kapıkule’de yakalanan TIR’ın sürücüsü Ender Ayaz’ın 34 ifadeleri doğrultusunda Hatay, Gaziantep, Mersin ve İskenderun’da "nokta operasyonlar" düzenlendi. İskenderun’daki iki ayrı eroin imalathanesi ortaya çıkarılırken, eroin yapımında kullanılan çok miktarda malzeme, 100 bin dolar, 10 bin euro ve 1 kilo 50 gram afyon sakızı ele geçirildi. 
     Olaya karıştıkları belirlenen Özhan Nakliyat’ın sahibi Eker’in 45 yanı sıra Sait Kayış 37 , Ramazan Kayış 23 , Hasan Özzengin 40 , Ahmet Kılıç 63 , Cemal Yılmaz 36 , Mehmet Turgay Hoylu 37 , Mersin’de İhsan Tuna 38 , Mehmet Şengül 55 , Hakkı Dama 48 , Hatay’da da Mehmet Yaşar Tufan 50 , Nuri Okur 35 , Mehmet Nuri Tufan 47 , Yusuf Tufan 23 ve Fuat Yılmaz 20 gözaltına alındı. 
     



 GÜNCEL 
















</TEXT>
</DOC>
