<DOC>
<DOCNO> 107736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sondun13.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da kaçakları taşıyan tekne alabora oldu... 
</HEADLINE>
<TEXT>

     İtalya'nın güneyindeki Agrigento kenti kıyısında sabaha karşı kaçak taşıyan bir teknenin alabora olduğu, 12 kaçağın cesedine ulaşıldığı, 92'sinin de kurtardığı bildirildi. 
     Çoğunluğu Kuzey Afrikalı farklı uluslardan 120-150 arasında kaçak taşıdığı belirtilen tekne, Agrigento kentinin yarım mil kadar açığında alabora oldu. Kaçakların ifadelerine göre, teknedekilerin deniz fenerini görünce tekne içinde sevinç gösterileri yapmaya başladığı, alaboranın sebebinin de büyük ihtimalle bu olduğu ifade edildi. 
     Sahilde bulunan bir kişi tarafından jandarmaya geminin alabora olduğunun bildirilmesinin ardından, dün geceden bu yana aramaların sürdüğü kaydedildi. Şu ana kadar 3'ü kadın 12 cesede ulaştıklarını açıklayan yetkililer, ölü sayısının daha fazla olduğundan endişe ediyor. 
     Kurtarılan 92 kişiden 12'sinin hastanede tedavi gördüğü, 80'inin de sosyal yardım merkezlerinde insani yardım aldığı belirtildi. Yaralılardan bazılarının durumunun ağır olduğu açıklandı. 
     Geminin alabora olduktan sonra yarısının battığını ifade eden İtalyan ilk yardım ekipleri, kaçakların açıklamalarında ''deniz fenerini gördükten sonra gemi alabora oldu'' dediklerini söyledi. 
     Savcılığın trajik olayla ilgili 2 soruşturma başlattığı, çalışmalarını devam ettiği bildirildi. 
     





</TEXT>
</DOC>
