<DOC>
<DOCNO> 139612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yasam/yas06.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli baba dehşet saçtı 
</HEADLINE>
<TEXT>

Emekli polis, konsomatrislik yapan karısını oğlunun gözü önünde tek kurşunla öldürdü.. 
     ŞAKİR AYDIN 

     Emekli polis Erdoğan Özdil, gece yarısına doğru Esenler Kazım Karabekir Mahallesi 670 Sokak’taki evine geldi. Bir müzikholde şarkı söyleyen ve konsomatrislik yapan karısı Gönül Özdil’in 47 eve gelmediğini gören Erdoğan Özdil, sinirli bir şekilde yatak odasına geçti. 
     Sabaha karşı eve gelen eşiyle tartışmaya başlayan Özdil, öfkesine yenik düşünce tabancasını çekerek eşini başından tek kurşunla vurdu. Kavga sesine uyanan 12 yaşındaki Ali, annesinin kanlar içinde yere düştüğünü görünce çığlık atmaya başladı. Oğlunun bağırmasının ardından hızla evden çıkan Erdoğan Özdil, 34 HD 834 plakalı otomobiliyle olay yerinden kaçtı. 
     Komşuların ihbarı üzerine olay yerine gelen polis ekipleri, Gönül Özdil’i Özel Güney Hastanesi’ne kaldırdı. Kanlar içindeki annesini bir an olsun yalnız bırakmayan Ali, hastanede gözyaşları içinde sürekli "Allahım ne olur annem yaşasın" diye dua etti. Ancak hastaneye geldiğinde annesi için yapacak bir şey kalmamıştı... 
     



 YAŞAM 



















</TEXT>
</DOC>
