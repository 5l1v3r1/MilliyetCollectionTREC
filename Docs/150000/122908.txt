<DOC>
<DOCNO> 122908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/guncel/agun.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler pırlantalı saat kuyruğunda 
</HEADLINE>
<TEXT>

Krizden sonra lüks saat satışı patladı. İsviçre’deki saat firması, gelen aşırı talep nedeniyle Türkiye’deki firmaya Paravan mısınız’ diye sordu 
     ŞULE YÜCEBIYIK 

     Türkiye, kriz döneminde yapılan "lüks saat" tüketimiyle dünyanın en pahalı saatlerini üreten İsviçre’yi bile şaşırttı. Öyle ki, gelen aşırı talep üzerine Türkiye’yi arayan İsviçre’deki saat firması, "Bu kadar saati ne yapacaksınız Yoksa başka ülkelere mi satıyorsunuz " diye sorma ihtiyacı hissetti. Zenith, Hugo Boss, Philippe Charriol, Jean Perret markalı, dünyanın en pahalı saatlerini ithal eden Konyalı Saat’in ortaklarından Nurhan Nalçacı da Şubat 2001’deki krizin ardından Türkiye’de lüks saatlere olan talebin yüzde 150’lere varan oranlarda arttığını doğruladı. 
     
     ZENITH’LERE İLGİ KATLANDI 
     İsviçre’de üretilen el yapımı, değerli taşlarla bezenmiş, statü ve zenginlik sembolü saatlere Türkiye’de yoğun ilgi olduğunu belirten Nalçacı’nın verdiği bilgiye göre, en favori marka Zenith. Zenith’lerin fiyatı 5 milyar lira ile 100 milyar lira arasında değişiyor. Zenith’in pırlantalı modellerinin fiyatı ise 130 milyar liraya kadar çıkıyor. Kriz sonrasında Zenith’in Türk fanatiklerinin sayısının ikiye katlanarak 600 civarına yükseldiğini açıklayan Nalçacı, en çok rağbet gören diğer iki markanın da Hugo Boss ve Charriol olduğunu söyledi. Bunların fiyatları da 700 milyon - 30 milyar arasında. Satışlarında ise yüzde 150 oranında bir artış var. 
     
     11 AY BEKLEYEN MÜŞTERİLER VAR 
     Nalçacı, sadece Konyalı Saat müşterisi olan 2 bini aşkın lüks saat tutkununun, yılda 3 - 4 kez saat değiştirdiğini belirterek, "İsviçre’nin verdiği kotaları zorlar olduk. 30 milyar civarındaki saatler için 8 - 11 ay bekleyen müşterilerimiz var" dedi. Nalçacı’ya göre, diğer pahalı saat ithalatçıları da krizde epey satış yapmış. Bu yıl sadece Akmerkez’de 3, Ankara’da ise 4 - 5 adet pahalı saat mağazasının açılması, bunun göstergesi olarak yorumluyor. 
     
Seydaoğlu, Zenith koleksiyonu yapıyor      Konyalı Saat yetkililerinin verdiği bilgilere göre, Zenith’in Türkiye’deki en ünlü meraklılarından biri Diyarbakır eski milletvekili Sebgatullah Seydaoğlu solda . Firma yetkilileri, Seydaoğlu’nun, fiyatları 5-100 milyar arasında değişen yeni modelleri topladığını kaydetti. Şirkete göre bir diğer Zenith tutkunu da Kamer Genç sağda . 
     
Özel saat turu düzenliyoruz      Ankara’nın ünlü alışveriş merkezi Karum’daki mağazalarının, milletvekili ve bürokratların uğrak yeri olduğunu anlatan Nurhan Nalçacı, İstanbul’da ise işadamlarına ve gizli zenginlere satış yaptıklarını söyledi. Nalçacı şöyle devam etti "Bazı kişiler de isimlerinin ortaya çıkmasından çekindikleri için saatlerini İsviçre’den satın almak istiyorlar. Satın alacakları saatler 120 - 180 milyar lira civarında olduğu için özel ilgi istiyorlar. Bu kişileri İsviçre’ye götürüyor ve istedikleri saatleri almalarına yardımcı oluyoruz." Nalçacı, haziran ayında böyle bir müşteriyi İsviçre’ye götürdüklerini ve kendisine Zenith’in üstte, büyük resim 723 pırlanta taşla bezeli, 80 bin euro değerindeki bir modelini satın aldıklarını anlatıyor. 
     
İsviçre şüphelendi Hani kriz vardı      Kriz sonrasında lüks saatlere artan bu ilgi, Konyalı Saat’i zor durumda bıraktı. İsviçreli firma yetkilileri, Konyalı Saat’i arayarak "Bu kadar saati ne yapacaksınız. Yoksa saatleri başka ülkelere mi satıyorsunuz Paravan mısınız " diye sordular. Konyalı Saat yetkilileri, "Hayır satışlarımız çok iyi" deyince de şaşırıp "Hani, Türkiye ekonomik krizdeydi " diye sordular. 
     



 GÜNCEL 














</TEXT>
</DOC>
