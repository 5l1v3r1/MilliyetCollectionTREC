<DOC>
<DOCNO> 126276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/magazin/mag00.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood yıldızı, Türk bürokrasisine karşı 
</HEADLINE>
<TEXT>

Ünlü menajer Cassandra Gava, Türkiye’nin siyasi rejimiyle neden ilgili Fas Kralı VI. Muhammed, Amerikalı sinemacılara ne önerdi Türk sinemacılar TÜRSAK festivali sırasında neredeydi Zerrin Özer ve Serdar Ortaç tarz değiştiriyor niye 
     KAYNAMA NOKTASI 

     AHMET SALİH 

     Geçen salı öğle saatlerinde, TÜRSAK’ın 5. Uluslararası Sinema - Tarih Buluşması kapsamında Türkiye’ye davet edilmiş bir grup sinemacı ile İstanbul’un uluslararası gurme dergilerine geçmiş restoranı Feriye’de dar kadro bir yemekteydim... Tabağındaki perde pilavını olduğu gibi "Hair", "Deer Hunter Avcı ", "Salvador", "Thin Red Line İnce Kırmızı Hat " gibi unutulmaz filmlerin başrol oyuncusu John Savage’ın tabağına boca eden ince uzun, olgun kadınla daha yemek bitmeden arkadaş olmuştuk bile. 
     Kadın, "High Road To China", "Last Man Standing" gibi filmlerde rol almış, bir yandan da birçok başarılı folk albümüne imza atmış Cassandra Gava’ydı. Ve işte yemekten kalkmış, arkadaşım Ceyhun Aşık’la birlikte onu Ortaköy trafiğini aşarak Taksim’e götürmeye çalışıyorduk. 
     
     En zor ülke Türkiye 
     Meğer bu, Gava’nın Türkiye’ye ilk gelişi değilmiş ve meğer artık sinemanın mutfağına da girmiş. Hem Tom Cruise, Faye Dunaway gibi ünlü oyuncuların menajerliğini yapıyor hem de uluslararası projelere, dev yapımlara prodüktör olarak imza atıyormuş. Gava, Türkiye’nin sinemacılar için biçilmiş kaftan niteleğinde bir doğal plato olduğunu söylüyor. Ancak burada çekilmesi durumunda Türkiye Cumhuriyeti hazinesine büyük meblağlarda dolar getireceğini söylediği Tam bir Amerikan hümanisti sizin anlayacağınız Amerikan filmlerine Türk bürokrasisi ilgisiz kalıyor, hatta zaman zaman önünü tıkıyormuş. 
     
     Ordum emrinizdedir’ 
     Gava, dev bir Hollywood yapımı olacak olan "Büyük İskender" filminin çekimlerini Türkiye’ye aldırmak için dönemin Kültür Bakanı İstemihan Talay’la zor da olsa görüşmeyi başarmış ve yine ilgisizlikle karşılaşmış. "Hollywood’da Türkiye, herhangi bir yerde çekim yapma izninin en zor alındığı ülkelerden biri olarak tanınıyor" diyor Gava ve ekliyor "Keşke Türkiye kraliyet olsaydı." 
     Çünkü sevgili okurlar, Fas kralı VI. Muhammed, Hollywood starlarıyla hoşbeş etmeyi pek severmiş ve ne zaman Cassandra Gava elinde bir projeyle kralın huzuruna çıksa, "Bütün ordum sizin emrinizde, ne kadar asker, ne kadar silah istiyorsanız alın" dermiş. Yeter ki paydosta filmin oyuncuları saraya intikal etsinler. 
     
     Ortaç’tan Türk Sanat Müziği 
     Bu arada TÜRSAK’ın organizasyonu çok başarılıydı, filmler çok iyiydi. Her seferinde neden bu kadar iyi filmlere Türk sinemacılar rağbet etmezler diye düşünürüm. Acaba Çiçek Bar’a bir "home theatre", bir dev ekran mı kurulmasını bekliyorlar İzleyiciler arasında sinemacı olarak sadece Atıf Yılmaz, Deniz Türkali ve Ümit Ünal’a rastladım. 
     Bir de kısa haber İki şarkıcımız bir süre için tarz değiştiriyorlar. Salı günü yeni dönem hizmetine Dodo namı diğer Doğan Çakıt işletmeciliğiyle başlayacak olan Trends Friends adlı kulüpte haftada bir gün Zerrin Özer caz ve blues, Serdar Ortaç ise Türk Sanat Müziği söyleyecekler. 
     



 MAGAZİN 














</TEXT>
</DOC>
