<DOC>
<DOCNO> 147750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo09.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor'da, taraftarlara destek çağrısı... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor'da, kulüp genel menajeri Nahit Güzel, yarın yapacakları Adana Demirspor maçında, taraftarlara destek çağrısında bulundu. 
     18 Mart Stadı'nda yarın her iki takım açısından da önemli bir karşılaşma yapılacağına dikkati çeken Nahit Güzel, ''Bizim gibi Adana Demirspor'un da şiddetle puana ihtiyacı var. Alt sıralardan kurtulma mücadelesi veren 2 takımın mücadelesinde, hata yapmayan ve gol yollarında başarılı olan takım maçı kazanır. Bu maçta, futbolcularımıza olduğu kadar taraftarlarımıza da büyük görev düşüyor. Yarınki karşılaşmada, taraftarlarımızın stadı doldurmalarını bekliyoruz'' dedi. 
     Güzel, Gökhan'ın dışında eksikliklerinin bulunmadığını sözlerine ekledi. 
     





</TEXT>
</DOC>
