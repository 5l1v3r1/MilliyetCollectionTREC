<DOC>
<DOCNO> 143196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko16.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ARI Hareketi Brüksel'de dernek kuracak... 
</HEADLINE>
<TEXT>

     ARI Hareketi'nin, Avrupa Birliği AB konusundaki çalışmalarını yoğunlaştırma ve AB ile Türkiye arasında köprü oluşturmak amacıyla Brüksel'de dernek kurma çalışmaları yürüttüğü bildirildi. 
     ARI Hareketi'nden yapılan açıklamada, bu doğrultuda bir heyetin bugün ve yarın Brüksel'de bir dizi temas gerçekleştireceği kaydedildi. 
     Açıklamaya göre, kuruluş hazırlıkları süren ARI Avrupa Derneği'nin misyonu, Türkiye'nin başta sivil toplum olmak üzere görüşlerini AB'deki resmi ve sivil kesimlere iletmek, AB'deki gelişmeleri de Türkiye'ye aktarmak olacak. 
     Brüksel'de ilk faaliyet olarak Avrupa Parlamentosu binasında bugün düzenlenecek ''Türkiye ve Avrupa Önümüzdeki Zorlu 18 Ay'' konulu panele, CHP İstanbul Milletvekili ve Avrupa Konvansiyonu Üyesi Kemal Derviş'in konuşmacı olarak katılacağı duyuruldu. 
     





</TEXT>
</DOC>
