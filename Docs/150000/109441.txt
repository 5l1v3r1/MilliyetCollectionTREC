<DOC>
<DOCNO> 109441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/spor/spo20.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Hakan Şükür’e güvenoyu çıktı 
     MİLLİ Takım’ın internet sitesi "www.milliler.comöda yapılan ankete katılanlar Hakan Şükür’e destek verdi. Oylamaya katılan 2078 taraftarın yüzde 42’si 862 tecrübeli futbolcunun, bir kulüple anlaşp, yeniden Milli formayı giyebileceği görüşünde birleşti. Yüzde 14’ü 291 "Kulüp bulacak, Milli Takım’a döneyecek" derken, yüzde 13 277 oranındaki taraftar ise Hakan’ın hem kulüp bulamayacağını hem de Ay - Yıldızlı formayı giyemeyeceğini iddia etti. 
     
     İngiltere’ye yenildik 
     MASA Tenisi Milli Takımı, Avrupa 1. Ligi B Grubu’ndaki ilk maçında, İngiltere’ye 3 - 2 yenildi. Burhan Felek Spor Salonu’ndaki karşılaşmada milliler, Gürhan Yaldız, İrfan Tavukçuoğlu ve Onur Germeyanoğlu’ndan oluşan takımla mücadele etti. Masa Tenisi Milli Takımı, mücadeleyi son maça kadar taşımasına rağmen rakibine mağlup olmaktan kurtulamadı. 
     
     Olimpiyatlara tek yelkenci 
     ABD’deki Laser Standart Dünya Yelken Şampiyonası’nda 133 sporcu arasında 19. olan İstanbul Yelken Kulübü’nden Ali Kemal Tüfekçi, bu sınıfta Türkiye’ye 2004 Atina Olimpiyat Oyunları’na katılım hakkını kazandırdı. 44 ülkeden 133 teknenin katılımıyla gerçekleşen şampiyonada, Tüfekçi 19. olurken, Kemal Muslubaş 54, Orkun Soyer ise 119. oldu. 
     
     Harun Doğan krallar gibi 
     İRAN’DA yapılan Dünya Serbest Güreş Şampiyonası’nda, 60 kiloda Türkiye’ye tek altın madalyayı kazandıran Dünya Şampiyonu güreşçi Harun Doğan, memleketi Kahramanmaraş’ta törenlerle karşılandı. Belediye bandosu tarafından karşılanan Doğan, tahsis edilen otobüsle halkı selamladı. Vatandaşların yoğun ilgisi karşısında duygulanan Doğan’a, evlerin balkonundan çiçekler atıldı. 
     
     Göztepe’de, Fedai ile devam 
     GÖZTEPE’DE Ali Osman Renklibay’ın istifasının ardından göreve getirilen Yardımcı Antrenör Mustafa Fedai, iki yıllık sözleşme imzaladı. Futbol Şubesi Sorumlusu Halil Kiraz, Fedai’nin bilgisi, çalışkanlığı, azmi ve Göztepe sevgisiyle başarılı olacağını kaydetti. Öte yandan Sarı - Kırmızılılar, Bursa maçının hazırlıklarını dün yaptığı tek idmanla sürdürdü. 
     
     Diyarbakırspor’da Iraklin şoku 
     DİYARBAKIRSPOR Teknik Direktörü Ümit Kayıhan, forvet oyuncusu Altin Iraklin’in sakatlığı nedeniyle 6 hafta sahalardan uzak kalacağını söyledi. Kayıhan, Arnavut oyuncunun sağ ayak arka adelesinde kopma olduğunu belirterek "Takım için önemli bir kayıp. Tedavi için Almanya’ya gitti" dedi. 
     
     Bakan Toprak’tan TSYD’ye ziyaret 
     SPORDAN Sorumlu Devlet Bakanı Erdoğan Toprak, İstanbul Gençlik ve Spor İl Müdürü Vedat Bayram ile birlikte, Türkiye Spor Yazarları Derneği TSYD Yönetim Kurulu’na ziyarette bulundu. TSYD Genel Başkanı Onur Belge ve yönetim kurulu üyeleri tarafından karşılanan Devlet Bakanı Toprak, daha sonra Aydın Doğan Eğitim Merkezi’nde açıklamalarda bulundu. Toprak, "Spor basının bilgilerine, desteğine, katkılarına her zaman ihtiyacımız var. Biz bir bütünüz" dedi. 
     
     
     
     



 SPOR 


























</TEXT>
</DOC>
