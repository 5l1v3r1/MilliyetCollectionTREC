<DOC>
<DOCNO> 142805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy09.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İrticai mafya örgütlerine dikkat 
</HEADLINE>
<TEXT>

Görevinden alınan Organize Suçlar Şube Müdürü Adil Serdar Saçan, mafya örgütlerinin her yolu denediğini belirtti 
     SERHAT ÜNAL İstanbul 

     İstanbul Emniyet Müdürü Celalettin Cerrah’ın göreve başlamasının ardından yapılan kadro değişikliklerinde dün şok bir gelişme yaşandı. Kurulduğundan bu yana Organize Suçlar Şube Müdürlüğü görevini sürdüren Adil Serdar Saçan, Foto Film Şube Müdürlüğü’ne getirildi. Saçan, "15 yıl önce minibüs muavini, bakkal çırağı olan bugünün yerel yönetim trilyonerlerine geçmişte bizlerin yaptığı gibi ülke rejimini değiştirmeye kalkmak neymiş göstermek, gerekli dersi vermek gerekir" diye konuştu. 
     
     Öldürmeyi düşündüler’ 
     Mali Şube Müdürü Ayhan Mimaroğlu ise İnşaat Emlak Şube Müdürü oldu. Saçan, bazı basın mensupları ve patronlarına da isim vermeden değinerek sözlerini şöyle sürdürdü "Mafyanın politikacı, işadamı, basın ve kamu görevlileri arasındaki uzantıları bizi ve mücadelemizi yok etmek için, bizi öldürmek düşüncesi dahil her türlü yolu denediler. " Hiç Fethullahçı olmadığını, Fethullahçıları da hiç sevmediğini söyleyen Saçan, mesai arkadaşlarına irticai faaliyetlerle ilgili tavsiyelerde de bulundu. 
     



 SİYASET 



















</TEXT>
</DOC>
