<DOC>
<DOCNO> 127579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun08.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da tansiyon düşmüyor... 
</HEADLINE>
<TEXT>

     Batı Şeria'nın kuzeyindeki Tulkarim kentinde, İsrail askerlerinin ateş açması sonucu 11 yaşındaki bir Filistinli çocuk öldürüldü. 
     Filistin hastane kaynakları, okulundan evine dönen Abdülkerim Selame'nin, askerlerin ateş açması sonucu öldüğünü, bir başka çocuğun da bacağından yaralandığını duyurdu. Askerlerin neden ateş açtıkları belirtilmedi. 
     Böylece, ikinci Filistin İntifadası'nın başladığı 28 Eylül 2000'den beri bölgedeki şiddet olaylarında ölenlerin sayısı 2802'ye yükseldi. Ölenlerin çoğunluğu Filistinli ve önemli kısmı çocuk yaşta. 
     Bu arada, Gazze Şeridi'nin güneyinde devriye gezen İsrail askerlerine Filistinliler tarafından tanksavar roketi atıldığı ve saldırıda 2 askerin yaralandığı bildirildi. 
     İsrail askeri kaynakları, saldırının Mısır ve Gazze Şeridi arasındaki sınırın yakınlarında, Refah bölgesinde düzenlendiğini duyurdu. 
     





</TEXT>
</DOC>
