<DOC>
<DOCNO> 112086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur25.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Atını vermeyen babasını döverek öldürdü... 
</HEADLINE>
<TEXT>

     Hatay'ın Serinyol Beldesi'nde bir kişi, tarla sürmek için istediği atı vermeyen babasını döverek öldürdüğü iddiasıyla yakalandı. 
     Jandarma yetkililerinden alınan bilgiye göre, Serinyol Beldesi Mustafa Kemal Paşa Mahallesi'nde, iddiaya göre, alkollü olarak babası Hüseyin Erol'un 67 evine giden Kemal Erol 40 , tarlasını sürmek için babasından atını istedi. 
     Baba Erol, sarhoş olması nedeniyle oğluna kızınca, aralarında tartışma çıktı. Kemal Erol, bu sırada, eline geçirdiği sert bir cisimle babasını feci şekilde dövdü. 
     Ağır yaralanan ve yakınları tarafından hastaneye kaldırılmak istenen Hüseyin Erol, yolda öldü. Ceset, otopsi için Adana Adli Tıp Kurumu'na kaldırıldı. 
     Yetkililer, Kemal Erol'un gözaltına alındığını, olayla ilgili soruşturmanın sürdürüldüğünü bildirdiler. 
     





</TEXT>
</DOC>
