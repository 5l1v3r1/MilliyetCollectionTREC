<DOC>
<DOCNO> 103383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/soneko39.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler "2002'deki düzenlemeler toplu görüşme dışında" 
</HEADLINE>
<TEXT>

     Devlet Bakanı Mehmet Keçeciler, toplu görüşmelerin hedefinin 2003 yılı olduğunu belirterek, 2002 yılı ile ilgili yapılacak düzenlemelerin tamamen toplu görüşmeler kapsamının dışında olduğunu bildirdi. 
     Keçeciler, memur maaş zamlarıyla ilgili olarak Bakanlar Kurulu'nda 5 bakandan oluşan komisyonun bugün yaptığı toplantının ardından bir açıklama yaptı. 
     Toplantıda gerek Kamu-Sen gerekse KESK başkanlarının 10'ar dakikalık bir sunuş yaptıklarını belirten Keçeciler, onların taleplerinin kendileri tarafından değerlendirildiğini kaydetti. 
     Toplu görüşmelerin hedefinin 2003 yılı olduğunu hatırlatan Keçeciler, 2002 yılı ile ilgili yapılacak düzenlemelerin tamamen toplu görüşmeler kapsamının dışında olduğunu kaydetti. 
     Bu sene yılbaşında çıkarttıkları kararname ile Şubat ayında kamu çalışanlarının maaşlarını 200 trilyon liralık bir düzeltme yaptıklarını, bunun ikincisinin Eylül ayında yürürlüğe gireceğini kaydeden Keçeciler, "Onun, bu toplu görüşmelerle uzaktan yakından bir ilgisi yok" diye konuştu. 
     





</TEXT>
</DOC>
