<DOC>
<DOCNO> 132458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sonspo20.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Teknik Direktörü Kayıhan Futbolcularımız lige hazır 
</HEADLINE>
<TEXT>

     Diyarbakırspor Teknik Direktörü Ümit Kayıhan, hazırlık maçlarında iyi performans gösteren futbolcularının lige hazır olduğunu belirtti. 
     Kayıhan, Antalya Belek'te 15 gündür sürdürdükleri kamp çalışmalarının 3 gün sonra tamamlanacağını belirterek, çalışmalarda tüm futbolcularından memnun kaldığını söyledi. 
     Kamp süresince oyuncularının görevlerini layıkıyla yerine getirdiğini kaydeden Kayıhan, şöyle dedi 
     ''Hazırlık maçlarında iyi bir performans gösteren futbolcularım, lige hazır durumda. Hazırlık maçlarında ortaya koyduğumuz oyunu ligde de sergileyeceğiz. Tek isteğimiz yönetimin biran önce oluşmasıdır. Biz ve futbolcular kongre sonucunu bekliyoruz. Bir aksilik olmaması halinde futbolcularım Pazartesi günü Diyarbakır'a gelecekler.'' 
     
     KALECİ ŞENOL ADANA MAÇINDA YER ALMAYACAK 
     Kamp çalışmaları sırasında sakatlanarak, dün ameliyat olan kaleci Şenol'un Adana maçında yer alamayacağı belirtildi. 
     Bu maçta Şenol'un yerine kaleyi Salifu Diallo'nun koruyacağı bildirilirken, bu oyuncunun çalışmalardaki performansının iyi olması teknik heyeti sevindirdi. 
     





</TEXT>
</DOC>
