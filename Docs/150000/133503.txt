<DOC>
<DOCNO> 133503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur26.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikotini düşük sigara piyasada... 
</HEADLINE>
<TEXT>

     ABD'de değişik miktarlarda nikotin içeren ve sırasıyla içildiği zaman sigarayı bırakmaya yardımcı olduğu iddia edilen 3 sigara çeşidi piyasaya çıktı. 
     Vector Tobacco şirketi tarafından yapılan açıklamada, ''Quest 1'' isimli sigaranın, normal sigaralardan yüzde 17 oranında daha az nikotin içerdiği belirtildi. 
     Açıklamada, ilkinden sonra kullanılacak ''Quest 2'' sigarasındaki nikotin oranının yüzde 58 oranında azaltıldığı, ''Quest 3'' sigarasının da hemen hemen hiç nikotin içermediği kaydedildi. 
     Şirketin yönetim kurulu başkanı Bennett LeBow, sigaraların transgenetik genetik yapısı değiştirilmiş tütünden imal edildiğini söyledi ve bu sigarayla, tiryakilerin nikotin alımını azaltmayı amaçladıklarını belirtti. 
     LeBow, ABD'deki sigara üreticilerinin arasında, sigaranın bağımlılık yaptığını ve sağlığa zarar verdiğini kabul eden ilk kişiydi. 
     Duke Üniversitesi'ne bağlı nikotin araştırma programının başkanı Jed Rose, ''Quest'' marka sigarayı tiryakiler üzerinde denediklerini belirtti ve nikotin tüketiminin bu sigara sayesinde düştüğünü kaydetti. Rose, tiryakilerin 6 haftalık deney sonunda ''Quest 3''ü bırakmaya henüz hazır olmadıklarının da altını çizdi. 
     





</TEXT>
</DOC>
