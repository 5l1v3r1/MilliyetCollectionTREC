<DOC>
<DOCNO> 117738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/okur.html </URL>
<DATE> 2002/11/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kurullarda yapısal değişim 
</HEADLINE>
<TEXT>

     AKP’nin Ekonomik İşler Koordinatörlüğü’nde hummalı bir çalışma var. 40 kişilik ekibin yarıdan çoğu konuyla ilgili inceleme yapıyor. Konu bağımsız kurullar. 
     Bağımsız kurullarla ilgili olarak yapılan çalışmalar partinin yetkili kurullarına gidecek ve arkasından hükümet programıyla birlikte açıklanacak. 
     Biz, öncelikle bağımsız kurullara şöyle göz gezdirelim istiyoruz. Rekabet Kurulu Sanayi ve Ticaret Bakanlığı, BDDK başbakan veya görevlendireceği Devlet bakanı, SPK başbakan tarafından görevlendirilen Devlet bakanı, RTÜK Üst Kurul’un hükümetle olan ilişkileri Başbakanlık tarafından yürütülüyor, Telekomünikasyon Kurulu Ulaştırma Bakanlığı, Şeker Kurulu Sanayi ve Ticaret Bakanlığı, Tütün, Tütün Mamulleri, Alkollü İçecekler Kurulu başbakan tarafından görevlendirilen bir Devlet bakanlığı, Enerji Piyasası Düzenleme Kurulu Enerji ve Tabii Kaynaklar Bakanlığı, Kamu ihale Kurulu Maliye Bakanlığı, 
     Özelleştirme İdaresi Kurulu başbakan tarafından görevlendirilen Devlet bakanı. Son 20 yılda yaşamımıza giren ama son iki yıldır BDDK nedeniyle gündemimize oturan kurullar acaba "bazılarını tasfiye edeceğiz" denildiğinde tasfiye edilebilir mi Tasfiye 
     
Üç kurul da hassaslar      Öncelikle tasfiyeyi doğru tanımlamak gerekirse 
     AK Parti Genel Başkanı Recep Tayyip Erdoğan’ın yaptığı açıklama ne anlama geliyor Bize göre açıklama bazı kurullarla ilgili yapısal değişiklikleri, bazı kurulların üzerindeki denetim sisteminin değişeceğinin sinyalini veriyor. Zaten üzerinde durulan üç kurul var. AK Parti’nin hassas olduğu üç kurul BDDK, SPK ve Enerji Piyasası Üst Kurulu... 
     BDDK, kendisine bağlı TMSF’ye aldığı 20 banka nedeniyle kamuoyunun üzerinde en fazla durduğu kurul. İşte AK Parti "Kurullara Sayıştay denetimi ve kurul üyelerini hükümet değil Meclis atasın" derken açık ve seçik adresi BDDK olarak gösteriyor. 
     Hassasiyetin önem kazandığı diğer kurul ise SPK. AK Parti’nin halen çalışma yaptığı ve çerçevesini çıkarmaya çalıştığı kurul düzenlemesinde, çalışma yapanların verdiği bilgiye göre SPK’nın son dönemde izlediği çizgi ve bina yatırımları önemli bir gösterge olarak karşımıza çıkıyor. Bilindiği gibi seçim öncesinde bir çalışma vardı. Hazine, sigorta, leasing ve factoring ile ilgili çalışma yapmış, Sigorta Üst Kurulu kurmak yerine bunu SPK’ya, leasing ve factoring sektörünü BDDK’ya bağlamayı planlamıştı. 
     Şimdi yapılan çalışmada bazı kurulların bu çerçevede birleşmesi gündeme gelebilir. Tabii BDDK ve SPK dışında Ankara Balgat’ta bulunan binasının çevresini bile güvenlik kameralarıyla donatmış Enerji Piyasası Üst Kurulu da yakın mercek altında. 
     
Tarım kurulları      AK Parti’nin seçim beyannamesinde de detaylı olarak bilgi verdiği ve öne çıkardığı tarım sektörüyle ilgili iki kurulun durumu gerçekten çok önemli. Yeniden yapılandırma çerçevesinde ortaya çıkan Şeker Piyasası Üst Kurulu ile Tütün Piyasası Üst Kurulu. Ancak tartışılması gereken konu tütün ve şeker için ayrı kurulların kurulmasına gerek var mıydı İnanın yoktu. Var diyen, gerekçeleriyle bunu açıklarsa biz de çok mutlu oluruz. 
     Görüşümüz önemli olan kurulları sayı ile tanımlamak değil, önemli olan kurulların ne yaptığı, işlevlerini yerine getirip getiremedikleri konusu. Tartışma yaratan kurul meselesine bu çerçeveden bakarsak AK Parti’nin konuyla ilgili yaptığı çalışmayı görmemiz gerekiyor. Sonuçta Meclis çoğunluğuna sahip AK Parti, kurul üyelerini Meclis atasın derken BDDK Yasası’nda bir değişiklik yapıp kendi kadrosuyla yola devam etmek isteyecek, bazı yeni dosyalar açılacak. 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
