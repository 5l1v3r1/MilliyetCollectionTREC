<DOC>
<DOCNO> 100736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun34.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da ''UFO indi'' iddiası. 
</HEADLINE>
<TEXT>

     Yunanistan'ın Trikala iline bağlı Kozyaka beldesinde bir uçan dairenin tarlaya indiği öne sürüldü. 
     Atina Haber Ajansı ANA , ''dün sabah saatlerinde köylüler tarafından görülen, 10 metre çapında ve üzerinde yüzlerce küçük delik bulunan daire şeklindeki uçan cismin, indiği tarladaki ekinlere büyük zarar verdiğini'' duyurdu. 
     Ajans, uçan dairenin, her ne kadar inanılması güç olsa da, komşu köyün halkı tarafından da görüldüğünü ve köylülerin uçan daireyi gökyüzünde devasa ışık yansımalarına yol açan bir cisim olarak tarif ettiklerini kaydetti. 
     ANA, uçan dairelerin sözü geçen bölgede görülmelerinin özellikle son zamanlarda sık rastlanan olaylardan olduğunu, bu çerçevede UFO'nun kısa süreli misafirliğinin ''alışılagelmiş bir ziyaret'' sayılabileceğini belirtti. 
     





</TEXT>
</DOC>
