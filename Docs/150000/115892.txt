<DOC>
<DOCNO> 115892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/spo20.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari’ye reform freni 
</HEADLINE>
<TEXT>

Ferrari’nin ezici üstünlüğüne son vermek için yeni sezonda yeni kurallar uygulanacak 
     FORMULA’da kendi ekibi ile taraftarı dışında herkese sıkıntı veren Ferrari’nin ezici üstünlüğü ve getirdiği handikaplara çare bulundu. FIA’nın aldığı reform niteliğindeki kararlarla, daha yarışmacı ve çekişmeli sezonlar izlenebilecek. Özellikle takım emirlerinin yasaklanacak olması kimi zaman bu yola başvuran Ferrari’nin canını sıkacak. Belçika’nın çıkarılmasıyla 16 yarış yapılacak. 
     GRAND Prix’lerde bundan böyle ilk altı yerine ilk sekize girenlere puan verilecek olması, yarışları çekişmeli yapacak ve büyük puan farklarının önüne geçecek. Artık cuma ve cumartesi olmak üzere iki günde yapılacak sıralama turlarında pilotlar ayrı ayrı ve sadece üçer tur atabilecek. Tepki çeken ve başarıya ceza olarak nitelenen araçlara ağırlık fikri ise benimsenmedi. 
     



 SPOR 


























</TEXT>
</DOC>
