<DOC>
<DOCNO> 123039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sontur24.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan Bardağın hep boş kısmına bakmayalım 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye'nin AB'ye üyelik süreciyle ilgili olarak ''bardağın hep boş tarafına bakıldığını'' belirterek, ''Biraz da öbür tarafına bakalım'' dedi. 
     Erdoğan, İstanbul'dan Ankara'ya gelişinde Esenboğa Havalimanı'nda gazetecilerin sorularını yanıtladı. 
     Fransa Cumhurbaşkanı Jacques Chirac ile Almanya Başbakanı Gerhard Schröder'in, Türkiye'nin AB üyeliğiyle ilgili ortak kararlarını değerlendirmesi istenen Erdoğan, şunları söyledi 
     ''Bardağın hep boş tarafına bakıyoruz. Biraz da öbür tarafına bakalım. Gelişmeleri olumlu görüyoruz. Chirac ile Schröder görüşmesi olumlu istikamette. Her ne kadar bizim istediğimiz gibi bir şey görünmüyorsa da... Pazartesi günü Rasmussen ile görüşeceğim. Ondan sonra diğer üyelerle de görüşeceğim. Sonra bu iş çok daha net olacak. Son ana kadar her şey olabilir.'' AK Parti Lideri Erdoğan, bir başka soru üzerine de ''Bizim arzumuz 2003 sonuna kadar bir tarih alabilmek. Müzakere tarihinin verilmesindeki oynamalar bizim için yine olumludur. Ama şartlı tarihi kabullenmek mümkün değil'' dedi. 
     





</TEXT>
</DOC>
