<DOC>
<DOCNO> 108216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yasam/yas06.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkokullu tecavüz sanığı 
</HEADLINE>
<TEXT>

     DAVUT GÜLEÇ, RİFAT KURAL Kayseri DHA 

     Kayseri’de ilköğretim okulu öğrencisi 8 yaşındaki C.K.’ya tecavüz etmekle suçlanan aynı okulun son sınıf öğrencisi 14 yaşındaki F.K.’nın tahliye talebi reddedildi. Kayseri 1. Ağır Ceza Mahkemesi’nde yapılan gizli duruşmaya, tutuklu sanık F.K. ile C.K. ve annesi Hülya K. katıldı. F.K., 2 Ağustos’ta meydana gelen olayı anlatırken, "Arkadaşlarla C.K.’yı kandırdık. Yakındaki viranede önce M.Y., sonra H.Y, tecavüz etti. Ardından ben tecavüz etmek istedim. C., bağırınca kaçtık. Okula gideceğim, tahliyemi istiyorum" dedi. C.K. ise "Beni, gel sana çikolata ve para verelim diyerek kandırdılar. Sonra, komşumuz F.K., ardından iki arkadaşı tecavüz etti. Hepsini asın" diye konuştu. Mahkeme heyeti, 10 yıla kadar ağır hapis cezası istenen F.K.’nın tahliye talebini reddederken, H.Y. ile M.Y. hakkında da gıyabi tutuklama kararı verdi. 
     



 YAŞAM 





















</TEXT>
</DOC>
