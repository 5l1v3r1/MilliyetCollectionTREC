<DOC>
<DOCNO> 133539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun09.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP’a Apo baskını 
</HEADLINE>
<TEXT>

Abdullah Öcalan’ın avukatlarıyla görüştürülmediği gerekçesiyle eylem hazırlığında olan DEHAP’ın teşkilat binalarını basan polis, 40 kişiyi gözaltına aldı 
     ERDAL KILINÇ İstanbul 

     İmralı’daki cezaevinde tutulan terörist Abdullah Öcalan’ın avukatlarıyla görüştürülmediğini öne süren DEHAP’lıların eylem yapacakları ihbarı üzerine polis, ilçe teşkilat binalarına baskın düzenledi. Baskınlarda yaşadışı afişler bulunduğu ve 40 kişinin gözaltına alındığı belirtildi. 
     
     İHBARLA GELEN BASKIN 
     Terörle Mücadele ve İstihbarat Şubesi ekipleri, yasadışı eylem yapacakları ihbarı alındığı gerekçesiyle DEHAP’ın ilçe teşkiat binalarına baskın düzenledi. Polis yetkililerinden alınan bilgiye göre, baskınlarda çok sayıda yasadışı pankart ve afiş ele geçirilirken, 40 kişi de gözaltına alındı. 
     
     SAVAŞA HAYIR’ GÖZALTISI 
     Öte yandan önceki gün Beyazıt Meydanı’nda düzenlenen "Savaşa Hayır" mitinginde yasadışı örgüt sloganları atarak, tramvayın camlarını kırdıkları öne sürülen yedi kişinin de gözaltına alındığı belirtildi. Gözaltına alınanların emniyetteki sorgusunun sürdüğü kaydedildi. 
     



 GÜNCEL 






















</TEXT>
</DOC>
