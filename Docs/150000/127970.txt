<DOC>
<DOCNO> 127970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/astro/index.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu yıllar 
</HEADLINE>
<TEXT>

   
   
   Yeni yıla girerken Ay Koç burcunda bize heves ve enerji getiriyor ama Koç aynı zamanda çok huzurlu olmaya şartlara işaret edebilir. Kendimizi engellenmiş hissedebiliriz. Koç'lar duygusal açıdan kendilerini coşkun anlatabilecekleri, hareketli bir gündeler. Zevkler uğruna abartıya da kaçabilirler. Maddi alanda dikkatli olmalılar. Boğa'lar yılı sıkı bir tempoda bitirmekte. Sabırlı olmaları gerekiyor. Aynı anda birden fazla iş yapmak durumunda olabilirler. Evle ilgili konular öne çıkabilir. İkizler çok konuşup hareket edebilecekleri bir gündeler. Yeni haberler, kısa yolculuklar ve iletişim onları fazlasıyla canlı tutacak. Yengeç'ler harcamalarını kontrollü yapmalılar. Yeni kazanç yolları mümkün ama ihmalkarlıktan bazı kayıplar söz konusu olabilir. Aslan'lar dikkat çekebilecekleri bir gündeler. Kişisel alanda yeni adımlar ve planlar söz konusu. İstediklerini elde etmek zor değil ama sert tartışmalara girmemeliler. Başak'lar ılımlı ve iyimser olmaya bakmalı. Gözü kapalı hareket etmemek gerekiyor. Bilgi sahibi olmadıkları konularda yeni riskler almamalılar. Terazi'ler verimli bir gündeler. Yılın son gününde grup çalışmaları ve ortaklaşa hareket onlara keyif verebilir. İleriye yönelik planlarında değişiklikler mümkün. Akrep'ler dikkatli olması lazım. Üstleri ile ilişkilerde istemedikleri konular gündeme gelebilir. Duygusal alanda yanlış anlaşılma tehlikesi var. Yay'lar akıcı enerjilerle karşı karşıyalar. Yenilikler problem çıkartmayacak. Yabancı kişilerle bir araya gelmek dikkat çekici olabilir. Oğlak'lar duygusal alanda hareketli bir gündeler. Ortaklaşa konular, paylaşım ve borç alacak ilişkilerinde yeni başlangıçlar yapabilirler. Kova'lar denge ve düzen arıyorlar ama pek çok konuda kararsız kalabilirler. Eleştiriye de açık olmaları gerekiyor. Duygusal alanda tatmin olamamaktan huzursuzluk duyabilirler. Balık'lar yılın son gününde detaylara, değişen şartlara dikkat etmek durumunda. İş ortamında verimli olmak için konsantrasyon gerekiyor. 
   
   
</TEXT>
</DOC>
