<DOC>
<DOCNO> 133238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/pulur.html </URL>
<DATE> 2003/01/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yahya Kemal’in aşkının sonu... 
</HEADLINE>
<TEXT>

     Evet, aşk bitiyor ama, ilişkiler uzaktan da olsa sürüyor, Nazım Hikmet’in, annesine aşık olan Yahya Kemal’in cebine "Hocam olarak girdiğiniz bu eve, babam olarak giremezsiniz " diye yazıp koyduğu pusuladan sonra, ikisi bir daha yüz yüze gelmezler. Celile Hanım, Yahya Kemal’i görmek için Ankara’ya gider ama görüşemez, lakin bu defa aşk için değil, cezaevinde bulunan oğlunun affedilmesi için Yahya Kemal’e mektup yazar, cevap bile alamaz. Celile Hanım cezaevinde bulunan oğlunun çıkacak af kanunundan yararlanması için, Meclis’e dilekçe vermiş, bazı milletvekillerine mektuplar yazmıştır, bunlardan biri de Yahya Kemal’dir. 
     Celile Hanım, Yahya Kemal’e yazdığı mektuplara "... maziden gelen ses" diye başlamış "Siz Nazım’ın şiir hocasısınız, tesirli konuşursunuz, ne olur onu himaye ederek, kanayan bir anne yüreğini kurtarınız" demişse de, mektuplarına cevap dahi alamaz. Kimine göre korkmuştur, kimine göre de pusulayı unutamamıştır. 
     
     ARADAN yıllar geçer, Taha Toros’un anlattığına göre ressam, müzisyen, sanat tarihçisi, şehircilik uzmanı Celal Esat Arseven’in Kadıköy, Hasırbaşı’ndaki evi "sanat lokali" halindedir, buradaki sohbet toplantılarına, yakın komşusu olan Celile Hanım da katılır. 
     Toplantıların davetlilerinden biri de Sayın Taha Toros’tur. Yahya Kemal ile Celile Hanım’ın aşklarını bilen Celal Esat Arseven bir gün sorar 
     "Bu toplantıya Yahya Kemal Bey’i de çağırsak ne dersiniz " 
     Gülümseyen Celile Hanım başını sağa sola çevirir 
     "Gelmez Celal Bey, gelmez beyhude teklif etmeyin " 
     "Ben getirmeye çalışacağım, yıllar sonra karşılaşıp belki eski günleri konuşursunuz." 
     "Davetinizi kabul edeceğini sanmam ama, gelirse memnun olurum." 
     
     TAHA Toros’un anlattığına göre, ertesi pazar iple çekilir, evde Falih Rıfkı ve eşi, İsmayıl Hakkı Baltacıoğlu ve eşi, ressam Şeref Akdik ve eşi de vardır. Biraz sonra kapı çalınır, artık yetmişine gelmiş olan Celile Hanım içeri girer. Yüzündeki kırışıklıkları makyajla kapamış, boynuna sarı bir eşarp takmış, zarif bir elbise giymiştir, herkes kalkar, Celile Hanım başköşeye buyur edilir. 
     Biraz sonra Celal Esat Arseven açıklar 
     "Maalesef beklediğimiz misafir gelemeyecek " 
     Celal Esat Arseven, Yahya Kemal’e, niçin gelemeyeceğini sormuş ve şu cevabı almıştır 
     "Hayalimi bozmak istemem " 
     Celile Hanım, o dramatik sahneyi titrek bir sesle tamamlar 
     "Ben size söylemiştim Celal Bey, gelmez diye... Beni bu halimde görmek istemez." 
     
     BU aşk hikayesi burada biter mi 
     1950’lerde Nazım Hikmet’in affı için toplanan imzaların arasında Yahya Kemal’in imzası yoktur. 
     Acaba, aşkını sona erdiren, iki satırlık o pusulayı unutmamış mıdır 
     
     YAHYA Kemal öldükten sonra, evraklarının arasında, içinde, kurumuş iki yaprak bulunan bir zarf çıkar. 
     Yahya Kemal, zarfın üzerine şöyle yazmıştır 
     "Bu zarfın içindeki hatıra, 19 Ağustos 1930’da Sirkeci garında gece saat 10’da veda ettiğim aziz bir kadının göğsündeki çiçektendir. Koparıp verdiği bu iki yaprağı daima hıfzedeceğim." 
     Kimdir bu aziz kadın acaba 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
