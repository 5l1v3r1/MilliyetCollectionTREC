<DOC>
<DOCNO> 131578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/ekonomi/eko08.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat Doblo, Çin Seddi’ni aşıyor 
</HEADLINE>
<TEXT>

TOFAŞ ve Çin’deki Fiat Oto arasında işbirliği görüşmeleri yapılıyor. Fiat Doblo üretimi için gerekli parçaların TOFAŞ tarafından Çin’e ihracı gündeme geldi 
     Türk Otomobil Fabrikası A.Ş.’nin TOFAŞ üretim teknolojisi ve kalitesini dünyaya kanıtlayan ihracat şampiyonu Doblo, dünyanın en büyük pazarı Çin’e giriyor. 
     Yıllık 1 milyon adedin üzerinde iç pazara sahip olan Çin’de, Fiat Doblo ve türevlerinin üretimi için teknolojik destek konusunda görüşmeler yapıldı. Nanjing Automotive Group Co. Ltd. Şirketi Başkanı Huan Xıaoping ve Başkan Yardımcısı Flavio Ciappa’nın da aralarında bulunduğu ve Çin Halk Cumhuriyeti’nin Nanjing kenti Vali Yardımcısı Wu Ruilin başkanlığındaki bir heyet, TOFAŞ fabrikasını ziyaret etti. 
     
     TOFAŞ’ı ziyaret ettiler 
     Projenin gerçekleşmesi halinde Fiat Doblo’nun üretimi için gerekli olan parçaların önemli bölümü, TOFAŞ tarafından Çin’e ihraç edilecek. Bu arada TOFAŞ’ın 28 çalışanının halen Çin’in Nanya kentindeki Fiat fabrikasında üretim teknolojisi desteği verdiğini bildirildi. 
     Nanjing kenti Vali Yardımcısı Wu Ruilin, gazetecilere yaptığı açıklamada, TOFAŞ ile Çin’deki Fiat Oto fabrikası arasında önemli işbirlikleri kurma ve sürdürme imk nını aradıklarını bildirdi. Ruilin, TOFAŞ fabrikasını yerinde görmek amacıyla Bursa’ya geldiklerini belirterek, üretim hatlarının modern olduğunu ve son derece kaliteli bir üretim yapıldığını kaydetti. 
     Fiat Doblo, başta İtalya, Almanya, İngiltere olmak üzere, dünyanın 51 ülkesine ihraç ediliyor. 
     



 EKONOMİ 























</TEXT>
</DOC>
