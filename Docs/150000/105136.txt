<DOC>
<DOCNO> 105136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sonspo04.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 164 gün sonra deplasmandan galibiyetle döndü... 
</HEADLINE>
<TEXT>

     Birinci Süper Futbol Ligi'nde Adanaspor'u dün deplasmanda 1-0 yenen Trabzonspor, bu sezon ligdeki ilk golünü atarken ilk galibiyetini aldı. 
     Son yıllarda, deplasmanda başarısız bir grafik çizen bordo-mavililer, ligde 164 gün sonra dış sahada yaptığı bir karşılaşmadan galibiyetle ayrılma başarısını gösterdi. 
     2001-2002 sezonun 26. haftasında Yimpaş Yozgatspor'u 3-2'lik sonuçla yenen Trabzonspor, 9 Mart 2002'den dün yaptığı Adanaspor maçına dek dış sahada galibiyet alamamıştı. 
     
     6 MAÇ YAPTILAR 
     Trabzonspor, Yimpaş Yozgatspor maçından sonra deplasmanda 6 maç yaparken, yalnızca 1'inden galibiyte ayrıldı. 
     Trabzonspor'un, Yimpaş Yozgatspor maçının ardından deplasmanda yaptığı maçlar ve aldığı sonuçlar şöyle 
     2001-2002 
Denizlispor-Trabzonspor 2-1 
Antalyaspor-Trabzonspor 4-2 
Fenerbahçe-Trabzonspor. 3-0 
Göztepe-Trabzonspor.... 4-2 

2002-2003 
Elazığspor-Trabzonspor 2-0 
Adanaspor-Trabzonspor. 0-1 

     
     FATİH'TEN 77 HAFTA SONRA GOL 
     Trabzonspor ile perşembe günü sözleşme imzalayan ve teknik direktör Samet Aybaba tarafından Adanaspor maçı kadrosuna dahil edilerek 65. dakikada oyuna dahil olan Fatih Tekke, 77 haftalık bir aradan sonra bordo-mavili takımın forması altında gole imza attı. 
     2000-2001 sezonu öncesinde Trabzonspor'dan Gaziantepspor'a transfer olan Fatih, bordo-mavili takımda en son golünü 1999-2000 sezonunun 28. haftasında Vanspor'a atmıştı. 
     





</TEXT>
</DOC>
