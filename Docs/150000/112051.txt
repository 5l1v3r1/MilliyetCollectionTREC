<DOC>
<DOCNO> 112051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sonspo13.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Davala Köşk'te protesto edildi 
</HEADLINE>
<TEXT>

     Ümit Davala, geçtiğimiz hafta sonunda İzmir'de sokak ortasında tekme tokat gazeteci dövdü. Bugün ödül almak için çıktığı Köşk'te gazetecilerin fotoğraflarını çekmesi için beklerken şaşırtıcı bir protesto ile karşılaştı. 
     Tüm milli oyuncuların fotoğraflarını çeken, kameraları ile görüntü alan gazeteciler, sıra Ümit'e gelince bir anda durdu. Ellerindeki kamera ve fotoğraf makinelerini yere bıraktı. 
     Ümit Davala, olaydan sonra yaptığı açıklamalarda haklılığını savunmuş hatta "yine olsa yine aynı şeyi yaparım" diyecek kadar ileri gitmişti. Basın meslek örgütlerinin tepkisi üzerine geri adım atan Ümit, Milli Takım Kampı'nda yaptıklarından özür dilemişti. 
     Bugün Dünya kupasında 3'üncü olan A Milli Futbol Takımı oyuncu ve teknik heyeti'ne Çankaya Köşkü'nde Cumhurbaşkanı Ahmet Necdet Sezer tarafından verilen "Üstün Hizmet Madalyası" töreninde bu tepkiyi göğüslemek zorunda kaldı. 
     





</TEXT>
</DOC>
