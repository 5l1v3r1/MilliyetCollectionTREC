<DOC>
<DOCNO> 139664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/soneko06.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB, 51 borsayı geride bıraktı... 
</HEADLINE>
<TEXT>

     İstanbul Menkul Kıymetler Borsası, geçen ay ortalama getiride dünyanın 51 borsasını geride bıraktı. 
     İstanbul Borsası, Ocak ayındaki yüzde 6.38 yükselişle 54 borsa arasında 3. oldu. 
     Dünya borsaları, kötü geçen 2002'nin ardından, 2003 yılına da kayıplarla başladılar. Ocak ayında, Dünya Borsalar Federasyonu üyesi 54 borsadan 41'i gerileyerek yatırımcılarını üzerken, 13 borsa endeksi artış kaydetti. 
     Yükselen borsalar arasında Tayvan yüzde 12.64 ile ilk sırayı alırken, Lima yüzde 9.01 ile ikinci oldu. 2002'yi 10,369.92 puandan kapatan İMKB Ulusal 100 Endeksi, Ocak ayını 11,032.03 puandan tamamlarken, yüzde 6.38 artışla 3. sıraya yerleşti. 
     Artış oranı Tahran'da yüzde 4.69, Tayland'da yüzde 3.80, Filipinler'de yüzde 3.76, Buenos Aires'de yüzde 3.74, Kuala Lumpur'da yüzde 2.85, Bermuda'da yüzde 2.04, Yeni Zelanda'da yüzde 1.30, Viyana'da yüzde 1.16, Malta'da yüzde 0.69 ve Hong Kong'da yüzde 0.19 olarak belirlendi. 
     Yılın ilk ayında gerileyen 41 borsa arasında Lüksemburg yüzde 12.83 ile birinci, Helsinki yüzde 9.79 ile ikinci, Londra yüzde 9.46 ile üçüncü oldu. 
     Jakarta yüzde 8.59, Euronext Amsterdam yüzde 7.70, Eurnext Brüksel yüzde 6.87, Kore yüzde 5.69, Almanya yüzde 5.28, Johannesburg yüzde 5.16 ve Euronext yüzde 4.91 gerileme ile en fazla kayıp yaşayan 10 borsa arasında yer aldı. 
     New York Borsası'nın Ocak ayındaki kaybı yüzde -2.63, Nasdaq'ın yüzde 1.09, Tokyo'nun yüzde -2.62, Almanya'nın yüzde -5.28 ve Atina'nın yüzde 3.71 düzeyinde gerçekleşti. 
     





</TEXT>
</DOC>
