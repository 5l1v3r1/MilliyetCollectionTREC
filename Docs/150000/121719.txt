<DOC>
<DOCNO> 121719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/asiy.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan tarih için tarih’e razı oldu 
</HEADLINE>
<TEXT>

AB için koşullu tarihi "olumlu" bulan AKP lideri Tayyip Erdoğan, "Müzakere tarihini 2003 yılında bir tarihte açıklayabilirler" dedi 
     UTKU ÇAKIRÖZER Ankara 

     Kopenhag Zirvesi’nde Türkiye’ye müzakere tarihi verilmesinin düşük bir olasılık olduğunu belirten AKP lideri Recep Tayyip Erdoğan, uzun süredir karşı çıktığı "tarih için koşullu tarih" formülü konusuda "O da olumlu bir karar. Müzakere tarihini 2003 yılında bir tarihte açıklayabilirler" dedi. 
     Üç gün süren Avrupa seyahatinin sonunda basın toplantısı düzenleyen Erdoğan, şu mesajları verdi 
     
     AB 12 Aralık’ta tarih verilmesinin yüzde olarak oranı düşük. Ama ben ümidimi son ana kadar yitirmiyorum. Tarih için tarih de olumludur. Müzakere tarihini açıklamak için 2003 yılında bir tarih açıklayabilirler. 
     
     ÇİFTE STANDART AB aslında biraz çifte standartlı. Bizden önceki adaylara kriterler yerine getirilmeden tarih verirlerken, biz onların o günkü halinden iyi olmamıza rağmen bekletiyorlar. 
     
     İŞ BİTMEZ Kopenhag’da müzakere tarihi verilmese de aynı şekilde yola devam ederiz. Bizim için bir bitiş olmaz. 
     
     MANEVİ İŞKENCE GÖRÜYORUM Siyasi yasaklar konusunda geçmiş hükümetler uygulamada ciddi yanlışlar yaptı. Ben de bu örneklerden biriyim. Görüştüğüm AB ülkelerinin başbakanlarının tümü bana, "Senin durumun niye böyle " diye sordu. Yasağım nedeniyle bir nevi manevi işkence görüyorum. 
     Fransa Cumhurbaşkanı Chirac, Erdoğan’ın tarih talebine "siyasetçi mükemmeli ister ama her zaman ulaşmak zor. Size mükemmele en yakın formülü bulacağız" diyerek, "tarih için tarih" formülüne sıcak baktığının işaretini verdi. 
     
Erbakan beni aramalı      Erdoğan, basın toplantısı sırasında bir gazetecinin, "Eski RP Genel Başkanı Necmettin Erbakan’la bir temasınız oldu mu " sorusuna, "Seçimden öyle bir neticeyle çıktık ki, bu neticeden sonra asıl aranması gereken biziz. Ben niye arayayım" yanıtını verdi. Erdoğan, "Büyüklük bende kalsın diyerek aramayı düşünmüyor musunuz " sorusunu da, "Şu anda böyle bir düşüncem yok. İhtiyaç olursa ziyaret ederim" diye yanıtladı. 
     



 SİYASET 















</TEXT>
</DOC>
