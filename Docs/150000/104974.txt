<DOC>
<DOCNO> 104974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun13.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cazın devi Lionel Hampton öldü... 
</HEADLINE>
<TEXT>

     Caz müziğinin devlerinden Lionel Hampton, 94 yaşında öldü. 
     Menajeri Phil Leshin, Hampton'ın bu sabah kalp yetmezliğinden öldüğünü söyledi. 
     60 yıllık kariyeri boyunca Benny Goodman, Charlie Parker, Quincy Jones gibi cazın diğer dev isimleriyle çalışan Hampton, son 10 yıldır sağlık sorunları yaşıyordu. 
     ''Vibrafon Kralı'' Hampton'ın çocukluk çağlarında tanıştığı ilk enstrüman davul ve idolü baterist Jimmy Bertrand oldu. 
     Hampton uzun kariyerine giden ilk adımı ise Louis Armstrong'un, Los Angeles'taki bir gece kulübünde kendisini davulcu olarak çalıştırmasıyla başladı. Hampton'ın yeteneklerinden etkilenen Armstrong, Hampton'ı kendi orkestrasına davet etti. 
     Hampton, başarılı kariyeri boyunca çok sayıda ödüle layık görüldü. 
     





</TEXT>
</DOC>
