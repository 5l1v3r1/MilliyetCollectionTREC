<DOC>
<DOCNO> 118555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/spor/aspo.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'BEN DE İNSANIM' 
</HEADLINE>
<TEXT>

Barcelona maçının son şansları olduğunu söyleyen Terim, "Herkes benden yüzde yüzü bekliyor. Daha azını kabul etmeyen bir ortamdayız. Ama uzun vadeli işler yapabilmek için buradayım" dedi 
     ERHAN TELLİ 

     Rahat oynayacağız’ 
     GALATASARAY Teknik Direktörü Fatih Terim, Barcelona’yı yenmenin her şeyi tersine döndürmek için önemli bir fırsat olduğunu söyledi. Terim, "Her iki takım da kazanmaya çalışacak. Ancak bu bizim son şansımız. Barcelona’ya Neu Camp’ta kaybetmeye kimsenin bir şey diyeceğini sanmıyorum. Oyuncularımın bunun rahatlığı içinde sahaya çıkmasını bekliyorum. Kazanıp, Şampiyonlar Ligi’ne devam etmeyi umut ediyoruz" dedi. 
     
     "Onurumuz yıkılmaz" 
     FATİH Terim, "Galatasaray’ın onuru hiçbir zaman yıkılmaz. Çocukların yaptıkları kafalarını dik tutma açısından yeterlidir. Bu ülkede kafası dik gezmesi gereken insanlar varsa bunların bir kısmı da Galatasaray’lılardır" ifadesini kullandı. Terim, bazı şeylerin çabuk unutulduğunu da vurgulayarak "Hiçbir şey yapmamışlardan bir takım laflar duyuyorsanız o zaman tuhaf oluyor tabi" yorumunu da yaptı. 
     
     "Felipe etkilemez" 
     FELİPE olayının takımı etkilemeyeceğini belirten tecrübeli hoca, "Bazen maçtan bir gün önce veya bir saat önce böyle olaylar olur" diye konuştu. Terim, kendi ruh halini ise şöyle açıkladı "Ben de insanım. Üzüntülü ve sevinçli anlarım oluyor. Herkes benden yüzde yüzü bekliyor. Çünkü hep ben bunu verdim. 95’i bile kabul etmeyen bir ortamdayız. Şartlar ne olursa olsun uzun vadeli işler yapabilmek için buradayım." 
     



 SPOR 























</TEXT>
</DOC>
