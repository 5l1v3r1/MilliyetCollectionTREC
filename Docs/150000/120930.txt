<DOC>
<DOCNO> 120930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/soneko14.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu fiyatlarla Şeker Bayramı'nda şeker ''tarih'' olacak 
</HEADLINE>
<TEXT>

     Yaklaşan Şeker Bayramı öncesi şekerler reyonlardaki yerini alırken, dar gelirli aileler çocuk ile misafir şekerini karışık alıyor. 
     Şeker Bayramı'nın yaklaşmasıyla birlikte şekercileri dolduran vatandaşların sayısında bu yıl, önceki yıllara göre azalma gözleniyor. 
     Şeker firması yetkilileri, yaşanan ekonomik sorunlar, talebin yetersizliği nedeniyle fiyatlara yüzde 15-25 arasında düşük oranda zam yapılmasına karşın, bayilere bekledikleri satışı yapamamaktan yakınıyor. 
     Fiyatlardaki düşüşe karşın, halkın alım gücünün azalmasının bu geleneğe darbe vurduğunu belirten şekerciler, misafirlere tutulan ve tanesi 150 bin liraya gelen çikolatanın, bir ekmek anlamına geldiğine işaret ettiler. 
     Şeker yerine lokum almak isteyenlerin durumu da diğerlerinden çok farklı değil. Çünkü, lokumun tanesi yaklaşık 100 bin liraya mal olsa da, kiloda şekere göre daha az sayıda düşmesi, Ramazan Bayramı'nı az masrafla geçirmeye çalışan aileleri lokumdan da uzaklaştırıyor. 
     Eskiden misafir ve kapıya gelen çocuklara verilecek şekerler ayrı ayrı alındığını ancak bu yıl bu durumun biraz değiştiğini belirten şekerciler, gelen müşterilerinin misafir şekerinin en ucuzu ile çocuk şekerini karıştırdıklarına dikkat çektiler. 
     Misafir şekerinin kilo fiyatı 3 ile 7 milyon lira arasında değişirken, çikolatalar 6 ile 15 milyon lira, çocuk şekeri 3 ile 3.5 milyon, lokum ise 5 ile 14 milyon lira arasında satılıyor. 
     





</TEXT>
</DOC>
