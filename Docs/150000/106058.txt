<DOC>
<DOCNO> 106058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun16.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da film gibi dava 
</HEADLINE>
<TEXT>

     Avustralya'da kızını öldürdüğü iddiasıyla bir babanın suçlanmasıyla ilgili soruşturmada, kayıp kızın aslında 26 yıldır başka bir kimlikle yaşadığı ortaya çıktı. 
     Kathleen Marie Aitken'in annesi Sylvia Ross 80 , geçen ay Sydney'de kuşkulu ölümleri soruşturan savcıya, en son 1976 yılında gördüğü kızının, eski kocası Sydney Aitken tarafından öldürüldüğünü iddia etti. 
     Kayıp kadının 2 üvey kız kardeşi de, kardeşlerinin babası tarafından öldürüldüğü kanaatinde oldukları şeklinde ifade verdiler. 
     Mahkemede baba Aitken masum olduğunu, kızının hayatta olduğunu, 1980'li yıllarda kendisini ziyarete geldiğini anlattı ve mahkemeye kızı ile torunlarını gösteren bir fotoğraf sundu. 
     Fotoğrafın bir gazetede yayınlanması, polisin kayıp kadını bulmasına yardımcı oldu. 
     Avustralya polisi, yaptığı araştırmayla, 52 yaşındaki Kathleen Marie Aitken'in, başka bir kimlikle yaşadığını ve 25 ila 27 yaşları arasında 3 çocuğu olduğunu ortaya çıkardı. Kızının yaşadığı ortaya çıkınca cinayetle itham edilen baba hakkında soruşturmaya gerek olmazken, anne Ross kızının neden evden ayrıldığını bilmediğini söyleyerek, ''Bu büyük bir gizem'' dedi. 
     Aitken'in yeni kimliği açıklanmadı. 
     





</TEXT>
</DOC>
