<DOC>
<DOCNO> 118674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo09.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, tarihin eşiğinde... 
</HEADLINE>
<TEXT>

     UEFA Kupası 2. tur rövanş maçında yarın İspanya'nın CD Alaves takımıyla karşılaşacak olan Beşiktaş, tarihin eşiğinde. 
     İspanyol takımlarıyla bugüne dek 4 kez eşleşen, ancak bu eşleşmelerde turu geçemeyen siyah-beyazlılar, CD Alaves'i elemeleri durumunda tarihinde ilk kez bir İspanyol takımını kupa dışına atmış olacak. 
     Beşiktaş, İspanyollarla bugüne dek yaptığı 9 maçın yalnızca 1'ini kazanırken, 5 kez yenildi, 3 karşılaşmada ise berabere kaldı. Bu karşılaşmalarda kalesinde toplam 19 gol gören ''Kara Kartallar'', rakip fileleri 9 kez havalandırdı. 
     Beşiktaş, İspanyol takımları karşısındaki tek galibiyetini 2000-01 sezonunda, İstanbul'daki Avrupa Şampiyonlar Ligi H Grubu maçında 3-0'lık skorla dünyaca ünlü FC Barcelona takımına karşı aldı. 
     
     İSTANBUL'DAKİ MAÇLAR 

     Beşiktaş, İspanyol takımları karşısında İstanbul'da bugüne dek 4 kez karşılaştı. 
     Bu 4 karşılaşmanın 1'ini kazanan siyah-beyazlılar, 1 yenilgi, 2 de beraberlik aldı, İstanbul'da rakip fileleri 6 kez havalandırırken, kalesinde 4 gol gördü. 
     





</TEXT>
</DOC>
