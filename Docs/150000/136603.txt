<DOC>
<DOCNO> 136603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sontur07.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli maç sırasında sahada pankart açan genç serbest bırakıldı... 
</HEADLINE>
<TEXT>

     İzmir'de, dün Türkiye ile Ukrayna A Milli Futbol Takımları arasındaki özel karşılaşmada sahaya girerek savaş karşıtı pankart açan genç, sevk edildiği adliyede serbest bırakıldı. 
     Alınan bilgiye göre, olayın ardından gözaltına alınarak, Çınarlı Karakolu'na götürülen Sedat Dilekçi 22 , işlemlerinin tamamlanmasının ardından ''kamuya ait yerde pankart açma'' suçuyla İzmir Cumhuriyet Başsavcılığı'na sevk edildi. 
     Dilekçi, savcılıkta alınan ifadesinin ardından serbest bırakıldı. Adliye çıkışında, gazetecilerin kendisine yönelttiği soruları yanıtlayan Dilekçi, işsiz olduğunu, pankartı göğsünde saklayarak stada soktuğunu ve savaşa karşı olduğu için bu eylemi yaptığını anlattı. 
     





</TEXT>
</DOC>
