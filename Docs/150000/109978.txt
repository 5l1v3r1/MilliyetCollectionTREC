<DOC>
<DOCNO> 109978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gun02.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kantin yönetmeliği kantinciye vız geldi 
</HEADLINE>
<TEXT>

Kantin personeli artık beyaz önlük, eldiven ve bone takmak zorunda. Yetkililerden önce biz denetime çıktık. İşte manzara 
     GÜLAY FIRAT İstanbul 

     Kantinciler Odası, tek tip kıyafet giyen, hijyen kurallarına uyan örnek kantinci tipine geçileceğini açıklasa da okullarda tam tersi görüntüler yaşanıyor. Dolaştığımız okul kantinlerinde gördüğümüz kadarıyla öğrenciler, h l sağlıksız koşullarda hazırlanıp sunulan gıdalarla besleniyor. Değil eldiven ve bone takmak, Önlük bile kullanmayan kantin personeli, temizlik kurallarına da özen göstermiyor. 
     
     UCUZ AMA SAĞLIKSIZ 
     Seyyar satıcılar da öğrenciler için bir diğer tehdit. Satıcılar, nasıl hazırlandığı belli olmayan ucuz ama sağlıksız yiyecekleri satabilmek için duvarlara bile tırmanıyor. Önce okul duvarına merdiven dayanıyor. Aşağıdakiler de istenen malı uzatıp para üstünü ayarlıyor. 
     İstanbul’da 3 bin 500 okul kantini bulunduğunu belirten İstanbul Kantinciler Esnaf Odası İKEO Başkanı Vahap Osmanoğlu, 16 Eylül’de üyelerine, yeni yürürlüğe giren Kantin Personeli Kılık - Kıyafet Yönetmeliği’ni ilettiklerini söyledi. 
     
     DENETİM YAPACAKLAR 
     Osmanoğlu, kantinlerin nasıl olması gerektiğini şöyle anlattı "Personel İKOE armalı beyaz önlük, beyaz ortopedik ayakkabı giyecek, tırnaklar kısa olacak, çalışma saatleri içinde tek kullanımlık eldiven giyilecek. Takı kullanılmayacak. Erkekler günlük sakal tıraşı olup beyaz şapka takacak, kadınlar aşırı makyaj yapmayacak, bone takacak." 
     30 Eylül’den itibaren denetim yapacağını belirten Osmanoğlu, yönetmeliğe uymayanlara uyarı, para ve tekrarı halinde meslekten men cezası vereceklerini söyledi. 
     



 GÜNCEL 























</TEXT>
</DOC>
