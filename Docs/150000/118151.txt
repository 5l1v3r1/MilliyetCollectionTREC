<DOC>
<DOCNO> 118151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/guncel/gun03.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK’ya başvuru yapıldı 
</HEADLINE>
<TEXT>
Siirt seçimlerine AKP’den itiraz 
     ABDULLAH KARAKUŞ Ankara 

     AAKP yönetimi, Recep Tayyip Erdoğan’ın başbakan olabilmesi için her yolu denemeye başladı. Bu çerçevede, Siirt’te yapılan seçimlerin iptal edilip yenilenmesi için, AKP yönetimi dün YSK’ya başvurdu. Anayasa değişikliği ile Erdoğan’ı yasaktan kurtarmayı planlayan yönetim, Siirt’te seçimlerin yenilenmesi halinde de Erdoğan’ı Siirt’ten milletvekili yapmayı tasarlıyor. YSK’ya yapılan başvuruda, Siirt’te sandık kurullarının oluşturulmadığı ve bu nedenle 700’e yakın seçmenin oy kullanamadığı dile getirildi. Seçimin iptal edilmesini isteyen AKP, "Oy kullanma hakkı engellendi. Mutlaka seçim yenilenmelidir" mesajı verdi. AKP’nin itirazı YSK tarafından kabul edilirse, bu sonuç Siirt’ten bağımsız milletvekili seçilen Fadıl Akgündüz’ü de etkileyebilecek. 
     



 GÜNCEL 


















</TEXT>
</DOC>
