<DOC>
<DOCNO> 116316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/akyol.html </URL>
<DATE> 2002/11/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve yönetemeyen demokrasi 
</HEADLINE>
<TEXT>

     
     MESUT Yılmaz’ı telefonla aradım seçim mitingi için Bursa’ya gidiyordu. Brüksel’deki Konvansiyon toplantısında Alman Dışişleri Bakanı Fischer ve Avrupa’nın genişlemeden sorumlu komiseri Verheugen’le görüşmesinden iyimser dönmüştü 
     - Bir tarih verecekler ama belki şu eksiklerinizi tamamlayın’ diye şart da koyacaklar... 
     Ne gibi şartlar 
     - Çıkardığımız yasaların uygulanmasına ilişkin şartlar... 
     Türkiye bu uygulamaları gerçekleştirebilir mi 
     - Seçim sonuçlarına, seçimden sonraki hükümete bağlı... 
     Evet bu önemli... Türkiye’de pek çok şey ve bu arada AB yolculuğu sandıktan çıkacak sonuçlara bağlı... 
     Avrupa’da Türkiye’nin elden kaçırmaması gereken bir rüzgar oluşuyor. Yılmaz’ın deyimiyle 
     - Bir ay önceki Konvansiyon toplantısında bu hava yoktu. Özellikle Almanya’da lehimize önemli bir gelişme var. 
     İngiltere, Fransa, İspanya ve İtalya da Türkiye’yi destekliyor. 
     Gerçekten bu konjonktürü kaçırmamalıyız. 
     
     SEÇİM sonuçları bu açıdan da çok çok önemli... Türkiye istikrarlı bir hükümet kuramazsa, hem işlerin takibi çok zorlaşır hem dışarıya "toplumsal ve kurumsal yönetilemezlik" imajı verir, kendini zora sokar. 
     Seçimden sonra iki sebepten istikrarsızlık çıkabilir 
     1 Toplumsal istikrarsızlık Sandıktan öyle bir sonuç çıkar ki, ya milletin büyük bir kesimi parlamento dışında kalır... Veya koalisyon yapılması çok zor partilerle koalisyon yapılması mecburiyeti ortaya çıkar Barajı aşacaklarını sanmıyorum ama, mesela DEHAP’la ve Genç Parti ile koalisyon yapmayı hangi kitle partisi tabanına anlatabilir 
     2 Kurumsal istikrarsızlık Cumhurbaşkanı seçim sonuçlarına uygun olmayan bir başbakan atamaya veya hükümet modeli empoze etmeye kalkarsa Türkiye yine siyasi krizle karşılaşır... 
     Hangi ihtimal olursa olsun "yönetemeyen demokrasi" tablosunun ağırlaşması ekonomiyi de, Irak meselesini de, AB’yle ilişkilerimizi de aleyhimize etkiler. 
     
     TÜRKİYE’DE halkın büyük çoğunluğu AB yanlısı... Hem ekonomik beklentilerle... Hem devlet eliyle hukukun özgürlüklere karşı bir silah gibi kullanılması karşısında AB sürecine bağlanan demokrasi umuduyla... 
     İşte muhafazakar kesimler de AB konusunda eski çekingenliği atmışlardır. 
     Türkiye, özellikle de devletin kurumsal yapısı yine irtica falan gibi bir paranoyaya kapılmadan, seçimlerden sonra istikrarlı bir hükümet kurma "akılcılığını" gösterebilmelidir. 
     AB yolunun açılması kesinleşince, ekonomiden başlayarak, Türkiye’nin düze çıkması kolaylaşacaktır Hem liberalleşmenin önü açılacak, hem toplumsal gelişme sayesinde rejimin temel ilkeleri ve ülkenin bütünlüğü güçlenecektir. 
     Demokrasisi ve bütünlüğü bozulan AB üyesi yoktur, aksine AB üyeliği bunları güçlendirmektedir. 
     Türkiye’nin AB üyeliği konusunda Yılmaz’ın gösterdiği gayreti takdir etmemek mümkün değil... 
     Menderes’le başlayıp İnönü ile yola koyulan ve bütün hükümetlerce amaçlanan bu hedefe çok yaklaştık... "Yönetemeyen demokrasi"nin beceriksizliği ve siyasi çekişmeler yüzünden bu defa bari elden kaçırmayalım. 
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
