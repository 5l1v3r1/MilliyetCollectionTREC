<DOC>
<DOCNO> 133572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/spor/spo15.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Denizli-A.Gücü      TÜRKİYE Ligi’nin 17. hafta erteleme maçında Denizlispor ile Ankaragücü bugün karşı karşıya gelecek. Denizli Atatürk Stadı’ndaki mücadele 13.30’da başlayacak. Maçı Cem Tosyalı yönetecek. 
     
Kuralar 14 Şubat’ta      İSVEÇ’TE 5 - 14 Eylül’de düzenlenecek 2003 Avrupa Basketbol Şampiyonası’nın final grubu kuraları 14 Şubat’da İsveç’in başkenti Stockholm’de çekilecek. Ev sahibi İsveç ile son şampiyon Yugoslavya’nın direkt katıldığı şampiyonada kuralara Litvanya, Türkiye, Ukrayna, Yunanistan, İspanya, İsrail, Almanya, Hırvatistan, Bosna Hersek, Fransa, Letonya, İtalya, Slovenya, Rusya katılacak. 
     
Ülker marşı      BASKETBOL Ligi’nde şampiyonluğun güçlü adayı Ülkerspor’un marşının tanıtımı yapıldı. Ülkerspor’un yeni marşını müzisyen Ali Kocatepe bestelerken, Crown Plaza Oteli’nde gerçekleştirilen tanıtıma katılan basketbol takımı oyuncuları, marşı hep birlikte söyleyip dans ettiler. 
     
Şanssız İtalyan      İTALYA 2. Futbol Ligi takımlarından Cagliari’de oynayan Grassadonia, geçtiğimiz hafta sonu yapılan maçta kendi kalesine gol atınca, otomobili fanatik taraftarlarca yakıldı. Grassadoni, 1996’da oynadığı Salernitana takımında da kendi kalesine gol atmasından dolayı evinde dövülmüştü. 
     
13. bitirdik      AVUSTRALYA’DA Dünya Dragon Sınıfı Yelken Şampiyonası’nda, Türk ekibi 13. oldu. Tazmanya Adası’ndaki şampiyonada, Azat Baykal, Erdil Uzaltan ve Oğuz Ayan’dan oluşan Türk ekibi, dünkü 7. ayakta yarış dışı kalırken, organizasyonu 102 puanla 27 ekip arasında 13. sırada tamamladı. Şampiyonada Alman ekibi birinci oldu. 
     



 SPOR 
























</TEXT>
</DOC>
