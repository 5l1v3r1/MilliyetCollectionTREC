<DOC>
<DOCNO> 110233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/siyaset/siy05.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan YTP’nin adayı değil mi 
</HEADLINE>
<TEXT>

     ÜMRAN AVCI İstanbul 

     YTP Genel Başkan Yardımcısı Hüsamettin Özkan, kendisinin de aralarında bulunduğu, İstanbul milletvekili adaylarının tanıtıldığı toplantıya katılmadı. Özkan’la en küçük bir sorunlarının olmadığını, omuz omuza çalışmaya devam edeceklerini söyleyen YTP lideri İsmail Cem, "Şairin dediği gibi, dönen dönsün ben dönmezem yolumdan" ifadesini kullandı. 
     YTP’nin İstanbul milletvekili adaylarının tanıtıldığı toplantıda. Cem, 2. bölge birinci sıradan milletvekili adayı olan Özkan’ın toplantıya katılmamasıyla ilgili sorular üzerine şunları söyledi "Benim ne Hüsamettin Bey’le ne İstemihan Bey’le en küçük bir sorunum yok. Çok yakın arkadaşız. Birlikte partimizde kol kola, omuz omuza çalışmaktayız. Çalışmaya devam edeceğiz. Olmayan sorunları lütfen yaratmayın." 
     Özkan’ın mazereti olduğunu söyleyen Genel Sekreter Yardımcısı Ercan Karakaş, Özkan’ın son 10 günde yapılan üç yürütme kurulu toplantısına katıldığını kaydetti. Karakaş, Cem’in dönen dönsün’ sözüyle Derviş’i kastettiğini söyledi. 
     



 SİYASET 


















</TEXT>
</DOC>
