<DOC>
<DOCNO> 148772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun03.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayılarla 22. gününde Irak savaşı... 
</HEADLINE>
<TEXT>

     22. gününde sayılarla Irak savaşı... 
     Kayıplar Pentagon'a göre savaşta şimdiye kadar 101 Amerikan askeri öldü, 7 asker esir alındı, 11 asker ise kayıp. İngiliz askerlerinden ölenlerin sayısıysa 30. 
     Asker sayıları Bölgede, 255 bini Amerikan, 45 bini İngiliz, 2 bini Avustralyalı, 400'ü Çek ve Slovak ve 200'ü Polonyalı olmak üzene 300 binin üzerinde müttefik askeri bulunuyor. 100 bin askerse yolda. 
     Irak'ın kayıpları Ne Iraklılar ne de müttefikler Irak askeri kayıpları konusunda bilgi vermediler. Irak, en az 600 sivilin öldüğünü, 4 binden fazla sivilin yaralandığını bildirdi. 
     Irak'a atılan bombalar Savaş uçakları 30 binden fazla sorti yaptı. Irak topraklarına yaklaşık 20 bin parça mühimmat atıldı. 
     Iraklı savaş esirleri Pentagon, dün itibarıyla elinde 7300 savaş esiri bulunduğunu açıkladı. İngiltere ise salı günü elinde 6500 esir bulunduğunu bildirdi. Tıbbi bakım altında 236 esir bulunuyor. Ümmü Kasr'da 24 bin kişilik esir kampı inşa ediliyor. 
     Gazeteci kayıpları 10 gazeteci çarpışmalarda, biri kazada, biri hastalıktan öldü. 2 gazeteci ise kayıp. ABD ordusu, 700 kadar gazetecinin müttefik birliklerinin yanında görev yaptığını bildiriyor. 
     Müttefiklerin kontrolündeki ya da müttefiklerin kuşattığı bölgeler Bağdat'ta Raşid askeri havaalanı, Bağdat dışındaki uluslararası havalimanı, Bağdat'ın güneydoğusu ve güneybatısı, Musul, Tikrit, Ümmü Kasr, Safvan, Numaniye, Rumeyle, Hindiye, Nasıriye, Samava, Necef, Divaniye, Zübeydiye ve Kut. 
     





</TEXT>
</DOC>
