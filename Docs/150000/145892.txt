<DOC>
<DOCNO> 145892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/akyol.html </URL>
<DATE> 2003/03/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Denklem’ ve Türkiye 
</HEADLINE>
<TEXT>

     Peşmergelerin savaşma kapasitesi savaşın gidişatı bakımından olduğu gibi, Türkiye’nin Irak’ta olmasını arzuladığı dengeler açısından da çok önemli. 
     Bugünlerde stratejistlerin elinden düşmeyen Kenneth Pollack’ın "Tehditkar Fırtına" adlı kitabında Kürtlerin askeri gücü hakkında önemli bilgiler var. 
     Pollack’a göre, 1991’de ayaklanıp Kerkük’ü işgal ettikleri zaman Saddam’ın taarruzu karşısında panikleyip kaçan peşmergeler, Afganistan savaşındaki "Kuzey İttifakı"nın yaptığı işi, şimdi Irak savaşında yapamazlar 
     "Amerika tarafından silah, eğitim, para ve yoğun hava desteğiyle takviye edilseler bile, peşmergelerin bu şekilde elde edeceği savunma kapasitesinin, Saddam’a karşı bir taarruz gücüne dönüştürülmesi çok zordur..." 
     Ayrıca Saddam’ın Irak üzerindeki kontrolü, Taliban’ın Afganistan’daki kontrolünden daha güçlü ve örgütlüdür. Sf. 312 
     
     AMERİKA da bunu baştan bildiği için Türkiye üzerinden 62 bin asker sevk etmek istiyordu. Türkiye ikinci tezkereyi reddetmekle hem Amerika’yı Kürtlere daha fazla muhtaç etti, hem de Kuzey Irak’ta kendi inisiyatif imkanını daralttı. 
     Genelkurmay’da hükümete verilen brifingde askerler "ikinci tezkerenin reddi, inisiyatifimizi daralttı" demişler. 
     Her neyse artık geçti... 
     Şimdi Irak savaşı zora girdikçe Amerika tekrar Türkiye’ye olan ihtiyacının farkına varıyor. Dün öğrendiklerim şöyle 

</TEXT>
</DOC>
