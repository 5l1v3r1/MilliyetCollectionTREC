<DOC>
<DOCNO> 132055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur23.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Gogh tablosu Yalova'dan çıktı... 
</HEADLINE>
<TEXT>

     Hollandalı ünlü ressam Vincent Van Gogh'a ait olduğu öne sürülen bir tabloyu jandarmaya satmak isteyen iki kişi, suçüstü yakalandı. 
     Semih A. ve Şevki A'nın Van Gogh'a ait bir tabloyu satmak istedikleri ihbarını alan jandarma ekipleri, alıcı gibi davranarak pazarlık yaptıkları zanlılarla, 1.5 milyon dolara anlaştı. 
     Anlaşma üzerine, daha önce tarihi eser kaçakçılığı yapmak suçundan sabıkası bulunan Semih A. ve arkadaşı Şevki A. ile Altınova İlçesi'nde buluşan ekipler, Van Gogh'a ait olduğu iddia edilen tabloyu kendilerine teslim etmek istedikleri sırasında, zanlıları yakaladı. 
     Gözaltına alınan zanlıların, sorgulamalarının tamamlanmasının ardından adliyeye sevk edilecekleri, söz konusu tablonun Van Gogh'a ait olup olmadığı için de araştırmaların sürdüğü bildirildi. 
     





</TEXT>
</DOC>
