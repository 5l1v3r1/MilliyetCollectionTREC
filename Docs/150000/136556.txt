<DOC>
<DOCNO> 136556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yazar/heper.html </URL>
<DATE> 2003/02/13/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Yeni bir dünya kurulur, Türkiye nerede olur .. 
</HEADLINE>
<TEXT>

     AB bölündü. 
     NATO, yükümlülüklerinden kaçarak ölüme gidiyor. 
     BM çatırdıyor. 
     Üstelik bu hercümercin etkileri de en çok Türkiye’yi ilgilendiriyor. 
     Böyle anlarda liderler ve onların fikir üretici kadroları, beyin takımları çok önem kazanır. 
     Bırakın Atatürk’ü, İnönü’yü. Türk - Yunan konfederasyonu hayalini kurduracak kadar ilişkilerde başarılı bir Adnan Menderes bugün var mı 
     Bakın Demirel ile beraber Kafkasya ve Orta Asya Türk cumhuriyetleri de gitti. 
     Özal ve ekibi olsaydı Türkiye acaba şu anki çaresiz halini yaşar mıydı 
     Bugün Türkiye’yi yöneten lider takımının etrafında maalesef 70 milyonluk büyük Türkiye’ye yakışır etkinlikte, dünyanın da dikkate alabileceği fikirler üreten kadrolar yok. 
     Oysa konjonktür bunu gerektiriyor. 
     
     HÜKÜMET "barış" diye diye "savaş"a girdi. İngiltere’den sonra savaşı destekleyen ikinci ülke oldu. 
     Bu tutarsızlıkla hem "İsa"yı hem "Musa"yı darılttı. 
     ABD ile "stratejik ortaklık" herhalde Irak olayından sonra tarihi bir anı olarak kalacaktır. 
     Fransa ve Almanya NATO’daki tutumlarıyla Türkiye’yi cezalandırabileceklerini ortaya koydular. 
     İnönü, "Yeni bir dünya kurulur, Türkiye de yerini alır..." demişti. Bugün bunu tekrarlayabilecek güçte bir lider var mı 
     
     TÜRKİYE yıllardır ülkede istikrarı yakalamak ve koruyabilmek için dış politikada tavizler verdi. Kuzey Irak’ta da verdi. Oysa yalnız istikrarı korumak yetmez, aldığınız risk, ileri adımlar atmanıza da yaramalıdır. Bugün de düşünülmesi gereken budur. 
     
     ARTIK anlaşılan o ki dünya yeniden dizayn edilecek. 
     Bu işin mimarlığına soyunansa ABD. 
     Ama bu tepeden inme planlamacılıktan rahatsız olanlar da var. 
     Fransa ve Almanya’nın Irak olayındaki direnişlerinin esas amacı Saddam’ı korumak mı, ABD’ye "dur" demek mi 
     Büyük ihtimalle Avrupa’nın eskileri ABD’yi pek çok yerde ve de özellikle Avrupa’da görmek istemiyor. 
     Bakın Makedonya’dan NATO askeri çekiliyor, yerini Avrupa ordusu alıyor. 
     Sanki savaş ABD ile Irak arasında değil de, "Fransa - Almanya" ile "ABD" arasında sürüyor. 
     İkinci Dünya Savaşı’ndan bugünlere kadar ABD’nin politikalarını sürdürmenin aracı olan Avrupa şimdi başkaldırıyor. 
     Yol ayrımına gelindi, öyle anlaşılıyor ki artık hiçbir şey eskisi gibi olamayacak. 
     
ÇAĞRIMIZI YİNELİYORUZ      "Uygar Avrupa, bu soykırımı unutma" dedim. Bulgaristan’da Jivkov döneminde Türklere uygulanan soykırıma Avrupa’nın bugüne kadar sessiz kalışını eleştirdim. 
     İnsan Hakları Mahkemesi ile Lahey Uluslararası Savaş Suçluları Mahkemesi ve benzer uluslararası kuruluşları, insan onurunu, şekil şartlarına kurban etmemeye, bir kez daha çağırıyorum. 
     
CAMİLERİMİZ Biblo gibi olmalı      Sert hava minareleri vurdu. Yıkılan yıkılana. 
     Bunda şaşılacak bir şey yok. Çünkü yapımlarda kontrol yok. 
     Bir Anadolu turu yapın, zevk sahibi ustanın elinden çıkmış kaç tane cami görürseniz bir o kadar da zevksizin eserine rastlarsınız. 
     Oysa, cami planlarını, Diyanet İşleri yaptırıp dağıtamaz mı 
     Şartlarını yerine getiremeyen, bir Müslüman olarak benim hazmedemediğim bir başka konu daha var 
     Camilerin altlarına tamirhane, imalathane gibi pis pasaklı ticarethaneler yapılması, dükkanlar açılması... 
     Camilerimiz yalnız ibadet yeri olmalı, ticaret değil. 
     Ben camilerimizin sağlamlıkları kadar, güzel görüşleriyle, nadide bitkilerle bezenmiş bahçeleriyle, estetikleriyle de her insanın içini aydınlatmasını isteyenlerdenim. 
     
ATEŞE BENZİN Tüccar şaşırdı      Savaş var. Herkes tedirgin. 
     Böyle zamanlarda en büyük zararı ekonomi görür. 
     O zararı asgariye indirmenin mutlaka çeşitli yolları vardır. 
     Ama herhalde o yol, bizim iş dünyamızın bir bölümünün yaptığı gibi, "savaş var, satışlar durdu", "kimse alışveriş yapmıyor" gibi koro halinde demeçler vermek değildir. 
     Satıcılar, "Bu ortamda satış olmaz" derse kim alışveriş yapar 
     
İŞTE CEVAP Muhabir kime denir      Savaş Ay, "Muhabir kime denir " diye sormuş. 
     Cevabı ben vereyim 
     O uzun terör yıllarında, ölüm tehlikesi içinde, gece sabahlara kadar İstanbul sokaklarını karış karış dolaşıp, tarihe belge olan çatışma, vuruşma, ölüm, yaralama haber ve fotoğraflarını Milliyet’e taşıyan Savaş Ay gibi gazetecilere... 
     
     







Geleceği düşünmek 


Halka halka dumanlar... 


Gül, yerini Erdoğan’a bırakmamalı 


Sevişmek ne ki Ağız tadı ile bayram yaşayamadık 


Eğer... 


Gözden kaçmaması gereken ibare 


Yeni bir dünya kurulur, Türkiye nerede olur .. 


NATO, mato ve bir "baba elçi " 


Gül’ün ikilemi 


Kardeş aileler mutlaka birbirlerini tanımalı 


Yurtdışındaki Türkler kırgın 


Pentagon Türksat 2A ile Irak’a ulaşmaya talip 


</TEXT>
</DOC>
