<DOC>
<DOCNO> 139883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/tamer.html </URL>
<DATE> 2003/03/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 3 
</HEADLINE>
<TEXT>

     Bir deli bir kuyuya bir taş atmış, bin akıllı çıkartamamış misali... Ben de safiyane öyle bir soru ortaya atmış bulunmaktayım ki, çıkabilirsen çık işin içinden 
     Okurlarımdan bir bölümü ısrarla, "Sorduğun sorunun cevabını ver" diyor. Nasıl verebilirim ki Bu soruyu değerli tarihçimiz İlber Ortaylı ya da Colombia Üniversitesi’nin Filistin asıllı değerli profesörü Edward Said ortaya atmış olsa haklısınız diyeceğim de, bir gazeteciden bunu beklemeniz biraz haksızlık olmuyor mu 
     Kaldı ki konunun uzmanları için bile bu sorunun yanıtı net olarak şudur demek mümkün değil. Kapitalizmin tarihi, Doğu toplumlarının neden geri kaldıkları, Asya’nın nasıl olup da sonradan yetiştiği... Sonu olmayan müthiş bir tartışma... 
     Ömer Faruk Mete ise dün Sabah’taki köşesinde benim ortaya attığım soru etrafında düşünürken, çok kayda değer farklı bir boyuta vurgu yapıyor 
     Batı’nın geldiği kalkınmışlık düzeyi, hedeflenecek bir değer midir Buna erişmek için debelenmek şart mıdır Yoksa başka bir değer hedeflenebilir mi Buyurun size derin ve anlamlı bir tartışma konusu daha... 
     Lafı fazla uzattım galiba. Şimde gelelim sizin tespitlerinize 
     
Adam gibi Müslüman yok      "Hiç sordunuz mu kendinize, Müslüman ülkelerin kaçı adam gibi Müslüman diye Hepsinin başında bir diktatör var. Bu halde nasıl gelişilebilirler Gelişmenin zaten dinle alakası yok. Çünkü Allah Kuran’da belirtmiş, "Herkes çalıştığının karşılığını alır" diye. En demokratik Müslüman ülke olan bizde bile halen insanların düşünceleri kısıtlanırsa nasıl gelişiriz Sorun İslam’da değil, İslamı yanlış anlayan bizlerde. Unutmayın ki Osmanlı, Selçuklu ve Endülüs Emevileri de Müslümandı." 
     Bilal Yılmaz 

     
21. yüzyıl toplumuna 7. asır kuralı olmaz      "Kalkınmış tek bir Müslüman ülke olmamasındaki temel neden, Müslüman ülkelerin Batılı anlamda bir reform süreci yaşamamalarıdır. Semavi dinler, indirildiği toplumu ya da kavmi ıslah etmek üzere gelmişlerdir, şimdiki toplumu değil İbadet kuralları, değişmeyen kurallardır. Ancak iyi insan olma kurallarıyla sosyal düzeni sağlamak için gelen kurallar, zamana ve toplumdan topluma değişebilen ya da değişmek zorunda olan kurallardır. 21. yüzyılda yaşayan bir toplumu, 7. asırdaki kavmi ıslah etmek için gelen kurallarla yönetemezsiniz. 
     Kalkınma, İslam dininde Batılı anlamda reform yapılarak, kuralların değişebilen ve değişmeyenlerinin saptanması ve toplumun elini kolunu bağlayan zincirlerinden kurtarılmasıyla mümkündür." 
     Avukat Abdullah Kaya 

     
Müslüman olmasalardı      "Bir de aynı soruyu şöyle sorup yanıt arayabilirsiniz "Acaba Müslüman ülkeler Müslüman olmasa, bugün halleri nice olurdu " 
     Sabri Barut - Oslo 

     
     "Size şunu sormak isterim Yazınızda bahsi geçen Müslüman ülkelere Türkiye de dahil mi Eğer yanıtınız "halkın çoğunluğu Müslüman olan laik bir devletiz" ise makalenizdeki "Müslüman ülke" tanımlamasının yorumunu yine size bırakıyorum. En önemlisi bu sorunun bilinçaltında "İslamın gelişmeye engel olduğu" fikri yatıyor sanırım." 
     M. Mşv. Oğuz Dursun 

     Yanıt Tabii ki Türkiye dahil. Yoksa neden bu kadar kafa yoralım ki... Bilinçaltımda İslamın gelişmeye engel olduğu fikri de yatmıyor. 
     
Neden geri kaldılar      "Müslüman ülkeler neden fakir Dinde reform yapamadığı için. Yönetim laik olmadığı, demokrasi olmadığı için. Üretici değil, tüketici toplum olduğu için. Gerçekçi değil, duygusal davrandığı için. Olaylar karşında analiz yapıp çözüm arayacağına kolay yol olan kaderciliği seçip, olayı Allah’a havale ettiği için. Neden, niçin, nasıl kelimeleri sözlüğünde olmadığı için. Tembel olduğu için vs." 
     Ahmet Mercan - ABD 

     DEVAMI YARIN 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
