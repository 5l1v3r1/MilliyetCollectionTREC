<DOC>
<DOCNO> 109195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/dunya/dun01.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir Dün dündür’ demem 
</HEADLINE>
<TEXT>

Yeşiller’den yeniden milletvekili seçilen Cem Özdemir, karıştığı skandallardan sonra verdiği seçilse de meclise girmeme’ sözünü yerine getireceğini açıkladı 
     BERLİN Milliyet 

     Baden Württemberg eyaletinde Yeşil Parti’den yeniden milletvekili seçilen Türk kökenli politikacı Cem Özdemir, görevinden istifa ederek yerini bir başka arkadaşına bırakacağını açıkladı. Adı bir skandala karıştığı için seçilse bile milletvekilliğinden istifa edeceğini daha önce deklare eden Özdemir, Milliyet’e yaptığı açıklamada, "Seçimleri kazandım. Ancak daha önce yaptığım açıklamayı geri almam ve dün dündür, bugün bugündür’ demem. Milletvekilliğimi, parti listesindeki bir başka arkadaş alacak" dedi. 
     Özdemir geçtiğimiz aylarda bir silah lobicisi şirketin sahibinden ucuz kredi almak ve resmi görevle yapılan uçuşlar sayesinde Lufthansa’dan aldığı bedava uçuş biletlerini özel amaçlara kullanmak skandalına karışınca, görevinden istifa etmiş ve tekrar seçilirse de görevi almayacağını açıklamıştı. 
     
     İki Türk kadın mecliste 
     Türk kökenli adaylardan SPD’li Lale Akgün, Köln’de yabancıların çok az olduğu seçim bölgesinde, ilk kez aday olmasına ve pek tanınmamasına rağmen yüzde 46 civarında oyla "doğrudan aday" olarak seçilerek büyük başarı sağladı. Yeşiller’in Bavyera listesindeki adayı Ekin Deligöz de seçilmesine çok sevindiğini, önümüzdeki yasama döneminde daha iyi çalışacaklarını dile getirdi. 
     



 DÜNYA 













</TEXT>
</DOC>
