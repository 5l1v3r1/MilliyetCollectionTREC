<DOC>
<DOCNO> 131446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sondun22.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray "Irak'ta kimyasal başlıklar bulunması ciddi olay" 
</HEADLINE>
<TEXT>

     Beyaz Saray, BM silah denetçilerinin Irak'ta boş kimyasal başlıklar bulmasını ''rahatsız edici ve ciddi'' olarak nitelendirdi. 
     Beyaz Saray Sözcüsü Ari Fleischer, bunun Irak Devlet Başkanı Saddam Hüseyin'in silahsızlanmadığının kanıtı olduğunu söyledi. 
     Fleischer, Saddam Hüseyin'in Körfez Savaşı'nın 12. yıldönümü dolayısıyla yaptığı konuşmayla ilgili olarak da ''Saddam'ın konuşmalarından çok silahsızlanmasıyla ilgileniyoruz'' dedi. 
     Fleischer, gazetecilere açıklamasında, ''Irak'ın, BM'nin mükemmel durumda olduğunu belirttiği, bildirimde bulunulmamış silahlara sahip olduğu gerçeği, rahatsızlık verici ve ciddidir. BM kararlarına göre Saddam silahsızlanma yükümlülüğü altındadır. Saddam'ın bunu yapmadığı giderek daha açık şekilde görülmektedir'' diye konuştu. 
     





</TEXT>
</DOC>
