<DOC>
<DOCNO> 112284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur18.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşkının kayananasını öldürdü, ömür boyu hapise çarptırıldı 
</HEADLINE>
<TEXT>

     Adana'da sevgilisi ile bir olarak kaynanasını öldürdüğü iddiasıyla yargılanan genç kadın 16 yıl, sevgilisi ise ömür boyu hapis cezasına çarptırıldı. 
     Adana 2. Ağır Ceza Mahkemesi'nde görülen davada, tutuklu sanıklar Ümit Şaş 22 ve Hatice Yıldırım 18 ile davacı Mehmet Yüzgeç hazır bulundu. Tutuksuz sanık Ahmet Cerit 18 ise duruşmaya katılmadı. 
     Sanık Ümit Şaş, ''yasak aşk yaşadığı'' Hatice Yıldırım'ın, imam nikahıyla beraber yaşadığı kişinin annesinin öldürülmesi olayına karışmadığını ve kandırıldığını söyledi. 
     Ümit Şaş, Hatice Yüzgeç'in öldürülmesinden sonra, Hatice Yıldırım'ın kendisini aradığını belirterek, ''Bana çuval içerisinde köpek ölüsü bulunduğunu söyledi. Biz de çuvalı evden alarak götürdük ve sulama kanalına attık. Bu konuda başka bir bilgim yok. Suçsuzum ve beraatımı istiyorum'' dedi. 
     Sanık Hatice Yıldırım ise cinayeti Ümit Şaş'ın işlediğini iddia ederek, ''Çocuğumu öldürmekle tehdit etti. Suçu üzerime almamı istedi. Bu yüzden suçu kabul etmiştim. Ama ben suçsuzum'' dedi. 
     Mahkeme heyeti, duruşma sonunda, Ümit Şaş'ın ömür boyu, suçun işlendiği tarihte yaşı küçük olan Hatice Yıldırım'ın ise 16 yıl 8 ay ağır hapis cezasına çarptırılmasına karar verdi. Olaya karıştığı gerekçesiyle tutuksuz yargılanan Ahmet Cerit'e verilen 1 yıl 8 ay ağır hapis cezası ise tecil edildi. 
     Sanıklar, Narlıca Mahallesi'nde, Hatice Yıldırım'ı telle boğazı sıkılarak öldürdükten sonra cesedini sulama kanalına attıkları iddiasıyla yargılanıyorlardı. 
     





</TEXT>
</DOC>
