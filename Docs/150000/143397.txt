<DOC>
<DOCNO> 143397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sondun33.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Türkiye uçuşlara izin verirse mali öneride bulunacağız... 
</HEADLINE>
<TEXT>

     ABD Dışişleri Bakanı Colin Powell, Irak'a saldırı için Türkiye'den en azından uçuşlara izin vermesini istediklerini ve Ankara kabul ederse mali öneride bulunacaklarını kaydetti. 
     Powell, gazetecilere yaptığı açıklamada, ''Ancak kuzey Irak'a kara harekatı yapılması için Türk topraklarını kullanma yönünde geçen ay yapılan görüşmelerde önerilen 6 milyar dolar mali yardım önerisinin süresi doldu'' dedi. 
     Colin Powell, ''Bekleyip Türk hükümetinin ve Türk parlamentosunun ne yapabileceğini göreceğiz ve ondan sonra masada ne bulunduğuna yanıt verebiliriz. Önümüzdeki birkaç günde Türkiye'nin yapabileceği şeyler var. Askeri bir harekatta, yakın gelecekte... Dün Dışişleri Bakanı Abdullah Gül ile aklımızda olan en önemli konuları konuştum'' dedi. 
     Gazetecilerin örnek vermesini istemesi üzerine Powell, ''Uçuşlar. Savunma Bakanlığı'ndaki meslektaşlarım hala Türkiye'nin yapabileceği şeyler olduğunu düşünüyor. Yakın gelecekte Türkiye'den daha büyük bir işbirliği edinme fırsatlarımızı kapatmayacağız'' diye konuştu. 
     





</TEXT>
</DOC>
