<DOC>
<DOCNO> 118879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo10.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un başarısı Polonya basınıda... 
</HEADLINE>
<TEXT>

     Polonya basını, Basketbol Erkekler Avrupa Ligi C Grubu'nda Ülkerspor'un, dün Idea Slask Wroclaw'ı deplasmanda hızlı oyunuyla yendiğini yazdı. 
     Wroclaw'da çıkan Gazeta Wyborcza, Ülkerspor'un hızlı hücum organizasyonlarıyla maçı kazandığını belirterek, ABD'li oyuncular Booker ve Blair'i de maçın kahramanları olarak gösterdi. 
     Gazete, ''Booker ve Blair oyunun kaderini etkiledi'' başlığıyla verdiği haberde, başlangıçta çok faul yapan Ülkerspor'un rahat ve hızlı oyunuyla maçı kazandığını belirterek, şu görüşlere yer verdi 
     ''Bizim için Ülkerspor çok hızlıydı. Maçın başında öne geçmemize karşın, rakip takım hızlı hücumlarda ürettiği sayılarla galibiyete ulaştı. Avrupa'nın en iyi oyuncularından biri olarak gösterilen Blair'ı durduramadık. Preskevicius da uzaktan ürettiği sayılarla takımın galibiyetinde etkili oldu. 3. ve 4. periyotta iyi oynamamıza karşın, Lugo'nun ribauntlardaki üstünlüğü maçı kazanmamıza yetmedi.'' 
     





</TEXT>
</DOC>
