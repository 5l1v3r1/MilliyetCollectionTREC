<DOC>
<DOCNO> 142115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun04.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşimiz İngiliz arşivine kaldı 
</HEADLINE>
<TEXT>

Dışişleri, Musul-Kerkük sorularını elinde belge olmadığı için yanıtlayamayınca İngiliz arşivlerine adam yolladı 
     SALİHA ÇOLAK Ankara 

     Dışişleri Bakanlığı’nın, olası Irak operasyonu nedeniyle gündemde olan "bölge petrolleri, Türkiye’nin konumu, uluslararası ve ikili anlaşmalardan doğan hakları, Musul - Kerkük petrolleri ve Türkiye bağlantısıyla ilgili olarak elinde bilgi ve belge bulunmadığı ortaya çıktı. Dışişleri, bilgi ve belge edinebilmek için çareyi İngiliz arşivlerine başvurmakta buldu. AKP Aksaray Milletvekili Ramazan Toprak, Dışişleri Bakanlığı’ndan İngiltere ile Türkiye arasında Musul - Kerkük petrolleri konusunda yapılan anlaşmayla ilgili bilgi isteyerek, "500 bin sterlin alıp haklarımızdan vaz mı geçtik Anlaşma ve uygulama hakkında bilginiz var mı " sorularını yöneltti. 
     
     ARAŞTIRMA SÜRÜYOR 
     Dışişleri İkili Ekonomik İlişkiler Bölümü de Toprak’a "Bizdeki bilgiler gazete haberleri ve kitaplara dayalı. Resmi bir belge yok, bir adam gönderdik, bir haftadır İngiliz arşivlerinde çalışıyor" yanıtını verdi. 
     Dışişleri’ne, "Günaydın, bugüne kadar neredeydiniz " diye sitem eden Toprak, şöyle devam etti "Biz milletvekilleri olarak Türkiye’nin geleceğini şekillendirecek bir karar almadan önce gerekli bilgi ve belgelere ulaşamıyoruz. Dışişleri Bakanlığı bile bunlara sahip değilse biz nasıl, neye bakarak sağlıklı bir karar vereceğiz. Daha bölge üzerindeki haklarımızı bile bilmiyoruz. Bu kadar gayri ciddi bir yanıt beklemiyordum, çok üzüldüm." 
     Dışişleri yetkilileri, İngiliz arşivlerinde Türkiye’nin para karşılığı Musul - Kerkük petrolleri üzerindeki haklarını bıraktığı yolunda bir anlaşmanın izine rastlayabilirse milletvekillerine bilgi verilecek. 



 GÜNCEL 






















</TEXT>
</DOC>
