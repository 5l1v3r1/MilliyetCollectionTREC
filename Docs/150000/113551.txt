<DOC>
<DOCNO> 113551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko03.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş Petkim’i çökertebilir 
</HEADLINE>
<TEXT>

Irak savaşının petrokimya üretiminde ana hammadde olan naftanın fiyatını 400 dolara fırlatabileceğini belirten Petkim Genel Müdürü Ertunç, "Bu durumda Petkim çöker" dedi 
     EBRU SUNGUR İzmir 

     Özelleştirilmesi için bu ay ihaleye çıkılması beklenen Petkim, Irak tedirginliğinden dolayı zor günler yaşıyor. Petkim Genel Müdürü Sedat Ertunç, Petkim’in ana hammaddesi naftanın yılbaşında 180 dolar olan fiyatının savaş söylentileri nedeniyle 260 dolara kadar yükseldiğini belirterek, "1991 savaşında nafta 350 dolara kadar çıkmıştı. Şimdi bir savaş durumunda naftanın 400 dolar olacağını hesap ediyoruz. Bu durumda Petkim çöker" dedi. 
     Ürün fiyatlarını hammaddeye paralel artıramadıklarını kaydeden Ertunç, "Batı Avrupa kapasite düşürdü. Biz de düşürmeyi düşünüyoruz. Ancak işçi çıkartamadığımız ya da ücretsiz izin veremediğimiz için kapasite düşürme durumunda maliyetlerimiz yükselecek. O nedenle kararsızız" diye konuştu. 
     
     Tren kaçabilir’ 
     Petrokimyanın dünyada hammadde alanlarına kaydığına dikkat çeken Ertunç, 20 yıl sonra sadece Ortadoğu, Uzakdoğu ve Amerika’daki tesislerin ayakta kalacağını belirtti. "Bu çerçevede Petkim en geç gelecek yıl özelleştirilmezse tren kaçabilir" diyen Ertunç, "Yabancılar 20 yıl için Petkim’i neden alsınlar " şeklindeki soruyu da şöyle yanıtladı 
     "Türkiye’de iç piyasanın büyüklüğü ve gelişme potansiyeli bu özelleştirmeyi cazip kılıyor. Gelişmiş ülkelerde petrokimya ürünlerinin kullanımı fert başına 80 kilogram iken bizde h l 20 kilogram. Üstelik Petkim bu piyasanın ihtiyacının sadece yüzde 30’unu karşılıyor. Yani Türkiye’nin Petkim gibi iki tesise daha ihtiyacı var ki yabancı sermayenin gerekliliği de burada ortaya çıkıyor." 
     Petrokimyada doğalgaz hammaddesiyle çalışan tesislerin de kurulabildiğini belirten Ertunç, "Bunun Aliağa’da kurulumu 2 milyar doları, bir başka yerde inşa edilmesi ise 3 milyar doları bulur. Petkim’i alacak firmaların bu yatırımı yapması öngörülebilir" dedi. 
     
     3 bin çalışan yeter 
     Halen 4 bin 865 çalışanı olan Petkim’e 1 Ocak’tan bu yana bir kişi bile alınmadığını belirten Ertunç, "Rakiplerimizde yüzde 5 - 6 olan işçilik maliyeti bizde yüzde 15’e kadar çıkıyor. Biz 50 yaşını dolduranları emekli ediyoruz ve yeni işçi almıyoruz. 3 bin kişi Petkim’in çalışması için yeterli" dedi. 
     
Faizden k r etti      Dünya piyasalarına göre belirledikleri ürün fiyatlarının gerilemesi nedeniyle ilk altı ayda dolar bazında cironun azaldığını belirten Ertunç, bunun sonucunda da esas faaliyetten 33.1 trilyon zarar ettiklerini bildirdi. Bu zararı kamu kağıtlarından elde ettikleri gelirle k ra çevirdiklerini anlatan Ertunç, "Bizim 2004 yılına kadar sürecek olan 400 milyon dolarlık yatırım programımız var. Bu yıl yatırımları özkaynakla finanse ediyoruz. O nedenle temin ettiğimiz ucuz kredi ile Hazine bonosu aldık. Bunun geliri ile de faaliyet zararını k ra dönüştürebildik" şeklinde konuştu. 
     
     PETKİM 

</TEXT>
</DOC>
