<DOC>
<DOCNO> 115562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/spor/spo15.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Mersin’in gözü Aydın 0-1      A Kategorisi’nde Mersin İdmanyurdu, hızlı bir düşüş yaşayan Akçaabat Sebatspor’u deplasmanda son dakikada Aydın’ın golüyle devirdi. Ev sahibi ekip, üstün bir futbol ortaya koymasına rağmen kaleci Adnan’ı geçemedi. Mersin, 77’de İbrahim’in kafa vuruşunu çizgiden çıkardı. 90’da kaleci Adnan’ın uzun topunu alan Aydın, rakiplerini geçerek, takımına üç puanı kazandırdı. 
     
S.Moskova - Basel maçı ertelendi      ŞAMPİYONLAR Ligi’nde 30 Ekim’de oynanması gereken Spartak Moskova - Basel karşılaşması ertelendi. UEFA’nın Moskova’daki rehine operasyonu sırasında ölenlere saygı amacıyla ertelediği karşılaşma 6 Kasım’da oynanacak. Rehine krizi sırasında maçın başka kente alınmasını isteyen Basel, böylece Moskova’ya gitmekten kurtuldu. 
     
Kimsesiz kupalar      TÜRKİYE Jokey Kulübü tarafından düzenlenen Cumhurbaşkanlığı, Cumhuriyet ve Hatay Kupası koşuları dün Ankara’da yapıldı. Cumhurbaşkanlığı’nı Mustafa Kuran’ın Rettin isimli safkanı Barış Kurdu, Cumhuriyet Kupası’nı İbrahim Tamer’in Tamerinoğlu isimli atı jokey Selim Kaya, Hatay Koşusu’nu ise Sürmeli Karaca’nın Büyü isimli tayı Halis Karataş ile kazandı. Klasik koşulara Cumhurbaşkanı Ahmet Necdet Sezer, TBMM Başkanı Ömer Ezgi ile Tarım Bakanı Hüsnü Yusuf Gökalp gelmezken, kupaları temsilcileri verdi. 
     
Kıran kırana      KORE’DE sona eren Asya Oyunları’nın ardından Pusan’daki tesisleri bu kez engelli sporcular doldurdu. 8.Uzakdoğu ve Güney Pasifik Oyunları’na katılan yüzlerce engelli sporcunun azmi ve başarma mücadelesi izleyenleri etkiledi. 
     1 KASIM’A kadar sürecek oyunlarda özellikle katılımın yoğun olduğu atletizmde büyük bir çekişme yaşanıyor. Sporseverler de henüz birkaç hafta öncesine kadar Asya şampiyonlarını izledikleri tribünlerde bu kez engellilere alkış tutuyor. 
     
Yüzme atağı      TÜRKİYE, 2007 Dünya Yüzme Şampiyonası’nı düzenlemek için aday oldu. Dünya Yüzme Birliği’nden FINA yapılan açıklamada, İstanbul ile birlikte Dubai, Melbourne, Rio ve Almanya’dan bir kentin 2007 için başvuruda bulunduğunu açıkladı. FINA, Punta del Este kentinde başvuruları değerlendirecek. 
     
Önce dostluk      ASLI ÖKTENER 

     İSTANBUL Off-Road Kulübü’nün düzenlediği oyunların üçüncüsü Bolu Aladağlar Subaşı’nda yapıldı. 12 şehirden 115 sürücünün katıldığı oyunlarda, Yunanistan ve Finlandiya’dan da yarışmacı olması etkinliğe uluslararası nitelik kazandırdı. 
     TÜRK - Yunan dostluğunun yaşandığı yarışmalar - 4 derecede gerçekleşti. Sporcular, Competus Kupası’nda yön bulma, araç kullanma, bisiklet sürme, koşu gibi alanlarda becerilerini ortaya koyarak dereceye girmeye çalıştılar. 
     



 SPOR 































</TEXT>
</DOC>
