<DOC>
<DOCNO> 123416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/dunya/dun01.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Giscard d’Estaing çark etti 
</HEADLINE>
<TEXT>

Geçen ay, Türkiye’nin girişi AB’nin ölümü olacak’ diyen Avrupa Konvansiyonu Başkanı, dün geri adım attı Ben böyle demedim 
     DIŞ HABERLER SERVİSİ 

     Avrupa Konvansiyonu Başkanı Valery Giscard d’Estaing, Kopenhag Zirvesi yaklaşırken, daha önceki sert tonunu yumuşatarak, Türkiye’nin Avrupa Birliği AB tam üyeliğiyle ilgili karşıt tutumunda geri adım attı. 
     Fransa’da yayımlanan Le Figaro Gazetesi’nin bugün piyasaya çıkacak sayısında yer alan röportaja göre, Giscard d’Estaing, "Türkiye’nin Avrupa Birliği’ne girmesi, AB’nin ölümüne neden olacak demedim" dedi. 
     
     Avrupa’yı Avrupalı kurmalı’ 
     "Ben, İlk olarak Avrupalı Avrupa’yı kurmak gerekir, daha sonra ise bakıp görelim dedim" diyen eski Fransa Cumhurbaşkanı Giscard d’Estaing, "İlk önce doğru dürüst 10 ülkeyi AB’ye entegre edelim, daha sonra Romanya ve Bulgaristan’ı. Bunu, ilgili halkları memnun edecek biçimde yapalım ki, bir kaç yıl sonra AB’ye tam üyeliklerini sorgulamasınlar" şeklinde konuştu. 
     Giscard d’Estaing, Le Monde Gazetesi’ne geçen ay verdiği demeçte, "Türkiye’nin AB üyeliğinin, Birliğin sonu anlamına geleceğini" söylemişti. 
     Valery Giscard d’Estaing’in bu açıklaması, başta Brüksel olmak üzere, AB başkentlerinde geniş yankı uyandırmıştı. Sert tepki gösteren AB Komisyonu Başkanı Romano Prodi de, bu sözlerin Birliği bağlamadığını belirtmişti. 
     



 DÜNYA 













</TEXT>
</DOC>
