<DOC>
<DOCNO> 111423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/spor/spo09.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya kendini sıkmadı 
</HEADLINE>
<TEXT>

İngiltere’de yapılan yol koşusuna katılan milli atletimiz, bu sezon ilk kez geçildi, Kelly Holmes’in ardından ikincilikle yetindi 
     AVRUPA şampiyonu Süreyya Ayhan, İngiltere’deki yol koşusunda ikinci oldu. Newcastle’daki BUPA Great North Mile’da Büyük Kuzey Koşusu mücadele eden Ayhan, bir millik 1609 metre yarışın ilk bin metresini önde götürmesine rağmen finişe 600 metre kala İngiliz Kelly Holmes’e geçildi. Holmes, 4.32.10 ile unvanını korurken, Ayhan 4.34.40’lık derecesiyle ikinciliği elde etti. Üçüncü sırayı ise 4.35.70 ile Rus Tatyana Tomashova aldı. 
     MÜNİH’TEKİ Avrupa Şampiyonası’nda 800 metrede Holmes’u geçen ve İngiliz atlete rakip olması beklenen Slovak Jolanda Ceplak ise gerilerde kaldı. Büyük ilgi gören Ayhan, "İlk kez bir yol koşusuna katıldım. Söz verdiğim için geldim. Benim için iyi bir sonuç" dedi. Bir süredir çalışmadığını belirten Ayhan, "Ancak h l formdayım. Sağlık kontrolünden geçip, Golden League ve Dünya Şampiyonası’na hazırlanacağım" açıklamasını yaptı. 
     



 SPOR 





























</TEXT>
</DOC>
