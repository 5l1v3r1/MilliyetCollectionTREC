<DOC>
<DOCNO> 113687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko07.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan manipülasyona suç duyurusu yağdı 
</HEADLINE>
<TEXT>

     Sermaye Piyasası Kurulu SPK , manipülasyon yaptıkları gerekçesiyle 18 kişi hakkında suç duyurusunda bulunulmasına karar verdi. Bu kişilerden 16'sının işlem yasağını tekrarlayan Kurul, 2 kişiye ise yasak getirdi. 
     Kurul, Tukaş, Alternatifbank, Derimod, ÇBS Boya, Şeker Piliç ve Pimaş hisselerindeki işlemleri nedeniyle 18 kişi hakkında işlem yapılmak üzere cumhuriyet savcılığına suç duyurusunda bulunulmasını kararlaştırdı. Bu hisselerde manipülasyon suçunu oluşturan işlemler gerçekleştiren ve yapay fiyat ve piyasa oluşturulmasına yönelik faaliyetlerde bulundukları gerekçesiyle suç duyurusunda bulunulan kişiler şunlar 
     "Mechur Çolak, Bekir Sani Karayal, Atike Çolak, Suat Olgun, Ahmet Özgür, Metin Çolak, Ali Ziya Sesel, Millenium Inverstors Fund'un Türkiye'deki Yöneticisi Şükrü Cenk Akalın, Frank Adams Investment Fund'un yöneticisi Olga Neodakhina, Yalçın Kaya, Murat İlgeç, Yunus Bölükbaşoğlu, Ömer Bölükbaşoğlu, Fikret Bölükbaşoğlu, Bülent Çitgez, Murat İlgeç, Ali Avşar, Esat Yontunç." Bu kişilerden 16'sı hakkında daha önce getirilen işlem yasaklarının tekrarlanmasına karar veren Kurul, Ömer Bölükbaşoğlu ile Ali Avşar'a ise borsalar ve teşkilatlanmış diğer piyasalarda işlem yapma yasağı getirilmesini kararlaştırdı. 
     Ayrıca, Emper Menkul Değerler'de denetleme yapan SPK, mevzuata aykırılık nedeniyle Ahmet Engin Bucak, Mustafa Oduncu ile Turgut Ergül'e 2'şer milyar liralık para cezası verdi. 
     Boyut Menkul Değerler'in mali yapısını olduğundan daha iyi göstermek ve sermaye yeterliliği tabanı açıklarını gizlemek için gerçekte Akbank, Yaşarbank ve Sitebank'ta bulunmayan paraların aracı kurumun bankalar hesabında gösterilmesi nedeniyle Yönetim Kurulu Başkanvekili Ahmet Arda, Yönetim Kurulu üyesi M. Nihat Alikişioğlu ile Genel Sekreter Tahir Arda hakkında suç duyurusunda bulunulması kararlaştırıldı. 
     





</TEXT>
</DOC>
