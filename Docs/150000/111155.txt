<DOC>
<DOCNO> 111155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/soneko08.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günün ilk yarısını 51 puanlık artışla tamamladı 
</HEADLINE>
<TEXT>

     İMKB Ulusal-100 Endeksi, önceki kapanışa göre 51.22 puan artışla 1. seansı 8,944.89 puandan tamamladı. 
     Açılıştan itibaren 8,900 bölgesinin üzerinde sakin seyreden endeks, Avrupa Birliğine ilişkin piyasalara ulaşan haberlerle satışa döndü. Ancak satışlar pek etkili olmadı ve endeks 8,800-8,850 bölgesinde tutundu. Daha sonra gelen alımlarla tekrar 8,973.65 puana kadar süren bir çıkış gerçekleşti. 
     Hisse senetlerinin ortalama değer artışı yüzde 0.58 olarak gerçekleşti. Haftanın son iş gününe 1.23 puan artışla 8,894.90 puan seviyesinde başlayan endeks, seansın ilk yarısını 35.66 puan aşağıda 8,858.01 puandan geçti. Endeksin gördüğü en düşük seviye 8,821.34 puan olurken, en yüksek olarak 8,973.65 puana ulaşıldı. 
     Seans kapanışında mali endeks 0.64 puan artışla 10,680.16 puana, sanayi endeksi 144.51 puan artışla 8,788.33 puana çıkarken, hizmetler endeksi de 9.20 puan düşüşle 6,199.45 puana geriledi. 
     Böylece önceki kapanışa göre mali grup hisseler ortalama yüzde 0.01, sanayi grubu hisseler ortalama yüzde 1.67 oranında değer kazanırken, hizmet grubu hisseler 0.15 oranında değer yitirdi. 
     İşlem gören toplam 279 hisse senedinden 135'i değer kazanırken, 105 hisse senedi değer yitirdi. 39 hissenin fiyatında ise değişiklik olmadı. 
     Seansta, 100 trilyon 553 milyar 556 milyon liralık işlem hacmi oluştu. 
     Birinci seansta Petrol Ofisi, Yapı ve Kredi Bankası, Sabancı Holding, Koç Holding ve Doğan Holding en yoğun işlem gören hisseler oldu. 
     





</TEXT>
</DOC>
