<DOC>
<DOCNO> 136377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun06.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Namazda kadınlar önde 
</HEADLINE>
<TEXT>

     CENK BAŞLAMIŞ Moskova 

     Bir milyondan fazla Müslüman’ın yaşadığı Moskova’da dondurucu soğuğa karşın Kurban Bayramı namazına büyük bir kalabalık katıldı. Bayram namazı için Tatar Camii olarak bilinen küçük camide bir kaç bin kişilik bir kalabalık toplandı. Cami içine sığmayan topluluk eksi 22 dereceye varan soğuğa aldırmadan namazı avluda karların üzerinde ve trafiğe kapatılan caddede kıldı. Moskova Müftüsü Ravil Gaynuttin’in kıldırdığı namaz Rusya televizyonundan da canlı yayınlandı. Moskova’daki diğer dört camide kılınan namaza da çok sayıda kişi katıldı. Rusya Devlet Başkanı Vladimir Putin de, Kurban Bayramı nedeniyle yayınladığı mesajda, Müslümanları kutladı ve İslami değerlerin barışa hizmet ettiğini söyledi. 
     



 GÜNCEL 




















</TEXT>
</DOC>
