<DOC>
<DOCNO> 142947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/spor/spo03.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ve kötü 
</HEADLINE>
<TEXT>

Terim, "Her maç iyi oynayacağız diye kaide yok. Böyle zor karşılaşmalardan üç puanla çıkabilmek önemli" dedi, skorun iyi, futbolun ise kötü olduğunu söyledi 
     Konsantrasyon eksikliği 
     İSTANBULSPOR karşısında zorlanmalarına rağmen üç puanı bulan Galatasaray Teknik Direktörü Fatih Terim, bunun konsantrasyon eksikliğinden kaynaklandığını ifade etti. Bundan sonra oynayacakları her karşılmaşmanın zorlu geçeceğini bilerek hareket ettiklerini belirten Terim, "Fenerbahçe maçının üstüne gelen bir karşılaşmaydı. Tecrübemizle kazandık" dedi. 
     
     "Artık kredimiz bitti" 
     BUNDAN sonra kaybetme şanslarının olmadığını vurgulayan Galatasaray çalıştırıcısı, "Artık kredimiz bitti" diye konuştu. İstanbulspor karşısında fazla pozisyon bulamadıklarına dikkat çeken Fatih hoca, "Böyle zor maçlardan çıkmak önemli. Her maç iyi oynayacağız diye bir kaide yok. Ortaya çıkan futbol beğeni kazanmayabilir. Ama alınan üç puana bakmak gerek" ifadesini kullandı. 
     
Maçtan notlar      Terim’den teşvik iddiası 
     GALATASARAY Teknik Direktörü Fatih Terim’in, 0 - 0 sonuçlanan ilk yarının ardından soyunma odalarında futbolcularını uyardığı iddia edildi. Terim’in, Sarı - Kırmızılı oyunculara "Beşiktaş’tan teşvik var. Çok dikkatli oynayın" dediği ileri sürüldü. 
     
     Kayıhan tribünde 
     DİYARBAKIRSPOR Teknik Direktörü Ümit Kayıhan da karşılaşmayı izledi. Kayıhan, haftaya karşılaşacakları İstanbulspor hakkında bol bol not tuttu. 
     
     Selçuk-Uche cezalı oldu 
     İSTANBULSPOR, Galatasaray karşısında iki fire verdi. Sarı kart ceza sınırında bulunan Selçuk ve Uche dün kart görünce cezalı duruma düştü. İki futbolcu da Diyarbakır karşılaşmasında yer almayacak. 
     
     PAF’lar fark yedi 7-2 
     GALATASARAY PAF Takımı, İstanbulspor’a 7-2 yenildi. Ataköy İstanbulspor Tesisleri’nde oynanan karşılaşmada rakibi karşısında vasat bir oyun sergileyen Sarı - Kırmızılılar hezimete uğradı. 
     
     Stat zemini kötü etkiledi 
     GÜNGÖREN Stadı’nın kötü zemini nedeniyle iki takımın futbolcuları da topu kontrol etmekte sıkıntı çekti. Özellikle kaleciler, rakip forvetlerden kaleye yerden gelen şutlarda sıkıntılı anlar yaşadı. 
     
Göze çarpanlar      VOLKAN Takımın yine en iyisiydi. Doksan dakika boyunca hiç durmadan savaştı. Galibiyette çok büyük rol oynadı. 
     CİHAN Maça tutuk başladı, ama sonradan açıldı. İkinci yarıda attığı şık kafa golüyle galibiyeti getiren isim oldu. 
     REVİVO Yine forvetin arkasında serbest adam olarak görev yaptı. Ancak yoğun pres karşısında fazla dayanamadı. 
     XAVİER Müdahaleleri yerinde ve sertti. O da 90 dakikayı başarıyla tamamlayanlar arasında yer aldı. 
     YORDANOV Takımının ataklarına yön veren isim oldu. Sağdan ve soldan pozisyon kovaladı, olumlu paslar attı. 
     
Maçın hakemi      MUSTAFA Çulçu için zor bir maç değildi. Futbolcularla yumuşak diyalog kurarak, sertliğe prim tanımadı. Ancak Galatasaray’ın ilk golünde, Pinto topa vurduğu anda ofsaytta olan Ümit Karan’ın bu pozisyonunu göremeyen Koray Gençerler’in kararına uyarak hataya ortak oldu. Çünkü Çulcu da pozisyona çok yakındı. 
     



 SPOR 

























</TEXT>
</DOC>
