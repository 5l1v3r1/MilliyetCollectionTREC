<DOC>
<DOCNO> 147077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo25.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay'a eğitimci ödülü... 
</HEADLINE>
<TEXT>

     İstanbul İl Milli Eğitim Müdürlüğü, eğitime verdiği destek nedeniyle Denizlispor Teknik Direktörü Rıza Çalımbay'ı plaketle ödüllendirecek. 
     İl Milli Eğitim Müdürlüğü'nden yapılan açıklamada, Rıza Çalımbay'a, eğitime verdiği destek ve başarılı çalışmalarından dolayı ''teşekkür plaketi'' verileceği bildirildi. 
     Çalımbay'a plaketi, 4 Nisan Cuma günü İl Milli Eğitim Müdürü Ömer Balıbey tarafından, düzenlenecek törenle verilecek. 
     Rıza Çalımbay, Yenibosna İlköğretim Okulu'nda, sınıf öğretmeni Nermin Yılmaz'ın başlattığı ''Velilerle kitap okuma kampanyası''na destek vererek 5-D sınıf kitaplığını oluşturmuş, velilerin de okul kütüphanesinde kitap okumalarına olanak sağlamıştı. 
     





</TEXT>
</DOC>
