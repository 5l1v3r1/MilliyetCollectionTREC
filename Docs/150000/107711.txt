<DOC>
<DOCNO> 107711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/altan.html </URL>
<DATE> 2002/09/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Politikacı huyu ve şalgam suyu 
</HEADLINE>
<TEXT>

     Nasreddin Hoca, gazete manşetleriyle, öne çıkmış haberleri şöyle bir gözden geçirdikten sonra yanındaki Bektaşi Babası’na ilgisiz bir öykü anlatmaya başladı 
     - Güliver, bahçesindeki havuzda, uzaktan kumandalı oyuncak bir tekneyle eğleniyormuş. Teknenin içinde de minicik Liliput’lar varmış. Güliver’in, uzaktan kumandalı oyuncak teknesi içinde bulunduklarını bilmeyen Liliput’lar... Ve kaptan köprüsünü ele geçirmek için, aralarında dövüşüp, sövüşüyorlarmış. Güliver ise, kimleri kaptan köprüsüne çıkaracağını bildiği için Liliput’ların, kendi aralarında dövüşüp sövüşmelerine bakarken, kahkahalarla gülüyormuş. 
     Baba Erenler, sordu 
     - Hoca, durup dururken, niye birden böyle bir masal anlatmaya başladın 
     Hoca 
     - Hiç, dedi öyle aklıma geldi işte. 
     Ve yine ilgisiz bir dize söyledi 
     - "Ol mahiler ki derya içredir, deryayı bilmezler" 
     Bektaşi Babası, sakalını sıvazlayarak gülümsedi 
     - Ol siyasetçiler ki, uzaktan kumandalı oyuncak bir tekne içindedirler, bunu bilmezler. Kendilerinin yönettiğini sanırlar tekneyi... 
     
     Borazan çalıyormuş gibi, yellenebilme hünerinden ötürü adı Borazan Tevfik’e çıkmış olan, eski İstanbul nüktedanına sormuşlar 
     - Washington’un iradesi, kendisine bağlı ve bağımlı bazı yerlerden nasıl görünür 
     Borazan Tevfik, yellenerek bir kalk borusu çaldıktan sonra, yanıt vermiş 
     - Milli irade, gibi... 
     
     ABD’de iki yorumcu konuşuyorlardı 
     - Başkan Bush, Ankara’da neden seçimleri erkene aldı 
     - Irak’a karşı başlatacağı askeri operasyon için, mevcut koalisyonu güvenli bulmadığından ötürü... 
     - Neden DSP’yi ikiye böldü 
     - Irak’a karşı başlatacağı askeri operasyon sırasında ola ki, "bağımsızca" davranma özeni gösterebilir, diye... 
     - Neden 3 Kasım seçimlerinde "inanç" ağırlıklı bir partiyle, "çağdaş" görünümlü bir partinin ağırlık kazanmasını istiyor parlamentoda 
     - Irak’a karşı başlatacağı askeri bir operasyon sırasında Ankara’nın, "Arap milliyetçiliği"ne de "bağımsızlık" havalanmasına da, kendisini kaptırmaması için... 
     - Demek 3 Kasım seçimleri ertelenmeyecek 
     - Hayır. 
     - Demek Irak’a karşı askeri operasyon 3 Kasım seçimlerinden sonra başlayacak 
     - Evet... 
     - Sonra ne olacak 
     - Saddam devrildikten sonra Türkiye de, usul usul Avrupa Birliği içine alınacak... Küreselleşme süreci içinde, 1 milyar 300 milyonluk İslam dünyasına bir örnek olması için... 
     - Bütün bunların yaşama geçirilmesi gerçekleşebilecek mi 
     - Evet... 
     - Ne kadar zamanda 
     - 21. yüzyılın ilk yarısında... 
     
     Başkan Bush’a sormuşlar 
     - Sizce Türkiye için seçimler mi daha önemli, yoksa Avrupa Birliği üyeliği mi 
     Başkan Bush 
     - Saddam’a karşı başlatacağım askeri operasyon, demiş, ikisinden de önemli... 
     
     Açıkgözün biri, ucuza kapattığı yaşlı bir gemiyi, bir pazartesi sabahı saat 10.30’da sigorta ettirmiş. 
     Ve gemi aynı gün saat 13’te batmış. 
     Sigortadan bir yazı gelmiş kendisine 
     - Geminizi saat 10.30’da sigorta ettirmiştiniz. Geminiz aynı gün saat 13’te battı. Bu gecikmenin sebebini lütfen bildirir misiniz 
     Adam şu yanıtı vermiş sigortaya 
     - Meclis’te iki bağımsızla bir parti kurduk. Üçüncü bir bağımsızı da partiye aldığımızda Hazine’nin Meclis’te üç sandalyesi bulunan partilere yaptığı 1 trilyonu aşkın yardımdan yararlanacaktık. Onunla uğraşıyorduk. Kusura bakmayın... 
     Yürü yavrum yürüüü, yürüteyim seni... 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
