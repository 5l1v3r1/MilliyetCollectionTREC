<DOC>
<DOCNO> 109566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur20.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uçarturnagurbetgezer" ailesi, Hülya Avşar Şov'da... 
</HEADLINE>
<TEXT>

     Diyarbakır'ıın Dicle İlçesi'nde 20 harften oluşan soyadlarıyla medyaya konu olan Uçarturnagurbetgezer ailesi, Hülya Avşar'ın şov programına davet edildi. 
     Kocaalan Köyü'ne bağlı Acar Mezrası'nda yaşayan Ahmet Uçarturnagurbetgezer, 20 harften oluşan soyadlarının herkesin ilgisini çektiğini söyledi. Daha önce Akçakaya olan soyadların şair ruhlu dedeleri tarafından ''Uçarturnagurbetgezerdiyardiyarellerde'' olarak değiştirildiğini, ancak Nüfus Müdürlüğü'nün uzun bulması nedeniyle ''diyardiyarellerde'' olan kısmının çıkarıldığını anlatan Uçarturnagurbetgezer, böyle bir soyadının başka bir yerde olmadığını belirtti. 
     Soyadlarından dolayı Kanal D Televizyonu'nda yayınlanan Hülya Avşar'ın şov programına davet edildiklerini bildiren Uçarturnagurbetgezer, şöyle dedi 
     ''Ben işlerimin yoğunluğu nedeniyle programa katılamadım. Kardeşim Mehmet Neytullah ile oğlum Mehmet Selim Uçarturnagurbetgezer programa katılmak için İstanbul'a gittiler. Başka televizyon kanallarından da teklif geliyor. Teklifleri değerlendireceğiz. Soyadımızdan dolayı ilgi gösterilmesi bizleri çok mutlu ediyor. Babamın bize bıraktığı en güzel miras soyadımızdır. Soyadından dolayı zaman zaman zorluk çeksek de değiştirmeyi düşünmüyoruz.'' 
     





</TEXT>
</DOC>
