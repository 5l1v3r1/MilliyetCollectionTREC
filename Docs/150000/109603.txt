<DOC>
<DOCNO> 109603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gunz1.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Kurye kıza düğün yasağı 
     Atatürk Havalimanı’nda bir bavul dolusu dövizle yakalanan kurye Dilek Örnek’in yurtdışına çıkış yasağının kaldırılması talebi reddedildi. İstanbul 4 No’lu DGM’deki duruşmada Örnek’in avukatı ve davanın tutuklu sanığı Ercan Doğan, "Örnek’in ablasının Hollanda’da düğünü var" diyerek yurtdışına çıkış yasağının kaldırılmasını talep etti. Doğan’ın tutukluluk halinin devamına karar veren mahkeme heyeti, tutuksuz sanık Örnek’in isteğini de reddetti. 
     
     Galata’da 6 işyeri daha kapatıldı 
     Galata Köprüsü’nün altındaki işyerlerinden 6’sı daha "ruhsatsız faaliyet gösterdikleri ve umuma açık yer olarak çalışmaları" nedeniyle mühürlendi. Köprüdeki 7 dükk n da önceki akşam kapatılmıştı. Öte yandan Büyükşehir Belediyesi’nin köprünün ayaklarındaki tuvaletleri de kanalizasyon sistemine bağlamadığı ve pisliklerin Haliç’e aktığı ortaya çıktı. 
     
     Uçakta görünmez kaza hostes yaraladı 
     Türk Hava Yolları’nın THY , Kiev - İstanbul seferini yapan uçağında görevli hostes Songül Selçuk, kabindeki başüstü dolabında bulunan yolcu emniyet kemerinin başına düşmesi sonucu yaralandı. Atatürk Havalimanı’na saat 13.41’de inen THY uçağından acilen Dış Hatlar Terminali’ndeki Med Line sağlık ünitesine getirilen Selçuk’a ilk müdahale burada yapıldı. Kanlanmış gözüne buz tedavisi uygulanan Selçuk, ardından hastaneye sevk edildi. 
     
     Cinayet işlemek için firar etti 
     İkitelli’de Hamit Coşkun, askerlikten firar edip beraber yaşadığı Vesihat Aslan’ı öldürdü. Cumhuriyet Bulvarı’ndaki gecekonduda dün saat 03.00’te meydana gelen olayda, gece yarısı birliğinden kaçan Coşkun, evine geldi. Çocuklarının annesi Aslan’la arasında tartışma çıkan Coşkun, genç kadını boğarak öldürdü. Coşkun, sabah karakola giderek teslim oldu. 
     
     Avcılar Belediyesi elektronikleşti 
     Avcılar Belediyesi’nde uygulamaya konulan "e-belediyecilik" sistemiyle artık isteyen vatandaşlar vergi borçlarını internetten veya bankaların ATM cihazları üzerinden ödeyebiliyor, her konudaki istek ve şik yetlerini belediyeye internetten iletebiliyor. İlçe sakinleri ve taşınmazlarla ilgili tüm bilgileri "Kent Bilgi Sistemi"nde topladıklarını belirten Avcılar Belediye Başkanı Mustafa Değirmenci, e-belediyeciliğin hizmette şeffaflık sağlayacağını iddia ediyor. 
     



 GÜNCEL 





















</TEXT>
</DOC>
