<DOC>
<DOCNO> 147410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/aspo.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
OPERASYON 
</HEADLINE>
<TEXT>

Şenol Güneş, İngiltere yenilgisi sonrası revizyon kararı aldı. Ümit Davala, Okan, Tayfur, Tayfun ve Yıldıray ile maçı otelde izleyen Hakan Ünsal’a milli takım kapısının kapanacağı öğrenildi 
     BİLAL MEŞE 

     Yollar ayrılıyor 
     İNGİLTERE karşısında alınan 2-0’lık yenilgi ve ortaya konan kötü futbol, A Milli Takım’ın Dünya Kupası’ndan sonra yakaladığı büyülü havayı bir anda dağıttı. Teknik Direktör Şenol Güneş’in yaşanan büyük hayal kırıklığı sonrası çekirdek kadroda ciddi bir operasyona hazırlandığı belirtildi. Tecrübeli hoca, ilk planda uzun zamandır formsuz olan Ümit Davala, Okan, Tayfur, Tayfun ve Yıldıray ile yollarını ayıracak. 
     
     Tepki gösterdi 
     BEŞ oyuncudan da bir türlü verim alamamaktan şikayet eden Güneş’in yeni isimlere yöneleceği öğrenildi. Tecrübeli hoca, alınan kötü sonucu da orta sahaya bağladı. Bu arada İngiltere maçı öncesi sakatlığı bulunan ancak iyileşmesine rağmen kadroya alınmayan Hakan Ünsal’ın karşılaşmayı otelde izlemesi de öfke yarattı. Güneş’in kendisini protesto eden yıldız oyuncu ile de ipleri koparacağı ileri sürüldü. 
     
RÜŞTÜ BÜYÜLEDİMilli Takım’ın yıldız kalecisi İngiltere’deki kurtarışlarıyla futbol otoritelerini kendine hayran bıraktı. İngiliz ve İtalyan basını "Rüştü klasını yine gösterdi" yorumunu yaptı 
     Övgüler yağdı 
     AVRUPA’NIN birçok ünlü kulübünün transfer listesinde yer alan Rüştü Reçber, İngiltere maçında yine tüm Dünya’yı büyüledi. Kalesinde devleşen ve İngiliz forvetlerine 75 dakika geçit vermeyen Rüştü’ye Avrupa basını övgüler yağdırdı. İngiltere’nin The Daily Telegraph Gazetesi, "Kalitesini bir kez daha gösterdi. Tek başına direndi ancak yenilgiyi önleyemedi" ifadelerini kullandı. 
     
     Sadece o vardı’ 
     İTALYAN basını da milli kaleciyi göklere çıkardı. La Gazzetta dello Sport Gazetesi, "İngiltere’nin golü geç geldi çünkü Rüştü klasını bir kez daha ortaya koydu. Türk takımında sadece o vardı. Rüştü’den büyük kurtarışlar" değerlendirmesinde bulundu. Tutto Sport da, Rüştü’nün muhteşem bir performans ortaya koyduğunu kaydetti, "Gerçekten harikaydı" yorumunu yaptı. 
     
UEFA’dan soruşturma      UEFA, Türkiye maçında seyircilerin sahaya girmesi nedeniyle İngilizler hakkında inceleme başlattı. UEFA İletişim Direktörü Mike Lee, gözlemci ve hakemin raporlarının gelmemesine karşın, disiplin ve ceza soruşturması başlattıklarını açıkladı. İnceleme sonunda İngiltere’ye ceza verileceği, cezalar arasında seyircisiz oynamanın yer alabileceği de ifade edildi. Milli Takım menajeri Can Çobanoğlu İngilizlerin lobi faaliyetleri ile para cezasıyla kurtulabileceğini söyledi. 
     
Bronz yetmez’      İngiliz Basını 
     The Guardian 
     "İngiltere zirvede. Eriksson’un değişik taktiğine rağmen galibiyet geldi. Rooney sahanın en iyisiydi. İngiliz futbolcular gerçek yeteneklerini gösterdi." 
     
     The Daily Telegraph 
     "İngiltere hırsını yeniden kazandı. Seyircileri yüksek klas ve yüksek tempoya doyurdu. Bu parlaklığı yalnızca Eriksson’ın elmas değerindeki başarılı saha dizilişine değil, takımda yer alan 2 küçük değerli taşa, Rooney ve Vassell’e borçluyuz." 
     
     The Independent 
     "Rooney’in müthiş oyunu. Genç futbolcu galibiyetin mimarı oldu. Türk Milli Takımı birkaç tehlikeli kontratağın dışında fazla etkili değildi." 
     
     İtalyan Basını 
     La Gazzetta dello Sport 
     "Eriksson haklı çıktı. Kadro seçimi İngiltere’yi ödüllendirdi. Genç futbolcusu Rooney motorun en önemli parçası gibiydi. Türkiye yenildi ve modanın gerisinde kaldı. Türkiye anlıyor ki, Light Stadı’nda kürsüye yeniden geri dönen futbolun antik hocalarına karşı üstün gelmek için 2002 Dünya Kupası’nda elde edilen bronz madalya yetmez." 
     
     Tutto Sport 
     "İngiltere’nin Türkiye karşısında zor galibiyeti. Eriksson’un koltuğu kurtuldu. Holiganlar yine kendini gösterdi." 
     
Beckham delirdi      İNGİLTERE’NİN kaptanı Beckham, oyuncularımızın maç boyunca kendisine tahrik edici sözler söylediğini, kasıtlı girdiğini ve dirsek attığını iddia etti. Evening Standard Gazetesi’ne konuşan yıldız oyuncu, "Beni provoke ettiler, ben de öpücük gönderdim. Bunun üzerine cinsel tacizde bulunup, homoseksüel olup olmadığımı sordular" dedi. Bu arada İngiltere Futbol Federasyonu’nun 11 Ekim’deki rövanşa İngiliz taraftarların gitmesini yasaklamayı düşündüğü öğrenildi. 
     
Türkiye’ye sakın gelme’      KARŞILAŞMA sonrası hem Tugay, hem de Alpay’a saldıran ve ettiği küfürlerle tansiyonu yükselten İngiltere’nin savunma oyuncusu Ferdinand, Milli Takım oyuncularından büyük tepki gördü. Yaptıklarından pişmanlık duyan ve soyunda odasına gelerek özür dilemeye kalkan Ferdinand’a Ay - Yıldızlı futbolcuların, "Sakın Türkiye’ye gelme. Bu davranışlarının hesabını vereceksin" diye bağırdıkları öğrenildi. 
     
Üzülmenize gerek yok’      MEHMET DEMİRCAN 

     FUTBOL Federasyonu Başkanı Haluk Ulusoy, karşılaşma sonrası Ay - Yıldızlı futbolcularla bir süre görüştü. Ulusoy, "Artık önümüze bakmalıyız. Herkes İngiltere maçını unutsun. Üzülmenize gerek yok. İyi mücadele ettiniz. Ben sizlerle her zaman gurur duydum, gurur duymaya da devam edeceğim. Kalan maçları kazanıp, grubu lider olarak bitireceğinizden eminim. Biz daha önce de maçlar kaybettik ama pes etmedik" diyerek moral aşıladı. 
     
Çekler’le oynayacağız      A Milli Takım, 6 Haziran’da Slovakya maçı öncesi Çek Cumhuriyeti ile özel bir maç yapacak. 30 Nisan’da deplasmanda Çekler’in önüne çıkacak olan Ay - Yıldızlı ekibimiz son durumunu görecek. Bu karşılaşma için kadroya sürpriz isimlerin çağırılması bekleniyor. 
     
Alpay, Ada’yı kızdırdı      ASTON Villa’da teknik kadro ile yaşadığı sorunlar nedeniyle fazla şans bulamayan Alpay, İngiltere maçından sonra Adalılar’ın büyük tepkisini çekti. Savunmada çok iyi mücadele eden yıldız futbolcunun agresif tavırlar sergileyerek, oyun kurallarının dışına çıktığını iddia eden İngilizler, "Umarız İngiltere Futbol Federasyonu buna göz yummaz, gereken cezayı Alpay’a verir" yorumunu yaptılar. BBC’de yayınlanan bu haber şaşkınlık yarattı. 
     
Rövanş Kadıköy’de      TÜRKİYE, İngiltere’yi rövanş maçında Kadıköy Şükrü Saracoğlu Stadı’nda ağırlamayı planlıyor. Teknik Direktör Şenol Güneş’in 11 Ekim’de oynanacak kritik karşılaşma için federasyona bu konuda öneride bulunduğu belirtildi. Güneş, 55 bin kişilik Saracoğlu Stadı’nda yaratılacak muhteşem atmosferin galibiyetin anahtarı olabileceğini düşünüyor. 
     


SPOR 

























</TEXT>
</DOC>
