<DOC>
<DOCNO> 128348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo25.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ümit Karan'ın babasının cenazesi, toprağa verildi... 
</HEADLINE>
<TEXT>

     Almanya'nın başkenti Berlin'de geçen hafta vefat eden Galatasaraylı milli futbolcu Ümit Karan'ın babası Süleyman Karan'ın cenazesi bugün toprağa verildi. 
     Berlin'in Güatow semtindeki Müslüman mezarlığına defnedilen Süleyman Karan'ın cenaze törenine Ümit Karan, kardeşi, annesi ve ailesinin yanısıra konsolos İskender Okyay, çok sayıda işadamı, Berlin'deki Türk kulüplerinin temsilcileri, sporcular ile Galatasaray'ın yardımcı antrenörü Ahmet Ceylan katıldı. 
     Cenazeye, Galatasaray Kulübü Başkanı Özhan Canaydın, teknik direktör Fatih Terim ile Gençlerbirliği Kulubü Başkanı İlhan Cavcav çelenk gönderdi. 
     Ümit Karan, daha sonra annesiyle birlikte taziyeleri kabul etti. Karan'ın, 3 gün sonra İstanbul'a dönmesi bekleniyor. 

     
</TEXT>
</DOC>
