<DOC>
<DOCNO> 144943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/yas07.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün gecesinden yoğun bakıma... 
</HEADLINE>
<TEXT>

Müvedded-Canip Demir çifti, evlendikleri gece birlikte girdikleri banyoda gazdan zehirlendi çifti damadın annesi kurtardı 
     FATMA HATUN ALAGÖZ ÜMİT ÖZEL Bursa DHA 

     Bursa’da önceki akşam evlenen Müvedded - Canip Demir çifti, birlikte banyoya girince, şofbenden sızan gazdan zehirlendi. Canip Demir’in annesi Melahat Demir tarafından banyoda çıplak halde bulunan çift, hastanede yoğun bakıma alındı. 
     
     Ses gelmedi, kapıyı kırdı 
     Canip 27 ile Müvedded Demir 21 çifti, düğünün ardından büyük bir özenle hazırladıkları aynı mahalledeki evlerine geldi. Birlikte banyoya giren çift, şofbenden sızan gazdan zehirlendi. Canip Demir’in annesi Melahat Demir dün öğle saatlerinde eve geldi, ancak zile basmasına karşın kapı açılmadı. Bunun üzerine kapıyı kırıp içeri giren Melahat Demir, oğlunu ve gelinini banyoda baygın halde bulunca 112 Acil Servis’ten ambulans istedi. Koma halinde Bursa Devlet Hastanesi’ne kaldırılan yeni evli çifti yoğun bakıma alındı. 
     


YAŞAM 

























</TEXT>
</DOC>
