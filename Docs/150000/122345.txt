<DOC>
<DOCNO> 122345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur16.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'de bir Genel Başkan adayı daha... 
</HEADLINE>
<TEXT>

     Eski Siirt Milletvekili ve Siirt Jet-Pa Spor Kulübü eski Başkanı Takiddin Yarayan, DYP Genel Başkanlığı'na aday olduğunu açıkladı. 
     Yarayan, DYP Genel Merkezi'nde düzenlediği basın toplantısında, Tansu Çiller'in genel başkanlıktan ayrılma kararına saygı duyduğunu söyledi. 
     Aynı duyarlılığı ve onurlu hareketi, Çiller ile hareket edenlerden de beklediğini ifade eden Yarayan, ''Hepimiz Sayın Genel Başkanı suçluyoruz, partiyi bu hale getiren kadrolar da en az onun kadar suçludur'' diye konuştu. 
     Kongrede, Çiller ile hareket eden ekibin, delege tarafından işbaşından uzaklaştırılması gerektiğini savunan Yarayan, böylece yenilerin önünün açılacağını belirtti. 
     Yarayan, 14-15 Aralık'ta yapılacak büyük kongrede, DYP Genel Başkanlığı'na aday olduğunu bildirerek, genel başkan seçilmesi halinde yapacağı çalışmaları anlattı. 
     





</TEXT>
</DOC>
