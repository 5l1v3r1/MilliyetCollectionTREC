<DOC>
<DOCNO> 101877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sonspo14.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da milli maç heyecanı... 
</HEADLINE>
<TEXT>

     Trabzon'da, 2004 Avrupa Futbol Şampiyonası eleme grubu maçları öncesi Gürcistan Milli Takımı ile A Milli Futbol Takımı arasında yapılacak karşılaşmanın heyecanı yaşanıyor. 
     Futbol Federasyonu Yönetim Kurulu Üyesi Haşim Sayitoğlu, Trabzon Gazeteciler Cemiyeti'nde, Futbol İl Hakem Kurulu Başkanı Hikmet Öksüzoğlu, Trabzon Hakemler Derneği Başkanı Turgay Güdü, Trabzon Futbol Antrenörleri Derneği Başkanı Selçuk Akçay ve Futbol İl Temsilcisi Cahit Atalay ile düzenlediği basın toplantısında, Milli Takımı en iyi biçimde karşılayacaklarını söyledi. 
     Sayitoğlu, 48 yıllık bir aradan sonra Dünya Kupası Finalleri'nde üçüncülük elde eden Milli Takımı ağırlamanın kendilerinin ve bölge insanın onuru ve gururu olacağını ifade ederek, ''Tüm Trabzonlular olarak Milli Takımı bölge insanına yakışır bir biçimde karşılayacağız. Salı günü 14.30'da Trabzon'a gelecek Milli Takımı karşılamak için herkesi havaalanına davet ediyoruz. Kentteki ev ve işyerlerinde bayrağımızın dalgalanmasını arzu ediyoruz'' dedi. 
     Hüseyin Avni Aker Stadı'nda 21 Ağustos saat 20.30'da yapılacak karşılaşmanın biletlerinin ise karşılaşmadan 2 gün önce satışa çıkarılacağı bildirildi. 
     





</TEXT>
</DOC>
