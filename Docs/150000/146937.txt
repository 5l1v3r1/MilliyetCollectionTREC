<DOC>
<DOCNO> 146937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo07.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Engel tanımadılar 
</HEADLINE>
<TEXT>

Yunanistan’ın güvenlik endişesiyle yollamadığı olimpiyat meşalesini engelliler yaktı. Dublin Oyunları’nın ateşi İstanbul’dan da geçecek 
     MURAT AĞCA 

     YUNANİSTAN’IN güvenlik endişesi bahanesiyle Türkiye’ye yollamadığı olimpiyat meşalesini, Türk topraklarında Özel Olimpiyatlar Special Olympics organizasyonu taşıyacak. Zihinsel engellilerin olimpiyatı olarak kabul edilen Special Olympics’in bu yıl Haziran ayında İrlanda’nın Dublin kentinde yapılacak Yaz Oyunları’nın meşale koşusu, İstanbul’dan da geçecek. 
     ATİNA’DA yakılacak ve üç ayrı rotada Avrupa’da 15 bin kilometre yol katedecek "Umut Meşalesi", 5 Haziran’da İstanbul’da olacak. Avrupa’daki 17 kentten biri olarak organizasyona ev sahipliği yapacak olan İstanbul’da meşaleyi engelli sporcular taşıyacak. Meşale, 21 Haziran’da Croke Park Stadı’ndaki Özel Olimpiyatlar açılış töreninde büyük meşaleyi tutuşturacak. 
     
     


SPOR 



























</TEXT>
</DOC>
