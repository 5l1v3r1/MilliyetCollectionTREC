<DOC>
<DOCNO> 136506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/ekonomi/eko11.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi 10 puanlık refah payı istiyor 
</HEADLINE>
<TEXT>

     ANKARA Milliyet 

     Türk - İş ile hükümet arasında yaklaşık 450 bin kamu işçisi adına yürütülecek toplu iş sözleşmesi görüşmeleri bayram sonrası yoğunluk kazanacak. 
     Konfederasyon bünyesinde, Türk - İş Yönetim Kurulu üyeleri ile Orman - İş, Türkiye Maden - İş, Petrol - İş, Şeker - İş, Yol - İş, Haber - İş ve Türk Harb - İş sendikalarının genel başkanlarından oluşan "Kamu Toplu İş Sözleşmesi Koordinasyon Kurulu" kararı uyarınca, sendikalar toplu iş sözleşmesi görüşmelerinde işçi ücretlerine birinci altı ay için gerçekleşen enflasyon oranında zam ve yüzde 10 refah payı talep edecek. Kurul kararınca işçi ücretlerine iki, üç ve dördüncü altı aylar için ise gerçekleşen enflasyon oranında zam ve yüzde 5 refah payı ile sosyal haklarda da yüzde 50 oranında artış istenecek. 
     
     
     



 EKONOMİ 



















</TEXT>
</DOC>
