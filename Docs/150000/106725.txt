<DOC>
<DOCNO> 106725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun07.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de en kazançlı meslek doktorluk... 
</HEADLINE>
<TEXT>

     ABD'de hekimler, özellikle cerrahlar en iyi maaş alan meslek grubunu oluştururken, en düşük maaşı kumarhanede çalışan krupiyeler alıyor. Amerikan Çalışma İstatistiği Bürosu'nun verilerine göre, doktorlar, özellikle cerrahlar vergi hariç yılda 138 bin 400 doların yaklaşık 234 milyar TL üzerinde kazanıyorlar. ABD'de diş hekimleri de yıllık 129 bin 30 dolarla yaklaşık 218 milyar TL en çok kazanan meslek grubu olarak ikinci sırada bulunuyor. 
     Ancak bu maaşlar net kazançlar olmayıp, eyaletlere göre vergilendiriliyor. 
     ABD'de yılda 113 bin 810 dolar yaklaşık 192 milyar T ile en iyi kazanan 3. meslek grubunu oluşturan İcra Kurulu Başkanları CEO'ları, 110 bin 940 dolar yaklaşık 187 milyar TL maaşla pilotlar ve yıllık 107 bin 560 dolar yaklaşık 181 milyar TL ile ayak sağlığı hekimleri izliyor. 
     Verilere göre, ABD'de 598 bin doktor ve cerrah, 152 bin diş hekimi, 547 bin CEO, 98 bin pilot ve 18 bin ayak sağlığı hekimi bulunuyor. 
     ABD'de kumarhane krupiyeleri yıllık 13 bin 330 dolarla yaklaşık 22 milyar TL en az kazanan meslek grubunu oluştururken, bunu 13 bin 350 dolarla garsonlar, 13 bin 550 dolarla fast-food hizmetlileri, 13 bin 580 dolarla kafeterya çalışanları ve 13 bin 590 dolar yıllık maaşla da fast-food aşçıları izliyor. 
     Amerikalı yetkililerin verilerine göre, ABD'de 88 bin krupiye, 1 milyon 983 bin garson, 2 milyon 206 bin fast-food hizmetlisi, 431 bin kafeterya çalışanı ve 522 bin fast-food aşçısı bulunuyor. 
     Ancak garsonların ve krupiyelerin yüklü bahşiş kazandıkları, ABD'de pilotların da bir garson maaşı kadar vergi verdiklerini hesaba katmak gerekiyor. 
     Yetkililer, tüm verilerin 2000 yılına ait olduğunu belirttiler. 
     





</TEXT>
</DOC>
