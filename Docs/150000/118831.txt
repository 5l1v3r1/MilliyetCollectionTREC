<DOC>
<DOCNO> 118831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun20.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Türkiye ile istikrarsızlık ithal etmemeli" 
</HEADLINE>
<TEXT>

     Fransa'da faaliyet gösteren Uluslararası Araştırmalar ve İncelemeler Merkezi CERI üyelerinden Sylvie Goulard, ''Avrupa Birliği'nin Türkiye'ye istikrar ihraç edeceğim derken, kendisine istikrarsızlık ithal etmemesi gerektiğini'' belirtti. 
     Goulard, Liberation gazetesine bugün yayınlanan makalesinde, AB'nin Türkiye'ye üyelik yerine ortaklık önermesi gerektiğini savundu. 
     Türkiye'nin büyüklüğü ve coğrafyasının AB üyeliği için sorun teşkil ettiği görüşünü ileri süren Goulard, Ankara'nın üyeliği halinde AB'nin Irak ile sınır olarak, bölgedeki tartışmalara taraf olacağını ifade etti. 
     Goulard, Türkiye'nin üyeliğinin finansmanın da pahalıya mal olacağını ve Ankara'ya çok büyük miktarda mali yardım yapılması gerekeceğini belirterek, ''Türkiye'nin üyeliğini isteyen politikacılar, bu faturayı da ödemeye hazırlar mı'' diye sordu. 
     





</TEXT>
</DOC>
