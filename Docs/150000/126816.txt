<DOC>
<DOCNO> 126816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'de sezonun ilk bölümünün kart dosyası... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun, 18. haftasını da içeren ilk bölümü geride kalırken, 18 takımdan yalnızca Bursaspor ve Malatyaspor'un futbolcuları kırmızı kart görmedi. 
     Toplam 32 kırmızı ve 689 de sarı kartın gösterildiği ilk bölümün ''en centilmen takımları'' olarak dikkati çeken Bursaspor ve Malatyasporlu futbolcular, 42 sarı kart gördü. Bu 2 takımın yanısıra futbolcuları 1 kırmızı ve 36 sarı kartla cezalandırılan Gaziantepspor da diğer takımlara oranla daha centilmen bir ekip olarak dikkati çekti. 
     18 haftalık ilk bölümde, futbolcularına toplam 4 kırmızı, 30 sarı kart çıkan Ankaragücü ile 2 kırmızı ve 49 sarı kartı bulunan Samsunspor, ''en hırçın takımlar'' olarak göze çarptı. 
     Samsunspor, 49 ile aynı zamanda en fazla sarı, Ankaragücü de 4 ile en fazla kırmızı kart gören ekip olurken, Elazığsporlu futbolculara ise yalnızca 28 sarı kart çıktı. 
     Ligin ilk bölümünde takımların kart istatistikleri şöyle 
     

TAKIMLAR SARI KART KIRMIZI KART Adanaspor 33 2 Altay 42 1 Beşiktaş 39 2 Bursaspor 42 - Denizlispor 34 3 Diyarbakırspor 46 2 Elazığspor 28 3 Fenerbahçe 35 3 Galatasaray 42 2 Gaziantepspor 36 1 Gençlerbirliği 38 1 Göztepe 39 2 İstanbulspor 37 1 Kocaelispor 39 1 Malatyaspor 42 - Ankaragücü 30 4 Samsunspor 49 2 Trabzonspor 38 2      

     
</TEXT>
</DOC>
