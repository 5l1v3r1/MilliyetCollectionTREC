<DOC>
<DOCNO> 132797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun10.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyhin evinden aslan böbreği çıktı 
</HEADLINE>
<TEXT>

Sahte Şeyh Yılmaz’ın Akfırat’taki çiftlik evinde yüzlerce hayvan postuyla kemikleri bulundu 
     ASLI ÖKTENER İstanbul 

     Sahte Şeyh Yaşar Yılmaz’ın 62 yıkımına karar verilen Tuzla Akfırat köyündeki çiftlik evinin tahliyesi sırasında ilginç görüntüler yaşandı. Kaymakamlık, jandarma ile Milli Parklar ve Av Yaban Hayatı Koruma Müdürlüğü ekipleri dün sabah çiftlik evine gelerek tahliye çalışmalarına başladılar. 
     Yılmaz’ın deposundaki kömür torbaları belediyeye teslim edildi. Ardından sahte şeyhin "mabet" olarak nitelendirdiği binaya girildi. Binaya türbe görünümü veren boş sandukalar kaldırıldı. 
     İki binadan yüzlerce karaca, ceylan, geyik, aslan, ayı, dağ keçisi, sansar ve yabani koyun postu ile boynuzları çıkarıldı. Hayvanları bayıltmak için kullanılan elektro şok aletinin bir tahta sopaya bağlı olduğu dikkat çekti. Evden, aslan böbreği, dalağı, ciğeri, göğsü ve kemiklerinin çıktığı da kaydedildi. Bahçede ise deve, devekuşu, ceylan, geyik ve kartalın da bulunduğu 16 türden toplam 35 yabani hayvanın da Milli Parklar ve Av Yaban Hayatı Koruma Müdürlüğü’nce koruma altına alınacağı belirtildi. 
     
     



 GÜNCEL 























</TEXT>
</DOC>
