<DOC>
<DOCNO> 136128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/guncel/gun99.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

DHA, Videophone ile yayına başladı      SİLOPİ DHA 

     Doğan Haber Ajansı DHA , başta Kuzey Irak’taki gelişmeler olmak üzere tüm sıcak gelişmeleri abonelerine daha hızlı ve kaliteli ulaştırmak için dün bir ilke imza attı ve Videophone cihazı kullanmaya başladı. CNN Türk Muhabiri Seda Erden, DHA’nın kullanmaya başladığı Videophone ile Silopi yakınlarındaki Hayırsız Dağı eteklerinden yayın gerçekleştirdi. 
     Sıcak çatışmaların yaşandığı bölgelerde büyük önem kazanan, naklen araçların giremediği yerlerde kullanıcılara kolaylık sağlayan Videophone yayıncılığı, özellikle Afganistan operasyonu sırasında CNN International ve El Cezire televizyonlarına büyük avantaj sağlamıştı. 
     
Canlı kalkanlar’ İstanbul’u gezdi      PINAR AKTAŞ 

     Irak’a gitmek üzere Londra’dan İstanbul’a gelen canlı kalkanlar, eylemin sembolü olan kırmızı otobüsleriyle dün kentte büyük bir coşkuyla şehir turu attı. Savaşa ve İşgale Hayır Platformu ile Özgür - Der üyelerinin de desteklediği Türk ve yabancı kalkanlar, Ayasofya Müzesi önünde basın açıklaması yaptı. "Savaş olmasın, çocuklar ölmesin" sloganları eşliğinde çift katlı otobüsleriyle Kadıköy’e hareket eden canlı kalkanların bugün Ayasofya önünden Ankara’ya gitmek üzere yola çıkacakları belirtildi. 
     
Karaköy iskelesi üç gün kapalı      Türkiye Denizcilik İşletmeleri’ne TDİ bağlı Karaköy İskelesi, fırtınadan dolayı zarar gören zincirlerin bakım ve onarımı için 3 gün süreyle kapatıldı. Karaköy İskelesi’nden yapılan Haydarpaşa-Kadıköy-Karaköy seferleri, kara ile deniz arasındaki bağlantıyı sağlayan zincirlerinin fırtınadan zarar gören bölümlerinin bakım ve onarımı amacıyla önceki gün akşam saat 20.00’den itibaren durduruldu. Haydarpaşa ve Kadıköy’e vapur seferleri dünden itibaren Eminönü’ndeki 2 numaralı iskeleden yapılmaya başlandı. 
     



 GÜNCEL 














</TEXT>
</DOC>
