<DOC>
<DOCNO> 113596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/aspo.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZE BU YAKIŞIR 
</HEADLINE>
<TEXT>

Ay-Yıldızlı yaşlı oyuncular, takımı gençleştirmek için ilginç bir operasyon başlattılar, birer birer formayı bırakma kararı aldılar. Tugay’ın dışında Bülent, Hakan Şükür, Tayfur, Ergün ve Arif sıradaki isimler 
     BİLAL MEŞE 

     Güneş biliyor 
     AVRUPA Şampiyonası elemelerinde fırtına gibi esen Dünya üçüncüsü futbolcularımız, tarihe örnek olacak bir davranışın içine daha girdiler. Tugay’ın "2 Nisan’daki İngiltere maçından sonra Ay - Yıldızlı formaya veda edeceğim" açıklaması ile ortaya çıkan operasyonun, kadroda yer alan 30 yaş üstü oyuncuların aralarında aldıkları karar doğrultusunda gerçekleştiği bildirildi. Dünya Kupası’ndan sonra, Şenol Güneş’in de bilgisi ile hareket eden oyuncuların, gençlere yol açmak için, ardı ardına veda kararlarını açıklayacakları öğrenildi. 
     
     "Değişim kaçınılmaz" 
     2004 Avrupa Şampiyonası finallerine kadar elemelerde Milli Takımı sırtlayacak Bülent Korkmaz 34 , Tayfur 32 , Hakan Şükür 31 , Arif 30 , Ergün 30 gibi oyuncuların da, Ay - Yıldızlı formadan ayrılacakları bildirildi. Teknik Direktör Şenol Güneş, Tugay’ın veda kararının sürpriz olmadığını belirtti, "Dört aydır aramızda konuşuyoruz. Tugay’ın yeteneği tartışılmaz, iyi de oynuyor. Ancak bırakma kararı, örnek alınacak, alkışlanacak niteliktedir. Kadroda değişim kaçınılmaz. Bu geçişin sancılı olmaması için sabırlı ve titiz kararlar alacağız" dedi. 
     
     "Misyon tamamlandı" 
     TUGAY ise bırakma kararının arkasında, yedek oturtulması ya da başka bir neden aranmaması gerektiğini belirtti. Tecrübeli futbolcu, "Yeni jenerasyonun önünü açmak zorundayız. Gençlerin de bu havayı koklaması şart. Gururla taşıdığım Ay - Yıldızlı formayı, rekor kırarak bırakacağım" açıklamasını yaptı. Tayfur da, Tugay’ın kararının bir başlangıç olduğunu ifade etti, "Bu olayı sürekli aramızda tartıştık. Uygun bir maç bekledik ve İngiltere sınavını hedef belirledik. Bu bir misyon olayıdır. Şu andaki misyon görevini tamamlamış ve tarihe geçmiştir" diye konuştu. 
     
Makedonlar çıldırdı      MAKEDONLAR, İngiltere beraberliğini sokaklarda çılgınca kutladılar. Maçın bitimiyle birlikte başkent Üsküp’ün sokaklarını dolduran futbolseverler, ellerinde bayraklarla şarkı söyleyerek doyasıya eğlendi ve bazıları havaya ateş açarak sevinç gösterisinde bulundu. Makedon televizyonu deplasmandan alınan bir puanı, tarihin en büyük başarısı olarak da niteledi. 
     



 SPOR 































</TEXT>
</DOC>
