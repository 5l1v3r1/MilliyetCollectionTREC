<DOC>
<DOCNO> 135081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur04.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne vahşet Arkadaşının bacağını keserken yakalandı... 
</HEADLINE>
<TEXT>

     Beşiktaş'ta bir kişi, tartıştığı arkadaşının bacağını keserken polislerce yakalandı. 
     Alınan bilgiye göre, bir süre önce cinayet suçundan cezaevinden çıkan Tekin Akşen 40 ile Barbaros Bulvarı üzerinde birlikte alkol aldığı arkadaşı Sami İnan 33 arasında tartışma çıktı. 
     Tartışmanın kavgaya dönüşmesi sonucu İnan'ı döverek araç yoluna kadar sürükleyen Akşen, burada cebinden çıkardığı bıçakla arkadaşının bacağını kesmeye başladı. 
     Bu sırada olay yerinden geçen Beşiktaş İlçe Emniyet Müdürlüğü'ne bağlı polis ekibi tarafından fark edilen Akşen, etkisiz hale getirilip yakalandı. 
     Aşırı derecede kan kaybına uğrayan Sami İnan ise Taksim Eğitim ve Araştırma Hastanesi'ne kaldırılarak tedavi altına alındı. 
     





</TEXT>
</DOC>
