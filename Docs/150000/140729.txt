<DOC>
<DOCNO> 140729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yazar/gureli.html </URL>
<DATE> 2003/03/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
ABD anladı, ya biz 
</HEADLINE>
<TEXT>

     Acaba ABD bu hataya neden düştüğünü de tam anladı mı Ve biz de ABD’nin bu hataya sürüklenmesindeki payımızın farkına varabildik mi 
     Eğer bunun farkında değilsek, başımız daha çoook ağrır. 
     Efendim kamuoyu, tepkisinin Meclis’çe dikkate alınmasıyla deşarj oldu ABD’ye demokrasi dersi verildi, hatası kafasına dank etti deyip geçersek, yarın öbür gün yine aynı Amerikan dayatmalarıyla karşılaşabiliriz. 
     Bu nedenle önce kendi özeleştirimizi yapmalıyız. ABD’yi Türkiye’ye karşı böylesine dayatmacı ve saygısız davranmaya yönelten faktörleri cesaretle ve içtenlikle sorgulamalıyız. 
     Bizce ABD şahinlerini yanıltan faktörlerin başında Tayyip Erdoğan’ın Amerika gezisinde takındığı tavır geliyor. Erdoğan orada altyapı eksikliği ve meşruiyet telaşıyla bir "Arap emiri" edasıyla konuştu ABD’nin Irak’a saldırı iştahını okşadı. İşler sarpa sarınca Başbakan Abdullah Gül, Türkiye’nin "emirlik olmadığını" belirtmek ihtiyacını hissetti. 
     İşin başından beri "asli yetkili" olarak Başbakan Gül ABD’ye muhatap olsaydı, "sorun bu noktaya gelmeyebilirdi, Türkiye’nin onuru bu kadar zedelenmeyebilirdi, AKP böyle bir bunalım yaşamayabilirdi" diye düşünüyoruz. 
     ABD’nin yanılgısının nedenini anlamak için, Tayyip Erdoğan’ın Amerika’daki özel görüşmelerinin en "mahrem" taraflarıyla sorgulanması gerekiyor. 
     Neyse ki, gelinen noktada halkın öfkesinin deşarj olması sağlandı ve "Türkiye’de demokrasi olduğu" cümle aleme gösterildi. Bunda Başbakan Gül’ün kişiliğinin ve tavrının payı bulunduğu da göz ardı edilmemeli. 
     Bundan sonra ise, demokrasi rehavetine kapılmanın alemi yok. İpin ucunu her zaman sıkı tutmalı. ABD’ye dur demekle dünyanın sonunun gelmediği görüldü. Akıllı ve sıkı bir ekonomi politikasıyla, kemerleri sıkarak, ABD ile ilişkileri kesmeden barışa yürünebilir. Bunu sağlama şansına Erdoğan’dan çok Gül’ün sahip olduğu anlaşılıyor. Bu şansı değerlendirme olanağına ise, şu anda Siirtli seçmenler sahip bulunuyor. 
     Erdoğan’ı başbakan yapma yolları tartışılırken, seçimden hemen sonra 27 Kasım 2002’de bu köşedeki yazımızın başlığı "Başbakan Gül genel başkan da olsun" idi. Bizce bugün yine en salim yol bu. Nasıl olur diyeceksiniz. O da Siirtli seçmenler ile "parti içi demokrasi"nin tadını alan AKP’lilerin işi. 
     
Bir şiir      Uluslararası Yalova Şiir Akşamları’nın kurucusu Nuri Taner’in dizeleriyle noktalayalım haftayı 
     sen mi denizsin saçların mı denizde ben mi düş görüyorum ne zamandan süzülerek geliyorsun dudaklarında ılık bir buse bulutlarda mı yürüyorum ne " 
     
     







Demirel’den uyarılar 


Kükredikçe tüyü dökülen bir aslana dönmeyelim 


Cüneyd Zapsu... 


Kraldan fazla kralcı olmak 


Asker neden rahatsız 


Türk B’ planı 


ABD çok uzatmayacak 


Kamuoyunun önemi 


ABD anladı, ya biz 


Kuzey Irak krizi... 


Irak’ta Kürt devleti.. Sadece bizim sorunumuz mu 


Hele Tayyip Erdoğan başbakan olsun... 


Neden kalkınmış tek Müslüman ülke yok 5 


Sevinçli bir telaş içindeydiniz 


Dolar, faiz, borsa’ üretimi unutturdu 


</TEXT>
</DOC>
