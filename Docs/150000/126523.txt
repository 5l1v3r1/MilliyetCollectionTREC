<DOC>
<DOCNO> 126523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/akyol.html </URL>
<DATE> 2002/12/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam’ın intiharı 
</HEADLINE>
<TEXT>

     IRAK savaşı kesin mi "Zaman daralıyor ama savaş kesinleşmiş değil. Amerika da henüz stratejisini kesinleştirmedi zaten." 
     Başbakan Abdullah Gül’e verilen brifingde söyleniyor bu sözler... 
     Gül, devlet bürokrasisi üzerinde de çok iyi bir izlenim bırakmış. Şu sözler Dışişleri’nden üst düzey bir diplomatın 
     - Sayın Gül’de devlet adamı ve diplomat kumaşı var. Her önemli görüşmeden önce mutlaka brifing alıyor. Sinirlerine hakim, soğukkanlı. Konuların kritik noktalarını yakalayıp sorular soruyor. Yabancılarla görüşürken dosyasına iyi çalışmış ve güvenilir olduğu izlenimini veriyor. 
     Irak meselesi gibi fevkalade karmaşık ve çok tehlikeli bir sorun... Bu sorunu gerçekten "sinirlerine hakim, soğukkanlı" bir şekilde yönetmek’ gerekiyor. 
     
     BU hafta Türkiye’nin politikası tam netliğe kavuşur mu 
     Aynı diplomatik kaynağın cevabı 
     - Amerikalıların beklediği netlikle, bizim uygun gördüğümüz netlik tam uyuşur mu, bilmiyorum. Ama Türkiye bazı ilkeleri belirleyecek. Amerika’nın kendisi de stratejisini tam netleştirmedi henüz... 
     Amerika’da iki görüş çarpışıyor 
     l Ağır hava bombardımanı ve hava indirme birlikleri Saddam’ı devirmek için yeter...O zaman Türkiye’ye fazla yük binmez... 
     l Asker ağırlıklı ikinci görüşe göre, hava bombardımanı ve indirme birlikleri yetmez, kara ordusu savaşa girmeli... O zaman Türkiye’ye Amerikan ihtiyacı çok artar, bizim de yükümüz ve riskimiz artar... 
     Bunlar büyük ölçüde Genelkurmay’ın stratejik ve taktik senaryo planlamalarına bağlı... Çok erken kesinleşmesi beklenmemeli... 
     Bu hafta netleşebilecek olanlar, daha çok siyasi ilkeler... 
     
     TÜRKİYE, siyasi ilkelerin başına "meşruiyet"i alıyor. Milli hukuk bakımından Anayasa’nın 92. maddesine göre, Türkiye’ye belli ölçüde Amerikan askerinin gelmesi ve Türk askerinin belli ölçüde sınır dışına gönderilmesi, Meclis’in iznine bağlı... Hükümet CHP’nin görüşlerine ve kamuoyuna da önem veriyor. 
     Milletlerarası hukuk bakımından, Türkiye bir ABD harekatının Birleşmiş Milletler kararına dayanmasını şart koşuyor, bu Anayasamızın da gereği... 
     Amerika Türkiye için önemli Aramızda "stratejik ortaklık" var, Türkiye’ye terörle mücadele ve ekonomide önemli destekler sağladı. 
     Savaştan sonra Irak’ın yeniden yapılanmasında Ankara’nın söz sahibi olmasını güçlendirecek bir yaklaşım yapmamız gerekiyor tabii... 
     Ve, Türkiye nasıl bir politika izlerse izlesin, komşumuzdaki savaştan büyük zarar görecektir bunu asgariye indirecek pazarlıklar gündemde... 
     Zaman daralıyor çünkü 27 Ocak’ta silah denetçileri rapor verecek ve dananın kuyruğu ancak ondan sonra kopacak... 
     ABD savaşa kararlı ama BM’den istediği gibi bir karar çıkartabilecek mi Çıkartırsa "meşruiyet" sağlamış olur, şubat içinde savaş çıkar 
     Saddam savaşı gördüğünde çılgınlığı sürdürür mü, yoksa pes edip savaşa gerek bırakmayabilir mi 
     Diplomatın cevabı 
     - Kestirmek zor... Kuveyt’te inat edip savaşa yol açan da, Şattülarap’ı İran Şah’ına verip içeride Kürt isyanını bastıran da Saddam’dı. 
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
