<DOC>
<DOCNO> 101429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun26.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da öldü diye morga kaldırılan adam canlı çıktı. 
</HEADLINE>
<TEXT>

     Fransa'da öldü diye morga kaldırılan 68 yaşındaki adamın yaşadığı anlaşıldı. 
     Hastane yetkilileri, ülkenin güneybatısında Bordeaux kentindeki bir huzurevinde kalan kanser hastasının, geçen Cuma günü öldüğünün rapor edildiğini söylediler. 
     Bunun üzerine Macau yakınlarında özel bir morga gönderilen ''ceset'', 5 saat morgda kaldıktan sonra, ''cesedi'' cenaze için hazırlamak üzere gelen görevli, adamın yaşadığını fark etti. 
     Görevli Laurent Besson, France-2 televizyonuna yaptığı açıklamada, ''Örtüyü kaldırdığımda, adamın karnının inip çıktığını gördüm. Korkuyla yerimden fırladım'' dedi. 
     ''Ölüm raporu'' bulunan adam, derhal Bordeaux hastanesinin yoğun bakım servisine kaldırıldı, ancak tüm çabalara rağmen, bu kez gerçekten yaşama veda etti. 
     





</TEXT>
</DOC>
