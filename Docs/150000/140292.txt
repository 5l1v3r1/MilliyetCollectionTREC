<DOC>
<DOCNO> 140292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko09.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracattaki artış sürüyor... 
</HEADLINE>
<TEXT>

     Şubat ayında ihracat yüzde 26.1 artarak, 2 milyar 930 milyon 502 bin dolar olarak gerçekleşti. 
     Türkiye İhracatçılar Meclisi'nin TİM verilerine göre, Ocak-Şubat dönemindeki ihracat da yüzde 34 arttı. Geçen yılın ilk iki ayında 4 milyar 768 milyon 464 bin dolar olan ihracat bu yıl aynı dönemde 6 milyar 392 milyon 63 bin dolar seviyesine yükseldi. 
     1 Mart 2002-28 Şubat 2003 dönemi dikkate alındığında, bir yıllık ihracat yüzde 13 artışla 37 milyar 828 milyon 195 bin dolar oldu. 
     Ocak ayında yüzde 41.1 artışla 2003 yılına hızlı bir büyüme ile giren ihracat, Şubat ayında yüzde 26.1 arttı. İlk 2 ayda gerçekleşen ihracat, yüzde 34 büyüme ile 6 milyar 392 milyon 63 bin dolara ulaştı. 
     Türkiye İhracatçılar Meclisi'nin TİM verilerine göre, Şubat ayında ihracat tutarı yüzde 26.1 artışla 2 milyar 930 milyon 502 bin dolar olarak gerçekleşti. 
     Şubat ayında sanayi ürünleri ihracatı yüzde 29.4 artışla 2.5 milyar doları aştı. 
     Sanayi ürünleri içinde hazır giyim ve konfeksiyon, 748.2 milyon dolarlık ihracata imza atarken, toplam ihracatın yüzde 25.5'ini tek başına gerçekleştiren sektör oldu. 
     Geçen ay tarım sektörünün ihracatı yüzde 11.5 artış göstererek toplam 362.4 milyon dolara yükseldi. 
     Tarımsal ürünler arasında en fazla artış, yüzde 1.033 ile zeytin ve zeytinyağı ihracatında yaşanırken, geçen yıl Şubat ayında 832 bin dolar olan zeytin ve zeytinyağı ihracatı 9.4 milyon dolara çıktı. 
     Ağaç mamülleri ve orman ürünleri ihracatı da geçen yılın aynı ayına göre, yüzde 33.7, canlı hayvan, su ürünleri ve mamülleri ihracatı da yüzde 32.6 arttı. 
     Tütün ihracatı yüzde 15.5 gerileyerek, 45.5 milyon dolar oldu. 
     Düşüş gösteren tek sektör madenciliğin ihracatı yüzde 10.7 daralarak 40.9 milyon dolara geriledi. 
     
     12 AYDA YÜZDE 13 BÜYÜME 

     1 Mart 2002-28 Şubat 2003 dönemi itibariyle son 12 aylık ihracat tutarı da yüzde 13 artışla 33 milyar 471 milyon 241 bin dolardan 37 milyar 828 bin 195 dolara çıktı. 
     Sanayi ürünleri, 32.4 milyar dolar ile ihracatın yüzde 85.7'sini oluşturdu. 
     





</TEXT>
</DOC>
