<DOC>
<DOCNO> 128946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur14.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara-Şanlıurfa uçak seferleri iptal edildi... 
</HEADLINE>
<TEXT>

     Şanlıurfa'da, yoğun sis ve sağanak yağış günlük yaşamı olumsuz yönde etkiliyor. Türk Hava Yolları'nın Ankara-Şanlıurfa uçak seferleri iptal edildi. 
     Meteoroloji Bölge Müdürlüğü'nden aldığı bilgiye göre, il genelinde 2 gündür devam eden sağanak yağışın yanı sıra yoğun sis de görülüyor. Yoğun sis nedeniyle görüş açısı bazı bölgelerde 50 metreye kadar düşerken, bugün metrekareye 19 kilogram yağış düştü. 
     Türk Hava Yolları'nın Ankara-Şanlıurfa uçak seferleri iptal edilirken, il ve ilçelerde çok sayıda maddi hasarlı trafik kasası meydana geldi. 
     Emniyet Müdürlüğü yetkililer, sürücüleri, yağış ve sis nedeniyle uyardıklarını belirterek, özellikle Viranşehir, Siverek, Suruç ve Ceylanpınar istikametine giden sürücülerin dikkatli olması gerektiğini bildirdiler. 
     Bölgede hububat ekimini sürdüren ve tarlasına pamuk ekmeye hazırlayan çiftçiler ise yağışa seviniyor. 

     
</TEXT>
</DOC>
