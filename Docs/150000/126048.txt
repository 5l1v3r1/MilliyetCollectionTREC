<DOC>
<DOCNO> 126048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/guclu.html </URL>
<DATE> 2002/12/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İmdaaaaaaattttttt 
</HEADLINE>
<TEXT>

     Bu çığlık gençlerden gelen bir elektronik mektubun başlığı. Hemen her gün yüzlercesi geliyor. Ne siyaset umurlarında ne de ideoloji. Bugüne kadar kendilerinden ne istendiyse yerine getirdiler. Okuyun denildi okudular. Çok çalışın denildi çok çalıştılar... 
     Zorlu sınav maratonlarını aşıp üniversiteye girdiler. Bazen aç, bazen uykusuz kalıp sonunda üniversiteyi bitirdiler. İçlerinde mastır, doktora yapanlar da oldu. Ama yıllardır işsizler... 
     Çalmadıkları kapı, girmedikleri sınav kalmadı. Aldıkları eğitimi unutup her türlü işe razı oldular ama yine de makus talihlerini yenemediler... 
     Utancından evden dışarıya çıkamayanların sayısı o kadar çok ki Çaresizler. Hem de çok çaresizler. Ama nedense h l onların sorunlarına çare üretemiyoruz... 
     
Kim yardım edecek      Biz büyükler böylesi durumlarda hep çalışsınlar kazansınlar deyip işin içinden sıyrılırız. Sanki iş var da çalışmıyorlar gibi. Ya da iş yoksa birikimlerini, yeteneklerini, yaratıcılıklarını kullanıp kendi işlerini kursunlar önerisinde bulunuruz. Sanki kıyıda köşede birikmiş sermayeleri varmış gibi... 
     İtiraz edildiğinde de bu kez "en büyük sermeye bilgidir, kafasını kullanan her şeyi başarır" deyip gençleri başlarından atarlar. 
     İşte size imdat başlıklı mektup. Okuyalım yorumunu birlikte yapalım 
     "Hayatımda bugüne kadar hiç kimseden yardım istemedim. 4 yıldır öğretmenlik için atama bekliyorum. Atamam yapılmadığı için çok zor günler geçirdim. Bir arkadaşla birlikte internet kafe açmayı düşünüyoruz. Ancak hiçbir banka bize kredi vermedi. Sermaye bakımından güç durumdayız. Lütfen bize yardım edin." 
     Mektup Tokat’tan geliyor. Gönderen de Sultan Akyüz... 
     Bazen zengin olmadığım için kahroluyorum. Ama olsam bile ne kadarına yardımcı olabilirim ki Her gün onlarca benzeri mail geliyor. Kiminin kalacak yeri, kiminin okula gidecek otobüs bileti, kiminin de ders kitabı alacak parası yok. İşsizlerin hali ise yürekler acısı... 
     Bireysel yardımdan çok kitlesel yardımların olması gerekiyor. Devlet, sivil toplum örgütleri, vakıflar, bankalar, dernekler bugünler için var. Eğer bir ülkede beynini kullanıp bir yerlere gelmek isteyene hiç kimse destek olmuyorsa o ülkede çok şeyler sorgulanmalıdır. 
     Amerika’yı Amerika yapan bireysel girişimciliğin desteklenmesidir. Hele hele bu girişimcilik bilime ve teknolojiye dayanıyorsa, çok daha fazla kabul görüyor. Ama biz ne yapıyoruz birkaç milyarlık bir krediyi bile gençlerimize çok görüyoruz... 
     Gençleri sevmek lafla olmaz. Öyle yazdık çizdik diye birkaçını kurtarmak da sorunu çözmez. Somut projeler ortaya konulmalı. Hem de hemen. İlk yararlanan da Sultan ve arkadaşı olmalı. 
     Bu o kadar zor mu Kesinlikle hayır. Milyar dolarların havalarda savrulduğu bir ortamda birkaç yüz milyon dolar, genç girişimcilere ayrılsa Türkiye’nin çehresi değişir. 
     Ama tüm bunları yapmak için önce gençleri gerçekten sevmek gerekiyor. Ama sanki iktidarın önceliği insan değil ki ilk temeli yurt için değil duble yollar için attılar... 
     Özetin özeti Henüz vakit geçmiş değil. Erdoğan ve arkadaşlarının da gençlik konusunda bizler kadar duyarlı olduğunu biliyoruz. Aradaki fark onlar iktidar ve yapabilecekleri çok şey var .. 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
