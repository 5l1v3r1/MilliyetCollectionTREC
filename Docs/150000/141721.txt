<DOC>
<DOCNO> 141721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/magazin/mag01.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazhar da fazla alkolü kaldıramadı 
</HEADLINE>
<TEXT>

     DENİZ ALTUNTAŞ 

     SEVGİLİSİ Biricik Suden ile Galatasaray - Fenerbahçe maçının oynandığı saatlerde Rumelihisarı İskele Restaurant’a yemeğe giden Mazhar Alanson’un mekanda rezalet çıkardığı iddia edildi. Cem Yılmaz’ın da katıldığı yemek sırasında müşterilerin alkollü olduğunu iddia ettiği Alanson, birara yan masada oturan Hintli bir işadamını gözüne kestirdi. Masadan kalkan Alanson, yanına gittiği Hintli işadamının kafasına taktığı yerel sarığı’ vurarak düşürdü. 
     
     Onun adına özür dilerim’ 
     BU davranışa tepki vermeyen iş adamı restoranı terk etmek istedi. Ancak restoran çalışanları Hintli iş adamını ikna ederken, Biricik Suden de yanına gidip "Ben Mazhar’ın adına sizden özür dilerim" dedi. Restoranın dışına çıkartılan Alanson, içeri girmek istediyse de Cem Yılmaz ve restoran görevlileri tarafından engellendi. Biricik Suden, Mazhar Alanson ve Cem Yılmaz restorandan birlikte ayrıldı. 
     



 MAGAZİN 














</TEXT>
</DOC>
