<DOC>
<DOCNO> 115916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/gureli.html </URL>
<DATE> 2002/10/30/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Dereden tepeden, havadan sudan 
</HEADLINE>
<TEXT>

     Bu hafta sizlere "arşivden" bir derleme sunuyoruz. Belki bol rakamlı, sulfata gibi bir yazı, ama n’olur, dişinizi sıkıp okuyun ve üzerinde azıcık düşünün. 
     - Avrupa Birliği Türkiye’nin fotoğrafını netleştirmek için 3 Kasım seçim sonuçlarını beklerken, Sosyal Araştırmalar Merkezi’nin yaptığı araştırmaya göre, seçmenlerin yüzde 55’inin hane aile geliri 300 milyondan az, yüzde 25’lik kesimin hane geliri ise 175 milyonun altında. Bakır Çağlar, Bizim Gazete, 25 Ekim 2002 
     - BDDK, 12.6 milyar dolarlık hortumlamaya karşın, şu ana kadar sadece 1.5 milyar dolar tahsilat yapabildi. Milyarlarca dolar borcu bulunan eski banka patronları, yatlı, uçaklı lüks yaşamlarına döndüler, şirketlerinin başına geçtiler. BDDK ise ihtiyati haciz koyduğu mallarını bile yasal süreç tamamlanmadığı için satıp paraya çeviremiyor. Nedim Şener, Milliyet, 15 Eylül 2002 
     - Hortumcuların 2003 yılı bütçesine sadece ve sadece faiz yükleri 16.5 katrilyon lira. Buna karşılık devletimiz ana sorumluluk ve görev alanlarından tarımsal kesimdeki çiftçiyi ve üreticiyi desteklemek için 2.6 katrilyon lira, yatırımlara 8.3 katrilyon lira para bulabiliyor. Güngör Uras, Milliyet, 21 Ekim, 2002 
     - Kentlerdeki işsizlik oranı bir yılda yüzde 10.4’ten yüzde 13.5’a çıktı. Kentlerde eğitimli gençlerin yüzde 29.1’i işsiz. Unutmayınız. Bunlar kayıtlı işsiz Güngör Uras, Milliyet, 7 Ekim 2002 
     - Ne yazık ki, özellikle ifade özgürlüğü alanında "uyum" için yasalar sadece değiştirilmiş oldu. Değişmesi gereken uygulamalar "yasal değişikliklere inat" değişmedi ve değiştirilmedi. Fikret İlkiz, Bizim Gazete, l4 Ekim 2002 
     - AB ülkelerinin vatandaşları için geçerli olan emek hakları, sendikal, sosyal haklar, aday ülkeler için öne çıkmıyor. AB’nin büyüme stratejisinde arka bahçe rolüne bu tablo pek de uygun düşüyor. Şükran Soner, Cumhuriyet, 22 Ekim 2002 
     - İki numaralı Nazi lideri Göring, savaş suçlusu olarak yargılanacağını anlayınca şöyle der "Biz, halka gerçeği söylemiştik. Sadece iktidara gelene kadar demokratik yollara başvuracaktık. Halk bizi bilerek seçti, bizi istedi. Mersin Üniversitesi, Prof. Dr. Vural Ülkü, e.mektubundan, 26 Eylül 2002 
     - Kabahat aldatanda mı yoksa sürekli aldanan ve farkında değilmiş gibi davrananda mı Erdal Atabek, Cumhuriyet, 7 Ekim 2002 
     
Bir şiir      Ve sıra geldi şiire. Yaşamın güzelliğini, sevgiyi söyleyen şiire. Berfin Bahar’ın Eylül sayısından Rıdvan Aydın’ın dizeleri 
     "Ellerime dinletemedim, Tutmasa ellerini n’olur Dünya mı yıkılırdı O gözlerin olmasa... Yöreme yaklaşamazdı ya şu eylül bulutları... Laf anlatamadım, Anlatamadım işte Yokluğunun cehennemi hayata." 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
