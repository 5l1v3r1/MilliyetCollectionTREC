<DOC>
<DOCNO> 101203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/dunya/dun01.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yeni silahlar deneyecek 
</HEADLINE>
<TEXT>

Pentagon, son yıllarda geliştirdiği elektronik bombayı Irak’ta deneyecek 
     DIŞ HABERLER SERVİSİ 

     Saddam’ı devirmek için Irak’a operasyon düzenlemeye hazırlanan ABD’nin sıcak çatışmalar sırasında ordu envanterine yeni dahil edilen yüksek teknoloji ürünü bazı silahlar deneyeceği bildiriliyor. 
     New Scientist dergisinde yer alan habere göre, ABD’nin kullanacağı 2 yeni silah özellikle dikkat çekici etkilere sahip. Olası bir operasyon sırasında Saddam’ın askerlerini yer altı sığınaklarına ve hastane gibi sivillerin kaldığı binaların altına gizleyeceğini hesaplayan Amerikalı planlamacılar bu girişimi etkisiz bırakmak için en çok "e - bomb" denilen ve korkunç şiddette elektromanyetik dalgalar yaratan bombaya güveniyor. Bir yıldırımın ürettiği elektrik akımının binlerce misli büyüklükte elektrik üreten bomba yaydığı manyetik dalgalarla Saddam’ın komuta kontrol sistemleriyle haberleşme ağını felç edecek ancak insanlara zarar vermeyecek. "E - bomb" sıradan bir seyir füzesiyle hedefine nokta atış isabetiyle gönderilebilecek. 
     İkinci yeni silah ise prototipi Balkanlar’da denen karartma bombaları olacak. Birçok karbon liften oluşan bomba bırakıldığında elektrik altyapı tesislerini bir örümcek ağı gibi sarıp kısa devre yaptıracak. 
     



 DÜNYA 












</TEXT>
</DOC>
