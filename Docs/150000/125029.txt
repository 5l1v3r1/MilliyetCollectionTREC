<DOC>
<DOCNO> 125029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo27.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TSYD, Fenerbahçe ile ilgili yayını kınadı 
</HEADLINE>
<TEXT>

     Türkiye Spor Yazarları Derneği TSYD , dün akşam bir televizyon kanalında Fenerbahçe Kulübü Başkanı Aziz Yıldırım ve teknik sorumlu Oğuz Çetin ile ilgili çeşitli iddiaların ortaya atıldığı yayını kınadı. 
     Fenerbahçe'nin eski teknik direktörü Werner Lorant'ın tercümanı Sırrı Alkan ile sarı-lacivertli eski futbolcu ve teknik adam İlyas Tüfekçi'nin iddialarıyla ilgili olarak yapılan açıklamada, şöyle denildi 
     ''Son zamanlarda spor yazarlığına karşı yapılan haksız saldırıların çirkinleşerek arttığı gözlenmeye başlanmıştır. Dün akşam bir televizyon kanalında hangi vasıfla önemseneceği belli olmayan bir kişinin delilsiz iddialarına yer verilmesi, spor yazarları tarafından infialle karşılanmıştır. Bu konuşmalarla ilgili olarak adı geçen gazete müdürü ve medya grupları olayı hukuki mercilere intikal ettirmişlerdir. Fenerbahçe Kulübü Başkanı Aziz Yıldırım'ın da adının karıştığı, hiç bir delile dayanmayan bu iddiaların sahiplerini ispata davet ediyoruz. Bu iddiaları isme dayandırmayan ve belgesiz bir şekilde yayınlayanları şiddetle kınıyoruz.'' 
     





</TEXT>
</DOC>
