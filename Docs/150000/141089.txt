<DOC>
<DOCNO> 141089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur25.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçtı, dört kişinin tecavüzüne uğradı... 
</HEADLINE>
<TEXT>

p    Sakarya'nın Geyve İlçesi'nde annesiyle tartıştıktan sonra evden kaçan 14 yaşındaki Y.D., yanına gittiği arkadaşının 4 arkadaşı tarafından tecavüze uğradı. Genç kızın şikayeti üzerine yakalanan 4 kişi, Y.D. ile kendi isteğiyle birlikte olduklarını, tecavüz etmediklerini iddia ettiler. 
     Annesiyle tartışınca sinirlenerek evden kaçan Y.D. Adapazarı'nda oturan soyadı açıklanmayan Şenay adlı arkadaşının evine geldi. Burada bir kaç gün kalan ve arkadaşının tanıdıkları olan 4 kişiyle gezen Y.D., bu kişilerin kendisine tecavüz ettiğini babasına söyleyince polise şikayet ettiler. Olayla ilgili olarak polis, genç kızın kendisine sırayla tecavüz ettiğini iddia ettiği 18 yaşındaki Osman Kaya, 21 yaşındaki Mesut Tanaçar, 21 yaşındaki Muhammet Sakarya ve 17 yaşındaki M.S. yakaladı. Yakalanan sanıklar Y.D.'ye tecavüz etmediklerini, kendi isteğiyle ilişkiye girdiklerini söyledi. 
     Evden kaçan Y.D. ise ailesine teslim edilirken, Keşke anneme kızıp evden kaçmasaydım. Evde olsaydım bunlar başıma gelmezdi'' diye gözyaşı döktü. Olayla ilgili olarak soruşturma sürdürülüyor. 
     





</TEXT>
</DOC>
