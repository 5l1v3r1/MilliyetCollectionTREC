<DOC>
<DOCNO> 145955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun48.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Chretien, ABD ziyaretini iptal etti 
</HEADLINE>
<TEXT>

     Kanada Başbakanı Jean Chretien, Irak'a yönelik Amerikan-İngiliz harekatına katılmadığı gerekçesiyle ABD tarafından eleştirilmesi üzerine, 10 Nisan'da ABD'ye yapacağı ziyareti iptal etti. 
     Başbakanlık makamından yapılan açıklamada, ülkesinde geçen yıl 15 ulusal park kurulması kararından dolayı Amerikan Ulusal Parkları Koruma Derneği tarafından madalyayla onurlandırılmak üzere ABD'ye gitmesi planlanan Chretien'in ziyaretini iptal etmesine rağmen, ABD Başkanı George Bush'un 5 Mayıs'ta yapması planlanan Kanada ziyaretinin hazırlıklarının normal biçimde sürdüğü belirtildi. 
     ABD'nin Kanada'daki Büyükelçiliği ve Dışişleri Bakanlığı, hafta içinde 2 ayrı açıklamayla ABD'nin, Kanada'nın tam olarak destek vermemesinden dolayı hayal kırıklığı içinde olduğunu duyurmuştu. 
     




</TEXT>
</DOC>
