<DOC>
<DOCNO> 127458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sonspo07.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan gazetelerine göre Terim Chiesa ve Serginho'yu istiyor 
</HEADLINE>
<TEXT>

     İtalyan spor gazetesi Corriere dello Sport, Galatasaray Teknik Direktörü Fatih Terim'in, eski oyuncuları Enrico Chiesa ve Serginho'yu istediğini ileri sürdü. 
     Gazetede yer alan iddiada, ''Türk kaynaklarına göre Fatih Terim, Galatasaray'ı eskiden tanıdığı 2 futbolcuyla güçlendirmek istiyor. İlki Milan'dan Serginho, ikincisi Lazio'dan Enrico Chiesa eski Fiorentinalı '' denildi. Ekonomik yönden krizde olan SS Lazio'nun, futbolcularını satacağını yönündeki haberler İtalyan basınında bu aralar sıkça yazılmasına karşın SS Lazio Kulübü, bunları şimdilik yalanladı. 
     Bu arada Tutto Sport gazetesi ise AC Milan'ın satış listesine koyduğu futbolcuları bugün menşetinden verdi. Gazeteye göre Abbiati kaleci , Sarr, Laursen, Roque, Abuameyang, Helveg, Dalla Bona, Brocchi, Ba, Borriello ve Tomasson, AC Milan'ın satış listesinde bulunuyor. 
     Öte yandan Corriere dello Sport'ta dün yer alan, ''Terim, Hasan Şaş'ın ocak ayında Inter'e gitmesini önlemek için Inter'den yönetici Oriali ile kavga ediyor'' iddiası, Oriali'nin bugün La Gazzetta dello Sport Gazetesi'nde yayınlanan demeciyle yalanlandı. Lele Oriali, ara transferin başlayacağı 2 Ocak Perşembe günü, sağ kanat için istedikleri oyuncuları Ryan Giggs Manchester United , Van Der Meyde AFC Ajax , Chris Obodo Perugia , Cristiano Ronaldo Sporting Club Lizbon , Luciano Chievo Verona olarak sayarken, Hasan Şaş'ın isminin geçmemesi dikkati çekti. 
     
</TEXT>
</DOC>
