<DOC>
<DOCNO> 103697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/spor/ykocaomer.html </URL>
<DATE> 2002/08/24/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Türkiye’de neler oluyor 
</HEADLINE>
<TEXT>

     3 - 13 Temmuz 2002 tarihleri arasında, Güney Kore’nin Seul kentinde yapılan bedensel engelliler atıcılık dalında, Türkiye olarak ilk defa iki sporcumuzla katıldık. Bunlardan Üsteğmen Korhan Yamaç, 50 metre tabanca dalında, 49 sporcu arasında 8. olarak final atışlarına kaldı ve dünya 7. oldu. Ayrıca 10 metre havalı tabanca atışlarında dünya 12.’liğini elde etti. 
     Şampiyona sırasında yabancı ekiplerin yetkilileri hep şu soruyu soruyorlardı "Türkiye’de neler oluyor Nereden çıktı bedensel engelli Türk atıcıları Bugüne kadar böyle birşey yoktu..." 
     Evet Türkiye’de bedensel engelliler sporunda daha doğrusu engelliler sporunda hızla bir şeyler oluyor. Bedensel Engelliler Spor Federasyonu bu yıl ilk defa Fransa’da yapılan Dünya Bedensel Engelliler Atletizm Şampiyonası’na iki sporcu ile katılırken, yine bir imza atarak geçtiğimiz ay Karabük’te Bedensel Engelliler 1. Türkiye Okçuluk Şampiyonası’nı organize etti. Bunda genç ve dinamik Federasyon Başkanı Demirhan Şerefhan’ın rolü çok büyük. Kulaklarını her türlü dedikoduya tıkayarak görevini yapan ve kendini engelliler sporuna adamış bir genç. 
     Ancak en büyük destekçisi de Gençlik ve Spor Genel Müdürü Kemal Mutlu. Hiç kimse ortaya çıkıp da benim dönemimde engelliler sporu şöyle gelişti, böyle gelişti diye konuşmamalı. Kimin ne kadar katkısı olduğunu belgeleri ile en iyi bu satırların yazarı bilir. 
     İnsan haklarına aykırı eski ödül yönetmeliğinin değiştirilmesi ve Engelliler Spor Federasyonu’nun çağdaş bir şekilde dörde bölünmesi gerektiğini ilk söyleyen, tekliflerini yapan, kamuoyu baskısı oluşturan ve sonucunu alan bu satırların yazırıdır. Var mı aksini iddia eden Varsa biz susarız, belgeler ve şahitler konuşur. 
     Ayrıca Engelliler Federasyonu’nun dörde bölünmesindeki üç ayrı aşamadan geçmiş olsa bile davranışı, ödül yönetmeliğinin değiştirilmesi konusundaki tutumu ve engelliler sporunun her branşında kendisine iletilen istekleri büyük bir şevkle, süratle yapılması için talimatlar veren Kemal Mutlu’nun engelliler sporunun gelişmesindeki katkısı ve engelli sporcuların gönlündeki yeri herkesten farklıdır. 
     
     



 SPOR 

























</TEXT>
</DOC>
