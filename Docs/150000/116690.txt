<DOC>
<DOCNO> 116690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/cemal.html </URL>
<DATE> 2002/11/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bir parti, bana öylesine bir hayal çizdi ki 
</HEADLINE>
<TEXT>

     Bana öylesine bir hayal çizdi ki peşinden gidiyorum Böyle bir lider... 
     Böyle bir parti... 
     Var mı bu seçimde 
     Bu yazının sırası mı şimdi 
     Millet sandık başına giderken böyle bir yazının sırası olmadığını düşünenler elbette olacak. 
     Daha çok siyasiler böyle düşünebilir. 
     Ama vicdanınıza koyun elinizi. 
     Düşünün 
     "Bana öylesine bir hayal çizdi ki peşinden gidiyorum" diye mi sandık başı yapıyorsunuz Oyunuzu bugün böylesine heyecan verici bir motifle mi kullanacaksınız 
     Yoksa kerhen mi 
     Yani zoraki mi oyunuz 
     Ya da protesto mu 
     Bilemiyorum. 
     Ancak, eskilere duyulan tepkinin özellikle bu seçimde fazlasıyla yönlendirici olduğunu uzun zamandır gözlüyorum. 
     Gözlüyoruz. 
     Eski bir alışkanlıkla ya da futbol takımı tutar gibi oy atanların bu seçimlerde iyice azaldığı bir olgu... 
     Protestonun haklı nedenleri var. 
     Siyaset müthiş kirlendi. 
     Rejimin doğru dürüst bir sifonu olmadığı için de gereken temizliği kendi kendine yapamadı siyaset kurumu. 
     Sistem kendini yenileyemedi 
     Halkın nabzını tutmak için nereye gitsek, kulaklarımıza en çok hortum, rüşvet, yolsuzluk sözcükleri çalındı. Bundan dolayı siyasetçiye duyulan öfkeyi Anadolu’nun her köşesinde dinledik. 
     Bu hiç değişmedi. 
     Sistem sorun çözemedi. 
     Sürekli biriktirdi. 
     Aş ve iş derdi hallolmadı. 
     Bunun üstüne bir de 2001 yılı Şubat krizi bindi. Cumhuriyet tarihimizin belki de en korkunç yoksullaşmasını yaşadı. 
     Bu ekonomik kriz yurt çapında öylesine bir tepki patlamasına yol açtı ki, bu felaketi yalnızca fil dişi kulesinden dışarı çıkamayanlar, siyaseti kör değneği beller gibi yapanlar hissetmedi. 
     Yine bu nedenle bazı siyasetçiler, bazı aydınlar yeni’nin anlamını kavrayamadılar. Halktaki yeni beklentisi onların idrak sınırlarına nüfuz edemedi. Bu nedenle de siyaset sahnesindeki birtakım gelişmeleri akılları almadı. 
     Hazırlıksız yakalandılar. 
     Halktaki yeni beklentisinin siyasette yol açtığı boşluğu dolduran kimilerini hayretle izlediler bir süre gözlerine inanamadılar. 
     Yazık ki öyle. 
     Bizim toplumumuz zaten morali bozuk bir toplum. Önünü hep tıkalı gören bir toplum. Bir de ekonomik krizin darbesini yiyip yıkıma uğrayınca, bütün tepkisini siyaset kurumuna, siyasetçiye yöneltti. 
     Haksız mı Elbette değil 
     Evet, bugün sandık başı. 
     Bir demokrasi, bir yurttaşlık görevini yerine getireceğiz. Hiç olmazsa herkesin takkesi önüne düşecek, kiminin keli sırıtacak, kimi sahneden silinecek. 
     Bir başka deyişle 
     Hiç olmazsa önümüzü 4 Kasım’dan itibaren daha iyi görebileceğiz. 
     Demokrasinin erdemi denebilir. 
     Neyin olup neyin olmayacağını halkın oyuyla seçim sandığında görmek ve sonuca hep birlikte saygı duymaktır, demokrasi denen oyunun öncelikli kuralı... 
     Ben de oyumu kullanacağım. 
     İçime sinerek mi Hayır. 
     Oyum boşa gitsin istemiyorum. Oylar bölünsün de istemiyorum. Laik demokratik Cumhuriyet konusunda kafası karışık olmayan, Türkiye’nin Avrupa yolculuğunu komplekssizce devam ettirecek bir iktidar istiyorum. 
     Sandıktan böylesi çıksın. 
     Var mı umudun 
     Bernard Shaw’un sözüdür 
     "Hiç düş kırıklığına uğramayanlar, hiç umut beslememiş olanlardır." 
     İyi pazarlar, iyi seçimler 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
