<DOC>
<DOCNO> 135422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/altan.html </URL>
<DATE> 2003/02/06/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
22 yaşındaki bir manken, 52 yaşını öngöremediği sürece... 
</HEADLINE>
<TEXT>

     O nedenle 52 yaşını öngöremeyen 22 yaş mankenlerini de uyarmak gerekir bir manken için yaş 50’yi geçtiğinde - özellikle ekonomik açıdan - zorlanmalar ve kaygılı yalnızlıklar dönemi başlayabilir. 
     
     Örneğin Saddam, Irak’ın 71 saraylı erkek mankenliğine özeneceğine ve kendi saltanatına karşı yoğunlaşan tehdidi Irak halkına ve Irak topraklarına karşıymış gibi göstereceğine - çünkü iktidardan çekilse, ne savaş olurdu, ne bir şey - bir kimya mühendisi olsa da, kozmetik endüstrisine yeni katkılar yapsaydı klitoridyen hanımların, klitorisini makyajlama alanında çalışsa ve "dede külahı" pozisyonlarında hangi makyajların daha geçerli olacağı üstüne bir kitap yazsaydı... 
     Bir yığın uydurma nutukla, havaya tüfek sıkıp durmazdı şimdi... 
     
     Değişimi kimse engelleyemez... 
     İngiltere Başbakanı Tony Blair kendisini Fransa’nın, İngiltere’ye en yakın bölgesi Pas - de - Galais’nin küçücük belediyesi Touquet’de ağırlayan Fransız Cumhurbaşkanı Jacques Chirac’a tarihi belediye sarayının duvarındaki bir resmi göstererek şöyle diyordu 
     - Fransa ile İngiltere’nin dostlukları çok eskidir, bakın şu duvardaki resme Fransa Kralı XII. Louis ile Marie’nin resimleri... 
     Marie, İngiltere’nin ilk kadın kraliçesiydi. Yıl, 16. yüzyılın başı... 
     Ve krallıklar, imparatorluklar, diktatörlükler değişti de, değişti. 
     
     Saddam da çaresiz devrilecek... Kendiliğinden çekilmesini bilse çoluk çocuk zavallı yoksul Irak halkı da, vatanı koruyoruz sanısıyla Saddam’ın diktasını korumaya çalışırken, boşu boşuna ölmeyecekti... 
     Kazara, Saddam saltanatıyla yoksul, mesleksiz, eli böğründe Irak halkının, "Irak devleti" görüntüsü arkasında, aynı sepete konabilecek bir bütün oluşturmadığını yazan, Iraklı bir yazar çıksaydı... 
     Acaba Saddam ne yapardı o yazara 
     Kendisindeki vatan millet aşkıyla, "işte bir vatan haini" diyerek mi, kurşuna dizerdi o yazarı yoksa hamaset edebiyatıyla kamufle edilmiş, bir saltanat hırsıyla mı 
     
     Başkan Bush’un, Irak’a saldırmak için, kendine özgü birtakım çıkar hesapları ola dursun... 
     XII. Louis’nin de, İngiltere Kraliçesi Marie ile evlenirken, kendine özgü çıkarları vardı, daha doğrusu her iki tarafın kendine özgü çıkarları vardı. 
     Sonra ne oldu 
     "Ol saltanatın yeller eser şimdi yerinde" 
     Değişimi durdurma olanağı yoktur. 
     22 yaşındaki manken de, 50’sine gelecektir. 
     Hem de şu ünlü Türk atasözünü pek hatırlamadan 
     - Ne oldum deme, ne olacağım de... 
     
     Columbia uzay mekiğinin geri dönerken, atmosfere girince yanıp parçalanmasıyla aynı kaderi paylaşarak ölen 7 astronot, neredeyse unutuldu gitti... 
     Varsa yoksa Irak savaşı... 
     Ankara, 80 bin yerine, 40 bin Amerikan askerinin Türkiye’de konuşlanarak Kuzey Irak’a geçmesine, bayramdan önce mi "evet" diyecek, yoksa bayramdan sonra mı 
     Pentagon, Kuzey Irak’ta ikinci cepheyi açabilecek mi, açamayacak mı 
     Laf ola beri gele... 
     Elbette ki açacak... 
     
     1947’den bu yana, Washington’un hiçbir isteğine "hayır" dememiş olan Ankara, durdu durdu da seçimler erkene alındıktan, hemen hemen tüm siyasal partiler silindikten ve Cami parfümlü bir siyasal örgüt, beklenmedik bir çoğunlukla iktidara geliverdikten sonra mı, "hayır" diyecek .. 
     
     Avrupa ülkeleri nasıl değişip, Avrupa Birliği’ni oluşturuyorsa Irak da değişir, Yakındoğu da değişir, "ulus - devlet" hipnozları da değişir... 
     Ne olacaksa artık o olacak ve sürecek değişimler... 
     Keşke silahçıların fabrikaları kapatacakları günler, biraz daha erken gelse... 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
