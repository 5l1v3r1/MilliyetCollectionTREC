<DOC>
<DOCNO> 119453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/siyaset/siy11.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’ün adı Cumhur’ 
</HEADLINE>
<TEXT>

29 Ekim’de doğduğu için, ailesi Gül’e hep Abdullah Cumhur’ dedi. Ancak nüfusa kayıt olmadı 
     OKTAY ENSAR Kayseri DHA 

     58. Hükümet’i kurmakla görevlendirilen Abdullah Gül’ün bir adının da "Cumhur" olduğu ortaya çıktı. Cumhuriyet Bayramı’nda doğduğu için, ailesi ona hep "Abdullah Cumhur" dedi. Ancak nüfusa kaydettirilmeyen "Cumhur" adı, Gül’ün çocukluk fotoğraflarının arkasında el yazısında kaldı. 
     Kayseri’de orta halli ailelerin oturduğu Hasbekiççi Mahalesi’nde yaşayan Adeviye ve Ahmet Hamdi Gül çiftinin ilk çocukları, 29 Ekim 1950’de evde dünyaya geldi. O zaman şimdiki adı 2. Hava İkmal Bakım Merkezi olan Tayyare Fabrikası’nda askerlik dönüşü tornacı olarak çalışan baba Gül, ilk çocuğu olan oğluna babası Hayrullah’ın isim koymasını istedi. Dede Hayrullah da torununun kulağına ezan okuyup, kendi babasının adı olan Abdullah adını koydu. Abdullah, 29 Ekimde doğduğu için hep "Abdullah Cumhur" diye çağrıldı. Ancak nüfus kaydına sadece "Abdullah" adı yazıldı. 
     



 SİYASET 






















</TEXT>
</DOC>
