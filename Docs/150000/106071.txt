<DOC>
<DOCNO> 106071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun29.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te Kıbrıs zirvesi 
</HEADLINE>
<TEXT>

     Birleşmiş Milletler Genel Sekreteri Kofi Annan, KKTC Cumhurbaşkanı Rauf Denktaş ve Rum Kesimi lideri Glafkos Klerides ile bu sabah ayrı ayrı yaptığı görüşmeleri tamamladı. 
     Annan'in, iki liderle görüşmelerinde, Kıbrıs sorununun çözümü için taraflara uzlaşı çağrısında bulunduğu bildirildi. 
     Diplomatik kaynaklardan alınan bilgilere göre, Annan, çözüm arayışları çerçevesinde zamanın daraldığı mesajını verdi ve tarafların çözüm için daha fazla çaba göstermesini istedi. 
     Aynı kaynaklardan alınan bilgiye göre, Annan, taraflara yazılı bir belge sunmadı, ancak BM görüşlerini anlatan ve iki kesimin daha önce ortaya koyduğu görüşlere ilişkin bazı görüşlerini açıkladı. 
     Annan, iki liderle ayrı ayrı görüştükten sonra toplu fotoğraf çektirdi. Fotoğraf çekimi sırasında Denktaş, kendi makinasıyla önce kendilerini izleyen medya mensuplarının daha sonra ise Annan ile Klerides'in fotograflarını çekti. 
     Kofi Annan, BM Kıbrıs Özel Temsilcisi Alvaro de Soto, Denktaş ve Klerides'in katılımıyla dörtlü çalışma yemeğine katıldı. 
     





</TEXT>
</DOC>
