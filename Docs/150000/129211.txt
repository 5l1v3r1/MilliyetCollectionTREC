<DOC>
<DOCNO> 129211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/spo04.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar kızdırdı 
</HEADLINE>
<TEXT>

Sommers ve Lee Yong dışındaki yabancıların bahaneler öne sürerek kampa katılmamaları, Trabzonspor Teknik Direktörü’nü çok sinirlendirdi. Futbolculara ceza verileceği açıklandı. 
     Sonuçlarına katlanırlar’ 
     ANTALYA’DA ikinci yarı hazırlıklarına başlayan Trabzonspor’da yabancıların gecikmesi Teknik Direktör Samet Aybaba’yı sinirlendirdi. Belçikalı Sommers ve Güney Koreli Lee Yong dışındaki diğer isimlerin mazeretlerini inandırıcı bulmayan Aybaba, "Sonuçlarına katlanırlar. O zaman çok sevdikleri dolar cinsinden cezalarını da görürler" ifadesini kullandı. 
     
     Oumar’ın uçak sorunu 
     AYBABA’YI arayan Oumar’ın, "Uçak sorunu yaşadım. Dakar üzerinden geliyorum" dediği öğrenildi. Aurelio’nun bugün gelebileceği belirtilirken, Paris üzerinden Türkiye’ye döneceğini açıklandı. Petkoviç de ülkesinin uzak olması nedeniyle bugün veya yarın gelebileceğini belirtti. Aybaba, "Aurelio ve Petkoviç dışındakilerden verim alamadım" diyerek sitem etti. 
     
Caio’ya son teklif      BAŞKAN Özkan Sümer, uzun süredir peşinden koştukları Brezilyalı Caio’nun menajeri Fatih Çatak’a son tekliflerini iletti. Sümer’in, "Maç başı 6000 dolar ödeyebiliriz" dediği, Caio’nun ise "Benimle alay mı ediliyor Bu rakama gelmem mümkün değil. Bundan sonra görüşmeye değmez" yanıtını yolladığı bildirildi. Bu arada Brezilyalı Yan Lima ve Nijeryalı Ogbeche’nin isimleri de gündeme gelirken, Palmerias’ın orta saha yıldızı Ricardo Lucas Dodo ve San Paulo’nun sağ kanat oyuncusu Santos Wilson için de araştırma yapıldığı kaydedildi. 
     



 SPOR 


























</TEXT>
</DOC>
