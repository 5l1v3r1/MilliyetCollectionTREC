<DOC>
<DOCNO> 108148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur24.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Oylarınızı bölmeyin" 
</HEADLINE>
<TEXT>

     Eski Devlet Bakanı Kemal Derviş ve Türk-İş Genel Başkanı Bayram Meral, CHP Silifke İlçe Teşkilatı'nı ziyaret ettiler. 
     Derviş teşkilat binası balkonundan vatandaşlara yaptığı kısa konuşmada, Türkiye'nin yol ayrımında olduğunu belirterek, ''Oylarınızı bölmeyin kim iktidara gelecekse gelsin ama mutlaka uyumlu bir hükümet olsun'' dedi. 
     Sorunları vatandaş fedakarlığıyla bitirmeye çalıştıklarını kaydeden Derviş, yeni bir sayfa açıldığını ve başarı için uyumlu bir hükümet gerektiğini söyledi. Derviş şöyle konuştu 
     ''Başarıyı koalisyonlarla, parçalanmış siyasetle yakalamamız mümkün değil, uyum gerekiyor. Oylarınızı bölmeyin. Kim iktidara gelecekse gelsin ama mutlaka uyumlu bir hükümet olsun. CHP'yi solu birleştiren bir parti haline getirmeliyiz.'' Halkın bunalım geçirdiğini ifade eden Meral de, ''Halka güven verecek parti Atatürk'ün partisi CHP'dir. Onun için burada görev aldım'' dedi. 
     İlçe teşkilatında partililerle sohbetin ardından, Adana'ya gitmek üzere aracına binen Kemal Derviş, aralarında İşçi Partisi Silifke İlçe Başkanı Yusuf Buldu'nun da yeraldığı bir grubun protestosuyla karşılaştı. 
     Kemal Derviş ve IMF'yi eleştiren sloganlar atan grup, güvenlik ekipleri tarafından uzaklaştırıldı. 
     Derviş ve Bayram Meral, daha sonra Adana'ya hareket ettiler. 
     





</TEXT>
</DOC>
