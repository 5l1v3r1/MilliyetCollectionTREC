<DOC>
<DOCNO> 125081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/gun04.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa hazır mıyız’ tatbikatı yapacağız 
</HEADLINE>
<TEXT>

Çarşamba başlayıp cuma sona erecek kriz yönetim tatbikatı’nda Türkiye’nin savaş durumuna ne derece hazır olduğu denetlenecek 
     ÖNDER YILMAZ Ankara 

     ABD’nin Irak operasyonu için kararlı bir yaklaşım sergilemesi, Türkiye’nin hazırlıklarını da hızlandırdı. Türkiye, Irak’a düzenlenecek askeri harek ta yönelik "Güven 2002 Kriz Yönetim Tatbikatı" adlı bir tatbikat yapacak. 18 - 20 Aralık’ta gerçekleştirilecek tatbikatta Türkiye’nin savaş ve sonrası krizde harek t kabiliyeti ölçülecek, kamu kurum ve kuruluşlarının savaş durumuna ne kadar hazırlıklı olduğu belirlenecek. 
     
     TEDBİRLER DENETLENECEK 
     Başbakanlık Müsteşar Yardımcısı Ali Çakı’nın koordinasyonunda MGK, Genelkurmay ve İçişleri bakanlığı yetkilileriyle 4 aydır hazırlığı yürütülen tatbikatta, "Milli Alarm Sistemi"nin çalışıp çalışmadığı da kontrol edilecek. Kimyasal ve biyolojik silahlar başta olmak üzere saldırılara karşı alınan tedbirler ve stratejik kurumların birlikte hareket edip etmediği izlenecek. Kamu kurum ve kuruluşlarının sorumlulukları ve karar alma kabiliyetlerinin de ölçüleceği tatbikatta haberleşme, ulaşım, güvenlik, kabul merkezleri, polis ve jandarma önlemleri, sağlık, satın alma, dağıtım, iç ve dış yardımların organizasyonu gibi bir dizi faaliyetlerin uygulama aşaması değerlendirilecek. 
     
     GÖÇMENİN FATURASI BM’YE 
     Müdahale sırasında Türkiye’nin 276 bin kişilik göç alması olasılığına yönelik hazırlanan "Yağmur Harek tı" planı da tatbikatın bir parçasını oluşturacak. Hükümet, göç dalgasında yapılacak harcamalar için de BM’den 315 trilyon lira talep etti. BM, bu talebi sıcak karşıladı. Buna göre Türkiye Kuzey Irak’taki muhtemel göç hareketine yönelik harcamalarını faturalandırarak BM’den tahsil edebilecek. 
     



 GÜNCEL 
















</TEXT>
</DOC>
