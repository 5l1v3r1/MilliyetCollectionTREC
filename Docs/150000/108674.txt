<DOC>
<DOCNO> 108674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/soneko11.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Honda, hatalı üretilen 180 bin aracı çağırdı... 
</HEADLINE>
<TEXT>

     Japon Honda Motor şirketi, üretim hatası nedeniyle Avrupa, ABD ve Japonya'dan toplam 180 bin kadar motorlu aracı, onarım için çağırma kararı aldı. Açıklamada Haziran 1993 - Nisan 1998 tarihleri arasında üretilen toplam 7 modelde üretim hatası saptandığı duyurularak, bu araçlar servislere çağrıldı. Honda yetkilileri hatalı araçların imalat tarihlerini belirtmekle yetindiler, otomobillerin modelleri ise açıklamadı. 
     Şirketin açıklamasına göre, üretim hatası nedeniyle toplanacak Honda Motor imalatı motorlu araçların 21 bin 395 adedi Avrupa ve ABD'deki Ekim 2001-Ağustos 2002 tarihlerinde imal edilen Silverwing markalı motorsikletlerin bazı modellerinden oluşuyor. 
     Silverwing marka motorsikletlerin üretim hatası olanlarının 2,509 adedi ABD, 600'ü İngiltere'de geri kalanı da diğer Avrupa ülkelerinde satılmış. 
     Geri toplanacak araçların 160 bin 131'i de, Japonya'daki Honda Motor yapımı otomotiv ürünlerinden oluşuyor. Honda firmasının yetkilileri, sözü edilen otomobil ve motorsikletlerin "ateşleme sisteminde üretim hatası olduğunu, ateşleme sırasında yangın olasılığının bulunduğunu" belirttiler. 
     





</TEXT>
</DOC>
