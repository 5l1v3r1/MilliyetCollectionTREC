<DOC>
<DOCNO> 131217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sondun26.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Columbia mekiği fırlatıldı... 
</HEADLINE>
<TEXT>

     Amerikan uzay mekiği Columbia, 16 gün sürecek uzay seferine çıktı. 
     7 kişilik mürettebat taşıyan mekik, Florida eyaletindeki Kennedy uzay üssünden bu akşam fırlatıldı. 
     Mürettebat arasında bir de İsrailli astronot bulunuyor. 
     2 bin ton ağırlığındaki mekik, gürültüyle rampadan fırlayarak, Yer'den 277 km irtifada yörüngeye yerleşmek üzere yola koyuldu. 
     İsrailli astronot İlan Ramon'un da aralarında bulunduğu mürettebat, 16 gün boyunca yerçekimsiz ortamda 80'den fazla bilimsel deney yapacak. Deneyler, yerçekimsizliğin insan fizyolojisi ve canlı organizmaya etkileri, kristallerin kimyası, proteinlerin büyümesi ve meteorolojik olayların gözlenmesiyle ilgili olacak. 
     Mekikte, toplam değeri 78 milyon doları bulan 4 ton bilimsel malzeme ve yepyeni bir araştırma modülü de bulunuyor. 
     Mekik, 1 Şubat'ta yeryüzüne dönecek. 
     





</TEXT>
</DOC>
