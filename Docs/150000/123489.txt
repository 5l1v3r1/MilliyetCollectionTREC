<DOC>
<DOCNO> 123489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yasam/yas07.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına yıktı 
</HEADLINE>
<TEXT>

Sağanak yağış ve fırtına, İstanbul’da çatıların uçmasına, ağaçların devrilmesine ve su baskınlarına neden oldu 
     DİNÇER ŞEREF İstanbul 

     ÇATI ÖLDÜRÜYORDU 
     FATİH Kariye İmareti Sokak’ta bulunan dört katlı bir binanın çatısı, şiddetli rüzg r ve fırtına nedeniyle uçtu. Çatı yan taraftaki bir gecekondunun çatısına düşerek çökertti. Mutfakta bulunan Kiraz Tunç 58 başından hafif yaralandı. Şiddetli fırtına nedeniyle Fatih’te de bir binanın bacası yıkıldı. 
     
     SEL VE TAHLİYE 
     KARTAL Soğanlı Yeni Mahalle Gelincik Sokak’ta bir ağaç yola devrildi. Düşme tehlikesi bulunan bazı tabelalar da itfaiye ekiplerince indirildi. Fatih, Zeytinburnu ve Bağcılar’ın çukur semtlerinde su baskınına uğrayan bazı evlerde, vatandaşlar ve İSKİ ekiplerince tahliye işlemleri gerçekleştirildi. 
     
     TANKER BATTI 
     KERVANSARAY Denizcilik firmasına ait kaptan Hamit Karayel yönetimindeki "Bunker" adlı 105 groston kapasite ve 30 metre uzunluğa sahip boş tanker, Körfez Yarımca Limanı’ndaki Rota İskelesi’ne yanaşmak istediği sırada battı. Kaptan ve mürettebat kurtarıldı. 
     



 YAŞAM 














</TEXT>
</DOC>
