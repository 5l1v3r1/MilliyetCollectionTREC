<DOC>
<DOCNO> 129989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko08.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin... Ekonominin bozulması futbol kulüplerine yaradı... 
</HEADLINE>
<TEXT>

     Tarihinin en ağır ekonomik krizini yaşayan Arjantin'de 4 yıldır süren krizden, karlı çıkan belki de tek sektör var, futbol kulüpleri. 
     Ekonomik kriz yüzünden yapılan devalüasyonla Arjantin parası pesonun ABD Doları karşısında bir yılda yüzde 300'den fazla değer kaybetmesi, futbol kulüplerinin ekmeğine yağ sürdü. 
     Futbol klüpleri, borçlarının çoğunlukla peso cinsinden, ağırlıkla Avrupa'ya futbolcu transferinden kaynaklanan gelirlerinin ise ABD Doları cinsinden olması nedeniyle, devalüasyon ortamında büyük kazanç sağladı. 
     Ülkenin en büyük futbol klübü River Plate'nin, devalüasyon sayesinde borçlarını üçte 1 oranında azalttığı bildiriliyor. 
     Krizin futbolcuların kitle halinde ülke dışına gitmeye teşvik etmesiyle de, kulüplerin döviz cinsinden bonservis gelirleri sürekli artıyor. 
     





</TEXT>
</DOC>
