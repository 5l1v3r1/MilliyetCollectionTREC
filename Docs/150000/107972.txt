<DOC>
<DOCNO> 107972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/ekonomi/aeko.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA, SAVAŞI VE PETROL FİYATLARINI KONUŞUYOR 
</HEADLINE>
<TEXT>
Fatura 200 milyar dolar 
Beyaz Saray’ın ekonomi danışmanı Lindsey, Irak’a saldırı maliyetinin 200 milyar doları bulabileceğini, ancak bunun ekonomik dengeleri sarsmayacağını söyledi 
     ABD Başkanı George Bush’un baş ekonomi danışmanı Lawrence Lindsey, Irak’a saldırının ABD’ye 200 milyar dolara patlayabileceğini söyledi. Beyaz Saray ise daha önce savaşın maliyetini 50 milyar dolar olarak tahmin etmişti. 
     Wall Street Journal Gazetesi’nin haberine göre, Ulusal Ekonomi Konseyi Başkanı Lindsey, savaşın maliyetinin üst sınırının’ ABD Gayri Safi Yurtiçi Hasılası’nın GSYİH yüzde 1-2’sine ulaşabileceği tahmininde bulundu. ABD’nin yıllık GSYİH’si 10 trilyon dolar. Buna göre Lindsey’in tahmini 100 ile 200 milyar doları buluyor. 
     Lindsey, bu maliyetin ABD ekonomisinin büyüklüğü göz önüne alındığında, makro dengeler üzerinde önemli bir etkisi olmayacağına inanıyor. ABD’nin merkezi yönetiminin toplam borçlarının 6.3 trilyon dolar olduğuna dikkat çeken Lindsey, savaşın ekstra maliyetinin bu toplam üzerinde anlamlı bir etki yapmayacağını, faiz hadlerinin de etkilenmeyeceğini ifade ediyor. 
     ABD Hazine Bakanı Paul O’Neill de dün yaptığı açıklamada, ABD’nin Irak’a karşı gerekebilecek her türlü harek tın mali yükünü kaldırabileceğini söyledi. 
     
     Büyümeyi etkileyecek 
     ABD’nin Irak’a müdahelesi durumunda ekonomisi en fazla etkilenecek ülkelerden biri de Türkiye olacak. Türkiye’nin yalnızca Irak ile ticareti durmayacak, aynı zamanda bölge tümüyle güvensiz hale geleceğinden diğer ülkelerle olan ekonomik ilişkilerde de aksamalar olabilecek. 
     Savaş ortamının turizmi de etkilecek olması nedeniyle Türkiye’nin döviz gelirlerinde ciddi azalmalar olabilecek, savaş tedirginliği yatırım eğilimlerini gerileteceğinden, büyümede beklenen hıza ulaşılması riske girecek. 
     Türkiye, Körfez Savaşı’na askeri olarak katılmadığı halde, bazı tahminlere göre 50 milyar dolara ulaşan bir fatura ödemişti. 
     
     Petrol, 30 dolara dayandı 
     Ham petrolün vari fiyatı, Irak’a ABD müdahalesi olasılığı ile ilgili spekülasyonların artması üzerine tırmanışa geçerek kritik sınır’ sayılan 30 dolara dayandı. ABD haif petrolünün varil fiyatı 29.82 dolara çıktı. Gözler, Petrol İhraç Eden Ülkeler Örgütü OPEC üyesi ülkelerin petrol bakanlarının perşembe günü Japonya’da yapacakları toplantıya çevrildi. 
     Osaka’ya gelişinde soru yağmuruna tutulan OPEC Genel Sekreteri Silva, kartelin piyasaya yeterince petrol verdiğini söyledi. Silva, ocak ayında başlayan 3.5 milyon varillik kısıntının kaldırılıp kaldırılmayacağına ilişkin soruları yanıtsız bıraktı. 
     
Şahinler hayır’ diyor      OPEC şahinler’ kanadını oluşturan Venezüella, Katar ve Kuveyt günlük üretiminin 21.7 milyon varille bugünkü düzeyinde tutulmasını istiyor. Bu grup, fiyatdaki artışın üretim kısıntısı değil, savaş olasılığı ve petrol taşıma yolları ile ilgili risk tahminlerinden kaynaklandığını, bu nedenle de üretimin artılırılması gerekmediğini düşünüyor. Uzmanlar, OPEC’in güvercinler’ kanadının başını çeken Suudi Arabistan’ın, kısıntının biraz gevşetilmesinden yana tavır koyacağını umuyor. Ancak müslüman ülkelerin analistleri, Hergün Filistinli’lerin öldüğü ABD kaynaklı bir istilada, Suudilerin batıya yardım etmeyeceği’ görüşünü dile getiriyorlar. 
     
     Üretim, fiyatı düşürür 
     OPEC’in günlük üretimi 500 bin varil artırmasının fiyatı 28.5 doların altına çekebileceği, 1 milyon varil artırması durumunda ise fiyatın 27 doları görebileceği tahmin ediliyor. 
     Türkiye’nin ekonomik programı hazırlanırken petrol fiyatının ortalama 19 dolar düzeyinde olacağı tahmin ediliyordu. Fiyat yükselişi, Türkiye’nin petrol ithalatında ödediği faturayı da artırıyor. 
     
ABD’den 200 milyon dolarlık anlamlı’ hibe      ABD, Türkiye’ye 200 milyon dolar hibe ediyor. Hazine Müsteşarlığı ABD’den sağlanan 199 milyon 908 bin 328 dolar tutarındaki hibenin, IMF’ye, Dünya Bankası Grubu’na ve askeri krediler hariç, ABD’ye olan dış borç geri ödemelerinde kullanılacağını açıkladı. 
     Hibenin kullanım tarihi ise imza tarihinden itibaren 18 ay olarak belirlendi. Konuyla ilgili anlaşmanın imza töreni, bugün Devlet Bakanı Masum Türker’in katılımıyla, Hazine Müsteşarlığı Uğur Ercan Toplantı Salonu’nda gerçekleştirilecek. Hibenin, Irak’a saldırı hazırlıklarının hızlanması ve Türkiye’ye destek ile ilgili baskıların arttığı bir döneme rastlaması anlamlı bulundu. 
     



 EKONOMİ 















</TEXT>
</DOC>
