<DOC>
<DOCNO> 104290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur32.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, milletvekili adaylarından 2 trilyon kazandı... 
</HEADLINE>
<TEXT>

     CHP'de milletvekilli aday adaylığı için başvurular sona erdi. Aday adaylığı için 1930 kişi başvuruda bulunurken, CHP'nin kasasına da yaklaşık 2 trilyon lira girdi. 
     CHP'de milletvekili aday adaylığı için başvurular, son gün yaşanan yoğunluk nedeniyle bu sabaha karşı tamamlanabildi. 
     Aday yoklaması yönetiminin uygulanacağı 11 il için yapılan başvurular dahil olmak üzere, toplam başvuru sayısının 1930'a ulaştığı bildirildi. Önümüzdeki günlerde partiye yeni katılımlar olması durumunda, listelere yeni isimlerin eklenebileceği belirtildi. 
     CHP'ye katılan Eski Devlet Bakanı Kemal Derviş, İstanbul Birinci Bölge'den aday adaylığı için başvuruda bulundu. 
     Aday adaylarından başvuru dosyası için 50 milyon, başvuru sırasında da 1 milyar lira alan CHP, yaklaşık 2 trilyon lira gelir elde etti. 
     CHP, siyasi partilere yapılan yardım çerçevesinde daha önce Hazine'den 7.5 trilyon lira almıştı. 
     





</TEXT>
</DOC>
