<DOC>
<DOCNO> 130946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/pulur.html </URL>
<DATE> 2003/01/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
AKP ile "Demokrat Parti" benzerliği... 
</HEADLINE>
<TEXT>

     Tabii, bu benzetme, tıpatıp olmasa da, yine de benzeyen yanları çok. 
     
     ÖZGÜRLÜKLER ve nurlu ufuklar vaat eden Demokrat Parti, kamuoyunun, basının, aydınların desteğiyle iktidara geldi, ülkede ve gazetelerde adeta bayram havası esiyordu. 
     "Vatan"ın sahibi ve başyazarı Ahmet Emin Yalman’ın "mavi ufuklar"ı çok geçmeden önce griye döndü, sonra kararmaya başladı. 
     
     ÇÜNKÜ halk, özellikle ekonomide umduğunu bulamadı, fiyatlar inmedi, pahalılık arttı, gelir azaldı, halkın hoşnutsuzluğu ve eleştirileri gazetelere yansıdı, yazı işleri müdürleri muhabirlerin yazdığı haberlere sayfalarda yer vermeye başladılar. 
     
     HIFZI Topuz, bu dönemi şöyle anlatır 
     "Oysa Başbakan Menderes, gazete sahipleriyle kurduğu dostluk ilişkilerinden dolayı, basında, hükümeti ve partiyi eleştiren yazıların çıkması gerektiği kanısındadır. Çalışan gazetecileri genellikle hor görmüştür. Muhabirler, sekreterler, fıkracılar, gazete fotoğrafçıları ise, kendilerini hiç de Başbakan - Patron ilişkileriyle bağlı saymamışlardır. Patronların gücü bunu önlemeye yetmeyecektir. Rahat bırakalım hükümeti çalışsınlar, karışmayalım formülü yavaş yavaş iflas etmiştir. Bu hava çileden çıkarmıştır Başbakanı." x 
     
     ELBETTE 1950’deki bu görüntü, bugünkü duruma tıpatıp benzememektedir ama, o günkü patronlara, bugünkü, bazı genel yayın yönetmenleriyle köşe yazarlarını benzetmek ise sanırız pek yanlış olmaz. 
     Hıfzı Topuz’un "Bu hava çileden çıkarmıştır Başbakanı" cümlesi aynen, Tayyip Erdoğan’a uymaz ise de o’nun "Bize saldırırsanız, ekonomi bozulur" cümlesi, çileden çıkmanın ilk alameti değil midir 
     Hemen her gün akaryakıta zam yapılacak, emekli aylıklarına yapılan zammın kaynağı, yeni vergiler olacak, her bakan her konuda konuşacak, biri bedelli askerlik derken, öbürü karşı çıkacak, Dışişleri Bakanı her gün bir inci yumurtlayacak, Kıbrıs için her gün bir formül üretilecek, Irak’a dostluk ve ticaret heyeti yollanacak, Devlet Bakanı Kürşat Tüzmen oraya giderken, Dışişleri Bakanı Kerkük ve Musul’daki haklarımızdan söz edecek, Iraklılar da, bizimkileri adeta istiskal edecek... 
     Sonra bunlar yazıldı mı, adına "saldırmak" denilecek. 
     
     YA "numaracı Cumhuriyetçiler"in hali 
     Adamlar, AKP’yi neden desteklediler .. 
     Amerika’nın emrinden çıkmaz, diye... 
     Şimdi işler değişti AKP Irak savaşına girmemek için ayak sürüyor, "numaracılar" ise Amerika’nın emrinde sandıklarının bu halinden şaşkın... 
     Ya TÜSİAD Başkanı’nın hali 
     Hükümeti eleştirdi diye, anında, Başbakan’dan cevabını aldı... 
     
     EVET, yazının başında da söyledik, Demokrat Parti’nin iktidara gelişi ile AKP’nin iktidara gelişi arasında bire bir, tıpatıp bir benzetme yapılamaz, ama iki dönemi karşılaştırırsanız benzerlikler bulursunuz. 
     - 
     x 100 Soruda Türk Basın Tarihi Gerçek Yayınevi. 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
