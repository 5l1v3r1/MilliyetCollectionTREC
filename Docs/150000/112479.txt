<DOC>
<DOCNO> 112479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sontur19.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopenhag'a Sezer gidiyor 
</HEADLINE>
<TEXT>

     AB Dönem Başkanı Danimarka Başbakanı Anders Rasmussen'in 28 Ekim'de aday ülkeler devlet ve hükümet başkanları ile Kohenpag'da yapacağı toplantıda Türkiye'nin Başbakan Bülent Ecevit değil, Cumhurbaşkanı Ahmet Necdet Sezer tarafından temsil edileceği Danimarka'ya iletildi. 
     Cumhurbaşkanı Sezer'in toplantıya katılacağı, Cumhurbaşkanlığı Dış Politika Baş Danışmanı Tacan İlden tarafından Danimarka'ya bildirildi. 
     Danimarka Başbakanı Rasmussen, Avrupa Komisyonu'nca yayınlanan ilerleme Raporları ile genişleme sürecinin görüşüleceği 24 Ekim'deki Brüksel Zirvesi'nin ardından zirve konusunda aday ülkeleri bilgilendirmek üzere, 13 aday ülke devlet ve hükümet başkanlarını 28 Ekim'de Kopenhag'da Eigtveds Pakhus'ta yapılacak toplantıya davet etti. 
     28 Ekim sabahı yerel saatle 10 ile 14.30 arasında gerçekleşecek olan toplantıya AB Komisyonu Başkanı Romano Prodi, genişlemeden sorumlu Komisyon Üyesi Günter Verheugen ve AB Dış Politika Yüksek Temsilcisi Javier Solana'nın da katılması bekleniyor. 
     





</TEXT>
</DOC>
