<DOC>
<DOCNO> 112853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun04.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İKYB Bağımsız Kürt devleti istemiyoruz 
</HEADLINE>
<TEXT>

     Celal Talabani liderliğindeki Irak Kurdistan Yurtseverler Birliği'nden IKYB bir heyet, temaslarda bulunduğu Suriye'nin başkenti Şam'da, Irak'ın kuzeyinde bağımsız bir Kürt devleti kurmak istenmediğini bildirdi. 
     IKYB'nin Şam'daki temsilciliğinin yetkilisi Adil Murad, "Başbakan" Berham Ahmed Salih başkanlığındaki heyetin dün Suriye Devlet Başkanı Yardımcısı Abdülhalim Haddam ve iktidardaki Baas Partisi'nin 2 numaralı adamı Abdullah El Ahmar ile görüştüğünü kaydetti. 
     Murad, heyetin Suriyeli yetkililere, Kürtlerin "ayrılıkçı amaçlarının" olmadığını, Irak'ın içinde yer aldıklarını ve bağımsız bir devlet kurmak istemediklerini söylediğini bildirdi. 
     IKYB Şam sorumlusu Murad'a göre, heyet üyeleri, "Irak devlet başkanı Saddam Hüseyin'in devrilmesinden sonra bölgedeki gerçek demokratik güçlerle işbirliği yaparak, demokratik, laik ve çok dinli bir Irak inşa etmek mümkündür" görüşünü dile getirdi.. 
     Murad, heyetin Irak'ta 70 yıldan fazla zamandır süren ve ülkeyi yıkıma sürükleyen merkeziyetçi yönetime son vermek için federal bir rejim istediklerini belirttiğini ve "Demokratik bir değişim istiyoruz ve bir diktatörün yerine bir başka diktatörün gelmesini istemiyoruz" dediğini söyledi. 
     Türkiye gibi Suriye de Irak'ın kuzeyinde bağımsız bir Kürt devleti kurulmasına karşı çıkıyor. 
     





</TEXT>
</DOC>
