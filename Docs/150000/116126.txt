<DOC>
<DOCNO> 116126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yazar/yilmaz.html </URL>
<DATE> 2002/10/31/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
4 Kasım’da AKP’nin modeli hazır 
</HEADLINE>
<TEXT>

     Cumhurbaşkanı Ahmet Necdet Sezer’in Cumhuriyet Bayramı resepsiyonunda özetle söylediği "Başbakanı ben atarım, hükümet kurma görevini de milletvekili olmayana vermem" cümlesi, 4 Kasım sabahının yalnız sandıkta değil, Çankaya’da da şekillendirmesine gebe olduğunun sinyalini verdi. 
     AKP tarafından başbakan konusu iki aşamalı olarak devreye sokulabilir. 
     Birincisi, TBMM’nin teammüllere uygun olarak çalışmasını esas alabilir. Seçim sonuçlarının ilanından sonraki hafta TBMM toplanır, organlarını seçer. Partiler grup başkanlarını seçerler. Bu yöntem içinde AKP grup başkanı başbakan adayı olarak açıklanır ve bunun için parti tüzük değişikliğine gerek kalmaz. 
     İkincisi ise AKP çantasındaki, "4 Kasım gündemini" açar ve kurultayı toplar. Kurultay da, başbakan ve genel başkanın ayrı olmasını benimseyen "Alman modeli" benimsenir, tüzük değişikliği kararı alınır. Seçimden sonraki 15 gün içinde de genel kurul toplanır ve karar bağlanır... 
     
     Coşkun Lüks olur 
     Sezer görevlendirme yaparken, TBMM’den güvenoyu alacak bir başbakan atama hassasiyeti taşır mı, yoksa kendisini "Anayasa’ya uygunluk" ilkesi ile sınırlamakta sakınca görmez mi, bilemiyoruz. 
     AKP’nin birinci parti çıkması durumuna göre geliştirilen senaryoların tehkilerine işaret eden AKP İstanbul milletvekili Adayı Ali Coşkun, "Cumhurbaşkanı’nın görevlendirmesinden sonra 45 gün içinde başbakanın atanması ve hükümetin kurulması zorunluluğu var. Aksi halde 3 ay içinde yeniden seçime gidilir. Aralık ayında Kopenhang zirvesi toplanacak, kritik günler içinde hükümet kurulmasının geciktirilmesi çok büyük lüks" diyor. 
     
     Türkiye için ne lüks 
     Genel başkanı yasaklı AKP’nin birinci parti çıkması durumunda asıl lüks, çoğunluğun "Evet" demediği bir siyasal anlayışla yönetilmek olacak ya, neyse... 
     AKP’nin birinci parti çıkması sonucunda diyelim ki, Merve Kavakçı’nın hamisi Abdullah Gül başbakan bu durum devleti rahatlatacak mı 
     Yine Cumhurbaşkanı resepsiyonundan başka sorular da akla gelmiyor değil. 
     Cumhurbaşkanı Sezer, parti genel başkanlığını tanımayacağını söylediği Erdoğan’ı hangi sıfatla davet etti 
     Sonra Erdoğan’ın koruması resepsiyona nasıl girip, el sıkıştı 
     
     Başbakan kimliği 
     AKP’nin seçimden önce parti yetkili kurullarını çalıştırıp, başbakan adayını belirlememekteki ısrarı, siyaset üslubu ile örtüşüyor. 
     Dün Türkiye Genç İşadamları Derneği’nde TÜGİAD konuşan CHP milletvekili adayı Kemal Derviş bu üslubun çarpıcı bir yorumunu yaptı 
     "Tayyip Erdoğan New York’ta, Londra’da, Frankfurt’ta başka, Kayseri’de başka konuşuyor." 
     Derviş, Erdoğan’ın IMF’ye "tam teslimiyet" sözü verdiğini de vurguluyor. 
     Derviş’in bu yorumunun üzerine açıklanmayan başbakan adayı stratejisi de eklendiğinde, oy hesaplarının yanı sıra iktidar endişeleri de ortaya çıkıyor. 
     AKP, Ankara’da Vecdi Gönül ve Abdullah Gül ismini öne çıkarırken, Anadolu’da Köksal Toptan ile alanlara iniyor, İstanbul çevrelerinde ise eski İçişleri Bakanı ve ANAP kökenli Abdülkadir Aksu’yu vitrine koyuyor. 
     Belli ki AKP’deki sıkıntı oy verenlerin kafasını karıştırmamak, yeni bir taraftar kitle yaratarak, küskünler cephesi açmamak noktasında açığa çıkıyor. 
     
     Gündem, Erdoğan krizi 
     İzlenimim ibrenin Aksu’dan yana ağır bastığı yolunda. Geçtiğimiz günlerde İstanbul’da ABD Büyükelçiliğinin verdiği ve ABD Başkanı Bush’a da yakınlığı ile bilinen üst düzey bir görevlinin yer aldığı davette, AKP’den Aksu’nun çağrılı olması da önemsiz gelmedi. Hem de çok sınırlı sayıda milletvekili davetli arasında... 
     Aksu, AKP için "emanetçi" vasıfları taşıyor. Aksu, Erdoğan’ın başbakan olması için gereken her şeyi yapacaklarının sözünü vererek de,ögüven" telkin ediyor. 
     Bu demek oluyor ki, AKP’li Meclis’in birinci maddesi Erdoğan krizine kilitlenecek. 
     
     







Çankaya ve AKP 


Galatasaray’ın tek golü ve düşündürdükleri... 


Cumhuriyetçiler 


Zıtlaşmak yerine... 


Sezer, Tayyip Erdoğan, yeni başbakan 


Simit satan başbakan adayları .. 


AKP’nin başbakan formülü 


Meclis Başkanı bir komünist 


Yanlış izlenimler 


Rusya ile ilişkilerde sıkıntı... 


AKP kendine sormalı Halk ne istiyor 


Bir kitabın başına gelenler... 


Sezer kimi atayacak 


Evde ansızın 2 koca karga peydahlansa... 


Seçilince insan değişiyor 


4 Kasım’da AKP’nin modeli hazır 


</TEXT>
</DOC>
