<DOC>
<DOCNO> 102815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/guncel/gun01.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanalda ölüm sıradan olay 
</HEADLINE>
<TEXT>

Milliyet Kervanı dün Adana'daydı... 
     SİZE GELİYORUZ 

     ADANA’DA yılda 70 - 80 çocuğun kanallarda yüzerken boğulduğunu, 60 - 70 çocuğun da tren altında kaldığını anlatıyorlar, normal bir şeymiş gibi... 
     
Siyaset namustur’      CEM ŞENGÜL 

     Yağışlı bir havaydı ve de tatildi. "Acaba gelirler mi " derken, Adanalıların sevgi seli gecikmedi. Eşini, çocuğunu kapan, içini dökmek için Milliyet TIR’ının başındaydı. Her ne kadar içimiz, duyduğumuz dertleri ve politik kaygıları ön plana almak için kıpır kıpırsa da, bu kez sporla başlayacağız. 24 yaşında bir hakeme kulak verdik. Dinleyelim 
     "8 yıllık hakemim. Ama bu sürede bölgemizdeki klasman sınavlarında, adam kayırıldığı için başarılı olamadım. EPAK Başkanı Mahmut Çetiner bana engel oluyor. Halbuki oğlu 1. Lig’e yükseldi. Oysa son imtihanda ben 94 saniye ve 3 bin metre koşu yapmıştım, oğlu ise 92 saniye ve 2 bin 700 metrede kalmıştı. Zaten hep istediği isimlerin klasman atlamasını sağlıyor." 
     Şunu salık verdik Çetiner’e söz hakkı tanıyamıyoruz. Madem böylesine haksızlık yapıldığına inanıyorsun, o zaman kanıtlarınla MHK’ye git. Hatta biz aracı olalım. "Tamam" dedi ve kendine güveni geldi. Artık insanların "Eziliyoruz" diye kendini paralama yerine hakkını arama devrinin geldiğini sanıyorduk, yanılmışız. İkinci spor örneğinde, gazetemizle yüz yüze geldik. Bir genç adam kucağında çocuğuyla yanımıza sokuldu. 
     
     İlle de GS’li yazar 
     "Sizden şik yetçiyim, Galatasaraylı yazarınız yok" dedi. İşte bize göre bir konu. Çünkü, takım değil futbol yazarı varlığına inanır ve mücadele ederiz. Peki dedik genç adama, bizim yazarlara taraflı diyebilir misin Yanıt "Hayır." Fenerli ya da Beşiktaşlı diye tanıdığınız yazar Galatasaray’ı yazarken, haksızlık mı ediyor Yanıt "Hayır." Eee, o zaman. Yanıt "Olsun, ben MİLLİYET’te bir Galatasaraylı yazar görmek istiyorum." Pes yani... Her takıma aynı gözlükle bakıyorsun, objektif yazıyorsun, takım tutuyorsun, ama atkınla gezmiyorsun, o zaman sen yazar değilsin arkadaş. Eh böyle başa da böyle tıraş. Neyse spordan biraz sıyrılalım, dertlere sözcülük yapalım. 
     Bir gencin sorunu sağlık. Annesini Çukurova Üniversitesi Balcalı Hastanesi’ne yatırmış. 1 aydır kalça protezi bekliyormuş. Yanıt trajikomik. "İhale açılacak, bekleyin." Hoppala. Ya ihale açılmaz veya gecikirse... 
     
     Yol paraları bile yok’ 
     Çukobirlik’te 23 sene ter döktükten sonra çıkış kapısı gösterilen Tevfik Ongun, bir kahve açmış. Ama verdiği şu dramatik örneğe bakın "Çayı 150 bin liradan satıyorum. Bunu veresiye içen en az 150 müşterim var. Dertlerini anlatmaya onlar da geleceklerdi, ama ceplerinde yol parası bile yok. İnsanlar aç. Bunların hepsi çiftçi, esnaf." Öğretmen Ali Çelik alıyor sözü "Siyaset namustur. Eğer siyasetçilerin namusu varsa, verdiğimiz oyun hesabını sorma olanağı tanısınlar bize." 
     İşte Adana halkına ayırabildiğimiz bu kadar. Bu konuşmalarımız bittiğinde Tarsus’taki feci kazayı öğrendik. Ve en az Adanalılar kadar kahrolduk. Ne diyelim, memleketin kaderi bu, canavardan geçilmiyor. 
     
Adana usulü masa dansının sonu      MURAT SABUNCU 

     Gözünüzün önüne şöyle bir sahne getirin Güzel bir kız masanın üzerinde dans ediyor. Erotik dansların yapıldığı ortasında direk olan masalardan birinde. Ve etrafında kadehleriyle delikanlılar sıralanmış ve cool’ bir şekilde kızı seyrediyor. Kafanızdaki Bu sahne olsa olsa Amerika’daki barlarda geçer’ önyargısını silin. Ve yerine Adana tarzı eğlence’ yazın. Ama yarım kalan eğlence... 
     Adana’da ilginç bir kişilikle tanışıyoruz. Şehrin en büyük pavyonlarından birinin sahibi. Pavyon deyince akla kötü sesli şarkıcılar, ortaya söylenen yanan meyveler, izbe bir ortam gelir ya, anlattığına göre o bunu değiştirmiş. Batı ülkelerinde araştırmalar’ yapmış ve orada gördüğü masa üzeri erotik dans’ stilini Adana’daki pavyonuna uygulamış. Ancak gençler dansa fiziki’ müdahaleye kalkınca onun da tepesi atmış ve masanın etrafındaki yerleri kırıp parçalamış. Adana usulü masa dansı da böylece yarım kalmış. Zaten o da ekonomik krizden yakınıyor ve Alan olsa hemen satarım’ diyor. 
     
     CHP burada önde 
     Adana’nın sosyolojik gerçeği pavyonları’ bir kenara bırakalım... Önce Milliyet TIR’ının kurulduğu Uğur Mumcu Meydanı’ndaki izlenimlerimiz... Adanalılar partizanlığa, delege sistemine, partilerin önseçim yapmamasına’ kızıyor. Vatandaşlar en güçlü partinin CHP olduğunu, AKP’nin büyüdüğünü, ANAP, DYP ve MHP’nin geçen seçimlerdeki oy oranını tutturamasa bile buralarda şansı olduğunu söylüyor. 1999’da Adana’da yüzde 7 civarında oy alan HADEP’in de gücünü muhafaza ettiği yadsınamaz bir gerçek. Özellikle varoşlarda AKP ve HADEP çekişiyor. CHP de diğer illerin aksine Adana’da yoksul kesimler’ üzerinde yoğun bir çalışma yapıyor. Kurdukları gezici ekiple halkın sorunlarına pratik çözümler getirmeye başlamışlar. Sağlık sorunu olana doktor, çalışamayana iş, dershaneye gidemeyene öğretmen... 
     Adana’nın en büyük sorunu göç aslında. Son 15 yılda Adana’ya iki Adana’ daha eklenmiş. Sadece 1985 ile 1990 yıllarında bölgeye göç edenlerin sayısı 490 bin kişi. Genelde terörden kaçıp gelen Doğu ve Güneydoğu Anadolu insanı gelmiş buraya. Şehrin bu kadar insanı kalkındıracak altyapısı ve istihdamı olmayınca da sorunlar çıkmış. Kimi yerlerde pırıl pırıl caddelerde el ele gezen gençlere, kimi yerlerde en kötü şartlarda yaşayan ayakları çıplak dilenen çocuklara rastlıyorsunuz. 
     
     Pamuğun adı yok 
     Bir zamanlar Adana deyince akla gelen pamuk bölgede neredeyse yok olup gitmiş. Üretim daha çok GAP bölgesine kaymış. Tütüne kota gelmiş, karpuz tarlada kalmış, buğday da ithal ediliyor. Kısaca tarım kesimi çok zorda. Anlatılanlara göre, Adanalı gençlerin en büyük amacı gemici olmak. Bu deniz aşkından çok kendi şehrinde iş bulamadığı için başka ülkede şansını deneme isteğiyle geliştirilmiş bir hayal... 
     
Göç büyük dert      MUSTAFA BAKACAK 

     Milliyet TIR’ının 21’inci durağı Adana’da, sorunların temel nedeni olarak göç gösteriliyor. Güneydoğu’dan, yoğun göç alan Adana’da, işsizler ordusunun sayısının sürekli artmasından, gelir düzeyinin düşmesinden, asayiş olaylarının artmasından yakınılıyor. Göçün yol açtığı sorunlara devlet desteğiyle çözüm bulunacağı görüşü h kim. Devlet yatırımına hasret kaldıklarını belirten Adanalılar, kalkınmada öncelikli iller kapsamına alınmayan Adana’nın yatırımcı tarafından cazip olmaktan çıktığına işaret ettiler. 
     
     25 bin lira okul harçlığı 
     Genç bir öğretmen, insanların fakir olduğunu, çocuklara harçlık olarak 25 bin lira verildiğini anlattı ve başından geçen ve çok duygulandığı bir olayı da bizimle paylaştı "Öğretmenler Gününde, öğrenciler aralarında para toplayarak aldıkları çiçeği hediye etti. Para toplarken tuttukları listeyi gördüm. Her ismin yanında 25 ya da 50 bin lira yazıyordu. Bu çocukların ailesinden eğitime katkı payı olarak en düşük miktar olan 3 milyon lirayı almamızı istiyorlar. Aileler vermekte zorlanıyor. İnanın 300 bin lira taksitle veren aileler var." 
     



 GÜNCEL 

















</TEXT>
</DOC>
