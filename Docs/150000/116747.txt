<DOC>
<DOCNO> 116747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur11.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Valisi yanlış oy kullandı... 
</HEADLINE>
<TEXT>

     Bolu Valisi Mehmet Ali Türker, gözlüklerini unuttuğu için oy kullanırken ''Evet'' mührünü yanlış yere bastı. 
     Bolu Valisi Mehmet Ali Türker ile eşi Aynur Türker, oylarını kullanmak üzere 50. Yıl İzzet Baysal İlköğretim Okulu'na geldi. 1033 nolu sandıkta oy kullanmak üzere ''Evet'' mührü ve oy pusulasını alan Vali Türker, oy kullanmak için geçtiği paravanın ardından bir süre sonra geri çıkarak, ''Evet mührünü yanlış yere bastım. Yeni oy pusulası alabilir miyim '' dedi. 
     1033 nolu seçim sandığı başkanı Raif Yaşar, ''Sayın valim yeni oy pusulası veremeyiz. Oy pusulası seçmen sayısı kadar. Oy pusulasında yanlış yere bastıysanız oyunuz geçersiz olur'' cevabını verdi. 
     Bu cevap üzerine Bolu Valisi Mehmet Ali Türker, ''Gözlüklerimi evde unutmuşum. Gözlükler olmayınca oyumu yanlışlıkla oy vereceğim partinin amblemi yerine, başka partinin amblemine bastım. Artık kime niyet, kime kısmet diyelim'' diyerek, oy pusulasını sandığa attı. 
     Vali Türker'in eşi, Aynur Türker ise, ''Ben oyumu yanlış kullanmadım'' dedi. 
     





</TEXT>
</DOC>
