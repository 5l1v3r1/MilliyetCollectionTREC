<DOC>
<DOCNO> 125683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo42.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Kulübü Yönetim Kurulu görev dağılımı yaptı... 
</HEADLINE>
<TEXT>

     Trabzonspor Kulübü Yönetim Kurulu, görev dağılımı yaptı. 
     Trabzonspor Kulübü Sadri Şener Tesisleri'nde yaklaşık 1 saat süren toplantıdan sonra açıklama yapan kulüp başkanı Özkan Sümer, yönetim kurulunun zorunlu olan görevleri belirlediğini, onun dışında yönetim kurulunda yeni bir karar alınmadığını söyledi. 
     Sümer, yönetim kurulu toplantısında alınan karar doğrultusunda, asbaşkanlığa Erol Tuna, başkan yardımıcılığına Bahri Köse, genel sekreterliğe Yusuf Ziya Yılmaz ve mali saymanlığa da Kenan Atalay'ın getirildiğini bildirdi. 
     Ahmet Ağaoğlu ve ekibinden 4 kişinin istifasının kendilerine ulaştığını da vurgulayan Sümer, şöyle devam etti 
     ''İstifalarla ilgili herhangi bir işlem yapılmadı. Çok çabuk karar vermeyi gerek görmedik. Kalkıp da hemen istifalarla uğraşmak bize hoş gelmedi. Bu konuda aceleyi gerektirecek birşey yok.'' Sümer, yedek üyelerin bundan sonra tüm toplantılara dahil edileceğini de belirterek, ''Yedekler toplantılara katılacak ama karar aşamasında karar verme gibi durum sözkosunu değil'' dedi. 
     





</TEXT>
</DOC>
