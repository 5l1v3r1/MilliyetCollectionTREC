<DOC>
<DOCNO> 108804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/spo08.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’de bayram 
</HEADLINE>
<TEXT>

UEFA’da ikinci tura en yakın temsilcimiz olan Yeşil-Siyahlılar’da yüzler gülüyor. Başkan Baysal, "İyi bir Avrupa markası olacağız" diye konuştu 
     FERAH IŞIK DHA 

     "Hafif geldi" 
     YEŞİL - Siyahlı ekipte UEFA Kupası ilk tur ilk maçında Fransız Lorient karşısında alınan 2 - 0’lık galibiyetin sevinci yaşanıyor. Kupadaki dört temsilcimiz arasında tek galibiyet alan ekip olan Denizlispor, geçen sezon 2. Lig’e gerileyen rakibini evinde de yenmenin hesaplarını yapıyor. Futbolcular, "Fransızlar hafif geldi. Bu iş burada bitti" yorumunu yaparken, Teknik Direktör Rıza Çalımbay iddialı konuşmaktan kaçınıyor. 
     
     Özkan’ın hedefi 
     GENÇ teknik adam, "Avantaj bizde. Ancak dikkatli olmalıyız. Her yönüyle Lorient’ten üstün olduğumuzu ispatladık" açıklamasını yaptı. Başkan Mustafa Baysal ise, "İyi bir Avrupa markası olacağız" diye konuştu. Maç öncesi ağır bir grip geçiren ve sahaya iğne ile çıkan Mustafa Özkan’ın yüzü gülüyor. Büyük özveri gösterip, 39 derece ateşle forma giyen Mustafa, "Hastalığımı maç bitince hatırladım. En büyük dileğim Milli Takım’da oynamak" dedi. 
     



 SPOR 































</TEXT>
</DOC>
