<DOC>
<DOCNO> 112146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/bbas.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER TATSIZ 63-66 
</HEADLINE>
<TEXT>

Turuncu-Yeşilliler Avrupa Ligi C Grubu’ndaki ilk sınavında umduğunu bulamadı, kendi evinde Rusya’nın CSKA Moskova takımına üç sayı farkla teslim oldu 
     ÜLKERSPOR Basketbol Avrupa Ligi C Grubu’ndaki ilk maçında Rusya’nın CSKA Moskova takımına evinde yenildi. İlk periyodda başabaş bir mücadele yaşanırken Turuncu - Yeşilli takım özellikle Praskevicius’un skorer oyunuyla bu bölümü 20 - 17 önde geçti. Temsilcimiz ikinci periyodda ribaundlarda sıkıntı yaşayınca konuk ekip devreyi 35 - 33 galip tamamladı. Ülkerspor üçüncü çeyrekte tekrar üstünlüğü ele aldı, ancak son periyodda CSKA Moskova daha az hata yapınca galibiyete ulaşan taraf oldu. 
     
     Maçın karnesi 
     HAKEMLER Iztok Rems Slovakya , Petr Sudek Slovakya , Gregov Ziemblicki Polonya 
     ÜLKERSPOR Booker 7 18, Serkan 6 10, Haluk 4 2, Praskevicius 6 12, Blair 6 10, Paculia 5 4, Goljoviç 4 2, Harun 3 3, Tutku 3 , Kerem 5 2 
     CSKA MOSKOVA Holden 7 13, Chatzivrettas 6 5, Songalia 8 17, Monia 6 5, Gatling 6 6, Papaloukas 5 4, Panov 4 2, Khryapa 6 5 Bashminov 6 8, Zakhar Pachoutine 4 1 
     1. PERİYOT 20 - 17 Ülkerspor , 2. PERİYOT 35 - 33 CSKA Moskova , 3. PERİYOT 50 - 46 Ülkerspor , MAÇ SKORU 66 - 63 CSKA Moskova 
     BEŞ FAUL Praskevicius Dk.37.33 
     
A.Berlin - E.Pilsen      BASKETBOLDA Efes Pilsen, Avrupa Ligi’ndeki ilk sınavını bugün deplasmanda Almanya’nın Alba Berlin takımı karşısında verecek. Efes, geçen sezon aynı ligde 20 maçta 12 galibiyet, 8 yenilgi almış, ikinci turda kupaya veda etmişti. Avrupa’da 268 maç yapan Lacivert - Beyazlılar, 167 galibiyet, 101 yenilgi aldı. Almanlar’a karşı hiç kaybetmeyen Efes Pilsen ile Alba Berlin arasındaki maç TSİ 21.00’de başlayacak. 
     
Çeki Hakkımız gasp edildi      EFES Pilsen Asbaşkanı Çetin Çeki, yayın haklarından gelecek geliri üç büyüklere hibe etmediklerini, bunun için zor kullanıldıklarını söyledi. Çeki, "Federasyonun isteği üzerine bu gelirden vazgeçmek zorunda kaldık. Açıkçası hakkımız gasp edildi" diye konuştu. 
     ALACAKLARI paranın havuzda tüm kulüplere eşit şekilde dağıtılacağı konusunda şüpheleri bulunduğunu da belirten Çeki, "Biz lige katılım payı olarak 25 milyar lira verdik. Üç büyükler bunu da vermiyor. Sıkıntıların mantıklı çözümlerle giderilmesini tercih ederdik" dedi. 
     



 SPOR 




























</TEXT>
</DOC>
