<DOC>
<DOCNO> 118090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yazar/temelkuran.html </URL>
<DATE> 2002/11/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ey siyaset Meşruiyet tezgahından geçtin mi 
</HEADLINE>
<TEXT>

Hiç gösterilmeyen DEHAP ile çok gösterilen GP arasındaki oy farkı bu seçimin en çarpıcı yanıdır. Artık Türkiye’de "gösteri siyaseti" resmen başlamış, gerçek halk ile "halk tahayyülü" yer değiştirmiştir 
     Televizyon, görünmenin var olmak anlamına geldiği daha çok görünenlerin daha az görünenlerden daha çok var olduğu bir dünyanın kaypak tanrısıdır. Bu numaracı tanrı, seçimler öncesinde siyasetin üzerinde "elini" şöyle bir gezdiriverdi. Siyaset ve siyasi davranış da kendini bu yeni tanrıya göre yeniden biçimlendirdi. Herhalde bu nedenledir 
     Deniz Baykal’ın "sportif kişilik" performansıyla "Kelebek gibi uçar, arı gibi sokarım" cümlesini kurarken, gerçek yaşını gösteren eşinin bu "atletik senaryoyu" bozduğu için kadraja girememesi. Cem Uzan’ın "Yılın prodüksiyonu " reklamıyla sunulan berbat filmlerin jönü gibi kolları hep sıvalı olarak ekrana çıkması. Tansu Çiller’in "gamsız hayat" ve İsmail Cem’in "aydınlık yarınlar" başlıklı gülümsemelerini ekran için ince ayardan geçirmeleri... Devlet Bahçeli’nin "Erkek adam renkli takım tutmaz" sloganından ilham almışçasına renkli televizyonlarda bile siyah-beyaz bir görüntü vermeye gayret etmesi... Veee elbette Recep Tayyip Erdoğan’ın susarak, "görünmeyerek", göründüğünde de görünme hırsı içinde olmadığını "göstererek" bütün bu banallikler alanını teşhir etmesi görünmekten çok, kenarda durarak görünenleri "göstermesi", onlara işaret etmesi ve böylece görünenler içinde en az görünerek en çok bakılan olması... 
     Niye peki 
     
Halk yok, tahayyülü var      Siyasetin televizyona göre yeniden biçimlenmesi ve bütün gerçeklik sürecinin tersine dönmesiyle başlayan "gösteri siyaseti", televizyonun da dayandığı bir fikir üzerinde durur Halkın istediğini vermek. Halk ne ister Halk ne homojen bir şeydir ne de televizyon bu sonsuz çeşitliliğin gerçek isteklerini bilebilir. O sebepten televizyon halkın ne istediğine değil, kendisinin halk diye tahayyül ettiği şeyin ne istediğine göre imaj üretir. Kitle kültürünün üretimi ve bu üretimden para kazanmak da ancak böyle mümkündür zaten. Yoksa sonsuz çeşitlilik için sonsuz imaj üretmek takdir edersiniz ki ne mümkündür ne de bir iş olarak k rlıdır. Neyse efendim, işte "gösteri siyaseti" de halk için değil, televizyonun ürettiği bir halk tahayyülünü muhatap alarak yapılır. Misal Deniz Baykal, insanların "sportif politikacı" görmek istediği kabulü üzerine kendini sulara atar, atlara biner, oradan oraya seyirtir. Tansu Çiller "Gülümseyen kadını sempatik bulurlar" varsayımıyla, Cem Uzan kolları sıvanmış, işlere çapur çupur girişen adamı severler ön kabulüyle davranır. Yani gösteri siyaseti, "halk tahayyülü" üzerine oynanan bir kumardır. Tahayyülünü isabetli yapan kazanır. Bu seçimlerde isabetli tahayyül "Halk çığırıp duranları susarak teşhir edeni sever" ön kabulü, dolayısıyla AKP kazanmıştır. Peki ya hiç gösterilmeyenler 
     
DEHAP ve GP      Bu seçimlerdeki en çarpıcı sonuç, Genç Parti ve DEHAP arasındaki oy farkıdır. Fazla gösterilen bir parti ile hiç gösterilmeyen bir partinin arasındaki oy farkı, bir meşruiyet tezgahı olarak televizyonu ve gösteri siyasetini anlamak için şahane bir göstergedir. Mitinglerine gelen yüz binlerce kişiyi hiçbir televizyonun göstermediği DEHAP ile gösteriyi siyasetin kendisi haline getiren ve TV kadrajının doluluğunu gerçek bir kalabalıkmış gibi sunan Genç Parti arasındaki yüzde 2’lik farkın bir anlamı da gösterinin, siyasetin yerini almış olduğudur. Bu durum, mesela, DEHAP mitingine gelmeyenlerin bu olayı görmediğinde DEHAP’ın onlar için yok olması anlamına gelmesinin ötesinde, o mitinge katılmış insanların bile akşam televizyonda bu olayı göremediği için mitingin varlığından şüpheye düşmesine kadar varabilen bir "gerçeklik tutulmasıdır". Bir DEHAP’lı akşam haberlerinde kendi mitingi yerine Cem Uzan’ın kamera yalanlarından dolayı kalabalık olup olmadığı bile beli olmayan "şovunu" izlediği zaman, o mitingin kendi mitinginden daha "büyük" olduğuna inanabilecektir. Artık TV sadece gerçekliğin yerini almakla kalmamış, gerçekten daha gerçek bir yalanı inandırıcı, ikna edici kılmıştır. Bu yeni bir haber değildir elbette ama Türkiye’deki siyasetin bu duruma göre vaziyet alışı yenidir. O yüzden işte, Cem Uzan’a "Bugün Türkiye için ne yaptın " diye sorarsak göğsünü gere gere "Ben Türkiye’ye TV gerçekliğini yutturdum" diyebilir. 
     
     







Davul tozları 


Ramazan öyküsü 


Baykal’ın Erdoğan formülü 


11 Eylül dünyasında Atatürk ve Türk modeli... 


3 ve 10 Kasım 


Yaşasa dinde reform yapacaktı’ 


Neşeli olmak için neden çok 


Mustafa Kemal’i doğru anlamak için... 


Atatürk’ü anmak Atatürk’ü bilmek... 


Çin’e genç politbüro 


Bir gecede şöhret olmak 10 yılını almış 


Ey siyaset Meşruiyet tezgahından geçtin mi 


Bu dönemde Cumhurbaşkanı da seçilecek 


Mayın tarlasında zafer şenliği 


Bir müteşebbis bir şehrin kaderini değiştirebiliyor 


Dünya halleri ya da Kara Kutu’ 


</TEXT>
</DOC>
