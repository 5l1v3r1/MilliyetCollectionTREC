<DOC>
<DOCNO> 111638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/soneko28.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, lisanslama sınavı sonuçlarını bu ay içinde açıklayacak... 
</HEADLINE>
<TEXT>

     Türkiye Sermaye Piyasası Aracı Kuruluşları Birliği TSPAKB Yusuf Ziya Toprak, sermaye piyasası lisanslama sınavları sonuçlarının bu ay içinde SPK tarafından açıklanmasını beklediklerini bildirdi. 
     Yusuf Ziya Toprak, TSPAKB aylık bülteninde yer alan açıklamasında, 28-29 Eylül 2002 tarihlerinde gerçekleştirilen lisanslama sınavlarına yaklaşık 7 bin sermaye piyasası çalışanın katıldığını belirterek, şöyle dedi 
     ''Sınav sonuçlarının açıklanmasının ardından Birliğimizce sicil tutma ve lisans verme işlemlerine süratle başlanacaktır. Altyapımız hazırlanmıştır. Ekim ayı içinde kurumlardaki insan kaynakları yetkililerini bilgilendirme toplantıları düzenleyerek sistemin işleyişini ayrıntılı olarak sektörle paylaşacağız. '' Uzun süredir piyasanın önemli sorunlarından birini işlem sırası kapalı hisse senetlerinin oluşturduğunu hatırlatan Toprak, Borsa Dışı Hisse Senetleri Pazarı'nın faaliyete geçmesi ile yatırımcı mağduriyetinin bir ölçüde de olsa giderildiğine işaret etti. 
     Yusuf Ziya Toprak, bu piyasanın daha da işlerlik kazanması için girişimlerinin ilgili kurumlar nezdinde yürütüldüğünü duyurdu. 
     





</TEXT>
</DOC>
