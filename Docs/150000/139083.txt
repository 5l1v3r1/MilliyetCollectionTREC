<DOC>
<DOCNO> 139083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/spor/spo01.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
CORDOBA'NIN BİLETİ CEBİNDE 
</HEADLINE>
<TEXT>

Beşiktaş’ın Kolombiyalı eldiveni, İspanya’nın Marca Gazetesi ile yaptığı röportajda Türkiye’den ayrılacağını belirtti. Tecrübeli kaleci, "Yeni rota ya İspanya, ya İtalya" dedi 
     MEHMET ÇİFTÇİ 

     Veda hazırlığı 
     BEŞİKTAŞ’IN tecrübeli kalecisi Oscar Cordoba, sezon sonunda Kartal’a veda etmeye hazırlanıyor. İspanya’nın Marca Gazetesi ile özel bir röportaj yapan Kolombiyalı eldiven, Türkiye defterini kapatacağını açıkladı. Cordoba, "Beşiktaş, kulübüm Boca Juniors’un istediği 2.5 milyon doları ödemeyeceğini bildirdi. Görüşmeler tıkandı. Gözüm İtalya ve İspanya’da" diye konuştu. 
     
     Adapte olamadım 
     CORDOBA, röportajında Türkiye’ye birkaç aylığına geldiğini de iddia edip, "Ancak Avrupa macerası benim burada kalmamı sağladı" yorumunu yaptı. Tecrübeli eldiven şunları söyledi "Türkiye’ye adapte olamadım. Arjantin’e dönmek istemiyorum. Büyük ihtimalle beni Avrupa’da başka bir takıma satacaklar. Benim için bu parayı verecek kulüpler olacaktır." 
     
İnönü hazır      UEFA Kupası 4. tur rövanş maçında yarın Slavia Prag’ı konuk edecek olan Beşiktaş, yoğun kar yağışına karşın İnönü Stadı’nda temizlik çalışmaları yaptırıyor. Menajer Sinan Engin belirli aralıklarla stada giderek, sahanın son durumunu inceliyor. Zemin temizliği için özel bir ekip kuran Siyah - Beyazlılar, yağışın tipiye döndüğü anlarda bile çalışmaları sürdürtüyor. 
     
Çirkin saldırıBir zamanlar ekmeğini ülkemizde kazanan Rada ve Horvarth, Türkiye hakkında ileri geri konuştu. Saygısızlığa Çek yıldız Nemecek de katıldı 
     Basına açıklama 
     YAKLAŞAN Slavia Prag maçı öncesinde Çek basınında, Türk futboluna ve taraftarlarına çirkin saldırılar içeren haber yayınlandı. Manşetleri süsleyen çirkinliğe ise bir zamanlar Trabzonspor forması giyen Rada ile Galatasaray’da oynayan Horvarth imza attı. Rada, "Slavia’yı İstanbul’da k bus ve cehennem bekliyor" derken, Horvarth da, "Herşeye hazırlıklı olun" yorumunu yaptı. 
     
     Zehirlerler’ 
     EN çarpıcı sözler ise Türkiye’yi çok iyi tanıdığı öne sürülen Nemecek’ten geldi. Çek futbolunun unutulmaz oyuncusu, yıllardır aramızda yaşamış gibi ülkemiz ve taraftarlar hakkında iddialar ortaya attı. Nemecek’in olay yaratacak açıklamalarında ise şu ifadeler yer aldı "Türkiye çok tehlikeli. Bizim futbolcularımızı otelde zehirlemeye bile kalkabilirler." 
     
Hakem Messina      UEFA, Beşiktaş - Slavia Prag maçının hakemlerini açıkladı. Yarınki kritik rövanşı İtalya Futbol Federasyonu’ndan Domenico Messina’nın yöneteceği bildirildi. Tecrübeli hakemin bu karşılaşmada yardımcılıklarını ise F.Babini ve A.Stagnoli yapacak. 
     
Kartal’dan topbaşı      İSTANBUL’DA günlerdir devam eden yoğun kar yağışı nedeniyle saha için çalışmalarına ara veren Beşiktaş dün hazırlıklara başladı. Siyah - Beyazlı takım düz koşunun ardından çift kale maçla çalışmayı noktaladı. Kartal, son çalışmasını bugün İnönü Stadı’na yapacak. Bu arada PFDK, İstanbulspor maçındaki olaylar nedeniyle Beşiktaş’a 1 milyar lira para cezası verdi. 
     
Luce’nin 7 bankosu      Arayış içinde 
     TEKNİK Direktör Lucescu, Prag’ı yıkma formülleri için yoğun bir şekilde çalışıyor. Çek ekibini durdurmanın hesaplarını yapan Luce, sahaya süreceği ideal on bir için de arayışlarını sürdürüyor. Rumen teknik adamın ilk etapta Cordoba, Ronaldo, Tayfur, Pancu, İbrahim, İlhan ve Ahmet Dursun’a şans vermeyi netleştirdiği öğrenildi. Diğer 4 forma için ise beklemeye geçildi. 
     
     Adaylar çok 
     SAVUNMADA Ali Eren ile Tolga arasında tercih yapacak olan Beşiktaş Teknik Direktörü, orta sahada da Sergen, Yasin ve Giunti üçlüsünü yakın takibe aldı. Sağ kanatta ise Kaan Dobra ile Tamer arasında büyük bir çekişme yaşanıyor. Bugünden itibaren Nevzat Demir Tesisleri’nde kampa girecek olan Beşiktaş’ta son çalışmada boşta kalan formalar da sahiplerini bulacak. 
     
     Beşiktaş günlüğü 
     Bilgili’den Seba’ya davet 
     BEŞİKTAŞ Başkanı Serdar Bilgili, Slavia Prag karşılaşmasına Onursal Başkan Süleyman Seba’yı da davet etti. Bilgili, bir gazetede Seba ile ilgili olarak çıkan açıklamalarını da yalanladı. Bilgili, "Onursal Başkanımız Süleyma Seba ile ilgili olarak hiçbir eleştirim söz konusu olamaz. Kendisinin devlet görevi ile ilgili yöneltilen sorular tarafımca cevapsız bırakılmıştır" dedi. 
     
     Kartal’ın ilk kralına veda 
     BEŞİKTAŞ ve Milli Takım’ın eski golcülerinden Güven Önüt vefat etti. 1963 - 64 sezonunda 19 golle krallık tahtına oturan ilk Beşiktaşlı olan Önüt dün Merter Veysel Karani Camii’nde kılınan ikindi namazının ardından toprağa verildi. Önüt’ün cenazesine Onursal Başkan Süleyman Seba da katıldı. Önüt ile aynı dönemde top koşturan Erkan Yanardağ da dün hayata gözlerini yumdu. 
     
     İlhan Mansız yoğun bakımda 
     PRAG sınavı öncesinde şiddetli öksürüğe yakalanan İlhan Mansız, teknik heyeti zora soktu. Rahatsızlığının artması üzerine yatağa düşen yıldız futbolcuya kulüp doktoru Ayhan Optur evine giderek serum bağladı. Geç saatlerde kampa katılabilen İlhan’ın maça kadar hazır hale gelmesi için yoğun çaba sarfediliyor. Öte yandan Ahmet Yıldırım’ın forma giyeceği belirtildi. 
     
     Slavia Prag bugün geliyor 
     İLK maçta Beşiktaş’ı 1 - 0 yenerek avantajlı duruma geçen Slavia Prag bugün İstanbul’da olacak. Çek temsilcisi Hilton Oteli’nde kalacak. Teknik Direktör Beranek’in saat 18.30’da yapacağı basın toplantısının ardından, İnönü Stadı’nda son antrenmanını gerçekleştirecek. 
     



 SPOR 























</TEXT>
</DOC>
