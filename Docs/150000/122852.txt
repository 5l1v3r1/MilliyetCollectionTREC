<DOC>
<DOCNO> 122852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sondun20.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'den Kıbrıs Türk tarafına protesto... 
</HEADLINE>
<TEXT>

     BM, Genel Sekreter Kofi Annan'ın Kıbrıs planına verilecek tepkinin gecikmesi yüzünden KKTC'yi protesto etti. 
     BM sözcülüğünden yapılan açıklamada, KKTC Cumhurbaşkanı Rauf Denktaş'ın plana tepkisinin yer alacağı belgenin teslimi için saptanan randevuya uyulmadığı belirtildi. 
     Sözcülük, Kıbrıs Rum tarafının, görüşlerini içeren belgeyi zamanında teslim ettiğini, buna karşılık KKTC tarafının dün gece yerel saatle 23.45 olarak belirlenen randevuya uymadığını kaydetti. 
     KKTC'nin yeni bir erteleme talebinde bulunduğunu belirten sözcülük, bunun kabul edilmediğini, Kıbrıs Rum tarafının da sunduğu belgeyi geri aldığını anımsattı. 
     BM sözcülüğünün açıklamasında, tarafların kendi görüşlerini içeren belgelerini bugün eş zamanlı olarak teslim etmeleri konusunda yeni bir randevunun planlandığı ifade edildi. 
     





</TEXT>
</DOC>
