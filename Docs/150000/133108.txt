<DOC>
<DOCNO> 133108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sondun11.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, AKPM'de konuşacak... 
</HEADLINE>
<TEXT>

     Avrupa Konseyi Parlamenterler Meclisi'nin AKPM resmi davetlisi olarak yarın Davos'tan Strasbourg'a gelecek olan Başbakan Abdullah Gül'ü, yoğun bir gündem bekliyor. 
     Gül, 27 Ocak Pazartesi günü AKPM Genel Kurul oturumunda konuşacak ve Avrupalı parlamenterlerin sorularını yanıtlayacak. 
     Genel kurul oturumundan sonra basın merkezinde yabancı gazeteciler için basın toplantısı düzenleyecek olan Gül, Avrupa Konseyi Genel Sekreteri Walter Schwimmer, AKPM Başkanı Peter Schieder ve Avrupa İnsan Hakları Mahkemesi AİHM Başkanı Luzius Wildhaber ile ayrı ayrı görüşmelerde bulunacak. Gül, aynı gün Ankara'ya dönecek. 
     Yaklaşık 10 yıl süreyle AKPM'nin Strasbourg'da yaptığı genel kurul ve komisyon toplantılarına aktif olarak katılan Gül'e, özellikle ''Loizidou'' ve ''Zana davası'' ile ilgili soru yöneltilmesi bekleniyor. 
     AKPM, Eylül 2002'de, Avrupa İnsan Hakları Mahkemesi'nin AİHM , Rum vatandaşı Titiana Loizidou'ya tazminat ödenmesini ve Leyla Zana ile arkadaşlarının tekrar yargılanmaları kararına uymadığı gerekçesiyle Türkiye'yi eleştiren bir rapor kabul etmişti. 
     





</TEXT>
</DOC>
