<DOC>
<DOCNO> 107937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sonspo26.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa 3 Bant Bilardo Şampiyonası başladı... 
</HEADLINE>
<TEXT>

     Avrupa 3 Bant Bilardo Şampiyonası Mısır'ın Hurghada kentinde başladı. 
     Şampiyonada Türkiye'yi Semih Saygıner, Murat Göklü, Tayfun Taşdemir ve Adnan Yüksel temsil edecek. 
     Turnavaya, Türkiye, Avusturya, Hollanda, Mısır, Almanya, Meksika, Suudi Arabistan, İtalya, Bulgaristan, Portekiz, Kolombiya, İspanya, Yunanistan ve Danimarka olmak üzere toplam 14 ülkeden 60 sporcu katılırken, dünya klasmanında ilk sıralarda yer alan İsveçli Torbjom Blomdah, Semih Saygıner, İtalya'dan Marco Zanetti, Belçika'dan Frederic Cauron, İspanya'dan Daniel Sanchez gibi isimler de yarışacak. 
     Milli Takım Kafilesi Başkanı ve Türkiye Bilardo Federasyonu Yönetim Kurulu Üyesi ve Basın Sözcüsü Selahattin Gurbetli, şampiyonaya çok iddialı bir takımla katıldıklarını belirterek, ''Türkiye bilardoda çok önemli başarılara imza attı ve dünyada söz sahibi olmaya başladı. Semih Saygıner'in dünyadaki başarılarının yanında, Türk Mili Takımı olarak da üçüncülüğü elde ettik'' diye konuştu. 
     





</TEXT>
</DOC>
