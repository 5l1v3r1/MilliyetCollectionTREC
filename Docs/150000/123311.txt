<DOC>
<DOCNO> 123311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun13.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide, Kenya'daki saldırıları üstlandi 
</HEADLINE>
<TEXT>

     Usame Bin Ladin'in El Kaide örgütü, Kenya'nın Mombasa kentinde İsrailli turistleri hedef alan saldırıları üstlendi. 
     İnternet sitesi ''www.jehadonline.org''da, El Kaide sözcüsü Süleyman Ebu Geyt'in sesiyle yayınlanan mesajda, ''Mombasa'daki 2 operasyon El Kaide'nin eseridir'' denildi. 
     Aynı mesajda, İsrail ve ABD çıkarlarına yönelik ''daha ciddi'' saldırılarda bulunulacağı tehditi yer alırken, ''Daha önceki koşullar Amerikan-Siyonist ittifakına yönelik olarak düzenlediğimiz cihad operasyonlarını üstlenmemize olanak vermiyordu, ancak bugün bunu yapacak daha iyi koşullara sahibiz'' ifadesi kullanıldı. 
     Mombasa kentinden 28 Kasım'da havalanan ve 261 yolcusu bulunan İsrail uçağına 2 füze fırlatılmış, birkaç dakika sonra da Mombasa'daki bir otele intihar saldırısı düzenlenmişti. Saldırıda, 3 saldırganın yanı sıra 3 İsrailli ile 10 Kenyalı hayatını kaybetmişti. 
     





</TEXT>
</DOC>
