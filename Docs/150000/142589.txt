<DOC>
<DOCNO> 142589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/siyaset/siy05.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık eylemleri artacak 
</HEADLINE>
<TEXT>

Şubat ayındaki 336 toplumsal olayı inceleyen Emniyet Genel Müdürlüğü’nün raporunda, alınan ekonomik tedbirlerin sonucunda sokak hareketlerinin artacağı görüşü yer aldı 
     TOLGA ŞARDAN Ankara 

     Emniyet Genel Müdürlüğü, geçen ay yurt genelinde yaşanan toplumsal olaylarla ilgili raporunda, sokak hareketleri konusunda hükümeti uyardı. Emniyet, hükümetin ekonomik tedbirleri sonucunda olayların artacağına dikkat çekti. 
     Yurt genelinde şubatta yaşanan 336 toplumsal olayın analiz edildiği rapora göre, ABD’nin olası Irak harekatını protesto eden eylemler birinci sırada yer aldı. Eylemlere yaklaşık 60 bin kişi katılırken, eylemlerden 272’si izinsiz gerçekleşti. 
     Eylemlerde 309 kişinin gözaltına alındığı ve 15 güvenlik görevlisinin yaralandığı belirtilen raporun sonuç bölümünde, hükümete önümüzdeki günlerde yaşanacak sokak hareketleri konusunda uyarıda bulunularak şöyle denildi 
     
     Hükümete mesaj 
     "Hükümetin bütçe dengelerini korumak ve ABD’nin olası Irak harek tının ülkemize olumsuz ekonomik etkilerini en aza indirmek amacıyla alacağı bir dizi ekonomik tedbir ve koyacağı birtakım mükerrer vergilerin gündemde olduğu dikkate alınırsa, ekonomik gelişmelere ilişkin etkinliklerin düzenleneceği değerlendirmesi yerinde olacaktır." 
     



 SİYASET 












</TEXT>
</DOC>
