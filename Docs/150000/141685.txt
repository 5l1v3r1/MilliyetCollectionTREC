<DOC>
<DOCNO> 141685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur23.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın teşekkür konuşması için meydana sinevizyon kuruldu 
</HEADLINE>
<TEXT>

     Siirt Cumhuriyet Meydanı'na, AK Parti Genel Başkanı Recep Tayyip Erdoğan'ın teşekkür konuşmasını dinletmek amacıyla sinevizyon kuruldu. 
     Edinilen bilgiye göre, olaysız geçen ve saat 15 00'te oy sayım işleminin başlatıldığı Siirt milletvekili yenileme seçimi ile ilgili bazı yerlerde sayım işlemleri sürüyor. Aydınlar, Eruh, Baykan'da oy sayım işlemi tamamlanırken, Merkez, Kurtalan, Pervari ve Şirvan'da ise oy sayım işlemlerinin tamamlanmak üzere olduğu bildirildi. 
     AK Parti İl Başkanlığı tarafından Cumhuriyet Meydanı'na sinevizyon kuruldu. Seçim yasağının kalkmasından sonra, Erdoğan'ın Siirt'lilere hitaben teşekkür konuşması yapması bekleniyor. 
     Bu arada, ulaşımın güçlükle yapıldığı Pervari İlçesi'ne bağlı Doğan ve Okçular köylerindeki oy pusulaları helikopterle getirildi. 
     





</TEXT>
</DOC>
