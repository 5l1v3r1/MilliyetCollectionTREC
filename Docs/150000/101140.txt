<DOC>
<DOCNO> 101140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/sazak.html </URL>
<DATE> 2002/08/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’in serüveni 
</HEADLINE>
<TEXT>

     Siyasetin paylaşılamayan aktörü Kemal Derviş’in Türkiye’deki serüveni, dünkü Ecevit ziyaretiyle yeni bir aşamaya geldi. 
     Derviş, Washington’dan geldiğinden bu yana fareli köyün kavalcısı’ gibi. 
     Önce krizin sorumlusu oldukları halde istifa’ etmeyerek zaman kazanmaya çalışan, halkoyunda yıpranmış kadroları peşine taktı. Ardından güvenilir ve ciddi teknokrat’ imajıyla sokaktaki insanın kurtarıcısı’ haline geldi. Mesih oldu.’ Başbakan’ın rahatsızlığı Derviş’le ilgili siyasi beklentileri daha da yükseltti. Ve yaz boyunca, iç ve dış dinamiklerin etkisiyle Türkiye’nin geleceğinde rol oynaması kaçınılmaz bir Derviş profili’ ortaya çıktı. 
     Siyasetin merkezinde artık Kemal Derviş’i görüyorduk. 
     Derviş nereye giderse oylar o partiye akacak böylece Tayyip Erdoğan’ın AKP’si karşısında güçlü bir çekim alanı doğacaktı 
     Aslında Derviş’in kafasındaki seçim takvimi 3 Kasım değil, Nisan 2003’tü. 
     Ekonomik programı o tarihe dek sürdürmekten yanaydı. 
     DSP’deki istifalar planı bozdu. Derviş kendini bir anda İsmail Cem ve Hüsamettin Özkan’lı troyka’nın içinde buldu. Oysa yakın çevresi, ekonomideki işlevi bittikten sonra Özalvari’ bir çıkışla ve yepyeni bir kadroyla Derviş’li oluşumdan yanaydılar. Nitekim, Ecevit’e sunduğu istifasını Sezer’in de isteğiyle geri almasında yakın arkadaşlarının yeniden düşünme’ baskısının payı oldu. 
     Derviş artık daha geniş birliktelikten ve özellikle CHP’yi de içeren bir arayıştan yanaydı. ABD’ye gitmeden Baykal ile görüştü. Dönüşte Ecevit’in DSP çatısı altında birleşmeye ne ölçüde yatkın olduğunu yokladı. Temaslarla birlikte kararsızlığı da artıyordu. 
     DSP’den kopanlar, Derviş’in verdiği söz’ü tutmasını beklerken CHP’de Baykal’ın Kemal bize gelecek’ değerlendirmesi de soru işaretlerini artırıyordu. CHP’ye gitmesi halinde, Yeni Türkiye’yi kuranlara ne olacaktı 
     Bir başka düş kırıklığı da, kamuoyu araştırmalarında Derviş’li YTP’nin oylarının yüzde 10’larda çıkmasıydı. 
     Cem belki de bu nedenle Mehmet Ali Bayar’ın DTP’si ile seçim işbirliğine yöneldi. Derviş’in ise geri planda Demirel desteği’ bulunan arayışlara sıcak bakmadığı biliniyor. Daha Ankara’ya geldiği ilk günlerde Güniz Sokak ziyaretlerine kapanmıştı. 
     Cem rotayı YTP, DTP, ANAP’a çevirirken, Derviş’in kafasında h l CHP, DSP, YTP olduğu belirtiliyor. Gönlünde sola açık birliktelik var. Sorun Baykal ile bu nasıl olacak ’ 
     Kulislerde son günlerde Derviş’i güçlendirecek iki formül tartışılıyor 
     Yeni Türkiye’ye katılması halinde seçime Derviş’in başbakan adaylığı’nda girilmesi... Adres CHP olursa bu kez Baykal’ın verdiği rolle, ikinci adam’lıkla yetinecekti. 
     Derviş dün Ecevit’le görüşmek üzere Başbakanlığa gittiği sırada bile gelecekteki siyasi rotasını tam olarak çizmiş değildi. 
     Sosyolog Nilüfer Göle siyasetin iki aktörü Derviş ve Erdoğan için Birisinin atı yok öteki engelli’ diyordu. 
     Derviş hükümetten de ayrılmanın eşiğinde, seçime gidiliyor, h l partisi yok 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
