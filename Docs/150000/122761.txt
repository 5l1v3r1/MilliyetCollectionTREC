<DOC>
<DOCNO> 122761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/guncel/agun.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğu olana bayram zor .. 
</HEADLINE>
<TEXT>

Bir çocuğa bayramlık sevinci yaşatmanın ne kadara mal olabileceğini öğrenmek için Mahmutpaşa ve Akmerkez’de iki küçük hanımı giydirdik. Biri 45, diğeri 664 milyona çıktı 
     BURCUM DEVREZ İstanbul 

     Eski gelenekler yavaş yavaş unutulsa da h l birçok ailede bayram geldi mi çocuklara bayramlık almak dettir... Çocuklar da bayramı bu yüzden sever zaten... Yeni giysiler, bol şeker, bol harçlık anlamına gelir bayram onlar için... İşte tam da bu yüzden özellikle kriz dönemlerinde, bayram pek çok aileye buruk bir sevinç getirir beraberinde... Bayram bekleyen çocuğa krizi anlatmak kolay mı Biraz da gönüllü bir mecburiyet hissiyle işportacılara gidilir, eldeki avuçtakiyle bayramlıklar seçilir. 
     
     HER ŞEYİN EN GÜZELİ... 
     Kimisi ise çok daha şanslıdır... Onlara bayram için alınacak yeni giysiler ailelerini günler öncesinden tasalandırmaz çünkü... Hep birlikte lüks alışveriş merkezlerine gidilir, her şeyin en güzeli seçilir onlar için... Bedelleri arasında büyük uçurumlar olsa bile işportadan alınan da, lüks alışveriş merkezinden alınan da aynı büyük sevinci yaratır küçük yüreklerde... 
     Arife günü, sabırsızlıkla bayramı bekleyen iki küçük hanımla Mahmutpaşa ve Akmerkez’e gidip, aynı coşkuyu yaratan bayramlıklar arasındaki uçurumun ne derece büyük olabileceğini araştırdık. 
     
     NEREDEYSE 15 KATI 
     Fark gerçekten de ürkütücüydü... Mahmutpaşa’da ayakkabısıyla birlikte baştan aşağı bir çocuğu giydirmenin faturası 45 milyon liraya çıkarken Akmerkez’de bu fiyat neredeyse 15 katına çıkıp 663 milyon 500 bine yükseldi... 
     



 GÜNCEL 

















</TEXT>
</DOC>
