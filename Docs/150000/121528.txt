<DOC>
<DOCNO> 121528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yazar/akyol.html </URL>
<DATE> 2002/11/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
CHP, kurumlar ve AKP 
</HEADLINE>
<TEXT>

     ERMENİ Patriği Mesrob Mutafyan, cemaati tarafından patrik seçildiğinde bizim "devlet" bunu uzun süre tanımadı. Çünkü Mutafyan "bürokrasideki kayıtlara göre Ermeni milliyetçisi" idi. 
     Doğrusu, Mutafyan’la birlikte ülkemizde Ermeni kimliği daha bir "kamusal alan"a çıktı Diğer dini kimliklerin de kamusal alana çıktığı bir süreci yaşıyoruz zaten. 
     "Bürokrasideki kayıtlar" ne olursa olsun, Mutafyan, her milli davada Türkiye’yi memnun eden tavırlar aldı. Şimdi de Avrupa’da AB üyeliğimiz için lobi yapıyor Türk Dışişleri de kendisine yardımcı 
     Demek ki "eski bilgiler" işe yaramıyor, yeni bir uzlaşma sürecindeyiz. "Kurumlaröla siyasetin ilişkilerine de bu açıdan bakmalıyız. 
     
     BAYKAL AKP’yi uyarıyor 
     - Cumhuriyet’in kurumlarıyla iyi geçinin. Cumhurbaşkanı’nın uyarılarına dikkat edin. 
     Baykal’ın bu uyarıları önemlidir. AKP bu konuda daima itinalı olmalıdır. 
     Ama "kurumlar" ve Çankaya da çoğulculaşan, yeni kitlesel talepler yaratan Türkiye’deki toplumsal değişime ve bunun siyasete yansımasına ayak uydurmalıdır. 
     Doğasındaki "devamlılık" sebebiyle kurumlar "değişim öncesi verilere" ve "değişim öncesi düşüncelere" yatkındırlar. 
     Yargı devletçi’ gerekçelerle özelleştirmeyi az mı engelledi 
     AB zorlayana kadar dil yasakları niye sürdü 
     Artık CHP’nin, hele de siyaset bilimcisi Baykal’ın ağzına almadığı "irtica birinci tehlike" gibi lafları, Türkiye’nin bugünkü gelişmişlik ve çeşitlenme düzeyine rağmen, "kurumlar" hala tekrarlayıp durmuyor mu 
     
     SEÇKİNCİ geleneği sebebiyle CHP tarihen bürokrasiyle ve kurumlarla duygudaştır "devlet partisi" kökenlidir zaten. Ortanın Solu’ düşünürlerinden rahmetli Turan Güneş de eleştirel bir dille bunu vurgulardı. 
     DP geleneği ise halkla bütünleşmiştir. Tarihten gelen bu "devlet" ve "halk" çelişkisi büyük acılara ve kayıplara yol açmıştır. Artık barışıklık gerekiyor. 
     Türkiye köylülükten çıkıp dünyaya açık bir orta sınıf toplumuna dönüştükçe, toplumdaki çoğulcu farklı eğilimler artık "kamusal alan"a çıkıyor Bunları eskisi gibi "kenar"a itip bastırmak mümkün olmuyor 
     Eski verilerle düşünen devletçi’ "kurumlar" ise kamusal alanı "devlet alanı" haline getirmek için bastırıyorlar, siyaseti kısıtlı mahcur halde tutmak istiyorlar. 
     Siyasetin toplumsal talepleri görmezlikten gelerek "kurumlar" karşısında uysallığa zorlanması, sorunların çözümünü engeller. Yıllarca öyle olageliyor zaten. 
     Bu durumda, kurumların da siyaset konusunda artık eski "uyanık bekçi" psikolojisini bırakıp, "tarafsız hakem" liberal tarafsızlık ruhunu ve zihniyetini benimsemesi gerekiyor. 
     AKP’nin kurumlara karşı özenli davranması ne kadar zorunlu ise, CHP’nin de bir rejim tehlikesi varmış gibi kuşkulu kesimlerde alarm yaratmaktan sakınması ve "kurumlar"ı liberal tarafsızlığa teşvik etmesi de o kadar gereklidir. 
     CHP kurumlarla özdeş gözükürse halka daha fazla yakınlaşamaz zaten. 
     
     







CHP, kurumlar ve AKP 


Washington’un, Ankara üstündeki ağırlığı... 


Bravo Isparta... 


Yolsuzluk ve yoksulluk 


Talibanizmi, Ladinizmi zil takıp oynatmak 


R. T. E. cumhurbaşkanı A. Gül başbakan olur mu, olur .. 


Üç treni gütmek 


Evlilik bitiyor mu 


Yurtdışı piyasalar seçimden bu yana iyimser 


Adalet gitti istikrara dikkat 


Dediyse hemen demedi ya 


Yoksulluğu yenmek için 


McDonald’s Sağlığa zararlıdır 


CHP laf yerine, fikir üretmek zorunda 


Umarım sesiniz Kayseri’den de duyulur .. 


</TEXT>
</DOC>
