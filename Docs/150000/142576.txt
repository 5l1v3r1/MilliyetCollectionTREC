<DOC>
<DOCNO> 142576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/guncel/gun07.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın da hesap verebilmeli...’ 
</HEADLINE>
<TEXT>

Basında Etik Değerler konulu panelde, basın çalışanlarının sorunları tartışıldı 
     NESLİHAN CUYAR İstanbul 

     Türkiye Gazeteciler Cemiyeti TGC Başkanı Orhan Erinç, fiilen gazeteci olan ancak hukuken sayılmayan çalışanlar olduğuna dikkat çekerek, "İş güvencesinden yoksun, sendikal örgütlenme haklarını kullanmaktan çekingen hale getirilmiş meslektaşlarımız var. Değerler ve etik ilkelerin uygulanması kapsamında sorun bütünüyle ele alınmalı" dedi. 
     Yıldız Teknik Üniversitesi YTÜ Etik Kulübü’nün düzenlediği "Basında Etik Değerler" konulu panel, oditoryumda yapıldı. Erinç’in başkanlığını yaptığı panele, Milliyet Gazetesi Okur Temsilcisi Yavuz Baydar, Hürriyet Gazetesi Haber Koordinatörü Enis Berberoğlu, Cumhuriyet Gazetesi yazarı Leyla Tavşanoğlu, Akşam Gazetesi Genel Yayın Yönetmeni Nurcan Akad, Financial Times Gazetesi Türkiye Temsilcisi Leyla Boulton ve Zaman Gazetesi Genel Yayın Editörü Eyüp Can konuşmacı olarak katıldı. 
     İş Kanunu Tasarısı’nın Meclis’te görüşüldüğünü belirten Erinç, şöyle devam etti "Bu tasarının maddelerinden biri, bu yasa gazeteciler için uygulanmaz’ demektedir. Bu demektir ki gazetecilere Basın İş Yasası uygulanacak. Bu, etik değerlerin hayata geçirilmesinde bir başlangıç olabilir." 
     



 GÜNCEL 



















</TEXT>
</DOC>
