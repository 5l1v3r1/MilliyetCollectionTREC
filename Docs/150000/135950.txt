<DOC>
<DOCNO> 135950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sonspo15.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Beşiktaş 5 
</HEADLINE>
<TEXT>

     Birinci Süper Futbol Ligi'nde Beşiktaş, deplasmanda Kocaelispor'u 5-0 yendi. 
     
     İlk yarı 

     Karşılaşmaya savunma ağırlıklı bir futbolla başlayan evsahibi ekip, ileride kontrataklarla gol aradı. Lider Beşiktaş ise oyunu rakip yarı alanda sıkıştırma taktiği uyguladı ve istediği gole de 14. dakikada ulaştı. Daha sonra oyunda dengeyi kuran evsahibi ekip, kazandığı penaltıyı kullanamayınca, ilk yarıyı 1-0 geride tamamladı. 
     5. dakikada, sağ kanattan gelişen Kocaelispor atağında Cem Sinan'ın pasıyla Engin buluştu. Bu futbolcunun ceza alanına girerken sağ çaprazdan yaptığı sert vuruşta, top auta gitti. 
     14. dakikada, Beşiktaş'ın golü geldi. Kaan ile verkaça giren Ahmet Dursun, ceza alanında buluştuğu topu sağ çapraz pozisyonda kaleye gönderdi. Meşin yuvarlak, kalecinin sağından direğin içine vurarak ağlarla buluştu 0-1. 
     24. dakikada, konuk ekibin sağ kanattan kazandığı serbest vuruşu İlhan kullandı. Bu futbolcunun vuruşunda köşeye giden topu kaleci Ahmet Şahin bloke etti. 
     39. dakikada Kocaelispor'un kazandığı serbest vuruşu Nuri kullandı. Bu futbolcunun pasında Faruk'un vuruşunda, top farklı şekilde üstten auta gitti. 
     45. dakikada sol kanattan gelişen Kocaelispor atağında, ceza alanı girişinde Tayfur topa elle müdahale edince, hakem penaltı noktasını gösterdi. Nuri'nin atışında, Cordoba yatarak gole izin vermedi. 
     Karşılaşmanın ilk yarısı, Beşiktaş'ın 1-0'lık üstünlüğüyle sona erdi. 
     
     İkinci yarı 

     52. dakikada, evsahibi ekipte İmedadze çıktı, Lazarov oyuna girdi. 
     58. dakikada, Orhan Ak'a faul yapan Beşiktaşlı İlhan sarı kart gördü. 
     64. dakikada, konuk ekipte Tümer'in yerine Sergen oyuna dahil oldu. 
     67. dakikada, Ahmet Dursun'un sol kanattan ceza yayı üzerinden çektiği şutta, kaleciden dönen topu yakın mesafeden İlhan, kafa vuruşuyla filelere gönderdi 0-2. 
     68. dakikada, evsahibi ekipte Dideva, yerini Hüseyin'e bıraktı. 
     70. dakikada, Beşiktaş'ta Pancu'nun yerine Giunti oyuna dahil oldu. 
     71. dakikada, konuk ekip üçüncü golünü kazandı. Sağdan gelişen atakta, Sergen'in pasında topla buluşan İlhan'ın sert vuruşunda top filelere gitti 0-3. 
     75. dakikada, konuk ekibin orta alandan geliştirdiği atakta, Sergen'in ceza alanı yayında geriye çıkarttığı pasta topla buluşan Giunti, Beşiktaş formasıyla ilk golünü attı 0-4. 
     76. dakikada Beşiktaş'ta Kaan Dobra, yerini Maldrasanau'ya bıraktı. 
     79. dakikada, Kocaelispor'da Georgiev'in yerine Uğur oyuna girdi. 
     82. dakikada, İlhan'a sert giren Hüseyin kırmızı kartla oyun dışında kaldı. 
     85. dakikada, maçın skorunu belirleyen gol geldi. Sol kanattan gelişen atakta topla ceza alanına giren Sergen, topuk hareketiyle geriye pas verdi. Bu pasla buluşan Tayfur'un yakın mesafeden vuruşunda top filelere gitti 0-5. 
     Karşılaşma da Beşiktaş'ın 5-0'lık galibiyetiyle sona erdi. 
     





</TEXT>
</DOC>
