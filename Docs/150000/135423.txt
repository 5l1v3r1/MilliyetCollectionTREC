<DOC>
<DOCNO> 135423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/asik.html </URL>
<DATE> 2003/02/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Cehennem Yolu 
</HEADLINE>
<TEXT>

     - Körfez Savaşı’na gazeteci olarak katılmıştım. Cehennem Yolu denilen yerde, ABD’nin attığı misket bombalarıyla bir gecede 22 bin kişi öldü. İnsanların ayakkabıları, çantaları bebek arabaları asfalta yapışmıştı. Daha da kötüsü çölden gelen Amerikan askerlerinin, hiçbir şey olmamış gibi, ellerindeki sprey boyalarıyla arabaların üzerine sloganlar ve spor markalarının isimlerini yazmalarıydı. Çünkü bu onlar için sadece bir oyun’du. Bu nedenle bu kez oraya gazeteci olarak değil, "canlı kalkan" olarak gidiyorum." 
     
     Millet Meclisi milletin yüzde 90’ının hayır dediği savaşa evet diyecek mi İşte bütün mesele bu... 
     
     
Mülteci gelir mi      Savaş başlayınca sınırımıza kaçacak mülteciler için önlem alınıyor. Bir soru ise bir türlü yanıt bulmuyor 
     - Sınırımıza kim kaçacak 
     Geçen defa Saddam korkusundan Kürt aileler kaçmıştı sınırımıza. Bu defa Amerika kuzey ve güneyden Bağdat’a saldıracağına göre Kürtlerin kaçması için sebep yok. Talabani de dün bu düşünceyi seslendirdi. Iraklılar ise kaçarsa Ürdün’e falan kaçar. Durum bu defa farklı görünüyor... 
     
Güçlü haklıdır      Silah denetçileri 60 gün Irak’ı didik didik etti. Saddam’ın saraylarından camilere kadar her yeri aradı. Tüten silah bulamadı. 
     Colin Powell, dün Birleşmiş Milletler’de şapkasından bazı ses bantları ve fotoğraflar çıkartıp masaya koydu. Kimse bu kanıtların doğruluğunu saptayacak durumda değildi. Ama çoğunluk Colin Powell’a inandı. Neden Çünkü güçlü daima haklıdır. Ona inanmamak sıkar... Kimse "ABD elindeki bu kanıtları silah denetçilerine vererek doğrulatabilirdi, bunu neden yapmadı " diye bile sormaz 
     
Denklemin içi dışı...      Tayyip Erdoğan diyor ki 
     - Denklemin dışında kalırsak karar masasında olamayız... 
     Aynı terane Körfez Savaşı sırasında da dillerdeydi. 
     O yüzden ABD’ye her türlü desteği sağladık. 
     Ne var ki savaş bitiminde Türkiye’ye savaş tazminatı verilmediği gibi zaman içinde Kuzey Irak’ta fiilen Kürt devleti inşa edildi. 
     Amerika kimsenin hatırı için kafasına koyduğu planı değiştirmez. 
     Kendisine atılan kazıkları sineye çeken ülkelere metelik vermez. 
     Amerikalı "Oltaya takılmış balığın yeme ihtiyacı yoktur..." diye düşünür... 
     
Müsamere sürüyor      Müsamerenin ilk perdesi bitti, ikinci perde başladı. 
     Amerikan Başkan Yardımcısı Dick Cheney Başbakan Abdullah Gül’e telefon açarak "Üç kararı da bayram öncesi çıkartın" demiş. Başbakan Gül rest çekmiş 
     - Hayır, demiş, asker konuşlandırma ancak bayram sonrası çıkar... 
     Başbakanlık kaynakları haberi gazetelere "Gül’ün resti" diye duyurdular. Cheney’nin bizim başbakana telefonla talimat verdiği gerçeğini iyi kamufle ettiler... 
     Hürriyet’in manşeti daha ilginçti... 
     "Acele edin" diyen Cheney’ye Başbakan Gül şu cevabı vermişti 
     "Bu halka aynı anda hem Irak’ı hem Kıbrıs’ı kabul ettiremem." 
     Başbakan’ın yakınlarının sızdırdığı ağzından kaçırdığı anlaşılan bu sözler de çok anlamlıydı. 
     Demek ki Kıbrıs’ta da Irak gibi halkın kabul edemeyeceği bir taviz söz konusuydu. 
     Hükümet bunu kabul etmiş, sıra bunu halka kabul ettirmeye gelmişti. 
     İşte o yüzden Türk Başbakanı "hepsi aynı anda olmaz, sırayla" diyerek rest çekiyordu ... 
     Gazeteye göre "onu" şaşırtıyordu. 
     Tabii bu bizim basının yorumuydu. 
     Şaşırması gereken Dick Cheney değil ülkenin kapalı kapılar ardında nasıl satışa getirildiğini yavaş yavaş görmeye başlayan Türk halkıydı... 
     Tarihi günler yaşıyoruz... BM kararı... Uluslararası meşruiyet gibi sözlerden çark edildi... Bodoslamadan savaşa doğru gidiş başladı. 
     Irak’a savaş ilan eden ilk ülke oluyoruz... 
     Deniz Baykal’ın anlatımıyla... Erdoğan - Gül ikilisi Washington’da otel odalarında verdikleri savaş sözünü yerine getiriyor. 
     Ve henüz gireceğimiz zararların ve kayıpların nasıl telafi edileceği bile konuşulup karara bağlanmış değil. 
     Kısacası binmişiz alamete, gideriz kıyamete... 
     
     Tayyip Erdoğan Irak konusunda "Denklemin dışında kalan karar mekanizmasında yer alamaz" demiş. Denklem mi Irak’a çıkartma... Petrolü çarpma... Parsayı toplama... 







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
