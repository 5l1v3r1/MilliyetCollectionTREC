<DOC>
<DOCNO> 104284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur26.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit de yarın ''solda birlik'' çağrısı yapacak... 
</HEADLINE>
<TEXT>

     DSP lideri ve Başbakan Bülent Ecevit, "ulusal sol"a yönelik bir çağrıda bulunacak. 
     Başbakan Ecevit'in yarın saat 11.00'de Başbakanlıkta düzenleyeceği bir basın toplantısıyla, "ulusal solu özümseyen demokratik solculara çağrı" yapacağı bildirildi. 
     Ecevit'in "ulusal sol" eksende siyaset yapan Bağımsız Cumhuriyet Partisi BCP Genel Başkanı Mümtaz Soysal ve Cumhuriyetçi Demokrasi Partisi CDP Genel Başkanı Yetka Güngör Özden'in yanı sıra bu görüşlere sahip siyasetçi ve bilim adamlarına DSP çatısı altında seçimlere girme önerisinde bulunacağı belirtiliyor. "Ulusal sol" ekseninde siyaset yürüttüğünü daha önce açıklayan Zekeriya Temizel de kısa bir süre önce yeniden DSP saflarına dönmüştü. 
     





</TEXT>
</DOC>
