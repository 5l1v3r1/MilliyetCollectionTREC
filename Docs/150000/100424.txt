<DOC>
<DOCNO> 100424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/guncel/gun06.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Erbakan yat baktı 
</HEADLINE>
<TEXT>

     ALİ ÖZKAYA İzmir DHA 

     Eski Refah Partisi Genel Başkanı Necmettin Erbakan’ın hıza ve lükse meraklı oğlu Fatih Erbakan’ın, otomobilin yanı sıra yat tutkusu da olduğu ortaya çıktı. Fatih Erbakan, marinaya demirleyen İtalyan yapımı yarım trilyon liralık lüks yatı inceledi. 
     
     Uçakla İzmir’e geldi 
     Altınoluk’ta tatil yapan Erbakan, İzmir’deki Levent Marina’ya giderek Gobbi 375 SC’ marka bir motor-yatı inceledi. İstanbul’daki Tita Turizm’in bir hafta önce ithal ettiği Wellfare’ adlı 11.7 metre uzunluğunda, 3.86 metre genişliğindeki yatı göstermek için firma sahibi Birol Durmaz da uçakla İzmir’e geldi. 
     
     5 saat inceledi 
     Fatih Erbakan yaklaşık 5 saat boyunca, içinde 6 kamara bulunan, saatte 40 mil hız yapabilen, 6.1 tonluk süper lüks yatın her yerini inceleyerek Durmaz’dan bilgi aldı. Durmaz ise yatı Fatih Erbakan’a değil Ankaralı bir işadamına sattıklarını belirtti. Erbakan ile arkadaşlarının bilgi almak için geldiklerini öne süren Durmaz, "Fatih Erbakan’ın bir yatı var. Sanıyorum yeni bir yatı görüp incelemek istedi" dedi. Fatih Erbakan bir ay önce de Altınoluk’ta bir yatla gezerken görüntülenmişti. 
     



 GÜNCEL 















</TEXT>
</DOC>
