<DOC>
<DOCNO> 129709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/asik.html </URL>
<DATE> 2003/01/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Neşter keser mi 
</HEADLINE>
<TEXT>

     Aslında SSK sorunu Neşter Operasyonu’nun ötesinde derin bir sorun... Tıp Kurumu Genel Sekreteri Ali Rıza Üçer’in SSK’daki müzmin hastalıklara değinen raporundan birkaç satır verelim 
     "... SSK hızla çökertilmektedir. Reel olarak 1988’de 100 olan toplam yatırımları 1998’de 76.8’e düşmüştür. Oysa ki bu dönemde SSK gelirleri reel olarak iki kat artmıştır. Aynı dönemde kapsadığı nüfus iki katına çıkarak 32.7 milyona ulaşmıştır. Toplumun yarısını kapsayan SSK’da ülkemizdeki hekim ve hemşirelerin yalnızca yüzde 10’u istihdam edilmektedir. 2000 yılı itibariyle toplam 88.465 hekimin yalnızca 8.112’si, 71.344 hemşirenin ise 8.489’u SSK’da çalışmaktadır ... Tüm olumsuz koşullara rağmen SSK’nın böylesine düşük maliyetlerle hizmet sunmaya devam edebilmesi çarpıcıdır. Zaman zaman tasfiye konuşulmaktadır. SSK’nın tasfiyesinin yol açacağı en önemli sorun, alımlarda toplu pazarlık gücünün yitirilmesi ve kurum içinde hizmet üretiminin sona ermesi nedeniyle sağlık maliyetinin 3 - 4 kat artacak olmasıdır. Bu durum ulus ötesi şirketlerin k rlarını katlamasına yarayacaktır." 
     AKP soruna çözüm bulabilir mi İnşallah bulurlar da bize maşallah dedirtirler.. 
     
     Bursa’dan Ahmet Çalışkan, Musul - Kerkük konusuna bir atasözüyle yaklaşıyor "Züğürt bakkal eski defterleri karıştırır..." 
Foyaları dökülüyor...      Vergi kaçakçılığından yargılanan kişiyi Maliye Bakanı yaparsanız ne olur İşte bu olur... Maliye’nin sorunlarını çözecek yerde kendi sorununu çözmeye çalışır... Kendisi bizzat Maliye’ye sorun olur... 
     Foyaları çabuk döküldü... Dokunulmazlığı kaldırmaktan caymaları... İhale yasasından kıvırtmaları... Vergi barışı adı altında vergi kaçakçılarını ödüllendirmeleri... Bu iktidarın Hazine’yi yandaş ceplere aktarmakta bir önceki iktidardan hiç aşağı kalmayacağını gösteriyor. 
     Saygı Öztürk dün Azerbaycan gezisindeki Tayyip Erdoğan’ın yanında hayali ihracat sanıklarını gördüğünü yazıyordu... Hiç şaşırmadık... 
     
Alkollü araç...      Adalet Bakanı Cemil Çiçek TRT ekranından konuşuyor 
     - Alkollü araç kullananlar, bu işin sonucunda bir kaza olacağını bilerek alkollü araç kullandıkları için bunlara verilecek cezanın kesinlikle hapis cezası olması gerekir... 
     Okurumuz gönderdiği notta soruyor 
     - Kırmızı ışıkta geçenler, aşırı hız yapanlar, hatalı sollayanlar bu eylemleri sonunda bir kaza olacağını bilemeyecek kadar eğitimsiz veya akılsız ise bu hafifletici sebep mi oluyor 
     
Musul yolunda...      Türkiye’nin ABD’ye yanıt vermek için BM kararını beklemesi Washington’u sıkıyor... ABD Kuzey cephesi için bizden acil yanıt bekliyor. Türkiye’yi çeşitli biçimlerde sıkıştırıyor... 
     ABD çıkışlı tehditler çok karmaşık değil... 

</TEXT>
</DOC>
