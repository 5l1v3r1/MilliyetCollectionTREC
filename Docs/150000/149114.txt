<DOC>
<DOCNO> 149114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/soneko25.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Kredi kartı borçluları için süreyi uzatın 
</HEADLINE>
<TEXT>

     Ankara Ticaret Odası Başkanı Sinan Aygün, bankalara çağrıda bulunarak ''kredi kartı borçluları için başvuru tarihini uzatın'' dedi. 
     Aygün, yaptığı yazılı açıklamada, ilgili kanun gereği, borçlunun temerrüdü gecikme nedeniyle ödenmeyerek icra takibi aşamasına gelen ve icra takibine konu edilen kredi kartı borçlularına tanınan ödeme kolaylığı uygulamasının, 14 Nisan Pazartesi günü sona ereceğini hatırlattı. 
     Vakıfbank ve Yapı Kredi Bankası'nın kredi kartı borçlarının yeniden yapılandırılmasına ilişkin 14 Nisan 2003 tarihinde bitecek süreyi 1 ay uzatmalarının ise memnuniyet verici olduğunu bildiren Aygün, diğer bankaları da süre uzatmaya çağırdı. Sinan Aygün, şunları kaydetti 
     ''Yapı Kredi Bankası ile Vakıfbank'ın, kanunun 30 gün olarak sınırladığı süreyi bir ay daha uzatması, memnuniyet verici bir gelişmedir. Bu girişimleri nedeniyle iki bankaya tükecilerimiz adına teşekkür ediyoruz. Diğer bankalarımız da bu süreyi bir ay daha uzatarak, çeşitli nedenlerle başvurusunu yapamamış vatandaşlarımızı rahatlatmalıdır.'' Aygün, kredi kartı mağdurlarının borçlarını ödemeleri için 14 Nisan Pazartesi gününün son fırsat olduğunu ve bu fırsatın kaçırılmaması gerektiğini belirtti. 
     





</TEXT>
</DOC>
