<DOC>
<DOCNO> 122888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/astro/index.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötümserliğe dikkat 
</HEADLINE>
<TEXT>

Zihni açıklayan Merkür bugün Satürn'le karşı karşıya, ciddi hatta somurtkan bir görünüm sergiliyor. Kişisel ifadede, konuşma ve iletişimde bazı tıkanmalar yaşayabilir. Daha esnek olmak gerekiyor. Koç'lar iş ve sorumluluklar açısından yoğun bir gündeler. Üstleri ile ilişkilerde kendilerini yeteri kadar iyi anlatamamaktan şikayet edebilirler. Ilımlı olmalılar. Boğa'lar yeni düşüncelere, başkalarının görüşlerine daha esnek ve açık yaklaşmalı. İleriye yönelik hedeflerde iyimser olmak lazım. Yabancı kişilerle temas söz konusu olabilir. İkizler için ortaklaşa konularda sorumluluk hissi ve bir miktar kısıtlama ağır basmakta. Borç alacak konularda daha duyarlı olmalılar. İstediklerini elde etmeleri pek kolay olmayabilir. Yengeç'ler kendilerini yeteri kadar anlatamamaktan dolayı sıkıntı çekebilirler. Ortaklaşa işlerde her şey yolunda gitse bile ciddi konulara eğilmek gerekebilir. Aslan'lar eğer kendilerini çok dağıtmışlarsa, toparlanma zamanı geldi. Günlük işler, sorumluluklar ağır basıyor. Duygulara pek yer olmayabilir. Başak'lar ise hafta sonuna daha iyimser enerjilerle girebilecek. İşle ilgili gelişmeler yüzünden yoğunluk olsa bile yoluna koymak zor değil. Terazi'ler adımlarını daha dikkatli atmalılar. Yeni girişimleri ilerletmek için daha fazla mücadele etmek gerekiyor. Bu arada yakınlardan destek almak olası. Duygusal konularda daha tutarlı olmaya bakmalılar. Akrep'ler eğitim ve zihinsel konularda yoğunlaşabilirler, konsantre olmak, çalışmak için verimli bir gündeler. Yay'lar parasal konularda har vurup harman savurmamalılar. Alışveriş yaparken gerçekçi olmak gerekiyor. Bu arada bütçelerini de gözden geçirmeliler. Oğlak'lar duygusal alanda daha fazla hassasiyet gösterebilecekleri bir gündeler. Ev ya da anneyle ilgili konular öne çıkıyor. Bu arada öne çıkabilecekleri olanaklar da var. Kova'nın kafası geçmişe ait düşüncelerle meşgul olabileceğinden, bugün biraz kötümserleşme riski söz konusu. Olaylara daha geniş bir perspektiften bakmakta ve sabırlı olmakta fayda var. Balık'lar ortaklaşa işlerde, grup çalışmalarında başarılı olacaklar. Bu arada ileriye yönelik ciddi planlar yapmak için de fırsatlar söz konusu. Günü verimli değerlendirmeliler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
