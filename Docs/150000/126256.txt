<DOC>
<DOCNO> 126256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/ekonomi/eko05.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi elektriği yüzde 17 ucuzlayabilir 
</HEADLINE>
<TEXT>

Enerji Bakanlığı’nın talimatıyla yapılan araştırmada, sanayide kullanılan elektrik fiyatının yüzde 15 - 17 indirilebileceği belirlendi 
     ANKARA Anka 

     Enerji Bakanlığı, sanayide kullanılan elektriğin fiyatını yüzde 15-17 arasında indirebileceği belirlendi. Bakan Hilmi Güler’in talimatıyla Elektrik Üretim AŞ EÜAŞ , BOTAŞ, Türkiye Kömür İşletmesi TKİ ve TEDAŞ tarafından ayrı ayrı yapılan çalışmaların rapor halinde Bakan Güler’e verildiği belirtildi. 
     Güler’in, konuyu Bakanlar Kurulu’na götüreceği ve "en makul" olan düzeyde indirimin devreye konulacağı kaydedildi. 
     
     Avrupa’da daha ucuz 
     Enerji Bakanlığı’nın, Avrupa’da olduğu gibi Türkiye’de de sanayide kullanılan elektriğin fiyatının, konutlardakine göre daha ucuz olmasına dikkat edeceği belirtildi. Bu kapsamda konutlarda mevcut fiyatlar korunmaya çalışılırken, sanayi elektriğinin fiyatı düşürülecek. 
     Edinilen bilgilere göre EÜAŞ, ürettiği ve TETAŞ’a verdiği elektriğin kilovatsaat fiyatını, kasımdan itibaren yüzde 5.2 indirerek, 58 bin liradan 55 bin liraya düşürdü. 
     TKİ’nin, EÜAŞ’a verdiği kömürün fiyatında doğrudan bir indirim yapamayacağını bildirdiği kaydedildi. 
     Ancak, yılbaşında belirlenen kömür fiyatına her ay TEFE oranında artış yapan TKİ’nin, fiyatlara kasım ve aralıkta enflasyon artışlarını yansıtmayarak indirime katkıda bulunacağı belirtildi. 
     
     
     



 EKONOMİ 



















</TEXT>
</DOC>
