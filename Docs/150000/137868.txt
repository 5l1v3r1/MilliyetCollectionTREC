<DOC>
<DOCNO> 137868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/spo04.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane dönmeli 
</HEADLINE>
<TEXT>

1970’li yılların şampiyon kadrosuna hayran olan Trabzon Teknik Direktörü Samet Aybaba, "Onlar gibi biz de tarihe altın sayfalar açabiliriz" dedi 
     Aybaba’nın kılavuzu 
     1970’li yıllarda önce 2. Lig’den 1. Lig’e yükselip, ardından da unutulmaz başarılara imza atan Trabzonspor’un efsane kadrosu, Teknik Direktör Samet Aybaba için kılavuz oldu. Efsane kadronun fotoğraflarına bakan Aybaba, "Bu kadro, büyük bir olay başardı. Futbolcularımızın alması gereken dersler var. Onların başardığını, bugün neden yeniden yaşamayalım " dedi. 
     
     İki gence övgü 
     TAKIMDAKİ genç futbolculara toz kondurmayan Bordo - Mavili ekibin çalıştırıcısı, özellikle Alişen ile Gökdeniz’e övgü yağdırdı. Gökdeniz’in Altay maçında mükemmel oynadığını belirten Aybaba, "Gökdeniz, Altay maçında oynadığı gibi oynasın, hiç bir maçta, hiç bir rakip savunma onu tutamaz" dedi. Samet hoca, Alişen için de, "Büyük bir yıldız olacak" ifadesini kullandı. 
     
Taviz vermem’      AURELİO hakkında tutarlı bir tavır sergilediğini belirten Özkan Sümer, "Taviz bizi bitirirdi" dedi. Sümer, "Aurelio konusunda taviz veremezdik. Çünkü diğer futbolcular da her konuda bunu beklerdi" dedi. Personel ve futbolcularla, kaynaşma kokteylinde bir araya gelen Sümer, genç futbolcuların geldiği noktanın kendilerini mutlu ettiğini söyledi. 
     



 SPOR 





















</TEXT>
</DOC>
