<DOC>
<DOCNO> 135599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun01.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karardan utanıyorlar’ 
</HEADLINE>
<TEXT>

Tezkereyi kapalı oturumda oylamanın, Karardan utanıyoruz’ manasına geldiğini belirten Baykal, "Bu savaşta olmamalıyız" dedi 
     Türkiye dışında savaşa angaje olmuş başka bir ülke olmadığını söyleyen CHP Genel Başkanı Deniz Baykal, "Türkiye’yi savaş için kullanacaklar" dedi. Meclis’teki oturum öncesi CNN Türk’te konuşan Baykal, Irak operasyonuyla terör hareketleri ve canlı bomba olaylarının başlamasının kaçınılmaz olacağı uyarısında bulundu. Baykal, hükümetin ve AKP’nin "Türkiye’nin savaşa girmesi gerektiği" yönündeki açıklamalarına da tepki göstererek, sözlerini şöyle sürdürdü "Bize sus diyorlar, niye susayım Türkiye’nin başı derde girmesin istiyoruz. Küçük hesaplar yapmak Türkiye’ye yakışmaz. AKP’ye oy veren insanlar adına da hayır diyeceğiz." Savaş sonrası barış masasına Türkiye’nin alınmayacağını savunan Baykal, "Girersek kazanma diye bir şey yok. Kimse biz istemiyor. Bizi oraya sokmazlar" diye konuştu. 
     
     CHP ERKEN REDDETTİ 
     Savaşı, Irak’ın yanı sıra Türkiye’nin de kaybedeceğini söyleyen Baykal, "ABD ve insanlık da kaybedecek. Kazananı olmayan bir savaş olacak. Ortadoğu’da pandoranın kutusu açılacak, bakalım neler dökülecek " ifadesini kullandı. TBMM’deki oturumdan önce grupta bir araya gelen CHP’li milletvekilleri de, tezkereye "ret" oyu verdi. CHP’liler tek tek ayağa kalkarak, tezkereyi reddettiğini söyledi. 
     



 GÜNCEL 
























</TEXT>
</DOC>
