<DOC>
<DOCNO> 100483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/okur.html </URL>
<DATE> 2002/08/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Her şey Türkiye için’ 
</HEADLINE>
<TEXT>

     Seçimlere 90 günden az bir süre kaldı. Süre azalıyor. Siyasetçilerin maratonu yeni başlıyor. 
     Belli bir kesim Devlet Bakanı Kemal Derviş’in bakanlıktan ne zaman ayrılacağını, altını ısrarla çizdiği "ittifak" konusunu nasıl şekillendireceğini, kendisinin siyasette nasıl bir yol izleyeceğini çok merak ediyor. 
     Yorum üzerine yorum yapılıyor. Derviş’in çalışmalarıyla ilgili olarak ilginç bir yorum AKP’nin lideri Recep Tayyip Erdoğan’dan geliyor... "Mühendislik çalışması yapıyorlar." 
     Biz, mühendislik çalışmasına değil, 14 Ağustos’ta birinci yaşını kutlayacak olan AKP’nin seçim kampanyasına odaklanmayı tercih ediyoruz. Türkiye’de ampul fabrikaları birer birer kapanırken, bir yıl önce bu vakitler fabrikalara değil, AKP’nin aydınlığı simgeleyen "ampulüne" kafayı fena taktık. Ampul tartışması bitti, yıl geçti. Ve seçim öncesi iktidara en yakın partilerden biri olarak karşımıza çıkan AKP’de yollara düşüldü. 
     Uğur Işılak’ın AK şarkısı "Haydi Anadolu" ve Özhan Eren’in "Bundan Böyle" şarkılarıyla başlayan partileşme süreci, artık yeni bir parti olan AKP’de değişimi simgelemeye yetecek mi İşte kilit nokta. 
     
Ortak şemsiye      Yetmeyeceği kesin Açıkçası 14 Ağustos, yani AKP’nin birinci kuruluş yıldönümünde düğmeye basacak olan Recep Tayyip Erdoğan, bu hafta sonuna kadar reklam ajanslarının seçimini de, partiyi halkla bütünleştirecek AKP şarkısını da belirlemiş olacak. Karar verecek. Ama gelin görün birinci kuruluş yıldönümü AKP’de seçim kampanyasının provası olacak. Çünkü o gün tüm Türkiye’deki tüm bilboardlarda AKP’yi göreceğiz. 
     Her il ve ilçede faaliyet gösteren yerel TV, radyo ve gazetelerde aynı sloganı söyleyen, aynı metni okuyan AKP’lileri tanıyacağız. Hatta 13 Ağustos günü saat tam 11.00’de Yozgat, Niğde ya da Kars’ta televizyonunu açan, radyosunu dinleyen herkes aynı anda AKP’nin sloganıyla karşılaşacak. "Her şey Türkiye için." Arkasından ikinci slogan "Milletin umudu büyüyor" ile tanışacak. Temel konsept bu. Bu prova seçimlere partiyi taşıyacak. 
     
Akıllandılar      AKP’nin reklam ajansları henüz belli değil ama genel merkeze danışmanlık yapan Erol Olçak, kilit isim. Çünkü Artel Reklam’ın sahibi, 3 kardeş ortak çalışıyorlar. 1999 seçimlerinde DYP’nin kampanyasını yürütmüş, Grup Destan’la, "Cesur Yüreköle DYP’yi seçime taşıyan kişi. Üstelik, AKP’nin amblem seçiminden kurumsal imajına kadar her şeyi hazırlamış. Makedonya, Avusturya’da kampanyalar yapmış. 
     Hal böyle olunca partiler de seçim kampanyalarıyla ilgili olarak deli gibi çalışıyorlar. Ama gelin görün ki bu kez karşılarında kapı gibi duran "telif hakları" var. 
     Geçen seçimde telif haklarına uyma konusunda hassas davranmayan siyasi partilerimiz bu kez dikkatli. AKP’de beste ve söz için yorum belli "Dersimizi aldık." 
     Ya seçim kampanyasının maliyeti 
     Ne kadar para harcanacak Henüz rakam verilmiyor ama prova niteliğindeki kuruluş yıldönümü programını her il ve ilçe teşkilatı kendi kasasından ödeyecekmiş. Peki ya partinin kasası Onu da kampanyalarla birlikte öğreneceğiz. 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
