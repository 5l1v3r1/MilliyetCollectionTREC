<DOC>
<DOCNO> 139239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo38.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Malatyaspor maçı biletlerine büyük indirim uygulayacak 
</HEADLINE>
<TEXT>

     Galatasaray Kulübü, Malatyaspor ile yapılan lig maçında, kötü hava koşullarına karşın tribünlere gelerek takımlarını destekleyen taraftarlara, aynı takımla Türkiye Kupası çeyrek finalinde yapılacak maçın biletlerinde büyük indirim uygulayarak teşekkür edecek. 
     Galatasaray Kulübü'nden yapılan açıklamada, kar-yağmur-çamur demeden futbol takımını yalnız bırakmayan ve tribünde destekleyen taraftarlara, teşekkür olarak kupa maçının bilet fiyatlarında lig maçının bilet fiyatlarına oranla yüzde 80'e varan indirime gidildiği bildirildi. 
     Buna göre yarın saat 11.00'den itibaren Biletix gişelerinden satışa çıkarılacak olan 4 Mart'taki Galatasaray-Malatyaspor Türkiye Kupası maçında uygulanacak bilet fiyatları şöyle 
     Yeni Açık Tribün Üst 3 milyon lira 
Yeni Açık Tribün Alt 2 milyon lira 
Eski Açık Tribün 2 milyon lira 
Numaralı tribün 28 milyon lira 
     





</TEXT>
</DOC>
