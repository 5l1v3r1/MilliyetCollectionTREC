<DOC>
<DOCNO> 147525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko23.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB, ekonomi ağırlıklı üniversİte kurmak istiyor 
</HEADLINE>
<TEXT>

     TBMM Başkanı Bülent Arınç, TOBB'u ziyaret ederek Başkan Rifat Hisarcıklıoğlu ile görüştü. Hisarcıklıoğlu, Arınç'a, ekonomi ağırlıklı üniversite kurma düşüncelerini aktardıklarını söyledi TBMM Başkanı Bülent Arınç, TOBB Başkanı Rifat Hisarcıklıoğlu'na iadei ziyarette bulundu. 
     Yaklaşık 40 dakika süren görüşme sonrasında açıklama yapan Arınç, Birliğin, Türkiye'nin en büyük sivil ekonomik kuruluşlarından birisi olduğunu ve ekonomide çok etkin bir yere sahip bulunduğunu ifade etti. 
     ''Türkiye'de sözü geçen önerileri dinlenen, eleştirileri paylaşılan bir büyük örgütü ziyaret etmiş oldum'' diyen Arınç, şöyle konuştu 
     ''Odalar Birliği Türkiye'de bir üniversite kurmayı, bu üniversitenin ekonomi ağırlıklı olmasını, dış ticaret üzerinde ihtisaslaşmayı arzuluyor. Bunun olabileceğini düşünüyorum. Bununla ilgili bir teklif, tasarı gelirse, TBMM bunu değerlendirir. 
     Yine TOBB'a vücut veren 5590 sayılı Yasanın güncelleştirilmesi, bugünkü şartlara uygun hale getirilmesi Anayasa Mahkemesi kararındansonraki boşluğun doldurulması elbette önemlidir. Bunlar ilgili Bakanlıklarca değerlendirilir ve bu görüşmeler sonunda Meclis'e bir tasarı, teklif gelirse değerlendirilir.'' 
     
     EKONOMİ AĞIRLIKLI ÜNİVERSİTE 
     Türkiye Odalar ve Borsalar Birliği Başkanı Rifat Hisarcıklıoğlu da, Meclis Başkanı Arınç'ın TOBB'a nezaket ziyaretinde bulunduğunu söyledi. 
     Hisarcıklıoğlu, bu vesileyle günün şartlarında gelişen olayları kendisi ile istişare ettiklerini belirterek, ''bunun haricinde,bu dönemde 5590 sayılı TOBB Yasası ile ilgili yakında Meclis'e gündemine gelmesi beklenen kanun ve TOBB'un kurmak için müracaat ettiği YÖK'ten çıkan Üniversite Kanunu hakkındaki görüşlerimizi aktardık'' şeklinde konuştu. 
     





</TEXT>
</DOC>
