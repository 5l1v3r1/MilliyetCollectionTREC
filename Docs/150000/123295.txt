<DOC>
<DOCNO> 123295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yazar/theper.html </URL>
<DATE> 2002/12/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ortaklık mecburi değildir 
</HEADLINE>
<TEXT>

381 meskeni bulunan bir sitede daire sahibiyim. Burayı zamanında bir kooperatif yapmış ve ortaklarına dağıtmış. Bugün kat mülkiyetine geçilmiş durumda. Ancak inşaatı yapan kooperatif, işletme kooperatifine dönüşmüş siteyi yönetiyor ve ben bu yeri bir şahıstan satın aldım, ancak kooperatif üyelik kaydı yaptırmamı ve 500.000.000 TL kayıt parası ödememi istiyor. Buna mecbur muyum 
     A. A. - İzmir 

     Öyle bir toplum olduk ki, herkes bildiğini okuyor. Bunun bir kısmı cehaletten, bir kısmı uyanıklıktan. Ancak olaylara yön vermek için kendini yoran pek az. Bizim yirmi üç senedir yazıp çizdiklerimiz de böyle araya gidiyor işte. 
     Hangisinden başlayayım 
     Birincisi, tapuları alınmış bir sitede artık kooperatifin yönetim hakkı yoktur. 
     İkincisi, işletme kooperatifi demek siteyi yöneten kooperatif demek değildir. Sitede işletmeye elverişli bağımsız bölümlerin maliki demektir. 
     Üçüncü ve en önemlisi, hangi kooperatif türü vardır ki, üyelik mecburi olsun biri bana söyleyebilir mi 
     Tapuları ortaklara dağıtılmamış, henüz yürümekte olan bir kooperatifte satılacak, müstakil tapulu bağımsız bölüm bulunmadığı için ancak kooperatif ortaklığı devri sureti ile daire sahibi olunur. Bu halde de biri kooperatiften çıkar, diğeri girer, ancak sizinkinde daireler artık tapulu, siz daireyi tapudan eski sahibinden satın almışsınız, bu halde kooperatif ortağı olmanız gerekmez, böyle bir mecburiyet de yoktur. Siz sitede daire sahibisiniz ama kooperatif ortağı değilsiniz. Ancak bir gün kooperatif ortağı olmak işinize gelirse bunu talep edersiniz ama bu sizin tercihinizdir, hiç kimse sizi zorlayamaz. 
     
     







Yuttum, yuttun, yuttu, yuttuk, yuttunuz, yuttular 


Satranç değil briç 


Günümüzde sekreter olmak zor iş 


Türk erkeği olmanın dayanılmaz hafifliği 


Kıssadan hisse... 


Avrupa’da Türkler 


İlköğretimde kantin mafyası ne işe yarar 


İç burkulmasında adres yanlışlığı 


Ortaklık mecburi değildir 


IMF ile ilişkilerde sürprizler olabilir mi 


Maksim eski Maksim olamaz 


Saunada Türkiye paneli 


</TEXT>
</DOC>
