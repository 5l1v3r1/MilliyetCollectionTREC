<DOC>
<DOCNO> 137995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo11.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, Ankara'ya gitti... 
</HEADLINE>
<TEXT>

     İkinci Futbol Ligi A Kategorisi'nde Şekerspor ile deplasmanda karşılaşacak olan Çaykur Rizespor, Ankara'ya gitti. 
     Teknik direktör Hikmet Karaman, Şekerspor'un ligin son sırasında yer almasına karşın çok dikkatli olacaklarını belirterek, ''Rakibimizi küçümsersek bir süprizle karşılaşabiliriz'' dedi. 
     Karaman, Şekerspor'un her maçını dönüm maçı olarak gördüğünü de kaydederek, ''Rakibimiz tüm gücünü ortaya koyacaktır. Ancak bizim de puan kaybına tahammülümüz yok. Çok iyi hazırlandık ve bu maçtan galibiyetle ayrılarak Konyaspor maçına moralli çıkmak istiyoruz'' diye konuştu. 
     Yeşil-mavili takımda, sakatlıkları bulunan Yunus ve Ünal'ın Şekerspor maçında forma giyemeyecekleri bildirildi. 
     





</TEXT>
</DOC>
