<DOC>
<DOCNO> 143494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur31.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Etekli suçlamaya boşanma 
</HEADLINE>
<TEXT>

     İzmir Buca'da eşi Servet Erdem'in 20 , yakınları vasıtasıyla kendisini kaçırıp götürdüğü evde etek giydirip çay servisi yaptırarak işkence uyguladığını öne süren Engin Erdem'in 24 açtığı boşanma davasında mahkeme tarafları boşarken, "Beni pavyona satacaktı" diyen Servet Erdem'e tazminat ödenmesine karar verdi. 
     Dün İzmir 2'nci Asliye Hukuk Mahkemesi'nde görülen duruşmada, Engin Erdem mahkemeye sunduğu dilekçesinde şunları söyledi 
     "Birbirimizi tanımadan, ailemin izni bile olmadan evlendim. Eşimin ailesinin yanında yaşamaya başladık. Gece işyerine ağabeyleri geldi. Annemin kalp krizi geçirdiğini söyledi. Eve gittiğimde bütün akrabaları üzerime çullanıp yumruk ve oklavayla vurmaya başladı. Soğuk suyun altına sokup işkence yaptılar. Etek giydirip çay servisi yaptırdılar. Annemi ve kızkardeşimi kaçırıp tecavüz edeceklerini ve geneleve satacaklarını söylediler. Aç susuz bir gün bu şekilde tutuldum. Fırsatını bulup kaçınca karakola gidip şikayetçi oldum" dedi. 
     Engin Erdem, eşi ve ailesinin bu olaydan dolayı İzmir 4'üncü Ağır Ceza Mahkemesi'nde yargılandığını, eşinin 2 ay hapis cezası aldığını ve cezasının paraya çevrilip ertelendiğini, diğerlerinin ise beraat ettiğini belirtti. 
     Servet Erdem ise "Beni 10 milyar liraya pavyona satmak istedi. Ben de onu dövdüm. Evde benden başka kimse yoktu. İnsan nasıl olur eşini pavyona satmaya kalkar Kocamın gerçek yüzünü tanıdım. Bundan dolayı manevi çöküntüye uğradım. Etek giydirip, çay servisi yaptırmadım. Artık birlikte olmamız imkansız. Boşanmak için 30 milyar lira istiyorum" dedi. 
     Hakim Orhan Şeker, Servet Erdem in iki tanığını dinleyip, karar vermek için duruşmaya 5 dakika ara verdi. Hakim Orhan Şeker, koca Engin Erdem in açtığı tazminat davasını reddedip, Servet Erdem e 1 milyar 200 milyon lira tazminat ve aylık 75 milyon lira tedbir nafakası bağlayıp tarafları boşadı. 
     





</TEXT>
</DOC>
