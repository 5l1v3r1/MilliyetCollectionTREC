<DOC>
<DOCNO> 148429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sontur09.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kargo şirketindeki şüpheli paketten bomba çıktı... 
</HEADLINE>
<TEXT>

     Manisa'da, UPS kargo şirketinin kapısına bırakılan ''şüpheli paket''ten el yapımı bomba çıktı. Bomba, polisler tarafından etkisiz hale getirildi. 
     Alınan bilgiye göre, Laleli Mahallesi Köy Hizmetleri Kavşağı 320 numarada bulunan UPS Kargo Şirketi yetkilileri, giriş kapısının yan tarafında siyah naylon poşet içinde ''şüpheli bir paket'' görerek, durumu polise bildirdi. 
     Olay yerine gelen Manisa Emniyet Müdürlüğü Bomba İmha Timi elemanları, yaptıkları incelemede, poşet içinde 2.5 litrelik boya kutusu içerisine hazırlanmış, ''basınç tesirli el yapımı bombayı'' tespit etti. 
     Polisler, bombayı bir fünye aracılığıyla patlatarak etkisiz hale getirdi. Patlama sırasında, kargo şirketinin duvar ve kapı camları hasar gördü. 
     Olayla ilgili soruşturmaya başlandığı belirtildi. 
     





</TEXT>
</DOC>
