<DOC>
<DOCNO> 122728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sontur10.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Denizi'nde feribot kazası 
</HEADLINE>
<TEXT>

     İstanbul Deniz Otobüsleri İşletmesi'ne İDO bağlı "Turgut Özal" adlı hızlı feribota, Marmara Denizi'nde başka bir gemi çarptı. 
     Yenikapı'dan aldığı yolcu ve araçlarla Bandırma'ya hareket eden hızlı feribot, kaza sonrası Yenikapı'daki İDO Genel Müdürlüğü'ne geri döndü. 
     Kazada can kaybı ve yaralanma olmadığı belirtildi Marmara Denizi'nde bir kuru yük gemisine çarpan İstanbul Deniz Otobüsleri İşletmesi'ne İDO bağlı ''Turgut Özal'' adlı hızlı feribot, hasar nedeniyle tersaneye çekilecek. 
     İDO Genel Müdür Yardımcısı Ufuk Tuğcu, kazaya ilişkin basın mensuplarına yaptığı açıklamada, kaptan Ali Seyhan yönetimindeki feribotun, Bandırma seferi için Yenikapı İskelesi'nden hareketinden yaklaşık 5-6 dakika sonra, Ahırkapı açıklarında demirli olan ''İrina'' adlı Kamboçya bandıralı kuru yük gemisine çarptığını söyledi. 
     Kazanın sebebinin araştırıldığını belirten Tuğcu, teknik arıza ihtimali üzerinde de durulduğunu bildirdi. 
     Orta bölümden arkasına kadar hasar gördüğü dikkat çeken feribotun tamir amacıyla tersaneye götürüleceğini ifade eden Tuğcu, feribotların sürekli kontrol altında tutulduğunu ve bakımlarının en üst düzeyde yapıldığını kaydetti. 
     Kazanın ardından feribotun hemen iskeleye geri döndüğünü anlatan Tuğcu, olay sırasında yolcuların herhangi bir zarar görmediğini sözlerine ekledi. 
     Bu arada feribottaki hasar bölgesi ile yolcuların taşındığı bölüm arasında çok kısa bir mesafe kaldığı görülürken, feribotta bulunan 3 otomobilde hasar oluştuğu ve bu hasarların feribotun sigortası tarafından karşılanacağı bildirildi. 
     Öte yandan Yenikapı İskelesi'ne gelen bazı vatandaşlar, kaza nedeniyle seferlerde değişiklik yapılmasına tepki gösterdi. 
     





</TEXT>
</DOC>
