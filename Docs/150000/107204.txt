<DOC>
<DOCNO> 107204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun27.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai'nin Nobel Barış Ödülü'ne aday gösterilmesi bekleniyor 
</HEADLINE>
<TEXT>

     Afganistan Devlet Başkanı Hamid Karzai'den Çinli muhaliflere kadar birçok değişik simanın, gelecek ay sahibini bulacak Nobel Barış Ödülü'ne aday gösterilmeleri bekleniyor. 
     Uzmanlar, 1 milyon dolar değerindeki ödüle, Müslüman, Hıristiyan ve Yahudiler arasındaki ilişkileri iyileştirmek için çalışan eski ABD Başkanı Jimmy Carter'ın da aday gösterileceğini söylüyorlar. 
     Nobel Barışı Ödülü'ne aday gösterilecekler arasında, Tiananmen Meydanı'nda çocuklarını yitiren anneler, İstanbul'daki Fener Rum Patriği I. Bartholomeos, eski Yugoslavya için kurulan savaş suçları mahkemesi ve Papa 2. Jean Paul de bulunuyor. Ancak, AIDS gibi hastalıkları önleyen prezervatif kullanımına karşı çıkan Papa'nın şansı diğerlerine oranla az görülüyor. 
     Eski ABD Başkanı Jimmy Carter, 1978 yılında, Camp David'de barış anlaşması imzalayarak Nobel Barış Ödülü alan Mısır Devlet Başkanı Enver Sedat ve İsrail Başbakanı Menahem Begin ile ödülü paylaşmaya çok yaklaşmıştı. 
     





</TEXT>
</DOC>
