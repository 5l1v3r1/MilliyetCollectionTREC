<DOC>
<DOCNO> 110704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo20.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     AEK’ya şok 
     YUNANİSTAN Birinci Ligi takımlarından AEK’nın başkanı Makis Psomiadis dolandırıcılık suçundan 12 yıl hapis cezasına çarptırıldı. Yunan futbolunun önde gelen isimlerinden Psomiadis, yeni Atina Havaalanı’nın yapımı sırasında yolsuzluk yaptığı gerekçesiyle suçlu bulundu. Psomiadis, karara şaşırdığını ve suçsuz olduğunu söyledi. Görevi 18 yaşındaki oğluna bırakan Psomiadis’in cezalandırılması Real Madrid maçı öncesi tüm camiayı şok etti. 
     
     Emre-Okan kadroda 
     ŞAMPİYONLAR Ligi D Grubu’nda 3. maçını sahasında Fransa’nın Lyon takımıyla oynayacak İnter’de Okan ve Emre kadroya alındı. Teknik Direktör Cuper hafta sonu yapılan Chievo karşılaşmasında sakatlanan Vieri’yi kadroya dahil etmedi. Emre ve Okan’ın ilk onbirde görev alması bekleniyor. 
     
     Emrah, Avrupa Karması’nda 
     DÜNYANIN en yüksek tirajlı gazetelerinden biri olan İtalyan La Gazzetta dello Sport, Avrupa Ligleri’nde haftanın en iyi karmasına Kocaelisporlu Emrah’ı seçti. Gazete dörtlü defansta genç oyuncunun dışında Mexes Auxerre , Lucio B.Leverkusen ve Varela’yı Real Betis en iyiler olarak gösterdi. 
     
     Antalya’da dev organizasyon 
     BAYANLAR 2. Dünya Boks Şampiyonası 19 - 28 Ekim tarihlerinde Antalya’da yapılacak. Antalya Gençlik ve Spor İl Müdürlüğü organizasyona, yaklaşık 40 ülkeden 500 sporcu, antrenör, hakem ve Dünya Amatör Boks Birliği AIBA delegelerinin katılacağını açıkladı. 
     
     Doping önlemi 
     VÜCUT Geliştirme’de yaşanan son doping olayından sonra federasyon olağanüstü önlemler almaya karar verdi. Başkan Eryetiş Kurtaral, bundan böyle müsabakalara katılacak sporculardan temiz kağıdı isteyeceklerini, ayrıca doping yaptığı tespit edilen sporcuların kara listeye alınacağını, yarışmalara sokulmayacağını söyledi. 
     



 SPOR 






























</TEXT>
</DOC>
