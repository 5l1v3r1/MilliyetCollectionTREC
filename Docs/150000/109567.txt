<DOC>
<DOCNO> 109567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur21.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'nın ortasında genç bir kadını kaçırmaya kalktılar... 
</HEADLINE>
<TEXT>

     Hasköy'de iki kişi tarafından kaçırılmak istenen genç kadını taksi şoförü kurtardı. 
     Emniyet yetkililerinden alınan bilgiye göre, Yasemin Ç. 25 Kızılay'da iki kişi tarafından dün gece taciz edildi. Olay üzerine korkuya kapılan Yasemin Ç. taksiye binerek uzaklaşmak istedi. Ancak, tacizciler bir otomobille genç kadını takip etmeye başladılar. 
     Takip edildiğini anlayan Yasemin Ç, taksi sürücüsü Mehmet D'ye olayı anlatarak, yardımcı olmasını istedi. Taksi sürücüsü, genç kadını evinin bulunduğu Hasköy'e getirdiği sırada takip eden araç önlerini keserek taksiyi durdurdu. Bu araçtan inen iki kişi, ''Bu gece bizimle olacaksın'' diyerek genç kadını araçtan indirmek isterken, Mehmet D. kapıları içeriden kilitledi. Tehditlerin artması üzerine Mehmet D. arabasını bu kişilerin üzerine sürdü ve saldırganların paniklemesiyle olay yerinden uzaklaşarak genç kadınla karakola sığındı. 
     Plakası belirlenen aracın peşine düşen polisler, saldırganların Selim Y. ve Mahmut Z. olduğunu belirlediler. Oturdukları adrese gelmeyen bu kişilerin arandığı bildirildi. 
     





</TEXT>
</DOC>
