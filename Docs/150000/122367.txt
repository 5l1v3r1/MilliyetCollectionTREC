<DOC>
<DOCNO> 122367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/dunya/adun.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP ile siftah 
</HEADLINE>
<TEXT>

Wolfowitz ve Grossman, Başbakan Gül, Dışişleri Bakanı Yakış ve Genelkurmay II. Başkanı Büyükanıt’la Irak pazarlığı yapacak, ama gündemde Kıbrıs ve AB de var 
     YASEMİN ÇONGAR Washington 

     Bush yönetimi, Irak’a yönelik harek t planları kapsamında Ankara’dan hangi alanlarda ve ne boyutta destek alabileceğini, bunun karşılığında da Türkiye’nin ne tür iktisadi beklentileri olduğunu netleştirmeye çalışıyor. ABD Savunma Bakan Yardımcısı Paul Wolfowitz ile Dışişleri Bakanlığı Siyasi İşlerden Sorumlu Müsteşarı Marc Grossman’ın bugün Ankara’da yapacağı temaslar, bu açıdan belirleyici olacak. 
     Wolfowitz ve Grossman’ın, Türk hükümetinden Irak konusunda somut taahhütler alacağını uman Washington, Avrupa Birliği AB ve Kıbrıs konularının da gündeme geleceği bu ziyarete, AKP hükümetiyle "ilk kapsamlı temas imk nı" olması açısından ayrı bir önem veriyor. 
     Wolfowitz ve Grossman, Başbakan Abdullah Gül, Dışişleri Bakanı Yaşar Yakış ve Genelkurmay İkinci Başkanı Orgeneral Yaşar Büyükanıt’la görüşecek. 
     Bush yönetimi, bu görüşmelerde, AKP’nin Irak konusundaki tavrını birinci ağızdan dinleme imk nı bulurken, Ankara - Washington diyaloğunun yeni dönemi için de "siftah" yapmış olacak. 
     



 DÜNYA 














</TEXT>
</DOC>
