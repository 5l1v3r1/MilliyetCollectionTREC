<DOC>
<DOCNO> 108622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yasam/yas03.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
28 yıl sonra Mutlu son’ 
</HEADLINE>
<TEXT>

Bir Türk delikanlısı ile Danimarkalı genç kız arasında 28 yıl önce başlayan aşk, araya giren ayrılığa ve bir başka evliliğe rağmen nik h masasında noktalandı 
     İRFAN KURTULMUŞ Kopenhag 

     İstanbullu Sabahattin Maçaoğlu, Yeşilçam melodramlarına taş çıkartacak gerçek bir aşk hikayesinin kahramanı oldu. 
     Sabahattin’in modern aşk masalı, 1972’de başladı. Çalışmak için Kopenhag’da yaşayan ağabeyleri Ramazan ve Sabri’nin yanına giden 18 yaşındaki Sabahattin daha ilk günlerde Danimarka dilinde yazılmış imzasız mektuplar almaya başladı. Ağabeyleri "Mektupları tanışmak isteyen bir kız gönderiyor" deyince, Sabahattin, uzaktan gülücükler saçan komşu kızını keşfetti. Üç gün sonra buluşan gençler, dilleriyle değil bakışlarıyla anlaştı. Kısa sürede ısınan Türk delikanlı ile Danimarkalı kız arasında büyük bir aşk doğdu. 
     
     İlk iş Grete’yi aradı 
     Ancak askere çağırılan Sabahattin, Türkiye’ye dönerken Grete’nin iki aylık hamile olduğunu bilmiyordu. 1975’te Kütahya’da asker olan Sabahattin, Grete’den bir oğlu olduğunu ve dönmesini beklediğini belirten mektup aldı. Ama vatanı Türkiye’yi bırakıp Danimarka’ya dönmeye niyeti olmayan Sabahattin, bağrına taş basarak Grete ile ilişkisini kesti. Evlenip iki çocuk sahibi olduğu Türk kızından da 1999’da boşanan Sabahattin’in kaderini, ağabeyinin Buraya gel’ daveti değiştirdi. 
     Tam 28 yıl aradan sonra ikinci kez Kopenhag’a giden ve her şeye rağmen ilk aşkını aklından silemeyen Sabahattin, Danimarka’da ilk iş olarak Grete’nin oturduğu semte gitti ve kalbinin ilk sahibini aramaya başladı. 
     
     Grete telefonda bayıldı 
     Sonunda oğlunun adının Tom olduğunu, taşınan Grete’nin de hiç evlenmediğini öğrendi. Tom’a cep telefonundan ulaşan Sabahattin, 28 yıllık hasretten sonra göz yaşları içinde oğluyla buluştu. 
     Hemen annesi Grete’yi arayan Tom sürpriz haberi verince, hep Sabahattin’in bir gün geri döneceği hayaliyle yaşayan Grete telefonun başında bayıldı. Ertesi akşam 28 yıllık sevgilisinin evine giden Sabahattin’i, Grete Türkçe olarak "Seni bekledim, seni çok seviyorum" diye karşıladı. Sabahattin - Grete aşkı geçtiğimiz temmuz ayında çiftin evlenmesiyle mutlu sonla noktalandı. 
     
     
     



 YAŞAM 















</TEXT>
</DOC>
