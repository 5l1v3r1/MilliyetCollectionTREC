<DOC>
<DOCNO> 104760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/spo03.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
H grubu BARCELONA - GALATASARAY - L.MOSKOVA - BRUGGE 
</HEADLINE>
<TEXT>
Aslan'ın ağzına l yık 
Galatasaray’ın Şampiyonlar Ligi’ndeki rakipleri Barcelona, L.Moskova ve Brugge oldu. Cim-Bom, diğer gruplara oranla ikinci tur vizesini daha kolay alabileceği rakiplerle eşleşti 
     Barca ile yeniden 
     ŞAMPİYONLAR Ligi’ndeki temsilcimiz Galatasaray’ın rakipleri dün Monaco’da çekilen kurayla belli oldu. Sarı-Kırmızılı takım daha önce birçok kez karşılaştığı Barcelona’nın yanı sıra Lokomotif Moskova ve Club Brugge ile H Grubu’na düştü. UEFA ve Süper Kupa’yı müzesine götürürek Avrupa’nın devleri arasına girme başarısı gösteren Galatasaray, sezon başında Barcelona ile özel maçta karşı karşıya gelmiş ve güçlü rakibiyle 1-1 berabere kalmıştı. 
     
Maç programı      18 Eylül Çarşamba L.Moskova-Galatasaray 
     24 Eylül Salı Galatasaray-Barcelona 
     1 Ekim Salı Galatasaray-Brugge 
     23 Ekim Çarşamba Brugge-Galatasaray 
     29 Ekim Salı Galatasaray-L.Moskova 
     13 Kasım Çarşamba Barcelona-Galatasaray 
     
"Korkumuz yok"      GALATASARAY Teknik Direktörü Fatih Terim, kuradan memnun olduğunu açıkladı. Terim, "Büyük konuşmak haddimiz değil ama iddialı olmak işimizin parçası. Barcelona ile defalarca oynadık. Lokomotif’in son durumunu inceleyeceğim. Brugge hafife alınacak bir ekip değil. Deneyimlerimize, Ali Sami Yen’i cehenneme çeviren taraftarlar da eklenirse, hedeflere ulaşırız" dedi. 
     BAŞKAN Özhan Canaydın, kupayı kazanmayı hedeflediklerini söyledi. Barcelona’yı iyi tanıdıklarını vurgulayan Canaydın, "Bu kez yarıştan yüzünün akıyla çıkan Galatasaray olacak. Hiçbir grupta zorlanacağımızı zannetmiyorum. Seçimlerden önce belirlediğimiz hedef Şampiyonlar Ligi şampiyonluğuydu. Artık önemli olan final oynamak değil, finali kazanmak" diye konuştu. 
     
İspanyollar’da erken sevinç      BARCELONALI yöneticiler ve futbolcular kolay bir kura çektiklerini belirtip, grubu zirvede tamamlayacaklarını iddia ettiler. İspanyol temsilcisinin yıldızı Kluivert, "Ali Sami Yen’de Galatasaray’ı yine yeneceğiz. Hedefimiz tur değil, kupayı kazanmak" derken, Puyol, "Bizi zorlayacak tek takım Galatasaray. Şampiyonluk istiyoruz" yorumunu yaptı. İspanyol medyası ise, "Barça ile Galatasaray birbirinin puanına göz dikmeden grubu geçer" ifadesini kullandı. 
     
Yenilerin lisansları çıktı      SARI-KIRMIZILILAR’DA iki yeni transfer Christian ile Hakan Ünsal’ın lisans işlemleri tamamlandı. Her iki oyuncunun da Teknik Direktör Fatih Terim’in görev vermesi durumunda Malatyaspor karşılaşmasında forma giyebilecekleri açıklandı. Terim’in, Malatya deplasmanında Hakan Ünsal’ı ilk 11’de sahaya sürmesi beklenirken, Christian’ı da ikinci yarıda kullanmayı planladığı öğrenildi. 
     
Meksika takviyesiGalatasaray, savunma oyuncusu Almaguer ile anlaşmaya vardı. 33 yaşındaki oyuncunun bugün İstanbul’da olacağı bildirildi 
     MEHMET ÇİFTÇİ 

     GALATASARAY’IN, Meksika’nın Cruz Azul takımında forma giyen savunma oyuncusu Sergio Almaguer ile anlaşmaya vardığı bildirildi. Antrenör Ahmet Ceylan’ın, İspanya’nın Coruna’da kentindeki turnuvada izleyip, beğendiği ve Fatih Terim’e önerdiği Almaguer’in bugün İstanbul’da olacağı, transferin son gününde Galatasaray’a imza atacağı belirtildi. 33 yaşında ve 1.83 boyundaki Alaguer’in, Meksika’nın Puebla ve Necaxa takımlarında oynadığı ifade edildi. 
     
BARCELONA      KURULUŞU 1899 
     RENKLERİ Bordo - Lacivert 
     STADI Nou Camp 98 bin 
     BAŞARILARI 16 kez lig şampiyonu, 24 kez kupa şampiyonu oldu. Ligi en son 1999’da kazandı. 
     AVRUPA KARNESİ 1992 Şampiyon Kulüpler Kupası şampiyonu. 1979, 1982, 1989, 1997 UEFA Kupası şampiyonu. 1958, 1960, 1966 Fuar Şehirleri Kupası şampiyonu. 1993 ve 1998 Süper Kupa şampiyonu. 
     TRANSFERLERİ Gelenler Riquelme Boca , Mendita Lazio , Enke Benfica , Gidenler Sergi A.Madrid , Albelardo Alaves , Rivaldo Milan 
     NASIL GELDİ Geçen sezon ligi 4. tamamladı. Üçüncü ön elemede Legia Varşova’yı 3 - 0, 1 - 0 yenerek eledi. 
     TÜRK TAKIMLARIYLA MAÇLARI 1990-91 Kupa Galipleri Trabzonspor-Barcelona 1-0, Barcelona-Trabzonspor 7-2, 1993-94 Şampiyonlar Ligi Galatasaray-Barcelona 0-0, Barcelona-Galatasaray 3-0, 1994-95 Şampiyonlar Ligi Barcelona-Galatasaray 2-1, Galatasaray-Barcelona 2-1, 2000-01 Şampiyonlar Ligi Beşiktaş-Barcelona 3-0, Barcelona-Beşiktaş 5-0, 2001-2002 Şampiyonlar Ligi Fenerbahçe-Barcelona 0-3, Barcelona-Fenerbahçe 1-0, Barcelona-Galatasaray 2-2, Galatasaray-Barcelona 1-2. 
     KENDİ LİGİNDEKİ DURUMU Lig başlamadı 
     TEKNİK DİREKTÖR Louis Van GAAL 
     
L.MOSKOVA      KURULUŞU 1936 
     RENKLERİ Kırmızı - Beyaz 
     STADI Lokomotiv Stadı 30 bin 
     BAŞARILARI 1959, 1995, 1999, 2000 ve 2001 Lig ikincisi, 1936, 1957, 1996, 1997, 2000, 2001 kupa şampiyonu 
     AVRUPA KARNESİ 1998 ve 1999’da Kupa Galipleri yarı finalisti, 2001 - 02’de Şampiyonlar Ligi 1.tur grup üçüncüsü. 
     TRANSFERLERİ Gelenler Baba Adamu Gana , Julio Cesar Brezilya , Gidenler G.Demetradze Vladikavkaz , Dovichovich Nitra - Slovakya 
     NASIL GELDİ Rusya Ligi’ni ikinci bitirdi. Üçüncü Ön Eleme’de Avusturya’dan Graz AK’yi 2 - 0 ve 3 - 3 ile eledi. 
     TÜRK TAKIMLARIYLA MAÇLARI 2000-2001 Avrupa Şampiyonlar Ligi ön eleme turunda Beşiktaş, Lokomotiv’i 3 - 0, 3 - 1 yenerek eledi. 1997-98 Kupa Galipleri Kupası 2. turunda Kocaelispor, 0 - 0 ve 2 - 1’lik skorlarla elendi. 
     KENDİ LİGİNDEKİ DURUMU Lider 49 puan 
     TEKNİK DİREKTÖR Yuri SEMINE Rusya 
     
CLUB BRUGGE      KURULUŞU 1891 
     RENKLERİ Mavi - Siyah 
     STADI Jan Breydel 30 bin 
     BAŞARILARI 1920, 73, 76, 77, 78, 80, 88, 90, 92, 96, 98 lig şampiyonu, 1968, 70, 77, 86, 91, 95, 96 kupa şampiyonu oldu. Belçika Süper Kupası’nı 9 kez aldı. 
     AVRUPA KARNESİ 1978 Şampiyon Kulüpler finalisti, 1992 Kupa Galipleri yarı finalisti, 1976 UEFA Kupası finalisti, 1988 UEFA Kupası yarı finalisti 
     TRANSFERLERİ Gelenler Sergiy Serebrennikov D.Kiev , Alin Stoica Anderlecht , Marek Spilar S.Olomouc , Gidenler El Sayed Nadar, Lembi, Pardo, Simic, Troch, Vermast 
     NASIL GELDİ Belçika Ligi’ni ikinci bitirdi. İkinci Ön Eleme’de Dinamo Bükreş’i 3 - 1, 1 - 0, Üçüncü Ön Eleme’de de S.Donetsk’i 1 - 1 biten iki maç sonunda penaltılarla 4 - 1 eledi. 
     KENDİ LİGİNDEKİ DURUMU 3. haftada 9 puan topladı, averajla ikinci sırada. 
     TEKNİK DİREKTÖR Trond SOLLIED 
     
Diğer gruplar      A. GRUP 
     Arsenal, Borrussia Dortmund, 
     PSV Eindhoven, Auxerre 
     B. GRUP 
     Valencia, Liverpool, Spartak Moskova, Basel 
     C. GRUP 
     Real Madrid, Roma, AEK, Genk 
     D. GRUP 
     İnter, Olimpik Lyon, Ajax, Rosenborg 
     E. GRUP 
     Juventus, Feyenoord, Dinamo Kiev, 
     Newcastle United 
     F. GRUP 
     Manchester United, Bayern Leverkusen, 
     Olympiakos, Maccabi Haifa 
     G. GRUP 
     Bayern Münih, Deportivo, Milan, Lens 
     



 SPOR 
























</TEXT>
</DOC>
