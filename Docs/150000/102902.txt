<DOC>
<DOCNO> 102902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun16.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişirilmeye hazırlanan yılan, can havliyle aşcıyı sokarak öldürdü. 
</HEADLINE>
<TEXT>

     Vietnam'ın kuzeyinde, pişirilmeye hazırlanan zehirli bir yılan, can havliyle soktuğu aşçının ölümüne neden oldu. 
     Alman Rheinische Post gazetesinin internet sayfasında yayınlanan habere göre, 50 santimetre uzunluğundaki zehirli yılan, 22 yaşındaki Le Hung Cuong adlı aşçıyı ısırdı. 
     Liman kenti Hanoi'deki restoranın sahibi Nguyen Lien, aşçının, hastaneye kaldırılırken öldüğünü açıkladı. 
     Lien, aşçının plastik eldiven kullanmadığını ve dikkatsiz davrandığını belirterek, yılanın başka bir aşçı tarafından kesildiğini söyledi. 
     Vietnam'da yılanların, afrodizyak etkisinin olduğuna inanıldığı belirtilen haberde, ülkenin kuzeyinde bulunan çok sayıdaki köyün, yılan satarak geçimini sağladığı kaydedildi. 
     





</TEXT>
</DOC>
