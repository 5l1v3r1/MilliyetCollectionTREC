<DOC>
<DOCNO> 138042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur18.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk yuvasında dayak iddiası mahkemelik oldu... 
</HEADLINE>
<TEXT>

     Eskişehir'de, Sosyal Hizmetler ve Çocuk Esirgeme Kurumu'na SHÇEK bağlı Halis Toprak Çocuk Yuvası'nda, yaşları 12 ile 16 arasında değişen 27 çocuğa ''dayak attığı ve kötü muamelede bulunduğu'' iddia edilen öğretmenin yargılanmasına başlandı. 
     1. Asliye Ceza Mahkemesi'nde görülen davanın ilk duruşmasına, ''idaresi altında bulunanları dövdüğü ve küfür ettiği'' iddiasıyla tutuksuz yargılanan sanık öğretmen Mithat Bulut 47 katılmadı. 
     Mahkeme heyeti, savcının iddianameyi okumasının ardından mağdur çocuklar, H.T. 13 , N.G. 14 , E.D. 14 , S.D. 13 , Ö.S. 15 , O.Ç. 14 , M.D. 15 , B.Ç. 13 , M.K. 14 , Ö.Y. 14 , S.K. 12 , Ö.A. 13 , S.T. 12 , S.Y. 12 , İ.K. 14 , S.A. 14 , M.Ç. 14 , M.S. 13 , A.E. 16 , E.K. 13 , S.U. 14 , E.K. 16 , H.D. 14 , O.Ş. 14 , S.K. 15 , A.E. 14 ve H.O'dan 14 ifade vermelerini istedi. 
     Çocuklar ifadelerinde, dayak yediklerini, hakaret ve küfür yoluyla kötü muameleye maruz kaldıklarını söylediler. 
     Mahkemede ifade veren 27 çocuktan 23'ü öğretmenleri Mithat Bulut hakkında şikayetçi olmazken, 4 çocuk şikayetçi oldu. Mahkeme heyeti, eksik evrakın tamamlanması için duruşmayı erteledi. 
     
     OLAY 
     Eskişehir Valiliği'nin 22 Ekim 2002'de Halis Toprak Çocuk Yuvası'nda soruşturma başlatılması yönündeki talimatı üzerine yapılan soruşturmada, öğretmen Mithat Bulut hakkında kötü muamele ve dayak iddiasıyla dava açılmıştı. 
     





</TEXT>
</DOC>
