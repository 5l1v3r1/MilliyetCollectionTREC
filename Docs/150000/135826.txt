<DOC>
<DOCNO> 135826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/ekonomi/eko07.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Honda Civic yenilendi 
</HEADLINE>
<TEXT>

İç ve dış tasarımı yenilenen ve martta satışa sunulacak olan Civic’in özelliklerinden biri açılır, kapanır tavan 
     EKONOMİ SERVİSİ 

     Honda Türkiye tarafından üretilen Honda Civic yenilendi. İç ve dış dizaynında çeşitli değişiklikler yapılan otomobil, mart ayından itibaren Türkiye’de satışa sunulacak. Honda Türkiye’den yapılan açıklamaya göre, yerli üretim Honda Civic’de iç döşeme dizayn ve renkleri tamamen yenilendi. Mavi ve pembe renklerin hakim olduğu optitron göstergeler, tek parça orta konsol, sportif ve aynı zamanda uyarıcı arka stop lambaları, arka disk frenler yeniliklerin başında geliyor. 
     Aracın dış özelliklerinde ise sunroof açılır, kapanır tavan ve güçlendirilmiş arka süspansiyon, sunulacak yenilikler arasında yer alıyor. Yeni Honda Civic, üç yıl 100,000 kilometre garantisi ile pazara sunulacak. 
     



 EKONOMİ 


























</TEXT>
</DOC>
