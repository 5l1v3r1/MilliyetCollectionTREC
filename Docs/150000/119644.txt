<DOC>
<DOCNO> 119644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy09.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten Gül’e tebrik ve randevu 
</HEADLINE>
<TEXT>

     Başbakan Abdullah Gül, bugün öğleden sonra yapılacak devir teslim töreninde, Başbakanlık koltuğunu Bülent Ecevit’ten devralacak. 
     57. Hükümet’in Başbakanı Ecevit, halefi Başbakan Gül’ü, ilk kutlayan isim oldu. Ecevit’in "Bize ne zaman geleceksiniz Yarın salı sabah devredeyim" dediği Gül, sabah İstanbul’da olacağını belirtince, törenin saat 14.00’te yapılması kararlaştırıldı. Gül’ü Ecevit’ten sonra tebrik için sırayla DYP Genel Başkanı Tansu Çiller ile 9. Cumhurbaşkanı Süleyman Demirel aradı. 
     
     İLK JAPONYA BAŞBAKANI ARADI 
     Hükümetin resmen kurulduğunun açıklanmasının hemen ardından Gül’ü tebrik için arayan ilk yabancı Başbakan Japonya Başbakanı Junichiro Koizimu oldu. Japonya Büyükelçiliğinden yapılan yazılı açıklamaya göre, Koizumi, Gül’e bir kutlama mesajı gönderdi. Japonya Dışişleri Bakanı Yoruko Kawaguchi de Dışişleri Bakanı Yaşar Yakış’a bir kutlama mesajı iletti. İngiltere Başbakanı Tony Blair de Gül’e bir kutlama mesajı göndererek başarılar diledi. 
     



 SİYASET 




















</TEXT>
</DOC>
