<DOC>
<DOCNO> 137829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/eko07.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Bakanı Akşit İptal yok, yavaşlama var 
</HEADLINE>
<TEXT>

Irak’la ilgili gelişmelerin iptallere yol açmadığını belirten Akşit, Ama yavaşlama var’ dedi 
     Turizm Bakanı Güldal Akşit, olası Irakla ilgili gelişmeler nedeniyle turizmde iptallerin olmadığını ancak bir yavaşlama yaşandığını söyledi. İtalya’daki Uluslararası Milano Fuarı’na katılan Bakan Akşit, dün yurda döndü. Atatürk Havalimanı’nda gazetecilerin sorularını yanıtlayan Akşit, olası Irak savaşının neden olduğu kriz ortamında turizmin en az etkilenmesi amacıyla tanıtım çalışmalarına ağırlık verdiklerini söyledi. 
     Akşit, "Turizm sektörü hassas bir sektör. Bizim hedefimiz bu çalışmalara devam ederek, tanıtımımızı ayakta tutarak Türkiye’ye yönelik taleplerin azalmasını önlemektir. Şimdilik iptal yok ama yavaşlama söz konusu" dedi. 
     Turizm borsası niteliğindeki İtalya’daki fuarda açtıkları standın büyük ilgi gördüğünü belirten Akşit, "800 civarında seyahat acentesi yetkilisinin katılacağı birliğin önümüzdeki yıl mayıstaki genel kurulunun İstanbul’da yapılması yönünde mutabakata varıldı" dedi. 
     



 EKONOMİ 



















</TEXT>
</DOC>
