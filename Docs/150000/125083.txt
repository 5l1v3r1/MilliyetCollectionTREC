<DOC>
<DOCNO> 125083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/gun06.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Döve döve öldürmüşler 
</HEADLINE>
<TEXT>

     CENK BAŞLAMIŞ 

     Rus Kommersant gazetesi, cezaevinde hayatını kaybettiği açıklanan ünlü Çeçen komutan Salman Raduyev’in büyük olasılıkla öldürüldüğünü yazdı. Gazete, manşetten verdiği haberde, Raduyev’in ömür boyu hapis cezasını çektiği Perm kentindeki Beyaz Kuğu Cezaevi’nde bulunan kaynaklara dayanarak, Çeçen komutanın 14 Aralık günü ağır şekilde dövüldüğünü ileri sürdü. Gazete, Raduyev’in hücresinde arama yapmak isteyen özel tim üyesinin yere yatması için verdiği talimata uymaması üzerine dövüldüğünü yazdı. 
     
     CESEDİ TESLİM EDİLMEDİ 
     Gazeteye göre, hücre arkadaşı Raduyev’in nefes almadığını üç saat sonra fark edip gardiyanlara haber verdi. 
     Bölge hastanesinin Başhekimi Sergey Borisov, Raduyev’in 6 Aralık’ta sağlık sorunları yaşamaya başladığını ve iç kanama geçirdiğini açıkladı. Hastanedeki bir doktor ise, 13 Aralık günü tedaviye gelen Raduyev’in vücudunda morluklar gördüğünü söyledi. Kommersant, Raduyev’in cesedinin yakınlarına verilmeyerek cezaevine gömüleceğini de yazdı. 
     



 GÜNCEL 
















</TEXT>
</DOC>
