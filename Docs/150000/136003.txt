<DOC>
<DOCNO> 136003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/guncel/gun15.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Minarelere dikkat edin 
</HEADLINE>
<TEXT>

Mersin’de fırtına nedeniyle Güneykent Mahallesi’ndeki Hacı Hafize Sözmen Camii’nin minaresi yıkıldı... 
     Şiddetli fırtına ve kar yağışı dün tüm yurtta etkili oldu. Mersin’de önceki akşam saatteki hızı 100 kilometreyi bulan fırtınada Mersin Üniversitesi Tıp Fakültesi Hastanesi’nde görevli doktor Filiz Çil’in kullandığı otomobil, Göçmen Kavşağı’nda takla atarak ters döndü. Çil hafif yaralandı. Kurtali Mahallesi’nde Metin Gündoğdu 28 adlı bir vatandaş ise kopan tellerden elektrik çarpması sonucu hastaneye kaldırıldı. 
     
     YİNE MİNARE 
     Erdemli’de uçan çatının parçalarının isabet ettiği Ata Kılıç 5 yaralandı. Durumu ağır olan Kılıç, Mersin Devlet Hastanesi’nde tedaviye alındı. Fırtına nedeniyle elektrik direklerinin devrilmesi sonucu kentin büyük bölümü karanlıkta kaldı. Güneykent Mahallesi’ndeki Hacı Hafize Sözmen Camii’nin minaresi yıkıldı. Minarenin taşlarının üzerine devrildiği cami imamının otomobili hasar gördü. Fırtına, Erdemli, Silifke ve Tarsus’ta da hasara yol açtı, seralar ve ekili alanlar zarar gördü. Adana Karataş’ta da 05.30 sıralarında hortum oluştu. Denizden gelen hortumun kısa süreli olması zarara yol açmadı. 
     



 GÜNCEL 






















</TEXT>
</DOC>
