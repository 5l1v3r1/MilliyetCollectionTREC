<DOC>
<DOCNO> 120604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/zbirand.html </URL>
<DATE> 2002/11/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Rumların tek ümidi Denktaş 
</HEADLINE>
<TEXT>

     LEFKOŞA- GÜNEY KIBRIS 

     Üçüncü durağım Güney Kıbrıs oldu. Rumların tuzu kuru. Kişi başına yıllık gelirleri 16 bin dolara varmış. 
     28 yıl içinde 1974 harekatından bu yana bölünmüşlüğe alışmışlar. Topraklarının yüzde 36’sının gitmesini, en verimli ve kendileri açısından en değerli yerleri kaybetmeyi hiçbir zaman içlerine sindirememiş olsalar dahi, ister istemez kabullenmişler. Kendilerine yeni bir dünya kurmuşlar. Koşullarını -her şeye rağmen- çok iyi değerlendirip zenginleşmişler. 
     Güney Kıbrıs gibi küçücük bir bölgeyi, her yerinden para fışkıran bir kaynağa dönüştürmüşler. Aynı zamanda da, Kuzey Kıbrıs’ın her geçen gün biraz daha fakirleşmesini, kötü yönetilmesinden dolayı Kıbrıs Türkünün her geçen gün biraz daha moral bozukluğuna düşmesini, topraklarını yavaş yavaş terk etme eğilimine girmelerini "keyifle" izlemişler. 
     28 yıl sonra birileri gelmiş BM Genel Sekreteri Annan ve "Hadi artık gelin ve yeni bir Kıbrıs kuralım. Rumlar zenginliklerinden ve ellerinde tuttukları egemenliklerinden bir bölümünü versin, Türkler de buna karşılık toprak versin ve yeni bir düzen kurulsun" demiş. 
     Hem de öyle bir düzen ki, kaybettiğiniz toprakların sadece yüzde 7.5’unu geri alabileceksiniz. Türk harek tı sırasında yerini yurdunu kaybeden 120 bin göçmenin ancak 70 bini, o da 20 yıl sonra evlerine geri dönebilecekler veya tazminat alacaklar. Yani maddi olarak kaybettikleriniz yine gidecek. 
     Bunlar yetmiyormuş gibi, bir de egemenlik haklarınızdan vazgeçip, Türklerle paylaşmanız isteniyor. Örneğin 28 yıldır en çok kızdığınız Türk sayılan Rauf Denktaş 3 yıl süreyle Cumhurbaşkanı adayınız olup, sizi dünyada temsil edecek. Kıbrıs, tamamen Rumların olmaktan çıkacak, Rum damgası bitecek ve Türklerle paylaşılacak. 
     Olacak iş mi bu .. 
     
     Rumlar bugünkü durumlarından memnun 
     Yukarıda, Rumların önemli bir bölümünün nasıl düşündüğünü sizlere yansıtmaya çalıştım. 
     Şimdi soruyorum Siz aynı durumda olsanız ne yapardınız Her şeye rağmen Türklerle zenginliğimizi ve egemenlik haklarımızı paylaşalım mı, derdiniz Yoksa, kardeşim bana ne Türklerden. Zaten aldıklarını aldılar, neden bir de zenginleşmelerine ve 28 yıl önceki askeri kazanımlarını yasallaştırmalarına yardımcı olayım mı, derdiniz 
     Sizlerin yanıtını beklerken e-mail adresim mabirand e-kolay.net ben olsam "Bırakın bölünelim. Biz AB’ye tam üye olup daha da zenginleşelim. Türkler de daha fazla fakirleşsinler. Zaten bir süre sonra Kıbrıs Türkü kapımızı çalacak ve pasaportumuzu alıp AB vatandaşı olmayı tercih edecek. 20 yıl sonra Kıbrıs’ta Kıbrıs Türkü kalmayacak. Sadece Türkiye’den gelen sivil ve asker kalacak" derdim. 
     Kıbrıs Rumlarının büyük bölümü böyle düşünüyor. 
     Onların kafalarındaki çözüm, Rum yönetiminin egemenliğinin devamı, göçmenlerin tümünün geri dönüşü, adanın her yanında yerleşme, mal alma ve dolaşma hakkının tanınması. Buna karşılık, Türklere arttırılmış haklar vermek. İçeride kendi kendilerini, istedikleri gibi yönetebilme imkanını sağlamak. 
     Dışarıda ise, Kıbrıs’ı yine kendilerinin temsil etmesi. 
     Bu çözümün dışında kaldığı için de, Kofi Annan paketini kabullenemiyorlar. 
     Ancak, işte bu aşamada önemli bir sorunları var. Annan paketini ellerinin tersiyle reddettikleri taktirde, bu defa AB’ye tam üyelikleri tehlikeye düşebilecek. 
     Başta Yunanistan olmak üzere, tüm AB ülkeleri tepelerine binecek. Öylesine büyük bir baskı altında kalacaklar ki, sonunda AB üyelikleri rafa dahi kaldırılabilecek. 
     İşte en büyük tehlike bu... 
     
     Rumlar takiyye yapıyorlar... 
     Şu sıralarda Güney Kıbrıs’taki en moda yaklaşım, Kofi Annan paketini yerden yere vurmak, Türklere haksız ödünler verildiğini açıklamak, ancak daha ileri gitmemek. 
     Sokak gösterileri yapılmıyor. 
     Ateşli nutuklar atılmıyor. 
     Bekleniyor. Beklenen de, Rauf Denktaş’ın kükremesi ve "Ben bu planı tümüyle reddediyorum. Müzakere dahi etmem" demesi. 
     Yani, kendilerinin yapmak istediğini Denktaş’ın yapması. Onun kötü kişi olması. Üstelik, bu şekilde hareket ettiği taktirde Türk tarafının uğrayacağı kayıp daha da artacak. Hem Kuzey Kıbrıs AB’ye giremeyip, fakirlik batağına daha fazla batacak. Hem de, Türkiye’nin AB’den tarih alması imkansızlaşacak. İki tarafı da ballı börek... Yeme de yanında yat. 
     Çözümü iki kişi istiyor 
     
     Erdoğan ve Kıbrıs Türkü 
     Rauf Denktaş’ın da zorluğu var. 
     Reddetmesine reddedecek, ancak o da baskı altında. Baskı, Türkiye’nin yeni hükümeti ve Kıbrıs Türkünden kaynaklanıyor. Zaten bugün "Kıbrıs çözümünü gerçekten kim istiyor " diye soracak olursanız, karşınızda, Tayyip Erdoğanı, Türk toplumunun önemli bir bölümünü ve Kıbrıs Türkünü buluyorsunuz. Bunların dışında kalanlar, şu anki düzenlerinin devamını istiyorlar. Rahatlarının bozulmaması için, çözümü yokuşa sürüyorlar. 
     Birbirimize yalan söylemeyelim... 
     Türkiye ve KKTC’deki bürokrasi direniyor. 
     Asker hiç sesini çıkartmıyor bu planı kesinlikle içine sindiremiyor, ancak karışmak da istemiyor. Karar sorumluluğunu sivil hükümete özellikle AKP’nin ilk önemli sınavı olacağından dolayı , Abdullah Gül-Tayyip Erdoğan ikilisine bırakıyor. 
     Kıbrıs Türkü, Kıbrıs iş adamı, hatta sonradan Kıbrıs vatandaşı olmuş Türkiyeli göçmenlerin önemli bölümü çözüm istiyor. Hem de çok istiyor. Bugünkü durumun değişmesi için, yöneticileri zorluyor. Ancak, sürekli duvara çarpıyor. 
     İşte genel manzara böyle... 
     Benim tahminimi soracak olursanız... Bu turu tamamladıktan sonra, iyimserliğimi biraz kaybettim. Eğer, AKP hükümeti gerçekten hareketlenmezse bu tarihi fırsatın kaçmak üzere olduğu hissim arttı. Kaçarsa da, hem Türkiye, hem de KKTC açısından ne büyük kayıplara uğrayacağımızı düşünüp üzüldüm... 
     
     
     
Fitre ve zekatlarınızı, lütfe n özürlü çocuklara verin      Geçen yıl da yazmıştım ve sizlerin dikkatinizi çekmeyi başarmıştım. Mesajım çok açıktı Ramazan ayındayız. 
     Hepimiz fitre ve zekatlarımızı vermeye hazırlanıyoruz. 
     Bu bayramda hepimiz birilerine yardım edeceğiz, kurban keseceğiz. Kararınızı vermeden önce, lütfen bu yazıyı okuyun. 
     Sizlere önerim, fitre ve zekatlarınızı özürlü çocuklar için çırpınan derneklere ve onların arasında benim çok yakından tanıdığım için, kefil olabileceğim ERAM’a vermeniz olacaktır. 
     İster direkt para yollayabilirsiniz, ister adınıza kurban kesebilirler. 
     Ancak karar vermeden önce mutlaka gidip görün. 
     Yerlerine bakın ve güvenirseniz desteğinizi verin. 
     1989 yılında özürlü ve zihin engelli çocukların aileleri tarafından kurulan ERAM, özel eğitime muhtaç çocuklara yardım topluyor. Hem kendi merkezleri var, hem de çeşitli okullardaki zihin engelli-özürlü çocuklarımızın eğitimi için yardım yapıyor. Yüzlerce çocuğu topluma kazandırıyorlar. 
     Tek ümitleri sizlersiniz. 
     Sizlerin yardımı olursa, daha fazla sayıda çocuğumuza bakılacak ve daha iyi eğitim alacaklar. 
     
     Yurtdışındaki vatandaşlara... 
     Özellikle yurt dışında yaşayan vatandaşlarımıza seslenmek sitiyorum. Fitre ve zekatlarınızı nereye yollayacaklarını bilemiyor olanlar veya Kurban Bayramı’nda yabancı ülkelerde kurban kestirmek istemeyenler için ERAM biçilmiş kaftandır. Bir arayın, istediğiniz miktarda bağışınızı yapın veya kurbanınızı kessinler. 
     Unutmayın, hayatta en büyük sevap, özürlü insana destek olmak, özellikle de zihin engelli çocuklarımızı topluma kazandırmaktır. 
     Bu sevabı esirgemeyin. 
     Geçen yıl bağış yapanlar, memnun kaldığınızdan emin oldukları için ERAM özellikle sizleri bekliyor... 
     ERAM Telefon 0212 531 47 82-0212 533 10 09 
     BANKA HESAP NUMARALARI 
     İŞ BANKASI FATİH ŞUBESİ 1020 304250 1272653 
     ZİRAAT BANKASI KARAGÜMRÜK ŞUBESİ 965-304400 125-6 
     ZİRAAT BANKASI FATİH ŞUBESİ 0488 0012 5348 0000 009 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
