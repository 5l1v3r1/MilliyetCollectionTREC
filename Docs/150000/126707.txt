<DOC>
<DOCNO> 126707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/spor/bnba.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
RAKAMLARA MEMO DİYOR 
</HEADLINE>
<TEXT>

Detroit Pistons coachu Carlise tarafından fazla şans verilmeyen milli oyuncumuz, hem takım içi istatistiklerde hem de çaylaklar arasındaki ortalamalarda formayı hak ettiğini kanıtlıyor 
     NBA’ye yakın plan METE AKTAŞ 

     Mehmet Okur, 2001 Draft’ında Detroit Pistons tarafından seçildiğinde, tıpkı Hidayet Türkoğlu gibi derhal katkıda bulunabileceği bir takımda oynayacağından dolayı epey sevinmiştim. Hem içeriden hem dışarıdan sayı bulabilen, ribaundlarda takıma ciddi destek verebilen bir oyuncu olan Mehmet, Pistons’ın 4 ve 5 numaralarda sahip olmadığı çok yönlü uzun açığını kapatabilirdi. 
     Sezon başladığında, özellikle ilk 10 maçta Memo, benchten gelip, kısa sürelerde takımına değerli katkılarda bulunuyordu. Ancak ne olduysa daha sonraki dönemde bu dakikalar bıçak gibi kesildi. Coach Rick Carlisle, Mehmet’e süre vermemeye ve her Pistons maçı sonrası istatistiklerde Mehmet Okur isminin yanında "DNP - Coach’s Decision" yani "Oynamadı - Coach’un Kararı" ibaresi belirir oldu. 5 numarada dakikalar, forvetten bozma 36’lık pivot Clifford "Uncle Cliffy" Robinson ile 30 yaşındaki Yugo pivot Zeljko Rebraca arasında bölüşülmeye başlandı. 
     
     Ah bir şans verilse 
     Peki Mehmet Okur, şans verilmeyecek kadar kötü bir oyuncu mu İstatistikler böyle söylemiyor. Mehmet Okur, önünü tıkayan Robinson’ın 1 4’ü ve Rebreca’nın yarısı kadar oyun süresi bulsa da, sayı ve ribaund istatistikleri oynadığı 17 maçta sadece 8.7 dakika oyun süresi bulabilen bir oyuncu için epey başarılı. Üstelik bu istatistikleri 48 dakikaya yayarsak, yani her üçünün de bir maçta full oynadığını düşünürsek, çok farklı bir tablo ortaya çıkıyor. 
     
REEL İSTATİSTİKLER OYUNCU DAKiKA SAYI RiBAUND Clifford Robinson 34.2 12.2 4.0 Zeljko Rebraca 16.0 6.3 2.9 MEHMET OKUR 8.7 3.3 2.1      
     
48 DAKİKA İSTATİSTİĞİ OYUNCU SAYI RiBAUND Clifford Robinson 17.1 5.6 Zeljko Rebraca 18.9 8.7 MEHMET OKUR 18.2 11.7      
     
     İstatistiklerin de belirttiği gibi Mehmet, ortalamalar genele yayıldığında, sayı ortalamasında, ilk 5 başlayan Robinson’ı geride bırakırken, ribaundlarda ikiye katlıyor. Yedek pivot Rebraca’ya da ribaundlarda ezici üstünlük kuruyor. 
     
     Çaylaklarda ilk 10’da 
     2002 çaylaklarının şu ana kadarki istatistiklerinin 48 dakikaya yansıtılması haline Mehmet Okur’un hem sayı hem de ribaund kategorilerinde bu oyuncular arasında ilk 10 içerisinde yer aldığını görüyoruz. Sayı kategorisinde ilk 3 sırada yer alan çaylakların tümü, oynadıkları takımlarda ilk 5 başlıyor ve maç başına en az 20 dakika süre alıyorlar. 
     
Dallas Mavericks tam gaz 92-86      NBA Ortabatı Grubu lideri Dallas Mavericks, Washington Wizards’ı 92 - 86 yenerek bu sezonki 23. galibiyetini aldı ve ligin en çok kazanan takımı olmaya devam etti. Dallas’ın Alman yıldızı Dirk Nowitzki, 30 sayı 17 ribaundluk performansıyla yine harikalar yarattı. 
     
     Diğer sonuçlar 
     Cleveland - Miami 74-72 
     Indiana - Atlanta 112-97 
     Orlando - Milwaukee 103-108 
     New Jersey - Chicago 99-83 
     Houston - Utah 91-96 
     San Antonio - New Orleans 99-94 U 
     Phoenix - Seattle 89-88 
     
     SAYILARLA GEÇEN HAFTA 
     659.988 Oy. Şubat ayında Atlanta'da yapılacak olan 52. All - Star maçında Batı ve Doğu karmalarında ilk 5 çıkacak oyuncuları belirlemek için yapılan oylamanın ilk sonuçları açıklandı. Şu ana kadar en çok oyu 659.988 oyla Lakers guardı Kobe Bryant oldu. Oylamada yer alan Hidayet Türkoğlu ise yeterli oyu alıp barajı aşamayınca "İlk 5'de başlama şansını" kaybetti. 
     50.000 Dolar. NBA'in en deneyimli ve en başarılı coachlarından Miami coachu Pat Riley, takımının New York'a yenildiği maç sonrasında hakemlere sarfettiği ağır sözlerden dolayı NBA tarafından 50.000 dolar para cezasına çarptırıldı. 
     9.787 All - Star oylamasında Batı'da pivotlar arasında en çok oyu alan Shaquille O'Neal ile çaylak Yao Ming'in arasındaki oy farkı. O'Neal 480.894 oya sahipken, Ming'in oy sayısı 471.107. 
     1.500 Dolar. Toronto Raptors, Chicago Bulls'a 96 - 83 yenilirken sadece maçı değil ayrıca 1500 dolar da para kaybettiler. Maç oynandığı sırada, Raptors'ın takım otobüsüne giren bazı davetsiz misafirler, 1500 dolar nakit parayı yürütüp kayıplara karışmışlar. 51 Sixers guardı Allen Iverson, Minnesota'yı 99 - 94 yendikleri maçta 41 sayı atarak 7 yıllık NBA kariyerinde 51. defa 40 sayı barajını aşmış oldu. 
     25 Sezon sonunda 13 yıllık NBA kariyerini noktalayacak efsane pivot David "The Admiral" Robinson, takımı Spurs'un New Orleans'ı yendiği maçta kariyerinin 20.499. sayısına ulaştı ve NBA tarihinde tüm zamanlarda en çok sayı atan 25.oyuncu oldu. 
     19 Kara çarşamba. Denver Nuggets, çarşamba günleri oynadığı son 19 maçın tamamını kaybetti. 
     16 Maalesef Denver'ın tek istikrar yakalayabildiği şey çarşambaları maç kaybetmek. Nuggets, şu ana kadar oynadığı maçlarda sahaya tam 16 farklı ilk 5 ile çıktı. 
     13 Cleveland Cavaliers, 13 maçtır deplasmanda kazanamıyor. 
     12 Boston Celtics'in All - Star forveti Antoine Walker, Celtics'in Cleveland'ı 89 - 82 yendiği maçta kariyerinin 10.000. sayısını atarak, Celtics tarihinde bu baraja ulaşan 12. oyuncu oldu. 
     10 Utah Jazz, sakatlanarak sezonu kapatan pivot Jarron Collins'in boşluğunu doldurmak için veteran pivot Tony Massenburg ile sözleşme imzaladı. Jazz, Massenburg'un NBA kariyerinde formasını giydiği 10. takım oluyor. 
     3 Golden State'in evinde Portland'a 113 - 111 yenildiği maç sonrasında Portland guardı Bonzi Wells ile kapışan ve daha sonra salonun dışında arabasıyla Portland takım otobüsünün önünü kesen ve Wells'i tehdit eden Golden State forveti Chris Mills'e NBA, 3 maç oynamama cezası verdi. Bu arada Wells'de 2 maçlık cezaya çarptırıldı. 
     1 Sacramento Kings 13 maç sonra evinde San Antonio Spurs'a, Dallas Mavericks'de 12 maç sonra evinde Utah Jazz'a yenilerek bu sezon sahalarındaki ilk yenilgileri aldılar. 
     
     HAFTANIN OLAYI 
     NBA'İN Charlotte'da kurulacak ve 2004 - 05 sezonundan itibaren ligde oynayacak 30. takımını, 300 milyon dolar karşılığında 1.3 milyar dolar kişisel servetiyle Dünya'nın en zengin 149. kişisi olan siyahi iş adamı Robert Johnson'a satması. Johnson, Amerika tarihinde bir profesyonel spor takımının "tamamını" satın alan ilk Afro - Amerikalı oldu. 
     
     HAFTANIN TAKIMI 
     Portland Trail Blazers 
     Nasıl yapıyorlar bilmiyorum, ama bu kadar skandalların yaşandığı, kavgaların eksik olmadığı, takım kimyasının sıfır olduğu, kendi taraftarları dahil hemen hemen herkes tarafından dışlanan Portland Trail Blazers, herşeye rağmen geçen hafta oynadığı 4 maçın 4'ünü de kazanmayı bildi. "Jail Blazers" Bonzi Wells'in 30'ar sayı attığı iki maçta önce Doğu'nun güçlü takımı New Orleans'ı, ardından da deplasmanda L.A. Clippers'ı yendi. Olaylı Golden State maçını, Rasheed Wallace'ın son saniye basketiyle kazanan Blazers, haftayı Pasifik'deki önemli rakipleri Seattle'ı cezalı Wells'in yerine oynayan Derek Anderson'ın 27 sayılık performasıyla 81 - 80 yenerek kapadı. 
     
     HAFTANIN OYUNCUSU 
     Jason Kidd New Jersey Nets 
     1.5 yıl önce geldiği New Jersey Nets'i 8 ay içinde ligin dibinden alarak NBA Finaline taşıyan Jason Kidd, bu sezon da takımını sürükleyen oyuncu olarak göze çarpıyor. Kidd, geçtiğimiz hafta oynadığı 3 maçın 2'sini kazanan Nets takımında yine atan ve attıran oyuncu oldu. All - Star guard 3 maçta 31 sayı 53.6 şut isabeti , 10.3 asist ve 6.3 ribaund ortalamaları elde etti ve "Haftanın Oyuncusu" oldu. 
     
     HAFTANIN ÇAYLAĞI 
     Yao Ming Houston Rockets 
     Yılın çaylağı ödülünü alana kadar Hoston Rockets'ın 2.26'lık süper çaylağı Yao Ming'i haftanın çaylağı ödülleriyle boğmayı sürdüreceğiz. Ming geçen hafta da birbirinden iyi maçlar çıkarttı ve Rockets'ın haftayı 3 - 1 ile tamamlamasına yardımcı oldu. "Dynasty"nin geçen haftaki ortalamaları 18.5 sayı, 10.5 ribaund, 4.25 blok, 2.5 asist oldu. 
     
     HAFTANIN 5'i 
     Jason Kidd New Jersey 
     Jalen Rose Chicago 
     Michael Jordan Washington 
     Kevin Garnett Minnesota 
     Tim Duncan San Antonio 
     
     BU MAÇ KAÇMAZ 
     25 Aralık 2002 çarşamba L.A. Lakers - Sacramento Kings 
     Kapıları kapatın, perdeleri çekin, ışıkları söndürün. Vahşi Batı'nın iki devi L.A. Lakers ve Sacramento Kings, ilk düellolarına çıkıyorlar. Kin, nefret, şiddet, heyecan. 7 kısım tekmili birden, bu gece Los Angeles'da, Staples Center'da. 
     
     NE DEDiN, NE DEDiN 
     "Salon soğuk, seyirciler maçlara gelmiyor. Üzücü tabii. Biz burada elimizden geldiğince mücadele verip, Cavaliers'ı bir yerlere getirmeye çalışıyoruz, millet bize sırtını dönüyor, basın arkamızdan konuşuyor." Ligin dibindeki takımlardan Cleveland'da kötü gidişe karşı direnmeye çalışan oyunculardan Ricky Davis'de yavaş yavaş pes etmeye başladı. 
     
SIRALAMALAR 24 Aralık itibariyle BATI KONFERANSI ORTABATI GRUBU TAKIM G M Galb. Dallas 23 4 85.2 San Antonio 18 10 64.3 Utah 15 12 55.6 Houston 15 12 55.6 Minnesota 15 13 53.6 Memphis 8 21 27.6 Denver 6 22 21.4      
     
PASiFiK GRUBU TAKIM G M Galb. Sacramento 22 8 73.3 Phoenix 17 11 60.7 Portland 15 11 57.7 Seattle 14 15 48.3 L.A. Clippers 12 16 42.9 L.A. Lakers 11 18 37.9 G.State Warriors 9 18 33.3      
     
DOĞU KONFERANSI ATLANTiK GRUBU TAKIM G M Galb. New Jersey 19 9 67.9 Boston 18 9 66.7 Philadelphia 18 10 64.3 Orlando 15 14 51.7 Washington 12 15 44.4 New York 8 16 33.3 Miami 9 19 32.1      
     
MERKEZ GRUBU TAKIM G M Galb. Indiana 20 8 71.4 Detroit 18 8 69.2 New Orleans 18 11 62.1 Milwaukee 12 15 44.4 Atlanta 11 16 40.7 Chicago 10 18 35.7 Toronto 8 19 29.6 Cleveland 6 24 20.0      
     
iSTATiSTiKLER 24 Aralık itibariyle SAYI OYUNCU Ort. 1. Tracy McGrady Orlando 29.3 2. Allen Iverson Philadelphia 28.1 3. Kobe Bryant L.A. Lakers 26.7      
     
RiBAUND OYUNCU Ort. 1. Ben Wallace Detroit 15.4 2. Kevin Garnett Minnesota 13.0 3. Tim Duncan San Antonio 12.4      
     
ASiST OYUNCU Ort. 1. Gary Payton Seattle 9.2 2. Jason Kidd New Jersey 8.6 3. Stephon Marbury Phoenix 8.1      
     
TOP ÇALMA OYUNCU Ort. 1. Allen Iverson Philadelphia 2.86 2. Doug Christie Sacramento 2.82 3. Antoine Walker Boston 2.19      
     
BLOK OYUNCU Ort. 1. Elton Brand L.A. Clippers 3.15 2. Ben Wallace Detroit 2.92 3. Tim Duncan San Antonio 2.89      
     



 SPOR 






















</TEXT>
</DOC>
