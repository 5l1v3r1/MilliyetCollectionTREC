<DOC>
<DOCNO> 107318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy02.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj korkusu fikir değiştirtti 
</HEADLINE>
<TEXT>

Derviş’le yola çıktıkları günlerde erken seçim için mücadele eden Cem ve Özkan, troyka bozulunca bir anda seçim karşıtı oluverdi 
     SALİHA ÇOLAK Ankara 

     Bülent Ecevit’in sağ kolu Hüsamettin Özkan’ın DSP’den ayrılmasının ardından İsmail Cem’in liderliğinde kurulan YTP, erken seçim kararı alınmasında önemli rol oynamıştı. Ancak Kemal Derviş’in CHP’yi tercih etmesiyle yakaladığı rüzg rı kaybeden YTP, şimdi de seçimi erteletme kararının alınması için çabalıyor. 
     
     UMUT KÜSKÜNLER 
     Derviş’in CHP’yi tercih etmesine paralel olarak, gelmesi beklenen ünlü isimlerin partiye katılmaması sonucu kan kaybetmeye başlayan ve "Baraj altında kalarak sol oyları bölecek son parti" olma sürecine giren YTP’de, umut küskünler hareketine bağlandı. Parti aday listelerinin bile doldurulamadığı YT’de hükümetin düşürülmesine yönelik harekete el altından verilen destek açıktan verilerek, ANAP ve SP ile birlikte, seçimlerin ertelenmesini sağlayacak senaryo için çalışılmaya başlandı. 
     
     MAÇ OYNANMAZ’ 
     Partide teşkilatlanma ve aday listelerinin belirlenmesi sırasında yaşanan sıkıntılardan şik yet eden milletvekillerine, "seçimlerin zaten yapılmayacağı" söylendi. Aday listeleri ortaya çıktıktan sonra istifaya hazırlanan bazı vekillere, "Merak etmeyin, bu maç oynanmayacak" diyen Özkan da, senaryoyu doğruladı. 
     
     İMZA VERİRİZ’ 
     Yola çıkarken, "Seçim kısa sürede yapılmalı" diyen Cem de, gelinen noktada seçimleri erteletecek gensoru girişimine destek verdiklerini dün resmen açıkladı. Cem, "Seçim güvenliği bakımından hükümetin bazı icraatları bizi kaygılandırmıştır. Bu hükümetle seçime gidilmesini, seçim güvenliği için yanlış görmekteyiz. Arkadaşlarımızın imza verdiklerini biliyorum" dedi. 
     
Uzmanlar ne diyor      YTP iki hata yaptı 
     EROL TUNCER TESAV Başkanı Başlangıçta merkez soldaki boşluğu doldurmak için yola çıktığını belirten YTP, iki hata yaptı. Birincisi Derviş’in katılacağını açıkladılar, katılmadı. Gelecek kadrolar gelmedi, oy düştü. İkincisi nerede olduklarına karar veremediler. Hem sağ, hem sol gelsin istediler. Ama birinin olduğu yerden diğeri kaçar. 
     TARHAN ERDEM Açıkça görünen o ki, ancak 3 - 5 parti yüzde 10 barajını geçebiliyor. Ne olduğu konusunda, gelişmelere bakarak daha sağlıklı bir değerlendirme yapabiliriz. 
     
     Adaylar çekildi... 
     Cem’in, "Biz diğer partiler gibi listeleri ezbere doldurmuyoruz" demesine karşın, YTP’nin Adana’dan 11. sırada aday gösterdiği işadamı Bülent Özülkü, hiçbir partiye başvurmadığını söyledi. Bu arada YTP listesinden Denizli 2. sırada aday gösterilen Halil Derici ve İzmir 1. bölgede 7. sıradan milletvekili adayı gösterilen Prof. Dr. Oğuz Makal, listedeki yerlerini beğenmedikleri için adaylıktan çekildi. 
     



 SİYASET 





















</TEXT>
</DOC>
