<DOC>
<DOCNO> 111537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/siyaset/siy04.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, Baykal’ı TV’ye çağırdı 
</HEADLINE>
<TEXT>

DYP lideri, rakiplerinin hesap kitap bilmediğini, ekrana çıkmaktan çekindiğini öne sürerek, "Deniz Baykal’ı çağırıyorum. Televizyonda karşıma gelsin" dedi 
     AYDIN HASAN Eskişehir 

     DYP lideri Tansu Çiller seçim meydanlarında CHP ve Kemal Derviş’e yüklenmeye başladı. Çiller dün Eskişehir Odun Pazarı Meydanı’ndaki mitinge katıldı. Çiller’den önce Mehmet Ali Bayar ile Tuğrul Türkeş seçim otobüsünün üzerinden kısa birer konuşma yaptı. Çiller sağı DYP’de birleştirdiklerini savunarak Bayar ve Türkeş’in yanı sıra Yıldırım Akbulut ve Aydın Menderes’in selamlarını getirdiğini söyledi. Çiller, "Siz de sandıkta birleşin. Bu hasta adam görüntüsünden kurtulalım" diye konuştu. Konuşmasında ağırlıklı olarak Derviş’e yüklenen Çiller şunları söyledi "Ecevit’e takılmış olan Derviş şimdi de altı ok’a takılmış, yine geliyor. O Derviş hükümetin en büyük ortağıydı. O Meclis fason olarak IMF’ye çalışır hale getirildi. Bu iş Baykal ve Derviş ile olmaz. Hiçbir kurtuluş savaşı ithal kumandan ile yapılmaz." 
     
     Başbakan adayları yok’ 
     Çiller, Uğur Dündar’ın "Seçim Arenası" porgramında liderlerin kendisiyle karşılaşmak istemediklerini de öne sürerek, "Hesapları kitapları yok, bilgiden kaçıyorlar. Baykal’ı çağırıyorum, televizyonda karşıma gelsin" dedi. AKP’ye de yüklenen Çiller, bu partinin başbakan adayının bile henüz belli olmadığını ifade etti. 



 SİYASET 



















</TEXT>
</DOC>
