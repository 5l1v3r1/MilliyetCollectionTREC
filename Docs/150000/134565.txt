<DOC>
<DOCNO> 134565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/spor/spo02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇETİN STRATEJİ 
</HEADLINE>
<TEXT>

Fenerbahçe Teknik Direktörü Oğuz Çetin, derbide galibiyetin formülünü, "Top sürekli bizde kalmalı. İki kanat beki hatalı çıkış yapmamalı. Gereksiz telaştan kaçınmalı" olarak belirledi 
     YALÇIN TÜRK 

     Rakibi ezberletti 
     FENERBAHÇE Teknik Direktörü Oğuz Çetin, önceki gece futbolcularına saatlerce Beşiktaş’ın ilk yarıda oynadığı bir lig maçının kasetini izlettirdi. Rakibin eksilerini ve artılarını tek tek anlatan ve Siyah - Beyazlı takımı adeta ezberleten Çetin, ayrıca oyuncularıyla bire bir görüşmeler yaptı. Oğuz Çetin’in, özellikle Ortega ile yakından ilgilendiği de öğrenildi. 
     
     Telaşa kapılmayın’ 
     OYUN disiplininden kopmamaları konusunda ciddi uyarılarda bulunan Sarı - Lacivertli takımın hocası, "Özellikle iki bek, ileri çıkışlarda kontrollü olmalı. Hücuma çıkarken yapılan top kayıpları, kendi kalemizde tehlike yaratabilir. Bunun için dikkatli davranmalıyız" dedi. Çetin topun sürekli kendilerinde kalmasını istedi, "Sakın telaşa kapılmayın" diye konuştu. 
     
Ortega yedek      FENERBAHÇE Teknik Direktörü Oğuz Çetin, Beşiktaş derbisine Ortega’sız başlayacak. Çetin 18 kişilik maç kadrosuna alacağı Arjantinli yıldızı maçın ilerleyen dakikalarında duruma göre sahaya sürecek. Bu arada Mirkoviç’in sağ dizindeki problemi nedeniyle dörtlü savunmanın göbeğinde Ümit Özat’ın yanında Ogün’ün görev alacağı öğrenildi. 
     TÜRKİYE’DE uyum sorunu çeken Ortega’nın özel danışması Juliano bugün menajer Caliendo ile birlikte İstanbul’a gelecek. Arjantinli yıldızın ayrıca en yakın arkadaşı da olan Juliano’nun iki ay boyunca İstanbul’da kalarak Ortega’nın yalnızlık sorununu gidereceği belirtildi. 
     
Uğur denediler      Galatasaray maçı öncesi Nakkaştepe’deki Taş Devri Restaurant’ta yemek yiyen ve derbiden 6-0’lık galibiyetle ayrılan Fenerbahçe dün geleneği bozmadı. Öğle yemeğini aynı yerde yiyen futbolcular neşeli saatler geçirdi. Taşdevri yöneticileri yeni transferlere büyük bir sürpriz yaparak hoşgeldiniz pastası’ hazırladılar. 
     
Pamuk eller cebeVladimir Bes’in transferi için 10 yönetici 80’er bin dolar verecek. Saran ise derbiye ekstra prim dağıtacak 
     YUSUF KOBAL 

     Formül bulundu 
     SARI-Lacivertli yönetim son anda bonservisi için para ödemek zorunda kaldığı Vladimir Bes’e ilginç bir formül buldu. Buna göre 10 yönetici 80’er bin dolar ödeyerek bu transfer parasını üstlenecek. Beşiktaş maçı sonrası yapılacak Yönetim Kurulu toplantısında konunun çözüme bağlanacağı ifade edildi. 
     
     Büyük jest 
     YÖNETİM, Beşiktaş maçının galibiyet primleri için de para toplamaya çalışıyor. Futbolculara 10’ar bin dolar ödemeyi vaadeden Sarı - Lacivertli yönetimin dışında Futbol Şube Sorumlusu Sadettin Saran’ın 150 milyar lira dağıtacağı ve bu parayı kendi cebinden karşılaşacağı belirtildi. 
     
Açılışta izdiham      FENERBAHÇE Gönüllüleri Derneği’nin açılışında izdiham yaşandı. Başkan Aziz Yıldırım, önderliğini genel sekreter Vedat Olcay’ın yaptığı dernek için "Tamamen gönüllüler bir araya gelip, bu çatı altında birleşti" dedi. Açılışta Yıldırım’ın boynuna yeni oluşumun atkısı da takıldı. Yıldırım, "Boynumdan çıkarayım, yoksa beni aforoz ederler" diyerek kaşkolu elinde tuttu. 
     



 SPOR 























</TEXT>
</DOC>
