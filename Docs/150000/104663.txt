<DOC>
<DOCNO> 104663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sonspo05.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Kupa yarın sahibini bulacak... 
</HEADLINE>
<TEXT>

     Futbolda Avrupa'nın 2 büyük kupasını kazanan takımları karşı karşıya getiren Avrupa Süper Kupası, 28. sahibini yarın bulacak. 
     Geçen sezonun Avrupa Şampiyonlar Ligi şampiyonu İspanya'nın Real Madrid CF ile UEFA Kupası şampiyonu Hollanda'nın Feyenoord Rotterdam takımları, Monaco'da karşı karşıya gelecek. 
     2. Louis Stadı'ndaki karşılaşma TSİ 21.45'te başlayacak ve TRT-1'den naklen yayınlanacak. 
     
     SON KUPA FC LIVERPOOL'UN 
     İlki 1972 yılında 2 maç halinde gerçekleştirilen kupayı, Hollanda'nın AFC Ajax takımı, İskoç Glasgow Rangers'ı 3-1 ve 3-2'lik skorlarla yenerek müzesine götürdü. 
     Kupayı son olarak ise, geçen yıl Almanya'nın FC Bayern Münih takımını 3-2 yenen İngiltere'nin FC Liverpool takımı kazandı. 
     
     AFC AJAX VE AC MILAN, EN FAZLA KAZANDILAR 
     Kupada bugüne dek en fazla şampiyonluğu, Hollanda'nın AFC Ajax ile İtalya'nın AC Milan takımları 3'er kez kazanarak elde etti. 
     İlk şampiyon AFC Ajax, bu kupayı 1972 yılında Glasgow Rangers, 1973 yılında AC Milan, 1995 yılında ise İspanya'nın Real Zaragoza takımlarını yenerek müzesine götürdü. 
     AC Milan ise 1989 yılında İspanya'nın FC Barcelona, 1990 yılında İtalya'nın Sampdoria Cenova ve 1994 yılında da İngiltere'nin Arsenal takımlarını yenerek Avrupa Süper Kupası'na uzandı. 
     Kupada, Belçika'nın RSC Anderlecht, İngiltere'nin FC Liverpool, İspanya'nın FC Barcelona ve İtalya'nın FC Juventus takımları da 2'şer şampiyonluk elde etti. 
     Kupayı Galatasaray'ın yanı sıra, Dinamo Kiev, Nottingham Forest, Valencia CF, Aston Villa, Steaua Bükreş, Aberdeen, FC Porto, Mechelen, Manchester United, AC Parma, FC Chelsea ve SS Lazio da 1'er kez kazandı. 
     
     REAL MADRİD CF VE FEYENOORD ROTTERDAM 
     Futbolda Avrupa Şampiyonlar Ligi'nin son şampiyonu Real Madrid CF, Avrupa Süper Kupası'nda daha önce 2 kez yer aldı. 
     İspanyol takımı, 1998 yılında FC Chelsea'ye 1-0, 2000 yılında da Galatasaray'a uzatma bölümünde altın golle 2-1 yenilerek, kupayı müzesine götüremedi. 
     Geçen sezonun UEFA Kupası Şampiyonu ve bu sezon Avrupa Şampiyonlar Ligi 3. ön eleme turunda Fenerbahçe'yi 1-0 ve 2-0 yenerek eleyen Hollanda'nın Feyenoord Rotterdam takımı ise ilk kez bu kupada yer alacak. 
     
     AVRUPA SÜPER KUPASI MAÇLARI 
     Avrupa Süper Kupası maçlarını oynayan ekipler ve alınan sonuçlar ise şöyle 
     
     
Yıl Takımlar Skor 1972 AFC Ajax-Glasgow Rangers 3-1, 3-2 1973 AFC Ajax-AC Milan 0-1, 6-0 1975 Dinamo Kiev-FC Bayern Münih 1-0, 2-0 1976 RSC Anderlecht-FC Bayern Münih 1-2, 4-1 1977 FC Liverpool-Hamburg SV 1-1, 6-0 1978 RSC Anderlecht-FC Liverpool 3-1, 1-2 1979 Nottingham Forest-FC Barcelona 1-2, 1-0 1980 Valencia CF-Nottingham Forest 1-2, 1-0 1982 Aston Villa-FC Barcelona 0-1, 3-0 1983 Aberdeen-Hamburg SV 0-0, 2-0 1984 FC Juventus-FC Liverpool 2-0 1986 Steaua Bükreş-Dinamo Kiev 1-0 1987 FC Porto-AFC Ajax 1-0, 1-0 1988 Mechelen-PSV Eindhoven 3-0, 0-1 1989 AC Milan-FC Barcelona 1-1, 1-0 1990 AC Milan-Sampdoria Cenova 1-1, 2-0 1991 Manchester United-FK Kızılyıldız 1-0 1992 FC Barcelona-SV Werder Bremen 1-1, 2-1 1993 AC Parma-AC Milan 0-1, 2-0 1994 AC Milan-Arsenal 0-0, 2-0 1995 AFC Ajax-Real Zaragoza 1-1, 4-0 1996 FC Juventus-Paris Saint Germain 6-1, 3-1 1997 FC Barcelona-BV Borussia Dortmund 2-0, 1-1 1998 FC Chelsea-Real Madrid CF 1-0 1999 SS Lazio-Manchester United 1-0 2000 Galatasaray-Real Madrid CF 2-1 uzatma 2001 FC Liverpool-FC Bayern Münih 3-2 
     Not İlk yazılan takımlar kupayı kazandı. Kupa, 1974, 1981 ve 1985 yıllarında yapılmadı 
     





</TEXT>
</DOC>
