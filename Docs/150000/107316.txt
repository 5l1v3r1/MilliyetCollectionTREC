<DOC>
<DOCNO> 107316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/asiy.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Yılmaz baklayı ağzından çıkardı... 
</HEADLINE>
<TEXT>

Önceki gün, seçimi erteletmek istediği yönündeki iddiaları yalanlayan Yılmaz, dün "Seçim 15 Aralık’ta yapılsın, 1.5 aydan bir şey olmaz" dedi 
     GÜVEN ÖZALP Brüksel 

     AB uygulamaları için engel gördüğü MHP hükümetten ayrılmazsa, Başbakan da istifa etmezse ANAP’ın hükümetten çekileceğini açıklayan Başbakan Yardımcısı Mesut Yılmaz, dün de erken seçimin 1.5 ay ertelenerek 15 Aralık tarihine bırakılmasını önerdi. Yılmaz, daha önce "Bizim bu hükümette kalmamız mümkün değil" diyerek kesin bir dille ifade ettiği "çekilme" kararını esneterek, "önce uygulamaları izleyeceklerini" belirtti. 
     
     TREN KAÇMASIN’ 
     Brüksel’de Avrupa Konvansiyonu çalışmalarına katılan Yılmaz, seçimlerin 11 - 12 Aralık’ta yapılacak Kopenhag Zirvesi sonrasına ertelenmesinin Türkiye’nin Avrupa Birliği AB için yapması gerekenler açısından yararlı olacağını savundu. Seçimlerin 1 - 1.5 ay ertelenmesinden Türkiye’nin zarar görmeyeceğini savunan Yılmaz, şunları söyledi 
     
     ETKİSİ OLMAZ’ 
     "Ancak 12 Aralık treninin kaçmasından büyük zarar görür. Ancak seçim, zirve sonrasına ertelenirse, hükümet içindeki uyumsuzluklar Türkiye’nin devlet olarak atması gereken adımları engellememiş olur." 
     AB takvimiyle seçim takviminin birbirinden farklı olduğuna işaret eden Yılmaz, seçimleri uzun süreli ertelemenin zararlı olacağını, ancak 1 - 1.5 aylık bir ertelemenin ne ekonomi üzerine, ne de siyaset üzerinde olumsuz etki yapacağını, aynı aday listeleriyle seçime gidilebileceğini belirterek, "Önemli olan Türkiye’nin seçim takvimi nedeniyle AB takvimini ihmal etmemesidir. Erken seçimden vazgeçmeden, siyasi boşluğa neden olmadan 12 Aralık randevusuna AB zirvesi en iyi şekilde hazırlanılması önemlidir" dedi. 
     
     GELİŞMELERİ İZLEYECEK 
     MHP’nin AB yasalarını Anayasa Mahkemesi’ne götürmesinin değil, Devlet Bahçeli’nin açıklamalarının sorun yarattığını ifade eden Yılmaz, şöyle devam etti 
     "Uyum yasalarının çıkarılmasıyla AB konusundaki engellerin tümünün ortadan kalkması söz konusu değil. Bunların uygulamaya geçirilmesi gerekiyor. Meclis iradesi hükümeti bağlar. Eğer Meclis iradesine karşın uygulama yapılmıyorsa hükümet etme gerekçesi ortadan kalkar. Bu konuda hükümetin tavrını izleyip ona göre davranacağız." 
     

</TEXT>
</DOC>
