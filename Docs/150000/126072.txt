<DOC>
<DOCNO> 126072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/soneko07.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsaları Irak operasyonu korkusu var... 
</HEADLINE>
<TEXT>

     Uluslarararası borsalarda Irak'a dönük olası operasyonla ilgili kaygıların güçlenmesi, ABD Doları ve altın fiyatlarını etkiledi. 
     Savaş kaygısının güçlenmesiyle ABD Doları, Avrupa ortak para birimi euro karşısında 3 yılın en düşük değerini aldı. 
     Aynı nedenle yatırımcıların uluslararası kriz durumlarında ''güvenli sığınak'' olarak yöneldikleri altının ons fiyatı, 10 dolara varan yükselişler göstererek, bir ara 6 yılın en yüksek düzeyine ulaştı. 
     Irak'la ilgili kaygıların yanı sıra, dünyanın 5. büyük petrol ihracatçısı Venezüella'da muhalefetin Devlet Başkanı Hugo Chavez'in istifası talebiyle ilan ettiği genel grevin 3. haftada da sürmesi petrol fiyatlarını yükseltti. 
     Petrolün varili kritik 30 dolar fiyatına ulaştı. 
     
     PETROL FİYATLARI 
     Irak ve Venezüella ile ilgili kaygılar petrol fiyatlarının son iki yılın en yüksek düzeyine yaklaşmasına yol açtı. 
     Uluslararası piyasalarda ABD hafif petrolünün varil fiyatı 30.34 dolara, Brent petrolünün varil fiyatı da 28.34 dolara çıktı. 
     Piyasalarda 9 çeşit petrolün ortalaması olan ''OPEC sepeti''nin varil fiyatı da 29.56 dolar oldu. 
     
     MENKUL KIYMET PİYASALARI 
     Artan savaş kaygılarına rağmen, ABD Merkez Başkanı Alan Greenspan'ın ülke ekonomisiyle ilgili hafta içi yaptığı iyimser yorumlardan olumlu etkilenen New York Borsası haftayı yükselişle tamamladı. 
     Dow Jones Endeksi hafta sonuna, hafta başına göre 0.9 artışla 8,511.32 puanda girdi. 
     Nasdaq Endeksi de yüzde 0.1 artışla 1,363.06 kapandı. 
     Tokyo borsası kayıplarla kazançların birbirini dengelediği hareketsiz bir hafta geçirdi. 
     Borsanın temel göstergesi Nikkei Endeksi hafa boyunca 109.19 puan azalışla 8,406.88 puanda kapandı. 
     Haftayı kayıpla kapatan bir başka borsa Frranfkfurt idi. 
     Frankfurt Borsası'nın XDAX Endeksi hafta içinde 52.84 puan azalarak 3024.22 puana indi. 
     Londra Borsası'nda ise FTSE 100 Endeksi hafta içinde 11.8 puan artarak hafta sonuna 3,889.9 puanda girdi. 
     





</TEXT>
</DOC>
