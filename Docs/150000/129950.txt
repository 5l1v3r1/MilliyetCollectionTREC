<DOC>
<DOCNO> 129950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yazar/gunes.html </URL>
<DATE> 2003/01/10/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Üniversite reformu 2 
</HEADLINE>
<TEXT>

     Kuşkusuz parasal olanaklar artınca hem öğretim üyeliği daha cazip hale gelecek, hem de öğrenim olanakları artacaktır. Birçok kişi öğretim üyesi olmak isteyecek, fakat sadece bazıları bunu başarabileceğinden nitelik sorunu büyük ölçüde aşılacaktır. 
     Ancak başarılı öğretim üyelerinin de kimi iyi öğretici olduğundan, kimi de bilimsel araştırmaları nedeniyle ödüllendirilmesi gerekir. Aralarında ücret farklılıkları olabilmeli. Kaldı ki, üniversitelerin kendi harçlarını belirleme olanağı da olmalı. Kimi üniversite daha yüksek ücretler koyarak daha başarılı öğretim üyelerini istihdam edebilmeli. Tıpkı ABD’deki gibi. Mali sistemini iyi yöneten üniversiteler daha fazla burs verebilmeli ve iyi öğrencileri çekebilmeli. Tıpkı taşra üniversitelerinin öğretim üyesi çekebilmek için daha yüksek ücret verdiği gibi. Ancak yine de taşra üniversitelerine devletin desteği daha cömert olmalı. 
     Toplarsak, üniversitelere devlet altyapı yatırımını yapmalı ve sonra bölgesine, fakülte yapısına ve diğer sosyal faktörlere bakarak bir bütçe ayırmalı. Bu bütçe öğretim üyelerine baz ücret ile öğrencilerin temel harcamasını sağlamalı. Gerisi ise toplanan harçlarla ki bu zengin öğrenciler için daha yüksek olacaktır karşılanmalıdır. Yani öğretim üyelerine verilen ücretin diğer kısmını ve üniversitenin daha iyi hizmet vermesini sağlayan harcamalar toplanan harçlarla karşılanmalıdır. Harç ödemeyen öğrenci olmamalıdır. Ancak fakir öğrenciler mutlaka burs alabilmeli ve geri ödemesini iş sahibi olduğunda uzun bir süre içinde tamamlamalıdır. 
     Demek ki, üniversite reformu iki unsura dayanıyor. Biri olanak, diğeri rekabet. Şu anda uygulanan sistem herkesin aynı gelir grubunda olduğunu varsayıyor ve her öğrenciye aynı miktarda sübvansiyon sağlıyor. Oysa zenginlerin, değil sübvanse edilmesi, üniversiteye kar bırakacak bir ücret ödemesi gerekir. 
     İkinci eksiklik, öğretim üyelerinin bir ücret rekabeti içinde olmamalarıdır. Mevcut sistemde başarı ödüllendirilmemektedir. Devlet memuru ile öğretim üyesi arasında ne fark var ki Bu sistem mutlaka değişmelidir 
     Nihayet şunu anlamalıyız. Her liseyi bitirenin üniversiteye gitme zorunluluğu yoktur. Okullaşma oranı yükseköğrenim için düşünülemez. İkide bir yükseköğrenimdeki öğrenci oranlarının Batı ülkeleri ile karşılaştırılması bir düşünce çarpıklığını yansıtmaktadır. O ülkelerdeki belli meslek sahiplerine olan ihtiyaç ile bizde durum farklıdır. Bu karşılaştırma ancak tıp hekimleri için yapılabilir. Çünkü doktor başına düşen nüfus önemli bir sosyal göstergedir. Arkeolog başına düşen nüfus diye bir şey duydunuz mu 
     Artık ihtiyacımız olan nitelikli işgücünü yetiştirmeliyiz. İşsiz ve bilgisiz mimarlar, ekonomistler veya mühendisler yetiştireceğimize, en seçkin ve en nitelikli ve ihtiyacımız olan işgücünü yetiştirirsek en doğrusunu yapmış oluruz. 
     
     







Genelkurmay’ı dinlerken 


"Kimbilir nerde, nasıl, kaç yaşında..." 


Gel de çıldırma 


Kırmızı hatlar 


Özkök Paşa’nın konuşması üzerine... 


Fay hattı 


Eğitimin en önemli sorunu 2 


Üniversite reformu 2 


Asker "siyasi karar" istiyor... 


Askeri konularda doğru bilgi ihtiyacı 


Halk dalkavukluğu... 


Özkök, ordu, Irak 


Özal’dan beri en büyük Davos çıkartması 


Dün kaç kişi öldün sen 


Cumhuriyet tarihimizin en büyük sorunları ile karşı karşıyayız 


</TEXT>
</DOC>
