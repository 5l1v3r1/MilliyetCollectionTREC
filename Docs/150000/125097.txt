<DOC>
<DOCNO> 125097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/siyaset/siy06.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon Valisi’ne tebrik yağıyor 
</HEADLINE>
<TEXT>

     ŞÜKRAN PAKKAN İstanbul 

     Kalp hastalıklarında kolesterol riski’ araştırması kapsamında kan örnekleri toplamak isteyen California Üniversitesi Gladstone Enstitüsü’nün talebini şüpheli bulduğu için geri çeviren Trabzon Valisi Adil Yazar, Türkiye’nin dört bir yanından kendisine tebrik yağdığını söyledi. öPontus’u mu arıyorlar " başlığıyla verdiğimiz haberde, ABD’lilerin etnik köken araştırma kuşkusu ve Trabzon Valiliği’nin araştırmaya geçit vermediği yer almıştı. 
     Valilik, kan örneği almak için iki kez kapısını çalan araştırmacılara, izin vermemiş, Sağlık Bakanlığı’na başvurmalarını istemişti. Haberimiz üzerine bir açıklama yapan Sağlık Bakanı Recep Akdağ Valiliğin kararına saygı duyduğunu bildirdi. Valiliğin telefonlarının gün boyunca hiç susmadığı öğrenildi. Türkiye’nin dört bir yanından gelen tebrik telefonlarına cevap vermeye çalıştıklarını söyleyen Yazar, "Kan örnekleri toplanmasına karşı verdiğimiz ret kararı, çok olumlu bulundu. Herkes, böyle bir araştırmanın yabancılar tarafından yapılmasını doğru bulmadığını söyleyip kararımı tebrik ediyor" diye konuştu. 
     



 SİYASET 















</TEXT>
</DOC>
