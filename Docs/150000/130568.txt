<DOC>
<DOCNO> 130568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo09.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya... Genç jokey, attan düşerek hayatını kaybetti 
</HEADLINE>
<TEXT>

     Avustralya'da 23 yaşındaki bir jokey, 2 atın neden olduğu kazada düşerek başından yaralanınca hayatını kaybetti. 
     Viktorya Eyaleti'ne bağlı Taturan Racecourse'da meydana gelen kazadan hemen sonra helikopterle hastaneye kaldırıyan Mark Goring adlı jokeyin kurtarılamadığı, olay esnasında diğer 2 atın jokeyinin ise hafif yaralandığı bildirildi. 
     Goring'in, son 10 yılda Avustralya'da yarış esnasında düşerek hayatını kaybeden 10. jokey olduğu açıklandı. 
     Goring'den önceki en son olay, 28 Ekim'de Perth'de Jason Oliver'in ölümüyle gerçekleşmişti. Jason, erkek kardeşi Damien'in Avustralya'nın en ünlü yarışı Melbourne Cup'ı kazanmasından 1 hafta önce meydana gelen olayda yaşamını yitirmişti. 
     Evli olan Mark Goring'in 2 yaşında bir kızı bulunduğu, eşi Emma'nın da 6 aylık hamile olduğu belirtildi. 
     





</TEXT>
</DOC>
