<DOC>
<DOCNO> 130754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/soneko13.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadaki yabancı portföyü azaldı... 
</HEADLINE>
<TEXT>

     İstanbul Menkul Kıymetler Borsası İMKB Hisse Senetleri Piyasası'nda yabancı yatırımcılara ait hisse senedi saklama bakiyeleri geçen yıl 2 milyar 185 milyon dolar geriledi. 
     İMKB verilerine göre, 2001 yılı sonunda 5 milyar 635 milyon lira düzeyinde bulunan yabancı portföyü, 2002 yılı sonunda yüzde 38.8 kayıpla 3 milyar 450 milyon dolar olarak belirlendi. 
     Geçen yıl Ocak ayında 5 milyar 812 milyon dolar olarak hesaplanan yabancılara ait hisse senedi saklama bakiyesi, Şubat ayında 4 milyar 719 milyon dolara indi. 
     Mart ayında yeniden 5 milyar 430 milyon dolara yükselen portföy tutarı, Nisan ayında 5 milyar 370 milyon dolara, Mayıs ayında 4 milyar 313 milyon dolara, Haziran ayında 3 milyar 716 milyon dolara düştü. 
     Temmuz'da 3 milyar 643 milyon dolara, Ağustos ayında ise 3 milyar 413 milyon dolara gerileyen portföy, Eylül'de yılın en düşük seviyesi olan 3 milyar 124 milyon doları gördü. 
     Ekim ayında 3 milyon dolar artışla 3 milyar 657 milyon dolara çıkan rakam, Kasım ayında ise 876 milyon dolar yükselerek 4 milyar 3 milyon dolara ulaştı. 
     Yabancıların hisse senedi portföyünde Aralık ayında ise 1 milyar 83 milyon dolarlık gerileme oluştu ve 3 milyar 450 milyon lira ile yeniden Ağustos seviyelerine dönüldü. 
     
     YILLARA GÖRE DEĞİŞİM 
     İstanbul Menkul Kıymetler Borsası'nda İMKB 1995 yılı sonunda 1 milyar 936 milyon dolar olan yabancı yatırımcıların hisse senedi yatırımlarının toplamı, 1999 yılı Aralık ayı sonunda 15 milyar 358 milyon dolar ile en yüksek seviyeyi gördü. 
     2000 yılı başında 14 milyar 597 milyon dolar olan yabancı portföy değeri, Kasım krizinin ardından çarpıcı bir düşüşle yılı 7 milyar 404 milyon dolar ile kapattı. 
     2001 yılı Ocak ayı sonunda 8 milyar 636 milyon dolar olan yabancı portföyü, 19 Şubat'taki MGK toplantısını Başbakan Ecevit'in terk etmesiyle ortaya çıkan krizden de ciddi şekilde olumsuz etkilendi. Yabancı yatırımcılara ait saklama bakiyeleri, 11 Eylül olaylarının da yaşandığı 2001'i 5 milyar 635 milyon dolar ile tamamladı. 
     Yabancıların elindeki portföy tutarı, en yüksek seviyeye ulaştığı 1999 Aralık sonundan, 2002 sonuna kadar geçen 3 yılda 11 milyar 908 milyon dolar geriledi. 
     





</TEXT>
</DOC>
