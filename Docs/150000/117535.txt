<DOC>
<DOCNO> 117535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/akyol.html </URL>
<DATE> 2002/11/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sezer ve Erdoğan 
</HEADLINE>
<TEXT>

     BUGÜN Cumhurbaşkanı Sezer, AKP lideri Erdoğan’ı kabul ediyor. "Kötü senaryo" tiryakilerinin umduğu gibi bir gerilim mi yaşanacak 
     AKP’nin belirleyeceği başbakan adayı konusunda Sezer, eşi türbanlı falan diye itirazlarda mı bulunacak Sorun mu çıkacak 
     Yoksa, kurallar ve medeni ilişkiler mi işleyecek 
     CNN Türk’teki başarılı "Soru Cevap" programının yapımcısı Yavuz Baydar, geçen akşam program bittikten sonra Demirel’e "Bu konuda ideal çözüm nedir " diye sordu. 
     Demirel’in cevabı 
     - İdeal çözüm yoktur, tek çözüm vardır Cumhurbaşkanı, iktidar partisinin belirleyeceği kişiyi başbakan olarak tayin eder. Parlamenter sistemin gereği budur. Parlamenter sistemde devlet başkanları sorun çıkarmazlar. Parlamentoyla, iktidarla uzlaşarak görev yaparlar. 
     Devlet ve siyaset hayatımızın en tecrübeli ismi Demirel’in söyledikleri doğrudur. Parlamenter sistemde hükümeti iktidar partisi, başkanlık sisteminde ise devlet başkanı kurar. 
     
     TAYYİP Erdoğan cephesine gelince... Yarınki görüşmeyi en yakın çevresiyle müzakere ederken Erdoğan şunu söylemiş 
     - Çankaya’yı noter gibi görmediğimizi, Sayın Sezer’e duyduğumuz saygıyı ve uyumlu çalışmak istediğimizi göstermeliyiz. 
     Erdoğan, "biz isim belirleyeceğiz, atamanız için size getireceğiz" gibi bir tavra girmeyecek. 
     Erdoğan’ın seçimleri kazandığı andan itibaren "biz yaparız olur" tavrından sakınması, uzlaşmacı ve katılımcı’ davranması çok olumlu... Elbette Cumhurbaşkanı’na daha bir özen ve saygı göstermesi doğaldır. 
     Peki, bugünkü görüşmede hükümet konusunda Erdoğan ne diyecek, ne isteyecek 
     Bunu da yakın çevresine şöyle ifade etmiş 
     - Hükümetin kuruluşu hakkında da, izlenecek politikalar hakkında da Sayın Cumhurbaşkanı’nın genel tavsiyelerinin ne olduğunu soracağım. 
     Doğrusu da budur... Çünkü başbakanı belirlemek siyasi sorumluluğu üstlenmek demektir. Siyasi sorumluluk partilerindir, cumhurbaşkanlarının değil. 
     
     SAYIN Sezer’in siyasi duyarlıklarını ve aynı zamanda kurallara verdiği önemi biliyoruz. 
     Yeni başbakan olacak kimse gereken siyasi niteliklere sahipse, eşinin türbanlı olmasına hukuki bir engel yoktur, siyaseten de sorun yapılmamalıdır. Kıyafet zorunluluğu olan protokole katılmaz, o kadar. 
     Sezer’in kendisi de, eşi türbanlı ama işinin gereğini yapan insanlarla ahenkli bir şekilde çalışmıştı hem de hakimlik gibi daha kurallı’ bir görevde... 
     Türkiye genel bir uzlaşma iklimi yaratmış olmanın olumlu işaretlerini görüyor Borsa, faiz ve dövizden dış imajına kadar... 
     Ordunun tepki gösterebileceği yönünde spekülasyonlar yapılırken, işte, Genelkurmay Başkanı Org. Hilmi Özkök, askerin "siyasi demeç vermeme" geleneğine işlerlik kazandırıyor ve seçim sonuçları için "milletimizin dileğidir, saygı duyuyorum" diyerek bu olumlu iklime katkıda bulunuyor. 
     Rakip liderler, Erdoğan ve Baykal arasında bile çok olumlu bir işbirliği süreci başlamışken, Sezer - Erdoğan görüşmesinin de olumlu ve uyumlu geçmesi gayet tabiidir. 
     
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
