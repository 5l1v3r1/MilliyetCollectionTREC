<DOC>
<DOCNO> 111271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/bbas.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada isyan çıktı 
</HEADLINE>
<TEXT>

Üç büyüklerin TRT’den aslan payını alacak olması özellikle İzmir temsilcilerini rahatsız etti. P. Karşıyaka ve Göztepe, Basketbol Federasyonu’na tepki gösterdi 
     750’şer bir dolar 
     BASKETBOL Ligi sorunlu başladı. Üç büyüklerin ligden çekilmemesi için TRT’den aktarılacak naklen yayın hakkının, diğer kulüplerden fazla oluşu özellikle İzmir kulüplerinin isyanına neden oldu. Pınar Karşıyaka ve Göztepe yönetimleri, dört milyon dolarlık anlaşmadan Fenerbahçe, Galatasaray ve Beşiktaş’ın 750’şer bin dolar almasına tepki gösterdi. 
     
     Büyük haksızlık 
     EFES Pilsen ve Ülker’in de paylarını üç büyüklere bağışlamasından söz edilirken, böyle bir durumda ligde geri kalan dokuz takıma sadece bir milyon doların paylaştırılacak olması, büyük haksızlık şeklinde nitelendirildi. İzmir’in Yeni Asır gazetesi de istatistiklere bakıldığında İzmir takımlarının tribünleri doldurduğunu belirterek, federasyonu suçladı. 
     
TEKELSPOR İTÜ’yü yıktı 88-82      BASKETBOL 1. Ligi’nin açılış maçında ligin yeni takımlarından Tekelspor, İTÜ’yü 88 - 82 ile geçti. Tekelspor’da 21 sayı atan Turgay yıldızlaşırken, İTÜ’nün ABD’li oyuncusu Williams’ın 25 sayısı galibiyete yetmedi. 
     
     Maçın karnesi 
     HAKEMLER Rüştü Nuran, Altuğ Köselerli 
     İTÜ Johnson 6 17, Terzic 4 2, Reha 7 21, Williams 8 25, Levent 4 2, Cömert 5 6, Hasan 5 9, Gökhan 4 , Ufuk 4 
     TEKELSPOR Mahir 5 12, Ege 5 7, Serdar 6 14, Turgay 7 21, Engin 6 12, Fatih 6 15, Turabi 5 5, Berkay 5 2 
     1. PERİYOT 16 - 20, 2. PERİYOT 37 - 40, 3. PERİYOT 54 - 65, MAÇ SKORU 82 - 88 
     5 FAUL Engin Dk. 34.17 , Ege Dk.35.30 Tekelspor , Gökhan Dk.39.43 İTÜ 
     
Basketbolda lig mesaisi      BASKETBOL Ligi’nde bugün dört karşılaşma oynanacak. Maçların programı şöyle Ülker - Göztepe Ahmet Cömert Salonu 16.00 , Büyük Kolej - Beşiktaş Ankara Atatürk Salonu 13.00 , T.Telekom - TED Kolejliler Ankara Atatürk Salonu 15.00 , P.Karşıyaka - Efes Pilsen İzmir Atatürk Salonu 16.00 . 
     
Fener’den pota atağı      FENERBAHÇE, Efes Pilsen’in genç oyuncusu Erkan Veyseloğlu ile 1 yıllık sözleşme imzaladı. Efes Pilsen’in altyapısında 9 yıldır bulunan ve 6. Ümitler Avrupa Basketbol Şampiyonası’nda forvet mevkinde 13 sayı ortalamasıyla oynayan Erkan Veyseloğlu, 19 yaşında, 1.98 metre boyunda. 
     



 SPOR 
































</TEXT>
</DOC>
