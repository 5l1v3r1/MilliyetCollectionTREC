<DOC>
<DOCNO> 137605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/guncel/gun01.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Söylerken utanıyorum’ 
</HEADLINE>
<TEXT>

Vajina Monologları adlı oyunun ismini ahlak kurallarına aykırı bulan Yüksel Peker, "Resmi bir kurumda sergilenemez" dedi 
     İSTANBUL Milliyet 

     Kadıköy Kaymakamı Yüksel Peker, Kadıköy Halk Eğitim Merkezi’nde sergilenmesine izin vermediği "Vajina Monologları" adlı tiyatro oyununun isminin genel ahlak kurallarına aykırı olduğunu ve bu nedenle resmi bir kurumda sergilenmesinin mümkün olmadığını söyledi. 
     Milliyet’te haberin yer almasından sonra bir açıklama yapan Peker, "Vajina Monologları" oyununun isminin genel ahlaka aykırı kelimeler içerdiğini belirterek, şöyle konuştu 
     
     Başka salonda oynasınlar 
     "Oyunun ismini Türkçe’ye çevirmekten utanç duyuyorum. Milli Eğitim Bakanlığı’na ait bir okulda, genel ahlak kurallarına aykırı isim taşıyan bir oyunun sergilenmesi mümkün değil. Vajina kelimesinin tıbbı bir terim’ olduğunu söylüyorlar. Bu bir tıp kongresi değil ki. Eğer tıp kongresi ise gelsinler yapsınlar. Ama bu para kazanmak amacıyla oynanan bir oyun. Kadıköy’de bir sürü salon var. Niye resmi kurumda, bir okulda oynamak için ısrar ediyorlar " Peker, "Ben, oyunun ismi değiştirilsin’ demedim. Bu isimli eserin resmi bir kurumda, okulda sergilenemeyeceğini’ söyledim. Kadıköy’de başka bir salonda oynasınlar" diye konuştu. 
     
İnceleme başlatıldı      GÜNSELİ ÖNAL Ankara 

     Kadıköy Kaymakamı Yüksel Paker’in Vajina Monologları adlı oyunu yasaklaması üzerine İçişleri Bakanlığı da harekete geçti. Bakanlık İstanbul Valiliği’nden bilgi istedi. İçişleri Bakanı Abdülkadir Aksu, "Sabah dün bizim grup toplantısı vardı. Ben de gazeteden öğrendim. Arkadaşlara söyledim. Kadıköy’le görüşecekler" dedi. Bakanlık müsteşarı Muzaffer Ecemiş de İstanbul Valiliği’nden bilgi istendiğini kaydederek, "Neden yasaklandığı konusunda inceleme yapılıyor" dedi. Kaymakam Yüksel Peker, vekillerin de tepkisini çekti. CHP’li Berhan Şimşek, tepkisini "Kaymakama Ben de annemin dizkapağından dünyaya gelmişim’ demek lazım. Küçükken öyle söylenirdi ya" diye gülerek gösterdi. Kaymakamın yaptığına inanamayıp "Ne yapmış, ne yapmış diye soran AKP Grup Başkan Vekili Faruk Çelik de, "Bir oyunun adını belirleme yetkisi yazarına aittir. Doğrusu despotça bir yaklaşım" dedi. AKP’li TBMM İdare Amiri Kemalettin Göktaş ise Peker’e hak vererek şöyle konuştu öBu ne biçim ad böyle Şimdi sen sorarken bile utanıyorum, rahat konuşamıyorum. Kaymakamın yaklaşımı doğru." 
     



 GÜNCEL 
















</TEXT>
</DOC>
