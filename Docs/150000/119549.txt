<DOC>
<DOCNO> 119549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/soneko28.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Sanayi Bakanı Coşkun Bildiğim bir görev, sürpriz olmadı 
</HEADLINE>
<TEXT>

     Sanayi ve Ticaret Bakanı Ali Coşkun, koalisyonlar döneminde değişik bakanlıklara dağıtılan birimleri yeniden toplayarak, bakanlığı ''çok aktif, üretimi, yatırımı, ihracat seferberliğini hedefleyen bir bakanlık'' haline getireceklerini bildirdi. 
     Coşkun, Sanayi ve Ticaret Bakanlığı'nın kendisi için süpriz olmadığını, kendisinin bildiği bir bakanlık olduğunu söyledi. Coşkun, şöyle devam etti 
     ''35 yıl sanayinin çilesini çekmiş bir insan olarak ki o zaman kapalı bir ekonomiyle yönetiliyordu ülke... Kotalar, tahsisler döneminde bütün kararların bu bakanlıkta oluşturduğu günleri yaşadık. Dolayısıyla TOBB başkanlığım sırasında da bakanlıkla iç içe çalıştık, yabancı olduğum bir alan değil. Kaldıki uygulanan ekonomik model dolayısıyla parasal politikalar öne çıktığı için, Türk ekonomisi faiz, döviz ve borsa üçgeninde kıvranıp duruyordu. 
     Türkiye'nin bu darboğazdan çıkması için, mutlak suretle para politikaları, kamu maliyesi politikaları ve üretim politikalarını desteklemek lazım.'' Bunun için Sanayi ve Ticaret Bakanlığı'na büyük görevler düştüğünü ifade eden Coşkun, ''Doğrudan yabancı sermaye Türkiye'ye gelmiyor. Eskiden beri koalisyonlar döneminde pazarlıkla değişik bakanlıklara dağıtılan birimleri de yeniden bu bakanlıkta toplayarak, çok aktif üretimi, yatırımı, ihracat seferberliğini hedefleyen bir bakanlık haline getireceğiz'' diye konuştu. 
     





</TEXT>
</DOC>
