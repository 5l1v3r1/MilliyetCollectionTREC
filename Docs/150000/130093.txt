<DOC>
<DOCNO> 130093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/aeko.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme büyüklerden başlayacak 
</HEADLINE>
<TEXT>

2003 yılı özelleştirme programı gün gün takvime bağlandı. Satışlara Tüpraş, Petkim ve Erdemir gibi büyük kuruluşlardan başlanacak 
     ANKARA Milliyet 

     Yeni özelleştirme programı pazartesi 12.00’de Başbakanlık’ta Başbakan Yardımcısı Abdüllatif Şener tarafından açıklanacak. Programın sürprizi ise Milli Piyango İdaresi’nin özelleştirmesi olacak. Özelleştirmeye büyük kuruluşlada Tüpraş, Petkim ve Erdemir’den başlanacak. 
     Yeni özelleştirme stratejisi, Özelleştirme İdaresi Başkanlığı ÖİB önceki gün gerçekleştirilen ve saat 01.30’a kadar süren toplantıda şekillendirildi. Yakın çevresine, "Amacım 2004 yılı sona erdiğinde ÖİB’e yapacak iş bırakmamak. Telekom dışında toplam 10 milyar dolarlık gelir sağlamak" dediği aktarılan Başbakan Yardımcısı Abdüllatif Şener’ın başkanlığındaki toplantıya, ÖİB Başkanı Turgut Bozkurt ve Şener’in bütün danışmaları katıldı. Programa son rötüşları yapıldı. 2003 yılının özelleştirmeleri gün gün takvime bağlandı. 
     Tüpraş, Petkim ve Erdemir, özelleştirilecek büyük kuruluşlarda ilk sırada yer alırken, özelleştirmeye SEKA’ya ait yedi işletme, Taksan ve TZDK’dan başlanacak. Tekel’in özelleştirmesinin ise yıl sonuna doğru bölünme yoluyla gerçekleştirilmesi planlanıyor. 
     
     İşsiz kalana ek önlem 
     Açıklanacak özelleştirme programında, kapsamda bulunan ve kapsama alınacak KİT’lerin satışında öncelik, piyasa mekanizması içinde faaliyet gösteren KİT’lere verilecek. Tekel konumunda olan KİT’lerin özelleştirmesinde önce rekabet ortamının yaratılması sağlanacak. 
     Bu arada özelleştirme nedeniyle işsiz kalacak olanlar için de ek önlemler getirilecek. Buna göre emeklilik koşulları iyileştirilecek, gönüllük esasına göre personel açığı olan kamu kurum ve kuruluşlarına personel kaydırılacak. Bu önlemlere rağmen özelleştirme kapsamına alınan bir kuruluşta personel fazlası olması halinde, personel bir havuzda toplanacak. 
     
Devletin kumarı’ denilirdi şimdi kaynak umudu oldu      Vatandaşa zenginlik hayalleri kurduran Milli Piyango, hükümete de kaynak hayali kurduruyor. Hükümet, özelleştirme çalışmaları çerçevesinde Milli Piyango’nun işletme hakkını 15 veya 20 yıllığına devretmeye hazırlanıyor. 
     Devlete hiç bir yükü olmadığı gibi, Hazine de dahil sekiz ayrı kamu kuruluşuna her yıl gelirlerinden trilyonlar aktaran Milli Piyango’nun satış kararında, AKP’ye yakın çevrelerde, devletin kumarı’ olarak görülmesinin etkili olup olmadığı merak ediliyor. 
     İşletme hakkı devrinin bu yıl içinde tamamlanması planlanırken, Milli Piyango’nun özel sektöre devrinin hukuki altyapısının nasıl hazırlanacağı ise henüz netleşmedi. Milli Piyango, bilet satışı, sayısal loto, şans topu ve 10 numara gibi oyunlarının işletmeciliğinin yanı sıra, diğer talih oyunu kampanyalarının da denetimini yapıyor. 
     Milli Piyango, k rının büyük bölümünü Savunma Sanayii Destekleme Fonu’na aktarıyor. Geçen yıl Milli Piyango İdaresi bu kuruma 82 trilyon aktardı. İkinci en büyük payı ise 73 trilyon ile Hazine aldı. Çocuk Esirgeme, Tanıtma Fonu, Europalia Festival Fonu, Olimpiyat Oyunları, Kesintisiz Sekiz yıllık Eğitim ve Maliye vergi de dahil idarenin 2001’de kamuya aktardığı kaynak 273 trilyon liraya ulaştı. 
     



 EKONOMİ 























</TEXT>
</DOC>
