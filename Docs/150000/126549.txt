<DOC>
<DOCNO> 126549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun13.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da düşen uçağın kara kutusu bulundu... 
</HEADLINE>
<TEXT>

     İran'da dün düşen Ukrayna'ya ait Antonov-140 tipi uçağın kara kutusu bulundu. 
     İRNA'nın haberine göre, İsfahan eyaleti polis müdürlüğü enformasyon bürosu başkanı binbaşı Afşin Hakikat, uçağın kara kutusuyla birlikte, şimdiye kadar yaptıkları çalışmada bazıları yanmış 35 ceset bulduklarını söyledi. 
     Hakikat, ölenlerden birinin kadın olduğunu, parçalanmış cesetleri arama çalışmalarını sürdürdüklerini, cesetlerin tamamını bulduktan sonra uçağın enkazını toplayacaklarını kaydetti. 
     İranlı yetkililer, Ukrayna İsfahan seferi sırasında Trabzon'da yakıt ikmali yaptıktan sonra İran'a devam eden uçağın, İsfahan kentinin 70 kilometre kuzeydoğusundaki Ardestan kentine bağlı Bagırabad köyünde düştüğünü açıklamıştı. 
     





</TEXT>
</DOC>
