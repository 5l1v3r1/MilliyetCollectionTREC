<DOC>
<DOCNO> 136847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/amag.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasıl olur da otele bensiz gidersin ’ 
</HEADLINE>
<TEXT>

Sunuculuk yapacağı otelle anlaşması gereği Antalya’ya yalnız gitmek isteyen Nefise Karatay ile sevgilisi Murat Varol’la birbirlerine girdi... 
     DENİZ ALTUNTAŞ Antalya 

     YAKIN arkadaşı Ebru Destan’la Belek’teki Cornelia Otel’de düzenlenen bayram özel eğlence programlarını sunmak için teklif alan Nefise Karatay, anlaşması gereği otele yalnız gitmek isteyince sevgilisi Murat Varol ile kavga etti. Nefise, tartışma sonucunda sevgilisini bırakıp Antalya’ya Ebru Destan’la birlikte gitti. Murat Varol da, onların ardından Antalya’ya gidip aynı otele yerleşti. 
     
     6’şar bin dolar aldılar 
     DESTAN ile Karatay ise 3 gün boyunca yaptıkları programda sunuculuğun yanı sıra Mehmet Ali Erbil gibi müşterilerinin masalarını dolaşarak stand up’ da yaptılar. "Aranızda taşfırın erkeği var mı " gibi espriler yapan Destan ile Karatay’ın gece kıyafetlerinin altına giydikleri fosforlu spor ayakkabıları dikkat çekti. Gece başına 2 bin dolara anlaşan, aynı zamanda tatil de yapan ikili, 6’şar bin dolar aldı. 
     
Kuliste de Ebru’yla tartıştı      NAMIK KEMAL KILINÇ DHA 

     Podyumların iki gözde mankeni olan Ebru Destan ile Nefise Karatay, Deniz Seki konserinde kuliste kavga etti. Kavgaya tanık olanlar, iki manken arasında sahnede gizliden gizliye yaşanan gerginliğin kuliste de devam ettiğini söylediler. Kuliste birbirlerine bağırıp çağıran mankenlerin saç saça, baş başa kavgasına, Karatay’ın sevgilisi Murat Varol da karıştı. İddiaya göre kavganın büyümesini otel güvenliğinin müdahalesi önlendi. Kavganın, Karatay’ın sahneye spor ayakkabıyla çıkmak istemesine Destan’ın tepki göstermesinden kaynaklandığı ileri sürüldü. 
     



 MAGAZİN 














</TEXT>
</DOC>
