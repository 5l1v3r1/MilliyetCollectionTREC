<DOC>
<DOCNO> 148353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/soneko09.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye krize rağmen satınalma gücü paritesine göre 17. oldu 
</HEADLINE>
<TEXT>

     Türkiye 2001 yılında yaşanan krize rağmen, satınalma gücü paritesiyle gayri safi milli hasılada SGP-GSMH 440 milyar dolarla 17'incilikteki yerini korudu. 
     Dünya Bankası, Eylül 2002'deki kesinleşmemiş verilerinde, Türkiye'nin 2001 yılı için SGP-GSMH'sini 445 milyar dolar, Arjantin'inkini ise 4 milyar dolar olarak gösteriyordu. Bu durum, 459 milyar dolarlık SGP-GSMH ile 2000 yılında 17'inci olan Türkiye'nin 2000 yılında Arjantin'inki 446 milyar dolardı , 2001 yılında 18'inciliğe indiği anlamına geliyordu. 
     Banka, son verilerinde 2001 yılı için Türkiye'yi 440 milyar dolarla 17'inci, Arjantin'i ise 438 milyar dolarla 18'inci olarak gösterdi. 
     Dünya Bankası verilerinden derlediği bilgiye göre, dünyanın en büyük ekonomisi olan ABD, 2001 yılında SGP ile 9 trilyon 902 milyar dolar GSMH ile açık farkla birinci sıradaki yerini korudu. ABD'yi 5 trilyon 415 milyar dolarla Çin, 3 trilyon 487 milyar dolarla Japonya, 2 trilyon 0 milyar dolarla Hindistan, 2 trilyon 98 milyar dolarla Almanya izledi. 
     Dünya Bankası rakamlarına göre, 2001 yılında, Fransa 6., İngiltere 7., İtalya 8. olurken, Brezilya 9., Rusya 10., Meksika 11., Kanada 12., Güney Kore 13., İspanya 14., Endonezya 15., Avustralya 16. oldu. 17'inci olan Türkiye'yi, Arjantin, Hollanda, Güney Afrika, İran Eylül'deki ilk verilerde Tayland'ın arkasındaydı ve Tayland izledi. 
     
     TÜRKİYE'NİN 2005'DEN ÖNCE 16'INCILIĞI ZOR... 
     Bir zamanlar Türkiye'nin arkasında yer alan Avustralya ise 2001 yılında 500 milyar dolarlık SGP-GSMH'ye ulaştı. 2002 yılında, yüzde 7.8 büyüyen Türkiye'nin hala krizden çıkamayan Arjantin ile arasındaki farkı açması, Avustralya'ya yaklaşması bekleniyor. 
     Türkiye'nin, oldukça gerisinde kaldığı Avustralya'yı önümüzdeki bir-iki sene içinde geçmesi ise zor görünüyor. Yine de 2002 yılında Avustralya'nın 520-525 milyar dolarlık, Türkiye'nin 480-485 milyar dolarlık SGP-GSMH'ye ulaşması bekleniyor. 2003, 2004 ve 2005 yıllarında Türkiye'nin yüzde 5'lik büyüme hızları tutturması ve Avustralya'nın da mevcut performansında devam etmesi halinde 2005 veya 2006 yılında, Türkiye'nin bu ülkeyi geride bırakarak yeniden 16'ıncı olması ihtimali bulunuyor. 
     Türkiye, SGP ile 1989'da 16'ıncı, 1990 yılında 17'inci iken, 1994 yılında 21'inciliğe indi. Daha sonra yeniden yükselişe geçerek 1996 yılında 17'inciliğe çıkan ve 1997 ve 1998 yıllarında bu konumunu koruyan Türkiye, 1999'da yaşanan deprem felaketleri ve ekonomik krizle 18'inciliğe geriledi. 2000 yılında yeniden 17'inciliğe yükselen Türkiye, 2001 yılında krize girmesi rağmen 17'inci sıradaki yerini korudu. 
     
     SPG BAZINDA KİŞİ BAŞINA MİLLİ GELİR 
     Kişi başına milli gelirde de ABD, 34 bin 870 dolarla SGP bazında GSMH'si 400 milyar doları geçen 22 ülke içinde birinciliğini korudu. ABD'yi 27 bin 870 dolarla Kanada, 27 bin 430 dolarla Japonya, 26 bin 440 dolarla Hollanda izledi. 
     Dünyanın en büyük 22 ekonomisi içinde en yoksulu 2 bin 450 dolarla Hindistan olurken, bu ülkeyi 2 bin 940 dolarla Endonezya, 4 bin 260 dolarla Çin takip etti. Türkiye, 6 bin 440 dolarla kişi başına milli gelirde 22 ülke içinde sadece Çin, Hindistan, Endonezya, İran ve Tayland'ı geride bıraktı. 
     Dünya Bankası'nın SGP ile kişi başına milli gelir rakamları Eylül 2002 ve son verilerinde aynı görülmesine karşın, SGP-GSMH rakamlarında oynamalar görülüyor. Bu da nüfus tahminlerin sapması ile açıklanabiliyor. 
     





</TEXT>
</DOC>
