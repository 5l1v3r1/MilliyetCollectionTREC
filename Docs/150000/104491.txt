<DOC>
<DOCNO> 104491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/astro/index.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşi sağlama alın 
</HEADLINE>
<TEXT>

Ay bugün, Boğa burcunda ilerliyor ama açı yapmıyor. Bu yüzden bazı engeller ya da ağır aksak gelişen olaylar can sıkıcı olabilir. Koç’lar maddi konularda kararsız kalabilirler. Cüzdanlarını korumaları gerekiyor. Eldeki kaynakları iyi kullanmaya çalışmalılar. Boğa’lar şanslı bir günlerindeler. Önceliklerini iyi belirlerlerse daha başarılı olabilir. Ailevi konular da gündemde. İkizler özenli ve sabırlı olmalı. Geçmişe bağlı sıkıntılarla yüzleşmek zorunda kalabilirler. Duygusal konularda abartılı olmamak gerekiyor. Yengeç’ler verimli olacaklar. Başkalarından aldıkları öneri ve destekle yapıcı sonuçlar elde edebilirler. Bu arada arkadaşlar arası yardımlaşma gündeme gelebilir. Aslan’lar inatçılık etmemeliler. Onları tehdit eder gibi görünen şeyler aslında çok farklı olabilir. Maddi konularda şanslılar. Başak’lar bugün rahatlar ve kendilerini iyimser ve hevesli bulabilirler. Yeniliklere açık olmaları çok şey kazandıracak. Terazi’ler ortaklaşa konularda somut adımlar atabilirler. Başkalarının kaynaklarından yararlanabilecekleri gündeler. İlişkilerde güven ve açıklık önemli rol oynuyor. Akrep’ler biraz gerilebilirler. Kararsız kalmaları ya da dışsal koşullar yüzünden çok rahat hareket edemeyebilirler. Toleranslı olmalılar. Yay’lar günlük işler, detay gerektiren konularda hareketli bir gün geçirebilirler. Sorumsuz davranışlar ve yeteri kadar sabırlı olmamaları yüzünden bazı sorunlarla karşılaşabilirler. Oğlak’lar yaratıcı bir gündeler. Onları keyiflendirecek uğraşlar, beraberlikler gündeme geliyor. Aşk hayatında da mutluluk söz konusu. Kova’lar yaptıkları işe konsantre olmak zorundalar. Pek çok şey bir arada yapılmak zorunda olabilir. Bu yüzden kendilerini baskı altında hissedebilirler. Daha tutarlı olmaya çalışmalılar. Balık’lar hayal güçlerini yapıcı yönde kullanacaklar. Alacakları haberler ve kısa yolculuklar söz konusu olabilir. Eğitim, iletişim ve ilişkiler olumlu vurgulanmakta. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
