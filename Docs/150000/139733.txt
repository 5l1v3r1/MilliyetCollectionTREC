<DOC>
<DOCNO> 139733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo29.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Beşiktaş'tan gol yememeye bakacağız... 
</HEADLINE>
<TEXT>

     Göztepe Kulübü Profesyonel Futbol Şubesi Sorumlusu Halil Kiraz, UEFA Kupası'nda çeyrek finale kalan Beşiktaş'ın gücünün ortada olduğunu belirterek, ''Gol yememeye bakacağız'' dedi. 
     Halil Kiraz, rakiplerinin dün akşam çok iyi bir performans göstererek SK Slavia Prag'ı kupadan elediğini söyledi. 
     Ligde şampiyonluğu hedefleyen siyah-beyazlıların kendi sahalarında puan yitirmek istemeyeceğini belirten Kiraz, şöyle konuştu 
     ''Beşiktaş'ın teknik direktörü Lucescu, oyuncularına Ne yapın edin ilk yarım saatte gol atın diyor. Biz de bu dakikalarda gol yememeye bakacağız. Hedefimiz puan almak. Beşiktaş maçının ardından mutlaka puan almamız gereken maçlar var. Alacağımız 1 puan, diğer maçlar için moral olacak.'' Sarı-kırmızılıların, yarın sabah yapacakları ter idmanının ardından uçakla İstanbul'a gideceği, sözleşmeleri gereği Beşiktaş karşısında oynayamayacak olan Tunç ve İlhan'ın dışında eksik oyuncunun bulunmadığı belirtildi. 
     





</TEXT>
</DOC>
