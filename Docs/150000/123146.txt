<DOC>
<DOCNO> 123146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun12.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Türkiye'nin AB üyeliği, Kıbrıs sorunu ile bağlantılıdır 
</HEADLINE>
<TEXT>

     İngiltere Dışişleri Bakan Yardımcısı Peter Hain, Kıbrıs sorunu ile Türkiye'nin AB üyeliğinin birbirine bağlantılı konular olduğunu söyledi. 
     Avrupa Konvansiyonu toplantıları nedeniyle Brüksel'de bulunan Hain, Belçika'nın muhafazakar ''La Libre Belgique'' gazetesine verdiği demeçte, ''Türkiye AB üyesi olmalı mı'' sorusuna şu yanıtı verdi 
     ''Biz, hazır olduğu zaman Türkiye'nin AB'ye katılımından yanayız, ama daha önce değil... Kopenhag zirvesinde, birleşmiş bir Kıbrıs'ı almalıyız. Bölünmüş bir Kıbrıs, Kıbrıs için bir felaket, AB için kabus olur, istikrarsızlığa yol açar. Türkiye'nin BM bünyesindeki müzakerelere katkıda bulunması son derece önemlidir. Eğer her şey yolunda giderse, birçok ülke Türkiye'nin AB'ye katılım hedefine yanıt vermeye hazır olacaktır. Eğer Kıbrıs bölünmüş kalırsa ve Türkiye çözümü engellerse durum değişir. Bu iki konu birbirine bağlıdır.'' 
     





</TEXT>
</DOC>
