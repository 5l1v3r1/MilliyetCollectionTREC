<DOC>
<DOCNO> 130796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo10.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol takımı aday kadrosu açıklandı... 
</HEADLINE>
<TEXT>

     33. Avrupa Erkekler Basketbol Şampiyonası Yarı Final Eleme Grubu'nda 22 Ocak'ta Hollanda ve 25 Ocak'ta da Litvanya ile İstanbul'da karşılaşacak A Milli Takım'ın aday kadrosu belli oldu. 
     Basketbol Federasyonu'ndan yapılan açıklamada, başantrenör Aydın Örs tarafından belirlenen aday kadroya, OYAK Renaultlu Rasim Başak ile Darüşşafakalı Vedat Koruk ilk kez davet edildi. Zaman zaman A Milli Takım ile çalışmalara katılan Ülkersporlu Fatih Solak da aday kadroya çağrılan oyuncular arasında yer aldı. 
     Bu arada ''12 Dev Adam''ın aday kadrosunda şu oyuncular bulunuyor 
     Kerem Tunçeri, Alper Yılmaz, Ömer Onan, Kaya Peker Efes Pilsen , Haluk Yıldırım, Tutku Açık, Serkan Erdoğan, Fatih Solak Ülkerspor , Rasim Başak OYAK Renault , Vedat Koruk Darüşşafaka , Hüseyin Beşok Maccabi Tel Aviv , İbrahim Kutluay Panathinaikos , Mirsad Türkcan Montepaschi Siena . 
     Milliler, 18 Ocak Cumartesi günü Abdi İpekçi Spor Salonu'nda toplanıp, hazırlıklarına başlayacak. 
     Bu arada grupta 8 maçta 6 galibiyet, 2 yenilgiyle Litvanya'nın ardından ikinci durumda bulunan A Milli Takım, Hollanda ve Litvanya maçlarından birini kazanması halinde İsveç'te gerçekleştirilecek finallere gitme hakkını elde edecek. 
     





</TEXT>
</DOC>
