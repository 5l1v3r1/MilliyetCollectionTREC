<DOC>
<DOCNO> 108776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/magazin/amag.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu röportaj için 1.5 milyar verdi 
</HEADLINE>
<TEXT>

Hakkında yazdığımız bir haber üzerine Onu yazanı vuracağım’ diyen Selin Toktay, röportaja gittiğimizde vurmak bir yana, bizim gelişimize özel 1.5 milyar liralık çizme aldığını bile söyledi... 
     YAŞAR ÇAKMAK 

     Nevi şahsına münhasır derler ya, işte onlardan... Bir gün dingin mi dingin... Bazen de lodosun değil, alkolün etkisiyle kabarmış dev dalgalar çıkaran hırçın deniz gibi... Ya siyah, ya beyaz... Ara renklere yer yok Selin Toktay’ın dünyasında... 
     
     Ben bir meleğim’ 
     Toktay’ın Taksim’deki marjinal barlardan Prive’daki çılgınlıklarını geçenlerde haber yaptık. Ertesi gün, o gece hiç yaşanmamış gibi, "Elime silah alıp, o haberi yazanı vuracağım" dedi. Bir çiçek görünce bahar geldi sananlar da, bunu manşete taşıdı. İki hafta bile geçmedi. Toktay’la söyleşi için yüz yüze geldik. Yazdıklarımız yalansa, "İşte silah buyur vur" dedik ama karşımızda bambaşka bir Selin gördük. Üstelik, bize daha güzel pozlar vermek için masrafa bile girdiğini söyledi. "Çok beğendiğim çizmeler vardı. Fiyatı da 1.5 milyar. Bugün paraya kıyıp aldım onları" diyen Selin ile dingin bir gününde konuştuk. 
     
Kolunuzdaki şeytan, kalçanızdaki melek dövmesinin özel bir anlamı var mı 
     Ben de bir meleğim. Melek onun için.. 
     
Hayatınızda pişmanlıklar var mı 
     Tabii ki var. Genç bir kızım, ama yaşadıklarımın arkasındayım. Bir yere gidiyorum, gayet normal standartlarda ve normal arkadaşlarımla eğleniyorum. Selin dağıttı’ diye haberler çıkıyor. Birileri benim kötülüğümü istiyor galiba. Hayalimdeki iş bu değildi. 
     
Hayalinizdeki iş neydi 
     Konservatuvar bale bölümü mezunuyum. O konuda ideallerim vardı. Belimde fıtık çıkınca bıraktım. 
     
     Paranoyak biriyim’ 
Gittiğiniz yerleri, çılgınlıklarınızı medya yazmasın mı istiyorsunuz 
     Gittiğim hiçbir yeri ink r etmem. Çılgınlığın da bir sınırı var. Alkolik’ diye yazılıyor. Kalbim cız ediyor. 
     
Alkolik değil misiniz 
     Hayır alkolik değilim. Alkolik olsaydım aktif şekilde çalışamazdım. Paranoyak bir insanım, olur da bir şey olur, ölürüm diye çok içmiyorum. İşim olmadığı zamanlar dışarı çıkıyorum. 
     
     Gay kulübe herkes gider’ 
Gay kulüplere gidiyor musunuz 
     Gay kulüplere herkes gidebilir. 4-5 defa gittim. O insanları dışlamak özürlü insanları dışlamak gibi bir şey. 
     
Şimdiye kadar kaç sevgiliniz oldu 
     Sevgilinin sayısı olmaz. Gerçek anlamda bir sevgilim oldu. Ama abim ve babam dahil olmak üzere neredeyse herkesle yazıldım. 
     
Gerçek sevgilim dediğiniz kim 
     O şimdi asker. Ayrıldık, aşk da bitti ama insan olarak h l çok seviyorum. Ölene kadar saygım, sevgim sonsuz. 
     
Geçenlerde Tuğba Özay ve Gizem Özdilli için "Ucuz kızlar" dediniz, neden 
     O bir anlık sinirdi, isyandı. Haberin çıktığı sabah sakinleştirici ilaç aldım. Çıldırıyorum falan zannettim. Bu kelimeyi hiç ağzıma almam aslında. Hiç yakışmıyor bana. İkisinden de özür diledim. Ayıp ettiğimi fark ettim. Aynı mesleği yapıyoruz, birbirimizi böyle kolay harcamamalıyız. 
     



 MAGAZİN 











</TEXT>
</DOC>
