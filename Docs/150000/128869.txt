<DOC>
<DOCNO> 128869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/guclu.html </URL>
<DATE> 2003/01/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Memurlar neden hep mutsuz 
</HEADLINE>
<TEXT>

     Son günlerde biraz zorunlu biraz da angarya işler nedeniyle sıkça devlet dairelerine işim düştü. Çalışanları çok ama çok mutsuz gördüm. Yüzlerinden düşen bin parça. İşlerini severek yaptıklarını söylemek çok zor... 
     Aslında nedenler belli. Düşük maaş. Gelecek kaygısı. Tatminsizlik. Hepsi bir araya gelince doğal olarak keyifsizler. Ama bunu karşı tarafa olduğu gibi hatta fazlasıyla yansıtmaları da büyük haksızlık... 
     AKP iktidarının önemli hedeflerinden biri de garson devlet yaratmaktı. Yani vatandaşa eziyet eden değil hizmet eden bir anlayış getireceklerdi. Elbette geleli daha çok az bir süre oldu. Ama belli ki bürokrasi üzerinde çok fazla bir etkileri olmamış. Üstüne üstlük bir de fazladan tedirginlik yaratmışlar. En tepedeki amirden kapıdaki odacıya kadar ya işimden olursam ya sürgüne gönderilirsem tedirginliği var. Bunun bir an önce aşılması lazım. 
     Yıllardır devlet dairelerine yolum düşmemişti. Bu yüzden personel fazlalığı mı var yoksa IMF’nin dayatmasıyla büyük bir işten atma operasyonu mu oldu pek farkında değildim. Ama gördüğüm kadarıyla değişen bir şey yok. İki metrekarelik bir danışmada üç kişi görünce şok oldum. Üstelik birisi bile nereye gidiyorsun, kimi arıyorsun diye sormadı. 
     Üst katlara çıktıkça, evrakı takip ettikçe, aman aman Allah kimseyi devlet dairesine düşürmesin demekten kendimi alamadım. 
     Devlet her şeyden önce şu kimlik kartı sorununu bir an önce çözmeli. Başkalarını bilmem ama ben genelde kimlik kartı olarak cebimde hep Başbakanlık tarafından verilen sarı basın kartını taşırım. Hem çalıştığım kurumla hem de nüfus kayıtlarıyla ilgili tüm bilgiler var. Ama nedense bir devlet dairesinin kabul ettiği bu kimliği bir başkası kabul etmiyor. Çünkü mevzuat hazretleri öyle emrediyormuş. 
     Bazı noterler pasaportu bile kabul etmedi. İlle de nüfus k ğıdı olacakmış. Peki ya ehliyet Kimine göre geçerli, kimine göre ise nüfus cüzdanının yerini tutmaz. Asıl olan nüfus cüzdanı. 
     Nüfus cüzdanı deseniz pabuç gibi kocaman. Ne cüzdana sığıyor ne de resmi dairelerin dışında hiç soranı yok. 
     Devletin tüm kurumları birbirine karşı öylesine güvensiz ki birinin verdiği belgeyi bir diğeri kabul etmiyor. Nüfus cüzdanının bir örneğini istiyorlar. Aslı da önlerinde, fotokopisi de. İsteyen makam olarak kendilerinin görmesi ya da onayı yetersiz ki ille de noter tasdiki istiyorlar. Anlayacağınız mevzuat hazretleri gibi bürokrasi hazretleri de burnundan kıl aldırmamaya devam ediyor. 
     Her ne kadar teknolojiye geçildi gibi açıklamalar yapılsa da siz inanmayın. Eğer olur ya günün birinde benim gibi yolunuz devlet dairesine düşerse her şeye hazırlıklı olun. 
     Beni asıl şaşırtan bir konuda şik yetçi olanın, bir diğer konuda kendisinin şik yet edilen konuma düşmesi. Örneğin hastanedeki çalışanlardan şik yetçi olan bir polisin aynı hataları kendisinin yapması gibi. Ya da bir okul müdürü düşünün, bütün gün bakanlığa verir veriştirir ama kendi okulunda yarattığı düzen ve baskı, Ankara’nınkinden hiç farklı değildir... 
     Özetin özeti AKP o kadar çok söz vermişti ki artık sorunları çözmeye bir yerden başlasa iyi olacak. Şu eziyet eden değil de hizmet eden devlet sözünü bir an önce yerine getirseler iyi olacak. Ama onların aklı fikri h l duble yolda. Sürekli temel atıyorlar. Anlaşılan o ki öncelik vatandaşa değil müteahhitlere .. 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
