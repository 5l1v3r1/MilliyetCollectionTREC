<DOC>
<DOCNO> 120351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas04.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle yardım olmaz olsun 
</HEADLINE>
<TEXT>

Yardım yaparken şovu da ihmal etmeyen hayırsever’ yüzünden bir rezalet daha yaşandı. Kaçan kamyonun peşine takılan kadınlardan biri kamyona asılı kaldı... 
     EYÜP KELEBEK Eskişehir DHA 

     Eskişehir’de gıda maddesi satan Mustafa Tiftikçi, ramazan nedeniyle daha önce muhtarlıklar aracılığıyla belirlediği 100 kişiye gıda yardımı yapacaktı. 
     Ancak yardımı, belirlediği ailelerin evlerine götürüp teslim etmek yerine, dükk nının önünden yapınca sabahın erken saatlerinde çoğunluğunu kadınların oluşturduğu büyük bir kalabalık uzun bir kuyruk oluşturdu. Bu arada Tiftikçi’nin gıda yardımında bulunacağını duyan çok sayıda kişi de dükkanın önüne gelince, büyük bir izdiham yaşandı. 
     Yardım paketlerinin dağıtıldığı kamyonun sürücüsü izdiham karşısında çareyi kaçmakta buldu. Bunun üzerine kadınlar kaçan kamyonun peşinden koşmaya başladı. Öyle ki, bir kadın kamyonun arkasına asılıp bir süre gitti. 
     Kamyon sürücüsü yaklaşık bir kilometre sonra Vişnelik Mahallesi’nde aracı park edip oradan uzaklaştı. Kamyonun park edildiği yere gelen kadınlar kendilerini görüntülemek isteyen basın mensuplarına tepki gösterirken, şoförün gelmeyeceğini anlayınca yeniden Mustafa Tiftikçi’nin dükk nının önüne gelip beklemeye başladılar. 
     Tiftikçi, öğleden sonra içerisinde yağ, tuz, şeker, çay, pirinç, makarna ve un bulunan yardım paketlerini daha önceden belirlediği 100 kişiye dağıttı. 
     



 YAŞAM 


























</TEXT>
</DOC>
