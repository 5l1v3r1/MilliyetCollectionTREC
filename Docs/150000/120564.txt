<DOC>
<DOCNO> 120564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/spo05.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER ÇIKSAYDI 
</HEADLINE>
<TEXT>

Denizlispor’un kapalı kutu olduğuna dikkat çeken O.Lyon Teknik Direktörü Paul Le Guen, "Tanıdığımız Fenerbahçe ya da hazırlık maçı yaptığımız Beşiktaş çıksa daha iyi olurdu" dedi 
     MURAT AĞCA 

     Temkinli konuştu 
     DENİZLİSPOR’UN ilk kez katılmasına rağmen UEFA Kupası’nda Lorient ve S.Prag gibi güçlü rakipleri eleyerek üçüncü tur vizesi alması, O.Lyon’un da gözünü korkuttu. Takımına güvendiğini ancak temkinli olmak zorunda olduklarını belirten teknik direktör Paul Le Guen, "Keşke Denizli yerine Fenerbahçe’yle bir kez daha oynasaydık. Çünkü geçen sezondan onları çok iyi tanıyoruz. Hazırlık maçı yaptığımız Beşiktaş’ı da tercih edebilirdim" dedi. 
     
     Dinamit gibiler’ 
     YEŞİL-SİYAHLI takımın kapalı kutu olduğuna değinen Le Guen, "Elimizde sadece Lorient maçının kasetleri var. Dinamit gibi bir ekip. Lorient ve Prag’ın akıbetine uğramak istemiyoruz" ifadelerini kullandı. Fransız hoca, "İlk maçı deplasmanda oynamamız iyi. Umarım bir taşkınlık olmaz. Mustafa, Ali ve Hakan’ın tehlikeli isimler olduğunu duydum. Hepsine karşı tedbirlerimiz olacak. Tur bize daha yakın" diye konuştu. 
     
K bus oluruz      FRANSA Ligi’nde bu sezon ikinci şampiyonluğu kovalayan O.Lyon’lu futbolcular, Denizli sınavı için temkinli ama mağrur ifadeler kullandı. Brezilyalı golcü Sonny Anderson, "Dünya üçüncüsü bir ülkenin takımı. Hem de Lorient ve S.Prag gibi iyi takımları eledi. Asla küçümsenemez. İşi ciddiye almazsak, aynı sonu yaşayabiliriz" diye konuştu. 
     DEFANS oyuncuları Müller ve Chanelet "Kontrataklarda etkili Denizli’yi durdurmak kolay olmayacak. Ancak bizim tecrübemiz ağır basıyor" yorumunu yaptı. Lyon’un file bekçileri Vercourte ve Puydebois de "Etkili forvetleri var. İki turda yedi gol attılar. Fakat her güzel rüyanın bir sonu vardır. Türkler’in k busu da biz olacağız" iddiasında bulundu. 
     



 SPOR 




























</TEXT>
</DOC>
