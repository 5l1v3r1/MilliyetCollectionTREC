<DOC>
<DOCNO> 134848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo21.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, son yılların en başarılı sezonunu yaşıyor... 
</HEADLINE>
<TEXT>

     Birinci Süper Futbol Ligi'nde, erteleme maçında ezeli rakibi Fenerbahçe'yi yenerek, 2. sıradaki Galatasaray ile aradaki puan farkını 5'e çıkaran ve namağlup liderliğini sürdüren Beşiktaş, son yılların en başarılı sezonunu yaşıyor. 
     Siyah-beyazlılar, namağlup şampiyon oldukları 1991-92 sezonundan bu yana, en başarılı ve istikrarlı sezonunu geçiriyor. Şampiyon olduğu 1991-92 sezonunda Gordon Milne yönetiminde oynadığı ilk 18 maçta 14 galibiyet, 4 beraberlik alıp, namağlup olarak toplam 46 puan toplayan siyah-beyazlılar, bu sezon da Mircea Lucescu yönetiminde ilk 18 maçta yine yenilgi yüzü görmezken, 13 galibiyet, 5 beraberlik alıp 44 puan topladı ve son 10 sezonun en başarılı dönemini yaşadı. 
     
     EN AZ GOL YEDİĞİ VE ATTIĞI SEZON 

     Beşiktaş ayrıca bu süreç içinde en az gol yediği ve en az gol attığı sezonu da yaşıyor. 
     Siyah-beyazlılar, 18 maçta kalesinde sadece 9 gol görürken, attığı 29 golle de son yılların en az gol kaydettiği sezonu geçiriyor. 
     Beşiktaş'ın 1991-92 sezonundan bu yana ilk 18 haftalar sonunda galibiyet, beraberlik, mağlubiyet ve puan durumu şöyle 
     

Sezon O G B M A Y P 1991-92 18 14 4 - 40 14 46 1992-93 18 10 7 1 38 18 37 1993-94 18 10 4 4 34 15 34 1994-95 18 13 3 2 43 14 42 1995-96 18 13 3 3 46 21 39 1996-97 18 11 5 2 45 13 38 1997-98 18 8 6 4 34 20 30 1998-99 18 12 5 1 33 13 41 1999-00 18 10 4 4 35 12 34 2000-01 18 11 4 3 38 25 37 2001-02 18 12 3 3 50 23 39 2002-03 18 13 5 - 29 9 44      

     
</TEXT>
</DOC>
