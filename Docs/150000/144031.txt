<DOC>
<DOCNO> 144031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur27.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan gemisi 2. kez karaya oturdu... 
</HEADLINE>
<TEXT>

     Zonguldak'ın Ereğli İlçesi'nde, 5 gün önce karaya oturan demir cevheri yüklü Panama bandıralı gemi, liman çıkışında ikinci kez karaya oturdu. 
     Avustralya'dan yüklenen 144 bin ton demir cevherinin 10 bin tonunu boşaltmak için Ereği Limanı'na gelen ''Pos Ambition'' adlı 259 metre uzunluğunda, 43 metre genişliğinde, 75 bin 277 grostonluk Panama bandıralı gemi, İskenderun'a gitmek üzere limandan çıktığı sırada, kalkış manevrası yaparken kaya üzerine oturdu. 
     Yetkililer, çarpma sonucu oluşan çatlaklardan su almaya başlayan geminin batma tehlikesinin bulunmadığını, kurtarma çalışmalarına kısa sürede başlanacağını kaydettiler. 
     Söz konusu gemi 5 gün önce de limandan çıkmak istediği sırada karaya oturmuş, Ereğli Demir ve Çelik Fabrikaları'ndan 3, Sahil Güvenlik'ten de 1 römorkörün yardımıyla yaklaşık 4 saat sonra yüzdürülmeye başlanmıştı. 
     





</TEXT>
</DOC>
