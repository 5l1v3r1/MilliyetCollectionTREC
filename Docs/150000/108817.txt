<DOC>
<DOCNO> 108817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yasam/yas04.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’dan özel kav 
</HEADLINE>
<TEXT>

Bir imalatçının Milli Güvenlik Kurulu’na yaptığı imdat çağrısı’ Bozcaada şaraplarının eski güzel günlerine dönmesini sağladı 
     ERDEM SÜREK Çanakkale DHA 

     Bir aralar sona yaklaşan’ Gökçeada ve Bozcaada şarapları, bir üreticinin Milli Güvenlik Kurulu’na MGK yaptığı başvuru ve ardından çıkan kararla yeniden ayağa kalkıyor. 
     Bozcaada’daki Talay Şarap İmalathanesi’nin sahibi Mehmet Talay, 1997 yılında MGK’ya "Destek gelmezse şarapçılık bitecek" çağrısı yapmıştı. Bunun üzerine 1998 başındaki MGK toplantısından, "Adadaki şarap imalatçılarına karşılıksız destek" kararı çıktı ve Devlet Planlama Teşkilatı’nın onayıyla üç şarap imalathanesinden Talay 50, Ataol 30, Yunatçılar ise 20 milyar lira destek aldı. 
     Aldıkları bu kredilerle İtalya’dan yeni makineler sipariş eden üç imalathane, son teknolojiyle kaliteli şarap üretimine başladı. Bozcaada Kaymakamı Mustafa Yiğit, teşvikin ardından 18 bin dönümlük bağ alanlarında yetiştirilen üzüm kalitesinin yükseldiğini söylüyor. 
     Bağlarda Vasilakili, Semiyon, Kabarne, Kalecik Karası gibi iyi cins üzümler yetiştirildiğini dile getiren Yiğit’e göre, kaliteli üzüm nedeniyle diğer şarap fabrikaları da Bozcaada’ya rağbet göstermeye başlamış. Böylece 10 yıl önce sökülen bağ alanlarına yeniden asmalar dikilmiş. 
     
     Bozkır gibi olmuştuk 
     Bir diğer ada olan Gökçeada ise, zeytin üreticisi ve pansiyon işletmecilerine sağlanan 300 milyar liralık destekle yeniden ayağa kalkmaya çalışıyor. 
     1900’lü yıllarda Yunanistan’ın tahıl ve zeytin ihtiyacının önemli bölümünü karşılayan Gökçeada’nın sonradan bozkır haline geldiğini söyleyen Gökçeada Kaymakamı Haluk Nadir, şimdi daha umutlu konuşuyor 
     "Bu desteklerle 70 bin gelişmiş zeytin fidanı dikildi, zeytinlikler kafesli tellerle çevrilip koruma altına alındı. Üreticiler de zeytinin önemini anladı. Bu fidanlardan ilk ürün geçen yıl alındı." 
     



 YAŞAM 


















</TEXT>
</DOC>
