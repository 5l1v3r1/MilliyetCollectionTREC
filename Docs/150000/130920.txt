<DOC>
<DOCNO> 130920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas01.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte, en hakiki’ beslenme piramidi 
</HEADLINE>
<TEXT>

Amerikan Tarım Bakanlığı’nın efsanevi beslenme piramidi’ne rağmen ülke insanları hızla obezleşince, Harvard Üniversitesi yeni bir piramit hazırladı... 
     DIŞ HABERLER SERVİSİ 

     Halkın sağlıklı beslenmesini teşvik etmek için Amerikan Tarım Bakanlığı USDA tarafından ilk defa 1992 yılında hazırlanan meşhur "beslenme piramidi" şemasının hatalı olduğu ortaya çıktı. Son zamanlarda Amerikalıların aşırı kilo alma ve yüksek kolesterol gibi sorunlarla karşı karşıya kalmaları üzerine şemanın tekrar çizilmesi gündeme gelmişti. USDA’nın henüz ikinci bir çalışma yapmamış olması üzerine harekete geçen Harvard Üniversitesi profesörlerinden Dr. Willett ve ekibi, "Sağlıklı Beslenme Piramidi" adını verdikleri yeni şemayı halka sundu. 
     
     Ye, iç ve sağlıklı ol’ 
     Newsweek’in son sayısında yer alan Sağlıklı Beslenme Piramidi’, ilk bakışta USDA’nın piramidine göre daha ayrıntılı olmasıyla dikkati çekiyor. 
     Beyaz pirinç ve patates gibi önceden zararsız olarak görülen besinleri çok az kullanın’ kategorisine yerleştiren yeni şema, kalorisi bol bitkisel yağları ise şiddetle öneriyor. Piramidin çabuk kilo verme değil, uzun süreli sağlıklı beslenme için düzenlendiğinin altını çizen Dr. Willett, mesajının sadece "Ye, iç ve sağlıklı ol" olduğunu belirtti. 
     
     H l eksikleri var 
     Yeni hazırlanan piramidin daha giderilecek eksikleri olmasına rağmen, Amerikan Tarım Bakanlığı’nın 1992 tarihli şemasına göre çok daha başarılı ve etkili olduğu ifade edildi. Willett ve ekibinin binlerce kişi üzerinde yaptığı üç çalışmaya göre, Sağlıklı Beslenme Piramidi’nin öngördüğü şekilde beslenenler, USDA piramidini kullananlara göre daha az kalp sorunu yaşıyor ve genel olarak daha sağlıklı oluyor. 
     



 YAŞAM 

























</TEXT>
</DOC>
