<DOC>
<DOCNO> 113591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/siyaset/siy09.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan Erdoğan’a 
</HEADLINE>
<TEXT>
Boş lafı bırak 
     EZELHAN ÜSTÜNKAYA Gaziantep 

     CHP Genel Başkanı Deniz Baykal, AKP Genel Başkanı Recep Tayyip Erdoğan’ı eleştirirken, "Birileri çıkıp din iman benden sorulur diyor. Gel dokunulmazlığı kaldıralım deyince, adam açıkça yapacağım diyemiyor. Boş lafı bırak" dedi. Baykal, dün Bayram Meral ve eski DSP’li CHP adaylarından Mustafa Yılmaz ile birlikte Gaziantep’e geldi. Kemal Derviş, programını değiştirerek mitinge katılmazken, eski CHP’li Gaziantep Büyükşehir Belediye Başkanı Celal Doğan ise Ankara’ya gitmeyi tercih etti. Baykal, CHP iktidar olursa 4 Kasım sabahı televizyonlara çıkıp milletvekili dokunulmazlıklarını kaldıracakları açıklamasında bulunacağını söyledi. Baykal, AKP’ye yüklenerek şöyle konuştu "CHP çiğ yemedi. Karnı ağrımıyor. Onun için dokunulmazlıkları kaldıracağım diyor. Onlara oy verirseniz yolsuzluk ruhsatı, icazeti ve lisansı verirsiniz. Çıkıp din iman benden sorulur diyor. Boş lafı bırak, neyin peşindesin " 
     



 SİYASET 

















</TEXT>
</DOC>
