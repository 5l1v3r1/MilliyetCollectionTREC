<DOC>
<DOCNO> 105420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo01.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diskodan idmana 
</HEADLINE>
<TEXT>

Eskiden her fırsatta soluğu Fransa’da alan Beşiktaşlı yıldız Pascal Nouma üç günlük izine rağmen, karısı ve kızını İstanbul’a çağırıp, idmanlarını aksatmadı 
     ORHAN YILDIRIM 

     Şaşkınlık yarattı 
     BEŞİKTAŞ’IN hırçın ismi Pascal Nouma’nın, milli maç nedeniyle verilen üç günlük izine rağmen, ülkesine gitmeyip, antrenmanlara devam etmesi herkesi şaşırttı. İki sezon önce, fırsat bulduğu her anda ülkesine giden yıldız futbolcunun, eşi ve kızının ısrarlarına rağmen Cannes’e gitmek istemediği ve "Benim çalışmam lazım. Siz buraya gelin" diye haber gönderdiği öğrenildi. 
     
     Önce idman, sonra... 
     NOUMA üç gün boyunca sabahları Ümraniye Tesisleri’nde çalışmalarını sürdürecek. Akşam ise İstanbul’un eğlence mekanlarında görünmeye devam eden Fransız futbolcunun çalışma aşkı, yönetim ve teknik heyeti mutlu etti. Nouma’nın artık yanlışlarının farkına vardığını ve sorumluluğunu bildiğini belirten yöneticiler, "İzin gününde istediğini yapar. O çalışmayı tercih etti" yorumunu yaptılar. 
     
Sarajevo maçı İstanbul’da      UEFA Kupası’nda Bosna Hersek’in Sarajevo takımıyla eşleşen Beşiktaş ilk maçı 19 Eylül’de İstanbul’da oynayacak. Maç tarihlerinin Fenerbahçe ile kesişmesi nedeniyle UEFA ligi daha alt sırada tamamladığı için Siyah - Beyazlı takımın sahasını değiştirdi. Bu arada hafta sonunu maç yaparak geçirmek isteylen Lucescu ise ülkesinde Rapid Bükreş ile temaslarını sürdürüyor. 
     
Ahmet Dursun durmuyor      BEŞİKTAŞLI oyuncular üç günlük izinlerini değerlendirirken, antrenman eksiği olan Ahmet Dursun fizyoterapist Cem Türker ile çalışıyor. Maç eksiği bulunduğunu söyleyen Ahmet Dursun, "Nouma’nın oynamasından itibaren sağ kanatta çok daha verimli olurum. Böylece yüzüm hep kaleye dönük olacak. Bu mevkide Nihat’tan daha başarılı olacağım" iddiasında bulundu. 
     
Luce’nin 2 gözdesi      BEŞİKTAŞ Teknik Direktörü Mircea Lucescu’nun, ligin ilk 4 haftasındaki gözdeleri Guiaro Ronaldo ve kaleci Oscar Cordoba oldu. Sürekli olarak kadro arayışında olan ve takımda değişiklikler yapan Rumen hoca sadece bu iki futbolcuya ligde oynadıkları dört karşılaşmada yer verdi. 
     LİGDE 360’ar dakika forma giyen Ronaldo ve Cordoba’yı, yeni transferlerden Tolga Doğantez ve Daniel Pancu izledi. Tüm maçlarda görev alan Tolga 343, Pancu ise 340 dakika forma giydi. Amaral ve Zago da en çok forma giyen futbolcular arasında yer aldı. 
     



 SPOR 

































</TEXT>
</DOC>
