<DOC>
<DOCNO> 104249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sonspo17.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü, Özbek basınında manşet 
</HEADLINE>
<TEXT>

     Fenerbahçe ve A Milli Takım kalecisi Rüştü Reçber, Özbekistan'ın başkenti Taşkent'te, her hafta salı günleri yayımlanan ''Futbol Express'' gazetesinin bugünkü sayısında yine manşet oldu. 
     Gazete, ''Türkiyeli Kara Kaplan Rüştü'' manşetiyle kullandığı 4 sayfalık haberinde, Rüştü'yü çeşitli yönleriyle tanıttı. 
     Dünya Kupası'nın en büyük olaylarından birinin Rüştü olduğunu belirten gazete, Türkiye'nin üçüncü olmasında en büyük payın Rüştü'ye ait olduğunu kaydetti. 
     Rüştü'nün değişik pozisyonlardaki 9 resmini kullanan gazete haberinde şöyle denildi 
     ''9 yıldan bu yana Fenerbahçe'de kalecilik yapan Rüştü, Dünya Kupası'nın ardından birçok yabancı kulüplerden öneri aldığı halde, o kendi kulübünü terk etmedi.'' 
     





</TEXT>
</DOC>
