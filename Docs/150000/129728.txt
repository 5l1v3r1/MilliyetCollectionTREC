<DOC>
<DOCNO> 129728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun04.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay... Bir yıldız, sisteminden dışarı atıldı... 
</HEADLINE>
<TEXT>

     Uzayın derinliklerinde Boğa Takımyıldızı'nda bulunan küçük bir yıldız, kendi yıldız kümesinden dışarıya atılarak başıboş gezmeye başladı. 
     Mexico Ulusal Özerk Üniversitesi'nden araştırmacılar, ''Tauri Sb'' adındaki küçük yıldızın, aynı kümede bulunan daha büyük 2 yıldızla yakın karşılaşmasında yerçekimi etkisiyle yıldız kümesinden dışarı doğru itildiğini belirttiler. 
     Amerikan Astronomi Topluluğu'nun ulusal toplantısında açıklanan araştırmayı yürüten ekibin başkanı Laurent Loinard, ilk defa bir sistemden bir yıldızın itilmesini gördüklerini söyledi. 
     Tauri Sb'nin, dünyadan yaklaşık 450 ışık yılı uzaklıkta bulunan kuzey T Tauri adlı büyük bir yıldızla, T Tauri Sa. adlı bir çift yıldız ve Tauri Sb olmak üzere 4 genç yıldızdan oluşan bir kümenin parçası olduğu belirtildi. 
     1983 yılında başlayan incelemede, Tauri Sb'nin önce kuzeye sonraki yıllarda güneye döndüğü saptandı. Yakın mesafede yer çekiminin sapan gibi etkisiyle yön değiştiren ve kardeşlerine yaklaşan yıldız, daha sonra dışarıya itildi. 
     Loinard ve ekibinin araştırmasının, astronomi açısından çok önemli olduğuna dikkat çekildi. 
     





</TEXT>
</DOC>
