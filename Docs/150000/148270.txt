<DOC>
<DOCNO> 148270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yasam/yas15.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS, 90 kişinin katili 
</HEADLINE>
<TEXT>

     DIŞ HABERLER 

     Gizemli zatürree’ olarak adlandırılan akut solunum yetmezliği sendromu’ndan SARS ölenlerin sayısı 90’ı aştı. 
     Çin’de geçen yılın sonlarında ortaya çıkan ve seyahatler yoluyla dünyanın birçok ülkesine sıçrayan salgında, şimdiye kadar yaklaşık 2 bin 600 kişinin de hastalığa yakalandığı bildiriliyor. 
     Çin’den sonra başta Hong Kong, Vietnam, Singapur ve Tayland gibi Asya ülkeleri olmak üzere seyahatlerle çeşitli ülkelere yayılan hastalığa son olarak İngiltere’de 2, Kanada’da ise bir kişi yakalandı. 
     Almanya ve ABD gibi gelişmiş ülkelerde de hastalığa rastlanırken, hastalığın çıkış noktası Çin’de ise ölenlerin sayısının 53’e, hastalığa yakalananlarını sayısı ise 1268’e yükseldi. Çin Sağlık Bakanlığı yetkilileri, son 24 saat içinde 21 yeni vaka tespit edildiğini söylediler. 
     Çinli yetkililer, hastalığın ortaya çıktığı güney eyaleti Guangdong’da ise 43 kişinin öldüğünü, 1203 kişinin ise SARS’a yakalandığını duyurdular. 
     


YAŞAM 

























</TEXT>
</DOC>
