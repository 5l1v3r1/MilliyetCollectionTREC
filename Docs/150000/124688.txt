<DOC>
<DOCNO> 124688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/guncel/agun.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
El yıkama alışkanlığı ile ölümleri azalttık 
</HEADLINE>
<TEXT>

Hacettepe Üniversitesi Hastanesi yoğun bakımında, lavabo sayısı artırılarak ve el yıkama pratiği geliştirilerek, enfeksiyon kaynaklı ölümler yarı yarıya önlendi 
     AYŞEGÜL AYDOĞAN İstanbul 

     Dünya Sağlık Örgütü’nün verilerine göre hastanede yatarak tedavi gören 10 hastadan birinde enfeksiyon ortaya çıkıyor. Amerika’da her 6 dakikada bir kişi bu nedenle hayatını kaybediyor. Türkiye’de hastane enfeksiyonlarını kontrol altına almaya yönelik çalışmalar yapan hastaneler, görülme oranlarını Batı standartlarına yaklaştırmaya çabalıyor. Batı’da yüzde 5’in altına indirilen enfeksiyon görülme oranı, bizde iyi çalışan hastanelerde yüzde 5 - 7 civarında. Normal servislerde yüzde 1 olan oran, yoğun bakımda yüzde 10’lara hatta bazı hastanelerde yüzde 20’lere çıkıyor. Bu da ölüm oranlarını artırıyor. Ancak yoğun bakım ünitelerinde ağır hastaların yatması nedeniyle, ölüm nedenleri genelde enfeksiyona bağlanmıyor. 
     
     BULAŞMA YOLU ELLER 
     Hacettepe Üniversitesi Tıp Fakültesi İç Hastalıkları Anabilim Dalı İnfeksiyon Kontrolü’nden sorumlu öğretim üyesi Doç. Dr. Yeşim Şardan, enfeksiyonların yoğun bakım servislerinde 10 kat fazla görüldüğünü söyledi. 
     Şardan, Hacettepe’de 1999’dan sonra bir yoğun bakım ünitesinde enfeksiyon oranlarının yüzde 40’a çıktığını, alınan önlemlerle yüzde 20’nin altına indirildiğini söyledi. Şardan, "Tek bir lavabo vardı. Her yatak arasına lavabo yapıldı, yatak başlarına el için antiseptik dezenfektanlar konuldu. Enfeksiyonun esas bulaşma yolu ellerdir. Personelde el yıkama pratiği geliştirildiğinde yarı yarıya azaldığını gördük" diye konuştu. 
     İstanbul Tıp Fakültesi Hastane Enfeksiyonları Kontrol Komitesi Sekreteri Prof. Dr. Şengül Derbent de yatak çokluğunun enfeksiyonlar için dezavantaj oluşturduğunu söyledi. Derbent, şöyle dedi "El yıkama eğitimine ağırlık veriyoruz. Bölümlerdeki lavabo sayısını artırıyoruz. Sağlık çalışanı bir hastadan diğerine geçerken, pansumanı tamamladıktan sonra, eldiveni varsa çıkarır çıkarmaz elini yıkamalı." 
     
     F TİPİ HASTANELER 
     Marmara Üniversitesi Tıp Fakültesi Vakfı Öğretim Üyesi Çocuk Enfeksiyon Hastalıkları Uzmanı Prof. Dr. Mustafa Bakır, "Keşke F tipine cezaevleri yerine hastanelerde geçilse" dedi. 
     Bakır şunları söyledi "Yoğun bakım üniteleri, yenidoğan servislerine, hematoloji kan hastalıkları bölümlerine uzak yapılmalı. Her serviste bir tecrit odası bulunmalı, yoğun bakımlarda da 10 yatağa bir izolasyon odası bulunmalı. Tüberküloz servislerinde dirençli vakalar için tampon oda odanın havasını koridora, koridorun havasını odaya vermeyen olmalı." 
     
Enfeksiyon maliyeti de artırıyor      YILDIZ YAZICIOĞLU Erzurum 

     Yapılan araştırmalar gösteriyor ki, Türkiye’de hastanelerde tedavi olurken başka bir hastalık tehlikesi yaşayan hasta, ortalama 12 gün daha fazla yatılı kalıyor ve yaklaşık 1280 dolar ek maliyete yol açıyor. Hastane İnfeksiyonları Derneği’nce Erzurum’da düzenlenen sempozyumda, hastanede hem personel hem hastalar için mevcut bulunan hastalık kapma riskleri masaya yatırıldı. 
     Hastane İnfeksiyon Derneği Yönetim Kurulu üyeleri Prof. Dr. Mehmet Doğanay, Prof. Dr. Serhat Ünal ve Prof. Dr. Başak Dokuzoğuz, Türkiye’deki hastanelerde enfeksiyon kapma riskinin yüzde 7 ile 15 arasında değiştiğini söyledi. 
     "Hastanelerde hasta olmak aslında engellenebilir bir durum. Yeter ki hasta, personel ve hastane ortamı açısından gereken önlemler alınsın" diyen uzmanlar, hasta yeniden enfeksiyon kaptığında yaşanan durumları şöyle sıraladılar 

</TEXT>
</DOC>
