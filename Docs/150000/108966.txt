<DOC>
<DOCNO> 108966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yazar/dundar.html </URL>
<DATE> 2002/09/22/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
İşgal, silah ve şiir 
</HEADLINE>
<TEXT>

     1969’da bir grup ülkücü, Ankara İktisadi Ticari İlimler Akademisi’ni AİTİA işgal etti. 
     İşgalcilerin 21 yaşındaki önderi kimdi biliyor musunuz 
     Devlet Bahçeli .. 
     
     Olayı anlatan kitap, MHP kongresinden önce yayımlandı. 
     Adı "Milliyetçi Hareket’te Yeni Dönem ve Devlet Bahçeli". 
     Yazarı Dr. Arslan Tekin... 
     Dr. Tekin, MHP Genel Başkan adayı ve hocası Bahçeli’yi "AİTİA’da Ülkü Ocakları’nın kurucusu" diye tanıtıyor ve sözü ona bırakıyor 
     "Sol düşünce okulda yaygınlaşmıştı. ... Ülkücü gençlik bu arada kendini hissettirdi. Bizler de AİTİA’da bunun öncülüğünü yapan kişi olarak ortaya çıktık. AİTİA’da Ülkü Ocakları’nı kurduk". 
     Dr. Tekin anlatıyor 
     "AİTİA’nın ele geçirilmesinde başrolü Bahçeli oynayacaktır. Bahçeli ve arkadaşları akademiyi solun elinden kurtarmak için plan yapar, okulu geceden işgal eder ve 2 gün içeride kalırlar. Okulu tekrar ele geçirmek isteyen solcu militanlar Bahçeli ve arkadaşları çıkarken silah kullanır. Bahçeli okulun ele geçirilişinin uzun mücadelelerden sonra olduğunu belirtir. O dönemde komünist militanlardan da ülkücülerden de vurulanlar oluyordu. Bahçeli de olaylarda birçok arkadaşını kaybetti". 
     Kitapta Ülkü Ocakları’nın son genel başkanlarından Şefkat Çetin, Bahçeli’yi şöyle anlatıyor 
     "Tam bir beyefendi olmasına rağmen, ilk üniversite eylemimiz olan, kendi okuduğu akademiyi işgal planını uygulayan kişidir". 
     
     Bu olaydan 9 yıl sonra, 23 Şubat 1978 günü 4 ülkücü, Adana’dan Ankara’ya 2 makineli tüfek getirirken yakalandı. 
     Kullandıkları "01 FE 994" plakalı arabanın sahibi tanıdıktı 
     AİTİA öğretim üyesi Devlet Bahçeli... 
     Sanıklar yargılanırken Bahçeli "Arabayı gezmeleri için verdim, silah taşıyacaklarını bilmiyordum" deyip sıyrılmıştı. 
     Arabadaki 4 ülkücüden Ali Halaman halen MHP Adana milletvekili... Önümüzdeki seçime de Adana listesinin 3. sırasında giriyor. 
     Ülkü Ocakları Genel Başkanı Muhsin Yazıcıoğlu’nun sipariş ettiği 2 makineli tüfek kimden alınmıştı peki 
     Adana Ülkü Ocakları Derneği Başkanı Recai Yıldırım’dan... 
     Tahmin ettiğiniz gibi Yıldırım da halen MHP Adana milletvekili ve Ali Halaman’ın ardından 4. sıra milletvekili adayı... 
     
     Tayyip Erdoğan’ın şiirini ezbere biliyoruz da, bu bilgileri medyada pek göremiyoruz nedense... 
     Erdoğan’ı mahk miyete sürükleyen miting kasetleri gibi, Bahçeli’nin işgal görüntüleri ya da makineli tüfek sevkiyatının tanıkları da elbet çıkacaktır bir yerlerden... 
     O zaman, Erbakan, Erdoğan, Birdal, Bozlak, Fırat konuşmalarından dolayı yasaklanırken, bir dönemin terör suçlularının adaylığı onaylanan İpekçi sanığı olarak yargılanan Oral Çelik’in mesela Meclis’e buyur edilmesindeki gariplik de anlaşılacaktır. 
     Ertuğrul Özkök’e katılıyorum 
     "Değişim hakkı"nı kendimize tanırken başkasından esirgememeliyiz. 
     Lakin bu değişimi yaşayanların da bir özeleştiri sınavından geçmesi gerektiğine inanıyoruz. 
     Devlet Bahçeli’nin " Sol geliyor’ korkusuyla okulları işgal ettik. Hataydı" demesini... 
     MHP milletvekillerinin "Gençleri silahlandırdık, hata ettik" demesini... 
     Tayyip Erdoğan’ın "Camileri politikaya soktuk yanlış yaptık" demesini ve artık hayata nasıl baktığını söylemesini bekliyoruz. 
     Bu hesaplaşma yapılmadıkça, o yılların kanlı toprağına nice arkadaşını gömmüş bir kuşaktan arta kalanların "Değiştim" diyenlere inanması ve vicdani af çıkarması zor görünüyor. 
     
     







Havanda dövdüğümüz su, "demokrasi" oluyor mu 


Kıyamet günü 


İbre Gül’den yana 


Ölüm değil yaşam, savaş değil barış ama 


Parantez 


İşgal, silah ve şiir 


Ne olacak bu gençlerin hali 


Pazarınızı zehredecek kadar sıkı’ bir yazı 


Yasaklı seçim 


Her koleksiyon, sonu olmayan bir serüven... 


Piyasalardaki sük net devam edebilir mi 


"Yok" derken şimdi de "çok" diye üzülüyoruz 


Temizel’den Çiller’e yanıt gecikmedi 


</TEXT>
</DOC>
