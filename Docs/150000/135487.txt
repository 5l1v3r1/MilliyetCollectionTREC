<DOC>
<DOCNO> 135487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko24.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 846,7 milyon dolar dış borç ödedi 
</HEADLINE>
<TEXT>

     Türkiye, 3-5 Şubat tarihleri arasında 846.79 milyon dolar dış borç ödedi. 
     Merkez Bankası verilerine göre, söz konusu tarihler arasında ödemelerin 834.70 milyon doları Hazine, 0.97 milyon doları Merkez Bankası, 11.12 milyon doları da genel ve katma bütçeli idarelerin dökümantasyon, kitap bedeli, katılma payı, üyelik aidatı gibi ödemelerden oluştu. 
     Türkiye, bu yılın Ocak ayında ise toplam 847.51 milyon dolar dış borç ödemişti. 
     Verilere göre Türkiye, 2002 yılı Ocak ayında 503.7 milyon dolar, Şubat ayında 7 milyar 324.3 milyon dolar, Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran ayında 1 milyar 337.9 milyon dolar, Temmuz ayında 829.7 milyon dolar, Ağustos ayında 558.3 milyon dolar, Eylül ayında 726.5 milyon dolar, Ekim'de 919.1 milyon dolar, Kasım'da 732.9 milyon dolar ve Aralık ayında 1 milyar 483.9 milyon doları dış borç ödenmişti. 
     Geçen yılın tamamında 17 milyar 365.1 milyon dolar dış borç ödemesi gerçekleşirken, bunun 9 milyar 568 milyon dolarını Hazine tek başına yapmıştı. 
     





</TEXT>
</DOC>
