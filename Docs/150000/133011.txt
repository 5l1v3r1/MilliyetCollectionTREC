<DOC>
<DOCNO> 133011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko04.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat’ın imparatoru öldü 
</HEADLINE>
<TEXT>

Fiat’ın kurucusu 81 yaşındaki Giovanni Agnelli, Torino’daki evinde yaşamını yitirdi. Fiat Grubu’nun yönetimini kardeşi Umberto Agnelli devralacak 
     EKONOMİ SERVİSİ 

     Otomotiv dünyasının önde gelen ismi, İtalyan FIAT firmasının kurucusu Giovanni Agnelli, yaşamını yitirdi. 81 yaşındaki Giovanni Angelli, prostat kanseri tedavisi görüyordu. Dünyanın ve italya’nın en güçlü işadamlarından birisi olan Agnelli, 1963 yılında Fiat’ın işletme müdürü, 1966’da ise başkanı olmuş, 30 yıl sürdürdüğü bu görev sırasında Fiat’ı küresel bir sanayi devi haline getirmişti. 
     
     Satış kolaylaşacak 
     Fiat’ın Onursal Başkanı olan Agnelli, geçen yıl tedavi için ABD’ye gitmişti. Agnelli ailesinden yapılan kısa açıklamada, Giovanni Agnelli’nin aylar süren hastalığının ardından Torino’daki evinde yaşamını yitirdiği bildirildi. Agnelli’nin ölüm haberi, Torino’da toplanan ailenin en güçlü 70 üyesinin 100 yıllık Fiat firmasının en kötü krizini nasıl aşacağını tartışmaya başlamasından önce geldi. Uzmanlar, Agnelli olmadan, şirketin ortağı General Motors’a GM satılmasının daha kolay olacağını savunuyorlar. 
     Agnelli’nin ölümünün ardından 68 yaşındaki kardeşi Umberto Agnelli’nin yönetimi devralmaya istekli olduğu açıklandı. 
     
     Dostumuzdu’ 
     Fiat’ın Türkiye’deki ortağı Koç Holding de Agnelli’nin ölümü dolayısıyla bir açıklama yaptı. Koç’un Fiat ile 1955’te başlayan ortaklığının devam ettiği vurgulanan açıklamada şöyle denildi "Koç Ailesi’nin ve Koç Holding Yönetim Kurulu Başkanı Rahmi Koç’un yakın dostu, Koç Üniversitesi Danışma Kurulu üyeliği yapmış olan Giovanni Agnelli, her zaman Türk - İtalyan dostluğunu pekiştiren bir kişi olarak anılacak." 
     



 EKONOMİ 



















</TEXT>
</DOC>
