<DOC>
<DOCNO> 123091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy05.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar AB’ye girerse müzakereler yürümez’ 
</HEADLINE>
<TEXT>

KKTC Cumhurbaşkanı Rauf Denktaş, 12 Aralık’la ilgili olarak, "Başkalarının koyduğu tarihler bizi bağlamamalıdır" dedi 
     SEMA EMİROĞLU New York 

     Kıbrıs Türk ve Rum taraflarının BM Genel Sekreteri Kofi Annan’ın çözüm planıyla ilgili itirazlarını incelemeye başlayan BM, dün iki tarafın yanıtlarını birbirine iletirken, Türk tarafı Rum Kesimi’nin Kopenhag’da üyeliğe davet edilmesi halinde, müzakerelerin sürmesinin imk nsız hale geleceğini açıkladı. 
     
     "Zorlanma, çözümü baltalar" 
     Geçirdiği kalp ameliyatı nedeniyle iki aydır New York’ta bulunan ve dün sabah yapılan son sağlık kontrolünün ardından, akşam Kıbrıs’a hareket eden KKTC Cumhurbaşkanı Rauf Denktaş, gazetecilerin sorularını yanıtlarken, "AB’nin Rumları üyeliğe alma kararı, bizim pozisyonumuzu imkansız hale getirir ve çözüme yönelik çabaları sonuçsuz bırakır" dedi. 
     "Kopenhag’a kadar bir sonuç bekleyenlerin maksatlı açıklamalarına kulak asmıyoruz" diyen Denktaş, "tarafların anlaşma yönünde zorlanmalarının çözüm çabalarını baltalayacağı" uyarısında bulundu. 
     Denktaş, siyasi danışmanı Ergün Olgun’un dün Lefkoşa’daki ara bölgeye geçerek, BM’den Rum tarafının çekincelerini içeren yanıt mektubunu aldığını ve bunu dikkatle değerlendireceklerini kaydetti. Denktaş, BM’nin itirazları dikkate alması durumunda, ortaya müzakere zemini olarak kabul edilebilecek bir metnin çıkabileceğini de vurguladı. 
     



 SİYASET 
















</TEXT>
</DOC>
