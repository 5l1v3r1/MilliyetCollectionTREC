<DOC>
<DOCNO> 100751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko13.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye verilen mektupta Pamukbank için ne söz verildi 
</HEADLINE>
<TEXT>

     Hükümet, IMF'ye sunduğu yeni niyet mektubunda bankacılık sektörüne yönelik kısa vadede gerçekleştirme sözü verdiği ve bir bölümü "yapısal kriter" niteliğindeki yeni taahhütlerde bulundu. 
     Niyet mektubunda bankacılık sektörüne yönelik taahhüt edilen düzenlemelerin önemli böün eylül-ekim ayları içinde gerçekleştirilmesinin öngörüldüğü dikkati çekti. 
     
     PAMUKBANK'IN DURUMU 
     TMSF tarafından satışa sunulan Pamukbank'ta potansiyel yatırmcılar 27 Eylül'e kadar inceleme yapabilecek ve tekliflerini 4 Ekim'e kadar sunacaklar. Pamukbank'ın Fon'a devrinin, aynı gruba ait sermaye yeterlilik oranı yüzde 8'in üzerinde ve sağlıklı durumda bulunan Yapı ve Kredi 
     Bankası'nın faaliyetlerini engellememesi için çeşitli adımlar atılacak. Pamukbank'ın devralınmasıyla çoğunluk hissesine sahip eski banka sahiplerinin Yapı ve Kredi Bankası'ndaki oy haklarını kullanmalarına izin verilmemiş, söz konus uhaklar sonuç olarak TMSF'ye devredildi. Ancak temette hakkı halen eski sahiplerinde bulunuyor. BDDK ve TMSF atanmış bağımsız denetçilerle de görüşerek Pamukbank'ı ve Yapı ve Kredi Bankası'nın mülkiyetini çözüme kavuşturmak amacıyla 16 Eylül'e kadar bir strateji oluşturacak. Bu da niyet mektubu kapsamında yeni bir yapısal kriter oluşturuyor. 
     
     DÖRT BANKANIN DURUMU 
     Fon bünyesindeki bankalardan Toprakbank, 16 Eylül'e kadar satılamazsa, Banka'nın lisansı eylül sonuna kadar iptal edilecek ve Banka ya başka bir bankayla birleştirilecek ya da tasfiye sürecine sokulacak. Bu düzenleme de yeni bir yapısal kriter olarak esas alındı. 
     Bankacılık lisansı iptal edilen Türk Ticaret Bankası'nın yarın yapılacak genel kurul toplantısında resmen tasfiye süreci başlatılacak. Bu ayın sonuna kadar Tarişbank'ı almak üzere başvuran yatırmcıların hiçbirinin Banka'yı satın almak için yeterli bulunmaması durumunda Banka'nın bankacılk lisansı iptal edilecek. Bu durumda Banka'nın donuklaşmış alacakları TMSF tahsilat birimine devredilecek, kalan yükümlülükleri ve canlı kredileri 2002 sonuna kadar yılbaşında oluşturulan geçiş bankası Bayındırbank'a aktarılacak. TMSF'nin devralınan bankalardaki varlıkların çözüme kavuşturulmasına ilişkin stratejisinin bir parçası olarak Bayındırbank'ın bir geçiş bankası olarak rolünün aşamalı olarak azalması bekleniyor. 
     
     VARLIK YÖNETİM ŞİRKETİ 
     BDDK, TMSF tahsilat birimine devredilen donuk aktiflerin çözümüne ilişkin olarak bir varlık yönetim şirketinin kurulmasını da içeren bir strateji oluşturuyor. 
     Yeni bir yapısal kriter olarak TMSF'nin, bağımsız denetçilerin tavsiyesini alarak tahsilat biriminin elinde bulunan varlıkların elden çıkarılmasına ilişkin ayrıntılı bir satış stratejisi oluşturarak eylül sonuna kadar ilan etmesi öngörülüyor. TMSF'nin ekim sonuna kadar kağıt üstündeki değeri en az 250 milyon dolar olan kredi portföylerinin satış ilanını yapması da bir diğer yeni yapısal kriteri oluşturuyor. Bu kapsamda teklifler yıl sonuna kadar TMSF'ye sunulacak. Özel bankaların ya da diğer kuruluşların kendi varlık yönetim şirketini oluşturmaları durumunda TMSF, yüzde 20'ye kadar sermaye koyarak buna iştirak etmeye gönüllü olacak. 
     Yeni bir yapısal kriter olarak, icra ve iflas mevzuatında Dünya Bankası standartlarına uygun reformlar eylül sonuna kadar hazırlanarak, 2003'ün ocak ayı sonuna kadar yasalaştırılacak. 
     
     KAMU BANKALARI 
     Kamu bankaları, Dünya Bankası ile yürütülecek çalışmalarla özelleştirmeye hazırlanacak. Halkbank'ın özelleştirilmesine ilişkin olarak eylül sonuna kadar bağımsız danışman atanması ve Banka'nın 2003'ün ilk çeyreğinde satışa sunulması öngörülüyor. Ziraat Bankası'nın özelleştirilmesine ilişkin olarak dışarıdan yardım alınacak. 
     Vakıfbank'ın özelleştirilmesi için de Dünya Bankası ile ortak çalışma yapılacak. 
     
     DENETİM 
     Sigorta şirketleri hariç olmak üzere bankacılık dışı mali kurumların denetimi Hazine'den BDDK'ya geçecek. 
     Konsolide denetimin daha dolaylaştırılmasın sağlamak üzere şirketlerin denetim sorumluluğunu 1 Temmuz 2003'ten geçerli olmak üzere BDDK'ya devreden bir yasa taslağı 2003'ün mart ayı sonuna kadar Meclis'e skevkedilecek. 
     Hazine, sigorta şirketlerinin denetimi ve düzenlenmesine ilişkin çerçevenin en iyi biçimde nasıl güçlendirilebileceğini irdeleyecek bir çalışma baştarak 2002 sonuna kadar tamamlayacak, sektörü uluslararası standartlara uygun biçimde düzenlemek amacıyla yeri bir yasa taslağını yıl sonuna kadar Bakanlar Kurulu'na sunacak. 
     BDDK, bankacılk dış mali kurumların denetimlerine ilişkin artan sorumluluğunu da dikkate alarak denetim kapasitesini güçlendirmek amacıyla bir yeniden örgütlenme çalışmasını 2002 sonuna kadar tamamlayacak. Bu da yeni bir yapısal kriter oluşturuyor. 
     





</TEXT>
</DOC>
