<DOC>
<DOCNO> 102777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur25.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlu'nun kaza geçirdiği yola kasis yaptı, gözaltına alındı 
</HEADLINE>
<TEXT>

     Kayseri'nin Tomarza İlçesi'nde bir baba, oğlunun trafik kazasında yaralandığı caddeye, araçların yavaşlaması için kasis yapınca gözaltına alındı. 
     Şevket Topaloğlu, geçen hafta Kurtuluş Mahallesi'ndeki evlerinin önünden geçen Sarımehmetli Caddesi'nde, 10 yaşındaki oğlu Ramazan'ın, bir otomobilin çarpması sonucu yaralanması üzerine, araçların hızını kesmek için caddeyi kazarak kasis yaptı. 
     Şikayet üzerine yola zarar verdiği için gözaltına alınan Topaloğlu, karakoldaki ifadesinde, şunları anlattı 
     ''Evimin önünden geçen caddede araçlar çok hızlı seyrediyor. Bunun önlenmesi için gerekli mercilere başvurdum. Ancak hiçbirinden sonuç alamadım. Korkulan oldu ve geçen hafta oğlum bir otomobilin çarpması sonucu yaralandı. Ben de kendi işimi kendim görmek istedim ve önce yolu kazdım, ardından toprakla doldurup kasis yaptım. Yetkililer ilgilenseydi, durduk yere yolu bozar mıydım '' Şevket Topaloğlu, daha sonra savcılıkça serbest bırakıldı. 
     





</TEXT>
</DOC>
