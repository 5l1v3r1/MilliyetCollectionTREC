<DOC>
<DOCNO> 140306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko23.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya Ziraat Odası "Turfanda sebze Nisan ayında ucuzlayacak" 
</HEADLINE>
<TEXT>

     Antalya Ziraat Odası Başkanı Halil Ordu, bölgede soğuk havanın etkisini yitirmesiyle birlikte, turfanda sebze fiyatlarının Nisan ayı başlarından itibaren ucuzlamaya başlayacağını bildirdi. 
     Antalya Ziraat Odası Başkanı Halil Ordu, soğuk havanın etkisini yitirmesiyle seralarda üretimin artacağını ve pazara bol ürünün gireceğini söyledi. 
     Kış mevsiminin sert geçmesi ve bölgede sera alanlarının sık sık su baskınına uğraması nedeniyle çiftçilerin büyük zarar gördüğünü anlatan Ordu, çiftçilerin tüketicilerden anlayış beklediğini kaydetti. Ordu, şöyle konuştu 
     ''Sera çiftçimiz, soğuk havaları atlattı. Mart ayında yine soğuk hava etkili olabilir. Bu nedenle tedbirliyiz, ancak şu anda bölgemizde hava oldukça iyi. Sera çiftçisi de üretim için elinden gelen çabayı gösteriyor. Havaların ısınmasıyla birlikte, ürün bollaşacak ve fiyatlar ucuzlayacak. Üründe de kalite artacak. Tüketici, Nisan ayı başından itibaren hem ucuz hem de kaliteli sebze alabilecek.'' Ordu, Irak'a olası bir müdahalenin, çiftçiyi olumsuz etkileyeceğini ve Ortadoğu ülkelerine yapılan sebze ihracatında düşüş olabileceğini sözlerine ekledi. 
     





</TEXT>
</DOC>
