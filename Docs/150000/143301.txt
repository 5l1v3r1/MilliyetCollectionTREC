<DOC>
<DOCNO> 143301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun10.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyeti’nde atama depremi 
</HEADLINE>
<TEXT>

     ERDAL KILINÇ İstanbul 

     İstanbul Emniyet Müdürü Celalettin Cerrah’ın göreve başlamasının ardından yaşanan kadro değişiklikleri art arda geliyor. İstanbul Emniyet Müdürlüğü’ne beş yeni emniyet müdür yardımcısı atandı. 53 emniyet müdürü ve amirinin görev yerleri de değiştirildi. 
     Atama yazısında, Asayiş Daire Başkan Yardımcısı Halil Yılmaz, İstihbarat Daire Başkan Yardımcısı Şammaz Demirtaş, Kahramanmaraş Emniyet Md. Yard. Mehmet Özkan ile Florya Şükrü Balcı Yüksek Polis Okulu’nda görevli Md. Yard. Necdet Çelikbilek ve Yunus Öztürk’ün, emniyet müdür yardımcısı olarak görevlendirildikleri bildirildi. Asayiş Şb. Md. Şahin Yılmaz Sabiha Gökçen Havalimanı Şube Müdürlüğü’ne, Narkotik Şb. Md. Nihat Kubuş Şile İlçe Emniyet Müdürlüğü’ne, Terörle Mücadele Şb. Md. Mehmet Artunay Sarıyer İlçe Emniyet Müdürlüğü’ne, Koruma Şb. Md. Kadir Akbıyık Beşiktaş İlçe Emniyet Müdürlüğü’ne, Yabancılar Şb. Md. Bülent Yeşilçayır Avcılar İlçe Emniyet Müdürlüğü’ne getirildi. İstihbarat Şube Müdürlüğü görevini yürüten H. Ümit Yüksel Asayiş Şube Müdürlüğü’ne, Fatih İlçe Emniyet Müdür Vekili Ayhan Buran Organize Suçlar Şube Müdürlüğü’ne, İstihbarat Şb. Md. Yard. Tufan Ergüder Narkotik Şube Müdürlüğü’ne, Terörle Mücadele Şube Müdür Yardımcısı Halil Karataş aynı şubenin Müdürlüğü’ne atandılar. 
     
     



 GÜNCEL 





















</TEXT>
</DOC>
