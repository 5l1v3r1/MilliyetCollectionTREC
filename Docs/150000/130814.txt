<DOC>
<DOCNO> 130814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur03.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet İnternet, dünyada da kendisinden sözettiriyor.. 
</HEADLINE>
<TEXT>

     Milliyet İnternet sitesi, Türkiye'deki diğer haber sitelerini geride bırakırken dünyada hakettiği yeri alıyor. 
     İspanya'da yayımlanan El Mundo gazetesi dijital grafik editörü Alberto Cairo gazeteler ve internetteki haber sitelerinde yayınlanan grafikleri eleştirdiği sitesinde Türkiye'den de Milliyet.com.tr'ye yer verdi. 
     "İspanyol ve anglosakson yayınlara bakma alışkanlığımız yüzünden dünyanın öteki kısmında neler olup bittiğinden haberdar değiliz" itirafı ile başlayan yazıda Milliyet İnternet Sitesi'ndeki interaktif uygulamalar değerlendiriliyor. Alberto Caira yazısına şöyle devam ediyor 
     "Türkiye'nin üç büyük gazetesinden biri olan Milliyet'in online versiyonunda yeralan interaktif grafikler çok renkli olmasına rağmen işi çok iyi ifa ediyor. Asıl beni şaşırtan milliyet.com.tr deki küçük interaktif grafik koleksiyonundaki benzerlik. Şaşırmam normal çünkü burayı tıkladığımda karşılaştığım grafiklerdeki butonlar, çizimler, anlatım biçimiyle işine ne kadar adapte olduğunu gördüm. Milliyet'teki ineraktif grafikler birbirine uyumlu ve çok hesaplı işler. Asıl dikkatinizi çekmek istediğim "İstanbul köprüsü" yapılması planlanan 3.köprüden bahsediyor , "tsunami anlatımı", "Irak" ve ""Viyadük yıkılması" grafikleri. Viyadük grafiğindeki köprü ayağının çökmesi ve köprü ayaklarının açılması ve kazanın oluşumunun anlatımı beni büyüledi. Ancak bu grafiklerde kullanılan renk, plan ve kontürsüz çizgi El Pais gazetesinin interaktif grafikleriyle hoş bir benzerlik taşıyor. Sağdaki sütuna linkler bölümü gelecek için referans olması amacıyla ekliyorum." http infografista.blogspot.com " 

     
</TEXT>
</DOC>
