<DOC>
<DOCNO> 103273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy14.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli Sol, sağ birleşsin 
</HEADLINE>
<TEXT>

Seçim ertelenirse kaos olur’ 
     Başbakan Yardımcısı ve MHP Genel Başkanı Devlet Bahçeli, düşünce paralelliği içinde olan siyasi partilerin bir araya gelmelerinde büyük yarar gördüğünü belirterek, "Sol da, merkez sağdakiler de birleşmelidir" dedi. Bahçeli, MHP’nin de seçimlere tek başına gireceğini söyledi. 
     Bahçeli, MHP Ar - Ge binasında düzenlediği basın toplantısında, resmi seçim takviminin işlemeye başladığını dile getirdi. Partisinin tek başına seçime gireceğini ifade eden Bahçeli, şöyle konuştu "Sol da, merkez sağ da birleşmelidir. ANAP ile DYP’nin birleşmelerinde de yarar vardır. Derviş birleştirici mi, dağıtıcı mı, önce buna karar versinler." Bahçeli, Derviş’in temaslarına ilişkin de, "Her gece, her gündüz, bir farklı siyasi partiyle temas kurarak birleştirme arayışını çok yadırgıyoruz, doğru da bulmuyoruz" değerlendirmesini yaptı. 
     Seçim sürecinden artık dönüş olmayacağını savunan Bahçeli, "Çeşitli hesap ve niyetlerle seçimleri erteletmek isteyen çevreler, bugünkü Meclis tablosundan sağlıklı bir hükümet yapılanmasının çıkmayacağını iyi bilmelidir. Böyle bir arayışın sonucu, siyasi ve ekonomik kaos olacaktır" diye konuştu. 



 SİYASET 

























</TEXT>
</DOC>
