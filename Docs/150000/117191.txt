<DOC>
<DOCNO> 117191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sonspo13.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Efes, yarın Bologna karşısında... 
</HEADLINE>
<TEXT>

     Basketbol Erkekler Avrupa Ligi A Grubu'nda yer alan Efes Pilsen, 5. maçında yarın deplasmanda İtalya'nın Skipper Bologna takımıyla karşılaşacak. 
     Bologna kentindeki karşılaşma TSİ 21.30'da başlayacak. 
     Bu sabah İtalya'ya giden Efes Pilsen, ilk 4 maçlar sonrasında 6 puan ve averajla grubunda 3. sırada bulunuyor. Skipper Bologna ise aynı puan ve averajla 5. sırada yer alıyor. 
     
     DEPLASMANDA BAŞARISIZ 
     Yarın deplasmanda Skipper Bologna ile karşılaşacak Efes Pilsen, İtalyan takımlarına karşı deplasmanda genelde başarısız sonuçlar alıyor. 
     Efes Pilsen, İtalyan takımlarıyla deplasmanda yaptığı toplam 19 maçta sadece 3 galibiyet alırken, 16 kez yenildi. 
     İtalyan takımlarına karşı deplasmanda ilk galibiyetini 1993-94 sezonunda Avrupa Ligi'nde Clear Cantu'yu yenerek alan lacivert-beyazlılar, bu ülke takımlarına karşı en son galibiyeti de 1999-2000 sezonunda yine Avrupa Ligi'nde Varese'yi mağlup ederek elde etti. 
     
     İTALYA'DAKİ MAÇLAR 
     Efes Pilsen'in İtalyan takımlarıyla deplasmanda yaptığı maçlar ve aldığı sonuçlar şöyle 
Turisande Varese-Efes Pilsen... 88-69 
Latte Sole Bologna-Efes Pilsen. 89-84 
Banco Di Roma Efes Pilsen...... 90-55 
Scavolini Pesaro-Efes Pilsen... 103-66 
Buckler Bologna-Efes Pilsen.... 85-65 
Clear Cantu-Efes Pilsen........ 54-58 
Buckler Bologna-Efes Pilsen.... 68-54 
Cagiva Varese-Efes Pilsen...... 80-56 
Teamsystem Bologna-Efes Pilsen. 97-91 
Stefanel Milano-Efes Pilsen.... 77-70 
Kinder Bologna-Efes Pilsen..... 75-89 
Benetton Treviso-Efes Pilsen... 67-57 
Benetton Treviso-Efes Pilsen... 76-68 
Varese-Efes Pilsen............. 67-57 
Forrtitudo Bologna-Efes Pilsen. 76-56 
Varese-Efes Pilsen............. 76-79 
Scavolini Pesaro-Efes Pilsen... 82-80 
Benetton Treviso-Efes Pilsen... 88-86 
Kinder Bologna-Efes Pilsen..... 77-71 
     
     GENELDE ÜSTÜN 
     Efes Pilsen, İtalyan takımlarıyla bugüne dek 38 maç yaparken, 20 galibiyet aldı. 
     Lacivert-beyazlılar, bu ülke takımlarıyla yaptığı 18 maçta ise salondan yenik ayrıldı. 
     İtalyan takımlarıyla ilk maçını 1980-81 sezonunda Avrupa Kupa Galipleri Kupası'nda yapan lacivert-beyazlılar, bu kupada Turisande Varese'ye yenildi. Efes Pilsen, İtalyan ekipleri karşısında ilk galibiyetini de 1982 yılında Avrupa Koraç Kupası'nda Latte Sole Bologna'yı mağlup ederek aldı. 
     
     AVRUPA'DA 273. SINAV 
     Efes Pilsen, yarın Skipper Bologna ile yapacağı maçla birlikte Avrupa kupalarında 273. maçına çıkacak. 
     Lacivert-beyazlılar, Avrupa kupalarında bugüne kadar 272 maç yaparken, 169 galibiyet, 103 yenilgi elde etti. 
     





</TEXT>
</DOC>
