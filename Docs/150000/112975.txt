<DOC>
<DOCNO> 112975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/ekonomi/eko08.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat Auto krizine devlet’ çözümü 
</HEADLINE>
<TEXT>

     EKONOMİ SERVİSİ 

     Krize giren ve 8 bin kişiyi işten çıkararak, iki fabrikasını da kapatma kararı alan Fiat Auto’ya İtalyan hükümetinden destek geldi. Başbakan Berlusconi, Fiat’a çağrıda bulunarak, fabrikaları kapatmamalarını, hükümetin krize çare aradığını söyledi. 
     Krizin çözümü için İtalya Ekonomi Bakanlığı’na bağlı Sviluppo Italia adlı işletme aracılığıyla devletin Fiat’ın hissedarları arasına dahil edilmesi üzerinde de duruluyor. Başbakanlık, krize AB normları çiğnenmeksizin bir çözüm bulunacağını vurgularken, AB Komisyonu da yaptığı açıklamada, İtalya’nın devlet yardımı konusunda AB kurallarına uyacağından emin olduğu kaydetti. 
     
     Marea Türkiye’ye 
     Bu arada Fiat, Marea’ modelinin üretimini Türkiye’ye transfer etti. Fiat Auto, Marea modelinin İtalya’daki üretimine 15 Kasım’dan itibaren son verme kararı aldı. Bu kararla birlikte Marea üretimi aynı tarihten itibaren Bursa’daki Tofaş - Fiat fabrikasına transfer edilmiş oldu. 
     



 EKONOMİ 

















</TEXT>
</DOC>
