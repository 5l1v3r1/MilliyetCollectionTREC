<DOC>
<DOCNO> 142981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun02.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistin topraklarını ablukaya aldı... 
</HEADLINE>
<TEXT>

     İsrail ordusunun, Batı Şeria ve Gazze Şeridi'ndeki Filistin topraklarını gece yarısından itibaren ablukaya aldığı bildirildi. 
     İsrail ordusunun bildirisinde, ''Bu kararın, yarın başlayacak ve Çarşamba'ya kadar sürecek olan Yahudilerin Purim bayramında saldırı düzenlenebileceği uyarılarının ardından alındığı ve bu topraklarda bulunan hiçbir Filistinlinin İsrail'e girmesine izin verilmeyeceği'' belirtildi. 
     Bildiriye göre, Batı Şeria'yı Ürdün'e bağlayan nehir üzerindeki iki köprü ulaşıma açık olacak. 
     Filistin güvenlik kaynakları da İsrail ordusunun İsrail'deki işyerlerine gitmek isteyen 10 bin Filistinli işçinin Gazze Şeridi'nden İsrail topraklarına geçişine izin vermediğini duyurdu. 
     Yahudilerin Pers İmparatoru Haman'ın zulmünden kurtuluşunu simgeleyen Purim bayramında, resmi tatil olmamasına rağmen, işler yavaşlıyor ve işyerleri de erken kapanıyor. 
     





</TEXT>
</DOC>
