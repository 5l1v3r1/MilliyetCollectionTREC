<DOC>
<DOCNO> 126083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur05.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi Tıp'ta deprem... 
</HEADLINE>
<TEXT>

     Gazi Üniversitesi Tıp Fakültesi'nde dekan yardımcısı, başhekim, 5 başhekim yardımcısı toplu olarak istifa ettiler. 
     Gazi Üniversitesi Tıp Fakültesi, yönetim kadrosunun topluca istifasıyla sarsıldı. Sağlık Bakanı Osman Durmuş döneminde kısa bir süre müsteşarlık görevini yürürtürken, Bakana yönelik çok ağır bir mektup yazarak Gazi Üniversitesi Tıp Fakültesi Dekanı olan Prof. Dr. Haluk Tokuçoğlu, hastane yönetiminde toplu ve önemli değişikliklere imza attı. 
     Edinilen bilgiye göre, "yönetim anlayışındaki farklılık" nedeniyle bir süre önce problem yaşamaya başlayan Dekan ile hastane başhekimi arasında sorunlar başladı. Aradaki problemin alt kadrolara da yansıması üzerine, Dekan Yardımcısı Oğuz Köktür istifa ederek görevinden ayrıldı. 
     Bunun üzerine Başhekim Hasan Biri, Başhekim Yardımcıları Prof. Dr. Orhan Canbolat, Doç. Dr. Yusuf Kemaloğlu, Doç. Dr. 
     Osman Latifoğlu, Doç. Dr. Ali Fuat Işık, Doç. Dr. Ömer Kurtipek görevlerinden istifa ederek, öğretim üyeliği görevlerine döndüler. 
     
     HEM DEKAN HEM BAŞHEKİM 
     İstifaların ardından Hastane Başhekimliği görevini Dekan Prof. Dr. Haluk Tokuçoğlu üstlenirken, Dekan Yardımcılığına Doç. Dr. Eser Öz ile Musa Bali getirildi. 
     Doç. Dr. Rıdvan Yalçın ile Şükrü Dumru ise Başhekim yardımcılıkları görevine getirildiler. 
     





</TEXT>
</DOC>
