<DOC>
<DOCNO> 148962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko06.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT’leri duman edeceğim 
</HEADLINE>
<TEXT>

Özelleştirme İdaresi’nin en büyük KİT haline geldiğini belirten Maliye Bakanı Kemal Unakıtan, KİT’leri duman edeceğim’ dedi 
     HAKAN ŞANLITÜRK Ankara 

     Maliye Bakanı Kemal Unakıtan, KİT’leri özelleştirmek için kurulan Özelleştirme İdaresi’nin ÖİB en büyük KİT haline geldiğini belirterek, "KİT’leri duman edeceğim" dedi. 
     ABD’nin, Irak savaşında Bağdat’a ve Saddam rejimine son darbeleri vurduğu saatlerde, ANAP’tan AKP’ye geçen Kars Milletvekili Selahattin Beyribey’in Maliye Evi’nde verdiği davette "kuzu pörtletme" ve un helvası yiyen Unakıtan, gazetecilere, "Zaman zaman bir araya geliyoruz" dedi. 
     ÖİB’in kendisine bağlanmasının ardından "Türkiye’nin en zengin adamı benim" diyen Unakıtan, bu görüşünü, "Sağa bakıyorum Sümer Holding, sola bakıyorum Galeria. Uçağa biniyorum THY. Hepsi benim, bana bağlı" sözleriyle destekledi. 
     312 irili ufaklı işletmeye sahip olan Özelleştirme İdaresinin, en büyük KİT haline geldiğini söyleyen Unakıtan, "Bunu yapanlardan hesap sormayı düşünüyor musunuz " şeklindeki soru üzerine, "KİT’leri duman edeceğim" yanıtını verdi. 
     
     Devlet haşat ediyor’ 
     Unakıtan Antalya Ticaret ve Sanayi Odası Sosyal Tesisleri’nde yaptığı konuşmada da "Öyle problemler var ki, kamu burnunu sokmasa halledilecek. Ama burnunu sokuyor, orası haşat oluyor" dedi. 
     Unakıtan şöyle dedi "Tekel’i satsak milyarlarca dolar geliyor. Yabancılar her gün randevu istiyorlar. Gece yarısı bile gelseler görüşeceğiz. Neden Üç kuruş daha fazlaya satılsın. Petkim’i de, Tüpraş’ı da satacağız. Efendim satarız, bal gibi de satarız. Ortak girişim gruplarına da öncelik veririz. En yüksek fiyata yakın para verirlerse ortak girişimi tercih ederim." 
     
Bakanı tanıdınız mı      AHMET İSTEK Antalya DHA 

     Unakıtan, Antalya’da fuar açılışı yaptı. Bakan, kendisine hediye edilen güneş gözlüğüyle objektiflere poz verdi. Düden’de iki vatandaşı dinleyen Unakıtan, Antalya Defterdarı’na dönerek, "Vatandaşı duvara tırmandırtmayın" uyarısında bulundu. 
     
Kemal abide tüccar kafası var’      ANKARA Milliyet 

     Yeni Şafak Gazetesi yazarı Mustafa Karaalioğlu, dünkü köşesinde, Özelleştirme İdaresi’nin ÖİB Başbakan Yardımcısı Abdüllatif Şener’den alınarak, Maliye Bakanı Kemal Unakıtan’a bağlanması konusundaki bir diyaloğu aktardı. Diyalogda, Erdoğan, tüccar kafalı’ olduğu için ÖİB’in Unakıtan’a bağlanmasının daha doğru olacağını belirtiyor. Geçen hafta Başbakanlık’taki sohbet şöyle 
     Erdoğan Abdüllatif bey, özelleştirmeyi sadece bürokratlara bırakma, yavaş gider. Talip olan şirketlerle pazarlık yap. 
     Şener Sayın Başbakan, ben bu yöntemle çalışmayı benimsemiyorum. Böyle davranmak benim için yıpratıcı da olabilir. 
     Erdoğan Özelleştirmenin hızlanması için tüccar yaklaşımı gerekli. Mesela, Kemal abide tüccar kafası vardır. 
     Şener İsterseniz özelleştirmeyi Kemal beye verin. 
     Erdoğan Neden olmasın Kemal bey iyi pazarlıkçıdır. 
     
Düşük fiyata da olsa satacağız’      Devlet Bakanı Ali Babacan, olumsuz ekonomik ortam nedeniyle düşük fiyatları kabul etmek pahasına da olsa Türkiye’nin özelleştirmeye devam edeceğini söyledi. 
     Fransa’nın etkili gazetelerinden Le Figaro’da dün yayımlanan söyleşisinde Babacan, "Devletin gelirlerini artırmak için özelleştirmeye güveniyoruz" dedi. Babacan, "Pekçok Avrupalı şirket, özellikle yatırım bankaları şimdiden ilgi gösteriyorlar. Ayrıca bu kamu kuruluşları çok fazla para kaybediyor ve devlette kaldıkları sürece de para kaybetmeye devam edecekler. Bunları düşük bir fiyata satsak bile tasarruf etmiş olacağız" dedi. 


SİYASET 






















</TEXT>
</DOC>
