<DOC>
<DOCNO> 138346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/siyaset/siy02.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’liler Dülger’i şaşırttı 
</HEADLINE>
<TEXT>

ABD’li konuk heyetle yapılan toplantıya katılan CHP’li Canan, "Saddam devrilmeli" deyince, Dülger "Kimin adına konuşuyor " diyerek şaşkınlığını gösterdi 
     SALİHA ÇOLAK 

     TBMM Dışişleri Komisyonu Başkanı AKP’li Mehmet Dülger, ABD Temsilciler Meclisi Silahlı Kuvvetler Hazırlık Alt Komisyonu Başkanı Joel Hefley başkanlığındaki heyete "Biz halı tüccarlığı yapmıyoruz. Tek başınıza hareket ederek hem NATO, hem de AB’yi sıkıntıya soktunuz" dedi. ABD Büyükelçiliği, konuk heyetle milletvekillerini kahvaltıda buluşturdu. Robert Pearson’ın da katıldığı kahvaltıya Dülger’in yanı sıra CHP adına Diyarbakır Milletvekili Mesut Değer ile Hakk ri Milletvekili Esat Canan’ın davet edilmesi dikkat çekti. 
     Canan, "Saddam devrilmeli" diyerek savaşa destek verirken, "Bizim aşiretin Dozki üçte ikisi K. Irak’ta yaşıyor. Orada Kürt devleti kurulmaz. Kürtler merkezi otoriteye bağlı kalır" dedi. Bu sözlere şaşıran Dülger ise, "Bu milletvekili CHP adına mı konuşuyor, milletvekilleri adına mı CHP’li arkadaşlara bunu soracağım" karşılığını verdi. 
     
     SİZİNKİ KONGRE DE...’ 
     Dülger, heyetin "Türkiye ile müttefikiz" sözlerine de sert yanıt verdi "Evet müttefikiz ama bu konuda değil. Bir öğretmen edasıyla kulak çekip ev ödevi veriyorsunuz. Kongre kararı 5-6 hafta alır diyorsunuz. Bizde de milletvekillerini ikna etmek 5-6 ay alır. Sizinki kongre de bizim ki ne " 
     



 SİYASET 












</TEXT>
</DOC>
