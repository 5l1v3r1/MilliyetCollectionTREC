<DOC>
<DOCNO> 136308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yazar/sazak.html </URL>
<DATE> 2003/02/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İslam, barış, demokrasi 
</HEADLINE>
<TEXT>

     Washington’daki Georgetown Üniversitesi İslami çalışmalar bölümü profesörlerinden John. L. Esposito’nun görüşleri, 1990’daki Körfez Savaşı’ndan süregelen bir yanlışlığa "operasyonel önlemlerin dışında asıl terör belasının nedenlerine eğilmeyen, ortak bir entelektüel mücadele gayretiyle desteklenmeyen çabaların başarısızlığına" dikkat çekmektedir. 
     11 Eylül gibi insanlığın bütünüyle reddettiği bir trajedinin üstünden sadece iki yıl geçmiş olmasına karşın, ABD’yi dünya kamuoyunda yalnızlaştıranda, Bush yönetiminin sadece güç politikalarını öne çıkarması değil midir 
     Esposito, 11 Eylül gerçeğine karşın, ABD’nin Afganistan’dan sonra Irak’taki zorluğunun temel nedenlerinden birini şöyle açıklıyor 
     "Usame bin Ladin’in terörist eylemlerle ilişkisini kesin delillerle ortaya koymak zaruri hale gelmiştir. Bu şekilde onun yakalanması, terör ağının ve eğitim kamplarının imha edilmesi için daha geniş bir zemin hazırlanmış olacaktır. 
     Bu yapılmadığı için ABD, terörü önleme adına gerçekleştirdiği saldırılarla uluslararası hukuku ve bağımsız bir ülkenin sınırlarını ihlal ederek, kendisini zor duruma sokmuştur." 
     Irak’ta olanlar da aynı değil mi "İnsanlar Saddam’ın neler yaptığını unuttular ve Amerika’nın neler yaptığına bakmaya başladılar " 
     Ancak, Batı açısından bakıldığında, özellikle ABD’nin 11 Eylül’de uğradığı sinsi saldırının İslam köktendinciliği ve "tehdit"i konusunda kalıcı yargılar oluşturduğu da bir gerçek. 
     İslam’ın barışçı yüzünün ve Ortadoğu’daki otokratik rejimler dışında demokrasi ile bağdaşabilirliğinin bir yaşam biçimi olarak öne çıkarılması gerekiyor. Aksi halde Huntington’ın "medeniyetler çatışması" tezine kaynaklık eden şartlanmalar Batı’da geçerliliğini koruyacaktır. 
     John L. Esposito, "İslam tehdidi"nin giderek küresel ve "yekpare düşman" olarak algılanmasındaki yanlışı çürütmeye çalışıyor 
     "Çağdaş İslam bir tehditten çok, bir davet içermektedir. Batı’yı Müslümanların farklı İslam tecrübelerine sahip olduklarını bilmeye ve anlamaya davet etmektedir. Bu durumda, Müslüman yönetimlerin şiddete başvurmayan muhalefet hareketlerini bastırmak yerine, siyasal liberalleşme ve siyasal katılımın artırılması taleplerine daha fazla cevap vermeleri, bir taraftan radikal uçları ve terörizmi frenlerken, diğer taraftan sağlıklı demokratik kurumlar oluşturmaları gerekmektedir." 
     Çoğulculuk, barış ve hoşgörü, İslam’ı "demokrasiyi gasp etmenin" bir aracı olarak görmeyip, özgürlükler ve hukuka saygı gibi kavramların yaşatılması gerekiyor. 
     Türkiye, bu "rol modeli"ne uygun çözümleri Irak bağlamında seslendirebilirse ABD’ye desteği "askeri alanöla sınırlı olmaktan çıkar. Dünya barışına katkısı artar. 
     İyi bayramlar. 
     
     







Amerikan nefreti 


Münih’ten selam 


Çekilin, Türkiye’de sizi misafir edelim 


Köre ayna satmak 


Bayram bitti mi 


Barış dilekleri öne çıkıyor 


Bu nasıl ittifak 


Romantizm için hüzün mü gerekli 


İslam, barış, demokrasi 


Kardeş aile fikri, neden benimsendi 


Nergisler "umut" açtı 


Madra ihracat markası olursa 


</TEXT>
</DOC>
