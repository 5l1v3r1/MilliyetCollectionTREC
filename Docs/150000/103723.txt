<DOC>
<DOCNO> 103723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sondun01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai'nin güvenliği ABD'ye emanet... 
</HEADLINE>
<TEXT>

     ABD Dışişleri Bakanlığı, Afganistan Devlet Başkanı Hamid Karzai'nin güvenliğini gelecek ay üstlenmeyi düşünüyor. 
     Nadir görülen ''yabancı bir ülkenin devlet başkanını koruma'' sorumluğunu ABD Dışişleri Bakanlığı Diplomatik Güvenlik Birimi üstlenecek. 
     ABD Dışişleri Bakanlığı sözcüsü Jo-Anne Prokopowicz, yaptığı açıklamada, Karzai'nin güvenliğini üstlenme planı uyarınca bakanlığın Diplomatik Güvenlik Brimi üyelerinin Amerikan askerlerinin yerine geçeceğini söyledi. Amerikan askerleri, geçen ay devlet başkan yardımıcısı Abdül Kadir'e düzenlenen suikastten sonra Karzai'nin Afgan korumalarının yerini almıştı. 
     Sözcü, ''Merkezi hükümetin otoritesini artıracaksak, bu hükümet terörist eylem korkusu olmadan görev yapmalı'' dedi. 
     Koruma planının bir yıl süreyle yürüteleceğini belirten Sözcü, ''Planın bir amacı, Karzai'yi bizim koruma yöntemimizle savunmaları için Afgan personeli eğitmek ve sonunda Karzai'yi koruma sorumluluğunu bırakmak'' dedi. 
     Prokopowicz, Dışişleri Bakanlığı güvenliğini kullanma kararının Savunma Bakanlığı ile yapılan üst düzey görüşmelerinin ardından alındığını kaydetti. 
     





</TEXT>
</DOC>
