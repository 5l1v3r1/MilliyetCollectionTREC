<DOC>
<DOCNO> 113046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/asik.html </URL>
<DATE> 2002/10/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bali’de patlama 
</HEADLINE>
<TEXT>

     Endonezya’nın Bali Adası’nda meydana gelen ve çoğunluğu turist 187 kişinin ölmesine yol açan patlamaları, henüz hiçbir kanıt yokken, Amerikan ve Avustralya kaynakları Müslüman örgütlerin üzerine yıkmaya çalıştı. 
     Acaba bu patlamalar gerçekten teröristlerin eseri mi Yoksa oyun içinde oyun mu var 
     Bölgeyi iyi tanıyan gazetecilerden Peter Symonds, aylar önce, 12 Nisan 2002 tarihinde kaleme aldığı "Amerikan yönetimi Endonezya’da askeri kuvvet bulundurmak için bastırıyor" başlıklı yazıda, Washington’un "Teröre karşı global savaş" gerekçesiyle Endonezya hükümetine bu ülkede asker bulundurmak için baskı yaptığını yazıyordu. 
     USA Today gazetesinin 20 Mart 2002 tarihli haberi de ilginçti 
     "Pentagon Endonezya’ya birlik göndermek istiyor." 
     Açıkçası... Filipinler’den 10 yıl önce ayrılmak zorunda kalan ABD, bölgede yeniden üslenmek istiyor. Çünkü ABD’nin yeni stratejisi artık dünyanın tüm kritik bölgelerinde asker bulundurmayı öngörüyor. Endonezya lideri Bayan Megawati ülkesinde ABD askeri varlığı oluşturulmasına karşı direniyordu. Ancak Bali’deki patlamalar Bayan Megawati’nin direncini kırabilir. Patlamalar İslamcıların değil ABD’nin işine yaramaktadır... Fazla da karmaşık olmayan bir oyun var gibi ortalıkta... 
     
     Eskiden insanlar kendilerini geliştirmek için okurlardı, bugün başkalarını övebilmek için okuyorlar. 
     Konfüçyüs 

     
Saddam niye durgun      Kürt Devleti veya federasyon Irak toprakları üzerinde kuruluyor. Fakat Saddam Hüseyin hiç oralı değil. Acaba neden 
     1 Saddam orada devlet kurulduğuna inanmıyor... 
     2 Devlet kurulsa bile Saddam’ın kolunu kanadını kıpırdatacak hali yok... 
     Eğer birinci şık söz konusuysa, Ankara’nın değerlendirmesi yanlış... 
     Eğer ikinci şık doğruysa... Amerika’nın yalanı iyice kesinleşiyor... 
     Kendi toprakları üzerindeki oluşuma müdahale edemeyen Saddam nasıl olur da çevre ülkeleri ve ABD için tehlike olabilir 
     
Okul ve taverna...      Bursa’da Özel Tan Okulları’nın yeni tesislerinin açılışına Devlet Bakanı Melda Bayer de katılmıştı. Okulların kurucusu ve Genel Müdürü Şükrü Akyollu, Bakan’ın huzurunda geçen yıl devlete yarım trilyon vergi ödediklerini bildirdi ve bir acı gerçeği ekledi 
     - Devletimiz okullara suyu, elektriği ve doğalgazı, tavernalara ve gece kulüplerine verdiği fiyattan vermektedir... 
     Önce okulları yönetenleri eğitmek gerekiyor bu ülkede... 
     
Kürt devleti...      Ankara acaba Kuzey Irak’ta Kürt Devleti kuruluyor değerlendirmesini yaparken hataya düşüyor mu Bu konulara çok h kim bir isim... Avrasya Stratejik Araştırmalar Merkezi ASAM Başkanı Prof. Ümit Özdağ diyor ki 
     - Hükümetin, Amerika’nın desteğinde Kürt devleti kuruldu tespiti bence doğru değil. Irak’ın parçalanması Amerika’nın işine gelmez, çünkü ardından Ortadoğu’da bütün dengelerin bozulacağını bilir. Amerika için bölgede iki şey önemlidir birincisi petrolün, ikincisi İsrail’in güvenliği... ABD orada "federal çözüm" arayacaktır. 
     - Diyelim ki hükümetin "devlet kuruluyor" tespiti doğrudur... 
     - O zaman da izlenmesi gereken politika Barzani’yi ve Talabani’yi değil, bölgede Kürt devleti kuracağına inandığımız Amerika’yı muhatap almak olmalıdır. Ama bir taraftan Amerika orada Kürt devleti kurmak istiyor der öte taraftan da aynı ülkeye hangi havaalanlarınızı açacağınızı tartışırsanız sizi başta ABD, hiç kimse ciddiye almaz. 
     - Böyle bir durumda Türkiye başka neler yapmalı 
     - Amerika’nın, üslerimizi kullanmasını askıya alırsınız. İran ve Suriye Dışişleri bakanlarını Ankara’ya davet eder, üç ülkenin ortak tavır almasını sağlarsınız... Bu tür diplomatik yolları denersiniz... 
     Aynı konuyu Emekli Büyükelçi Yalım Eralp’le konuşuyoruz... Diyor ki 
     - Kürt devletini savaş sebebi saymak... Bir kere bu hukuka uygun değil. Başkasının topraklarında bir oluşumum meydana gelmesi size savaş hakkı vermez. 
     - Ya kurulursa 
     - Orada bir Kürt devleti kurulmasından neden rahatsız oluyoruz. Çünkü orasının bizim Kürt kökenli yurtaşlarımız için cazibe merkezi olacağını düşünüyoruz. Biz ülkemizde refah toplumunu ve demokrasiyi yerleştirirsek Kuzey Irak dağlarındaki bir yerleşim bölgesi neden cazibe merkezi olsun 
     
     Ve bir kuşku "Acaba Ecevit ve MHP Kürt devleti olayını seçimi erteleme gerekçesi yapmak için mi büyütüyor " 
     
Irak’ta savaşı boş verin... 
Şu anda Türkiye’de iktidar savaşı var... 
Ve... Atış serbest... 
     Haldun Ertem 

     
     







Emre Kongar ve metot 


Bali’de patlama 


ABD’yi beklerken... 


Faizleri düşürmek bir nolu dertse... 


Askerin şarkısı 


Washington Post "AKP darbe nedeni" Kenan Evren "Değil" 


Türkiye, AB konusunda neden sınıfta kaldı 


Kuzey Irak uyarısı 


Kuzey Irak’a müdahale 


Okyanusu yutabilir misiniz 


ABD can’ biz mal’ derdindeyiz 


Erdoğan İstanbul’u böyle yönetti 


</TEXT>
</DOC>
