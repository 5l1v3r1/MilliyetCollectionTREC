<DOC>
<DOCNO> 140863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur26.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede bıçaklı kavga.... İkisi ağır üç öğrenci yaralandı... 
</HEADLINE>
<TEXT>

     Antalya'nın Manavgat İlçesi'ndeki bir lisede öğrenciler arasında meydana gelen bıçaklı kavgada, 2'si ağır 3 öğrenci ağır yaralandı. 
     A.A muhabirinin aldığı bilgiye göre, Manavgat Lisesi 3. sınıfta okudukları öğrenilen bir grup öğrenci arasında henüz bilinmeyen nedenle tartışma yaşandı. 
     Tartışmanın kavgaya dönüşmesi üzerine, öğrencilerden K.A 17 ve O.A 17 ağır, A.Y. 16 de bıçakla hafif yaralandı. Kavgada ağır yaralanan öğrenciler, Manavgat Devlet Hastanesi yoğun bakım servisinde tedavi altına alındı. 
     Olayın ardından soruşturma başlatan polis, kavgaya karıştıkları belirlenen Ü.A 17 ve Ş.Y 17 adlı öğrencileri gözaltına aldı. Kavgada bıçağı kullandığı iddia edilen Ü.A'nın ağabeyi M.Y.A'nın 19 bulunması için de çalışma başlatıldı. 
     Öğrencilerden alınan ilk ifadelerde, kavganın, iki grup arasında daha önce yaşanan bir tartışmadan dolayı çıktığı öğrenildi. 
     Manavgat Merkez Karakolu'nda gözaltına alınan öğrencilerin, sorgulamalarının ardından adliyeye çıkarılacağı öğrenildi. 
     Olayla ilgili soruşturma sürüyor. 
     





</TEXT>
</DOC>
