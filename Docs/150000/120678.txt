<DOC>
<DOCNO> 120678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/guncel/agun.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya’da taciz skandalı 
</HEADLINE>
<TEXT>

Bir İngiliz turist, temmuz ayında güvenlik görevlisinin tacizine uğradığını tutanakla tespit ettirdi. Bakanlık, şik yet mektupları gelince geçen hafta soruşturma açtı 
     ÖMER ERBİL İstanbul 

     Dünyanın sekizinci harikasına aday gösterilen Ayasofya, taciz skandalıyla çalkalanıyor. İddiaya göre olay şöyle gelişti İngiliz Turist Shabanna Dın, geçen temmuz ayında, saat 16.50’de arkadaşıyla Ayasofya’ya geldi. Din, nadide mozaiklerin bulunduğu üst galeri bölümünü de gezmek istedi. Ancak kendisini müzenin içinde adım adım takip eden görevli kapandı’ dedi. Aynı görevli arkadaşını bırakırsa bir kişiyi gezdirebileceğini teklif etti. Dın kabul etti. Kapanma saati olduğundan üst katta kimseler yoktu. Görevli gezdirme bahanesiyle, İngiliz turisti galerinin en ücra köşesine götürdü. Tutanaklara geçen o anı Dın şöyle anlattı 
     
     KİMSEYE ANLATMA’ 
     "Ben kubbeye doğru bakıyordum. Adam arkamdan gelip eril erkek cins organlarıyla bana dokundu. Beni öpmeye çalıştı ve göğüslerimi elledi. Beni bırak dedim’, çıkışa doğru ve başka insanların olduğu yere hızla yürümeye başladım. Bu arada güneş gözlüğüm yere düştü ve camı dışarı fırladı. Adam kolumdan tutarak durdurmaya çalıştı ve özür dilerim’ dedi. Bana dokunmayın’ dedim ve hızla uzaklaşmaya devam ettim. O sırada yere düştüm ve ayağımı incittim. Sonunda arkadaşımı gördüm fakat adam h l arkamdan geliyordu ve kimseye anlatma’ diye tehdit ediyordu. Müdürlüğe ve polise durumu anlattım." 
     Ayasofya Müdür Yardımcısı Sabriye Parlak, görevli polis memuru Fatih Aydın, Müze Müdür Sekreteri Hediye Hil huzurunda tutanak hazırlandı. O saatte çalışan görevliler tek tek çağrıldı. Dın, Koruma ve Güvenlik Görevlisi Hidayet Temir’i teşhis etti. Tüm bunları tutanaklara geçirten Dın, "Tekrar Türkiye’ye ziyaret için dönmek istemiyorum. Bu konuda Ayasofya Müdürlüğü ne yapar bilmek istiyorum ve gözlüğüm için karşılık istiyorum" notu düştü. 
     
     GÖZLÜK PARASI 50 DOLAR 
     Alınan bilgiye göre gözlüğünün karşılığı olarak müze müdürlüğü Dın’e 50 dolar ödedi. Dın ülkesine döndü, Temir’in üzerine ise kimse gitmedi. Müze Müdürü Mustafa Akkaya muhakkik tayin edildiğini ve delillerin yetersizliği nedeniyle Temir’e ceza verilmediğini ileri sürdü. Ancak Temir, Ayasofya’ya bağlı Mozaik Müzesi’ne gönderildi. Bu arada bakanlığa ulaşan şik yet mektupları üzerine Müsteşar Fikret Nesip Üçcan şimdi başbakanlık müsteşarı soruşturma başlattı. 
     Kendisine İngiltere’deki evinden ulaştığımız Dın, olayı hatırlamak bile istemediğini söyledi. 
     Evli ve iki çocuklu Temir ise şöyle dedi "Turist kız müze fiyatlarının çok pahalı olduğunu söyleyerek daha girişte benimle kavga etti. Ben kendisini yukarıya çıkarmadım. Zaten yukarıya da ancak biletle çıkabilir. Benim üzerime iftira attı. Benim ifadem alınmadı. Dizleri nasıl yaralandı bilmiyorum. " 
     



 GÜNCEL 




















</TEXT>
</DOC>
