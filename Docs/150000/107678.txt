<DOC>
<DOCNO> 107678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/spor/aspo.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe uykudan uyanmadı, Malatya’da ağır yara aldı 
</HEADLINE>
<TEXT>
BİR BAK ŞU HALİNE 2-0 
Gaziantep’ten mucize skorla kurtulan Sarı - Lacivertli takım akıllanmadı, Malatya’da balonu patladı. Şampiyon adayının sonunu Duro ve Fazlı’nın golleri hazırladı 
     Süper gol 
     LORANT ile bir türlü istikrarı tutturamayan Fenerbahçe, Malatya deplasmanında iflas etti. Gaziantep’teki maçtan mucize eseri bir puanla dönen Sarı - Lacivertli takım, teslim bayrağını dün çekti. Malatya’da, amatör takımların yapmayacağı hataları gözler önüne seren, mücadele etmekten ve hırstan yoksun görüntüsüyle yenilgiye çanak tutan Fenerbahçe ilk yarıdaki çırpınışına rağmen, 42. dakikada Duro’nun muhteşem golünü seyretti. 
     
     Bitik Ortega 
     SARI - Lacivertli takım ikinci yarıya beraberlik baskısı, ama sonuçsuz çabası ile başladı. Arjantinli süper star Ortega’nın direkt oynadığı, ancak ismini mumla arattığı bu devrede, her atağı duvardan dönen Fenerbahçe, ikinci golü de kalesinde gördü. Gol arandığı, ancak savunmanın yine sallandığı anlarda Fazlı önce Ogün’ü auta çıkardı, ardından ağları havalandırdı. 52. dakikadaki bu gol, ligin şampiyon adayına yine havlu attırdı. 
     
12 yılın en kötüsüBeş maçta 8 puan toplayan, averajı sıfır olan Fenerbahçe1990 - 91 sezonundan bu yanalige bu kadar kötü başlamamıştı 
     MÜTHİŞ transferlerle büyük umutlarla yola çıkan Fenerbahçe ilk beş hafta hiç de ummadığı bir tablo ile karşı karşıya kaldı. Sarı - Lacivertli ekip sadece iki galibiyet alırken topladığı sekiz puanla son 12 yılın en kötü grafiğini çizdi. Fenerbahçe 1990 - 91 sezonunda yine sekiz puan toplamış 9 gol atarken kalesinde 12 gol görmüştü. 
     
     Maçın Hakemi MUSTAFA ÇULCU 
     OYUNA ve futbolculara hakimdi. Aldatmaya yönelik hareketleri çok iyi süzdü. Kartlarını yerinde kullandı ve topa yapılan sert hareketlerde devam kararı vererek maçın temposunu yükseltti. Sonucu etkileyecek bir hata yapmadan, zorluk derecesi yüksek maçtan ön plana çıkmadan ayrıldı. 
     
ORTEGA Topla buluşma 31 Pas 18 Olumlu pas 17 Gol girişimi 4 Şut 4 Kaleyi bulan şut - Top kapma 1 Top kaybı 8 Ofsayt - Yapılan faul 5 Etkili pas 5      
     
90 Dakika      YALÇIN TÜRK 

     Fenerbahçe’nin, Malatya’daki antrenmanında bir grup Sarı - Kırmızılı taraftar, Sarı - Lacivertli takım ve özellikle de Rüştü aleyhinde tezahürat yaparak, gerginlik yaratmıştı. Ama maç öncesi ısınma esnasında tribünlerin büyük bölümü milli kaleciyi çağırarak, sevgi seli oluşturdu. Bu, kötü niyetli azınlığın yenilgisiydi. Malatyaspor seyircisinin örnek davranışı dileriz, ülkenin tüm stadlarına taşınır. 
     Fenerbahçe, Gaziantepspor maçının ardından daha derli toplu, savunmada markajsız anlayışla pozitif gelişmeler içindeydi. Steviç ve Hakan’ın kontrol ettiği orta alan, pek fazla açık vermiyordu. Fazlaca yapılan top kayıpları, Serhat’ın kötü oyunu, Ali Güneş’in sağ kanat etkisizliği, Fenerbahçe’nin olumsuz görüntüleriydi. Sarı - Lacivertliler, çarşamba gününün aksine, biraz arzuluydu, ama bu kez de karşısında taş gibi Malatyaspor vardı. 
     10’da Washington’un Timuçin’e indirdiği pasa Ogün zamanında müdahale ile tehlikeyi önledi. 12’de Fazlı’nın kafası direği yaladı. 26’da Duro’nun füzesi auta gitti. Ardından Steviç’in cılız gol vuruşu, tıngır - mıngır autu boyladı. 
     Sarı - Lacivertli ekip, ilk 20 dakikadan sonra ayağa yapılan paslar ve zaman zaman kanatları kullanma düşüncesinde olunca bir süre oyunu rakip sahaya taşıdı. Ne yazık ki, gol bölgelerinde aynı başarı yoktu. 
     Fenerbahçe iyi oynadığı anlarda, şok golü kalesinde gördü. 32’de Sertan’ın altı pastan vuruşunda Rüştü çok başarılıydı. Aynı Rüştü, 42’de Duro’nun çok uzaktan kaleye gönderdiği meşin yuvarlağa seyirci kaldı 1 - 0. 
     Fenerbahçe nedendir bilinmez, ikinci yarıda her hattıyla disiplini unuttu. Orta saha oyundan düştü. Savunma pozisyon hatası krizine girdi. Gol umutları ise sahada kayboldu. Sanki 1 - 0 ile herşey bitmişti... 
     46’da Fenerbahçe’nin kaleyi bulan ilk şutu Serhat’tan geldi. 50’de Serkan karşı karşıya topu Rüştü’ye nişanladı. 51’de bu kez Ortega golü yakalayamadı. 52’de Fenerbahçe savunmasına ofsayt sevdası pahalı patladı. Fazlı topla buluştuktan sonra, Mustafa’nın adeta belini kırıp, farkı 2’ye çıkardı. 
     2 - 0’dan sonra, Sarı - Lacivertliler gol düşüncesiyle tamamen oyundan koptu. Şuursuz baskının her dönüşü Fenerbahçe kalesi için tehlike oldu. Rüştü ile Ümit’in direnci olası bir farkı önledi. 
     Maçın sonlarına doğru Sarı - Lacivertli taraftarlar, Lorant ve Oğuz’u istifaya çağırırken, tepkilerinde haklıydılar. Stat dışındaki söylemleri ise "Bir hafta eve kapanmak zorundayız" şeklindeydi... 
     
     
Notlar      Revivo’nun isyanı 
     ORTEGA’DAN sonra bu kez Malatyaspor maçında Revivo’yu yedek bırakan Teknik Direktör Lorant, İsrailli futbolcunun tepkisini aldı. Karar sonrası morali bozulan Revivo, ısınma hareketlerine katılmayarak hocasını protesto etti. 
     
     Rapajc bir ay yok 
     GAZİANTEPSPOR maçında sakatlanan Hırvat futbolcunun yapılan kontroller sonucunda bir ay oynayamayacağı açıklandı. Prof. Dr. Ömer Taşer, Rapajc’in sağ diz yan bağ çapraz kapsülünde ödem oluştuğunu, yırtık ve kopmaya rastlanmadığını belirtti. 
     
     Rüştü sevgisi 
     MİLLİ Takım kalecisi Rüştü’ye Malatya’da büyük bir sevgi gösterisi yapıldı. Ev sahibi taraftarlar böylece önceki gün yaşanan tatsızlık için tecrübeli oyuncunun gönlünü almış oldular. 
     
     Herkesin başı döndü 
     TEKNİK Direktör Lorant, Gaziantepspor maçı kadrosunda dört değişiklik yaptı. Ortega, Hakan Bayraktar, Ümit Özat ve Abdullah’ı ilk onbirde sahaya süren Alman hoca, Oktay’ı yine 18 kişilik kadroya dahil etmedi. 
     
     Otelde kuş uçmadı 
     FENERBAHÇE kafilesinin kaldığı Bezginler Oteli önünde önceki gece güvenlik güçleri yoğun önlem aldılar. Otele kimseyi yaklaştırmayan polis, tüm çevre yollar ile sokaklarda kuş uçurtmadı. 
     
     Farkı kaçırdık’ 
     LİGDEKİ ilk galibiyetini alan Malatyaspor’un Teknik Direktörü Ziya Doğan, rakiplerinin psikolojik sıkıntılarından faydalandıklarını ifade etti. Doğan, "Sonuç daha farklı olabilirdi. Ancak önümüze bakmalıyız. Futbolda yarınlar bugünden daha önemlidir" dedi. 
     
     
Göze Batanlar      RÜŞTÜ Üç net pozisyonu kurtarmasına rağmen, ilk gol ismine yakışmadı. Kurtarışları, sonucu değiştirmeye yetmedi. 
     OGÜN İlk yarıda takımın en iyisiydi. Kritik pozisyonlarda, son adam rolünü başarıyla oynadı. İkinci yarı, o da düştü. 
     REVIVO ikinci 45 dakikada görev yaptı. Ne topun sorumluluğunu üstlendi ne de arkadaşlarına yardımcı oldu. 
     MİTHAT Orta sahanın etkili isimlerindendi. Forvete iyi toplar taşıdı. Savunmada da başarılıydı. 
     TİMUÇİN Kulvarını iyi kullandı. Sürekli defansın arkasına sızdı. İkinci golün hazırlayıcısıydı. 
     
     
     



 SPOR 
































</TEXT>
</DOC>
