<DOC>
<DOCNO> 109447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yasam/yas02.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresli evlilik kalbe zararlı 
</HEADLINE>
<TEXT>

Araştırmalar, çiftler arasındaki tartışmaların, bireylerin vücutlarına kalıcı zararlar verdiğini, hatta kalp krizine bile neden olduğunu ortaya çıkardı 
     DIŞ HABERLER SERVİSİ 

     EVLİLİĞİN tuzu biberi denilen kavgaların, vücuda ve kalbe zarar verdiği anlaşıldı. ABD’li bilim adamlarının bulgularına göre, bu tip tartışmalar kalpte, maratonda koşmanın yarattığından daha fazla strese neden oluyor. Kavga ve tartışmalar üzerinde düşünmek ise kan basıncını artırıyor. Bu da vücutta uzun vadede kalıcı hasarlara neden olabiliyor. 
     
     Stres oranı fazla 
     ARAŞTIRMAYI yürüten uzmanlardan psikiyatr Laura Glynn, bazı insanların maruz kaldıkları duygusal durumların yarattığı stres yüzünden daha fazla kalp hastalığı geliştirme riskine sahip olduğunu söyledi. Britanya Kalp Derneği’nden Alison Shaw ise iş stresi, sosyal destek eksikliği, depresyon ve endişenin kalbe zarar verdiğinin tespit edildiğini söyledi. 
     



 YAŞAM 

















</TEXT>
</DOC>
