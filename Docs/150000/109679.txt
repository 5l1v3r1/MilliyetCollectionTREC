<DOC>
<DOCNO> 109679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun15.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da 195 bin gayrimüslim yaşıyor... 
</HEADLINE>
<TEXT>

     İran'da dini azınlığa mensup 195 bin kişi yaşıyor. 
     Tehran Times gazetesinin bugünkü haberine göre, İslami İrşad ve Kültür Bakanlığı Dini Azınlık İşleri İdaresi Başkanı Said Takavi, İran'da 50 bini Zerdüşt, 30 bini Yahudi, 100 bini Ermeni Hıristiyan ve 15 bini Asuri Hıristiyan olmak üzere toplam 195 bin gayrimüslim bulunduğunu söyledi. 
     Mecliste bir Yahudi, bir Zerdüşt, bir Asuri Hıristiyan ve 2 Ermeni Hıristiyan milletvekili olduğunu bildiren Takavi, Ermenilerin 5, Zerdüştlerin 4, Yahudilerin bir ve Asuri Hıristiyanların da bir gazete çıkardığını belirtti. 
     Takavi, Ermenilerin İran'da 400 yıldır, Yahudilerin de 2700 yıldır yaşadığını ve 75 havraları olduğunu söyleyerek, İran İslam Cumhuriyeti anayasasının İslam'ı öğretme esasına dayandığını, dini azınlıkların kendi dinlerini öğretme ve törenler yapma özgürlüğüne sahip olduğunu kaydetti. 
     Takavi, dini azınlık cemaatlarının kendi dilleri ve dinlerini öğretebildikleri özel okullarının da bulunduğunu söyledi. 
     





</TEXT>
</DOC>
