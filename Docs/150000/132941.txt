<DOC>
<DOCNO> 132941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo16.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Iğdır'da 2 dağcı, Ağrı Dağı tırmanışına başladı... 
</HEADLINE>
<TEXT>

     Iğdır'da 2 dağcı, Büyük Ağrı Dağı tırmanışına başladı. 
     AKUT üyesi Tunç Fındık ile Hacettepe Üniversitesi Dağcılık Kulübü Üyesi Mustafa Kalaycı, Iğdır'ın Korhan Yaylası'ndan Büyük Ağrı Dağı tırmanışına geçtiler. 
     Büyük Ağrı Dağı'nın kuzey bölümünde buzul tırmanışı yapacaklarını belirten dağcılar, zevkli bir tırmanış gerçekleştirmeyi umduklarını söylediler. 
     Dağcılar, dağın tehlikeli olduğunu unutmadıklarını, bu nedenle dikkatli olacaklarını belirterek, dağcılık sporunda yeterince profesyonel olmayan kişilerin bu tırmanışı yapmaması gerektiğini söylediler. 
     İlk kamplarını 3 bin 500 metre yükseklikte yapacaklarını kaydeden dağcılar, zirve yaptıktan sonra 29 Ocak'ta inişe geçmeyi planlıyorlar. 
     





</TEXT>
</DOC>
