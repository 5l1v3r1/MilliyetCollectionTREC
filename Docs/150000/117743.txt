<DOC>
<DOCNO> 117743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/uras.html </URL>
<DATE> 2002/11/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Anadolu şimdiden unutulmuş gibi 
</HEADLINE>
<TEXT>

     Yönetim merkezi Diyarbakır’da olan "Güneydoğu Anadolu Sanayici ve İşadamları Derneği" GÜNSİAD yeni hükümetten beklentilerini açıkladı. GÜNSİAD şemsiyesi altında toplanan ve de Doğu ve Güneydoğu Anadolu’da parmağını taşın altına sokarak risk alma cesaretini gösteren, üretim yapan, yanlarında işçi çalıştıran müteşebbisler diyor ki "Yeni hükümetin önceliği 1 Üretimi ve istihdamı artırmak olmalıdır. Üretimi ve istihdamı artıracak olan sanayicidir, esnaftır, çiftçidir. Sanayicinin, esnafın, çiftçinin önündeki engeller kaldırılır, yol açılır ise üretim ve istihdam artar. 2 Doğu ve Güneydoğu Anadolu ile ülkenin Batı yöresi arasındaki gelişmişlik farkını, maliyet farkını dengeleyecek nitelik ve nicelikte teşvik sisteminin getirilip iyileştirilmesi, Doğu ve Güneydoğu’daki yöresel müteşebbislerin yöresel kaynaklara dayalı olarak yatırıma ve üretime yönelmesini sağlayacaktır." 
     
Birileri halkın önüne düşsün      Adıyaman’dan Kemal Sucu diyor ki, "Sizin oralarda iyimserlik rüzgarı esiyor ama buralardaki halk hala karamsar... Beklemekten nefesimiz kesildi... Başkalarından bir şey beklemeyelim, kendimiz yapalım diyoruz ama biz bu işi bilmiyoruz. Önümüze düşecek, elimizden tutacak birilerini bekliyoruz. Bize diyorlar ki, Denizli olun .. Adıyaman, bir günde nasıl Denizli olur Bugünkü şartlarda Adıyaman dışından biri yatırım yapmaya kalksa, Denizli’ye mi yoksa Adıyaman’a mı yapar Adıyamanlı yatırım yapmaya kalksa Denizli ile Adıyaman bir mi Adıyamanlı işadamının birikimi ile Denizlili işadamının birikimi bir mi 
     Mardin’den Adnan Yumuşak, yeni hükümetin önceliğinin "bölge insanını devletin yanına çekecek" uygulamalar olması gerektiğini söylüyor. Adnan Yumuşak’a göre, aslı ne olur ise olsun bölge insanı artık "Ben TC kimliği" taşıyorum, diyebilmeli. Ayrıcalık sona ermeli. 
     Adnan Yumuşak’a göre, "İstanbullu gelerek buralarda yatırım yapmaz. Buralarda bölge insanı yatırım yapacak. 1980’li yıllardaki teşvik politikası yanlıştı. Paralar çarçur odu. Şimdi daha gerçekçi ve üretime dönük teşvikler geliştirilmeli. 100 milyon dolarlık bir paket ile bu yörede hayvancılık, seracılık kalkındırılabilir. Şu anda halk oturmuş bekliyor... Bekliyor da neyi beklediğini de bilmiyor. 
     
Hayvancılık önemli      Siirt’ten Kemal Bilim, "Bura halkı hayvancılık biliyor. Ama ahırlar boş ve çoğu yıkılmış durumda" diyor. Kendine ait kesimhanenin yüzde 10 kapasite ile çalıştığını anlatıyor. Fakirlikten, terörden insanların yılgın ve bıkkın olduğunu, tutunacak dal arayışı nedeniyle bu insanların Fadıl Akgündüz’e oy verdiklerini söylüyor. "Çünkü" diyor, "Onlara Fadıl Akgündüz’den başka iş ve aş vaat eden olmadı." 
     Şanlıurfa’dan Servan Şimşek, yörenin kaderini GAP’a bağladığını, yeni hükümetten GAP’taki sulama yatırımlarının hızlandırılmasının beklendiğini anlatıyor. GAP çerçevesinde 17 milyon dönüm arazinin sulu tarıma açılacağını, fakat bugünkü imkanlarla sadece 2.5 milyon dönüm arazide sulu tarım yapılabildiğini söylüyor. 
     Servan Şimşek, Şanlıurfa’da esnafın, Halk Bankası’na, çiftçinin Ziraat Bankası’na olan borçları nedeniyle huzursuz olduğunu, pamuk üreticisinin pamuk fiyatlarından yakındığını belirtiyor. 
     Sayın okuyucularım, bunları neden yazıyorum Türkiye sadece İstanbul’dan, Ankara’dan ibaret değil. Anadolu’nun oylarıyla iktidara gelen AKP, İstanbul’daki "faiz, döviz, hisse senedi piyasaları"na, İstanbul ve Ankara’daki büyük sermaye çevreleri ile onların kuruluşlarına giderek daha fazla önem vermeye ve de onlardan gelecek işaretlere göre yön ve politika belirleme eğilimine giriyor. Anadolu’nun temsilcisi olması beklenen AKP Anadolu’yu unutuyor... Hatırlatmak istedim... 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
