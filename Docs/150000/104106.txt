<DOC>
<DOCNO> 104106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/ekonomi/aeko.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
VAY LAILA VAY 
</HEADLINE>
<TEXT>

Gece hayatının merkezi olan Laila ile birlikte 10 büyük eğlence yerinde geçmişe dönük geniş çaplı vergi incelemesi başlatıldı 
     NEDİM ŞENER 

     Şefik Öztek’in sahibi olduğu ünlü eğlence mekanı Laila hakkında vergi incelemesi başlatıldı. İstanbul Defterdarlığı Vergi Denetim Başkanlığı’na bağlı elemanların yaptığı incelemeler sırasında bugüne kadar Katma Değer Vergisi KDV ödemesi yapmadığı belirlenen Laila hakkında geniş çaplı bir vergi incelemesi yapılıyor. 
     Gece kulübüne gelenlerin tükettiği mal ve hizmetlerin fiyatlarının içinde ödedikleri KDV’yi Maliye’ye aktarması gereken Laila’nın sahte ve muhteviyatı itibariyle yanıltıcı belge kullanarak giderlerini fazla gösterdiği, böylece KDV ödemekten kaçındığı şüphesiyle başlatılan inceleme sürüyor. 
     
     Öztek Masraflarımız çok 
     Daha önce iki kez belge düzenine uymadığı için hakkında tutanak düzenlenen Laila’nın 2001 ve 2002 yıllarına ait tüm mali defter ve kayıtları inceleme altına alındı. 
     Laila’nın belge düzenine uymaması nedeniyle hakkında üçüncü kez tutanak tutulması halinde geçici olarak kapatılabileceği de bildirildi. 
     Konuyla ilgili olarak görüşlerini aldığımız Laila’nın sahibi Şefik Öztek, Alarko’ya ödedikleri 600 milyar liralık kira başta olmak üzere yüksek miktarda giderleri bulunduğunu, bunları ödeyecekleri KDV’den düşmelerinin de doğal olduğunu söyledi. Öztek, devlete geçen yıl 414 milyar bu yıl da 262 milyar lira vergi ödediklerini de sözlerine ekledi. 
     
     KDV beyanları düşük’ 
     İstanbul Defterdarlığı, hafta sonları giriş ücretinin 20 milyon lira olduğu 3 bin kişilik kapasiteye sahip Laila ile birlikte 10 tane gece kulübü ve eğlence mek nını daha inceleme altına aldı. Bu eğlence yerlerinde tespit edilen konular şöyle dile getirildi 
     "Hasılat tespitleri sırasında mükelleflerin beyanı ile gerçek hasılat arasında üç katı aşan farklar bulunuyor. Yüksek hasılat elde edilmesine rağmen, ya düşük KDV beyan ediliyor ya da hiç KDV beyanı yapılmıyor. Dolayısıyla devlete KDV ödemesi gerçekleşmiyor. Mali defter ve belge düzenine uyulmuyor." 
     
"Son nokta operasyonu"      İstanbul Defterdarı Kadir Boy, gece kulübü ve eğlence mekanlarının işletmelerine yönelik olarak yaptıkları incelemenin çok geniş kapsamlı ve her alanı içine alacak büyüklükte olduğunu söyledi. 
     Bu yerlere sürekli denetim elemanı göndermek yerine, geniş bir inceleme ile her işlemi kayıt altına almayı hedeflediklerini belirten Boy, bu nedenlerle çalışmanın adını da "Son Nokta Operasyonu" koyduklarını ifade etti. Boy, bu incelemenin ardından gece hayatında denetim altına alınmamış hiçbir işlemin kalmayacağını belirtti. 
     
     İnceleme yapılan yerler 

</TEXT>
</DOC>
