<DOC>
<DOCNO> 103320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/sazak.html </URL>
<DATE> 2002/08/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
HADEP’in seçim şansı 
</HEADLINE>
<TEXT>

     Geçen seçimde Türkiye genelinde yüzde 4.7 oyla baraja takılan HADEP 3 Kasım’da parlamentoya girebilecek mi 
     Güneydoğu’ya yaptığımız dört günlük gezi boyunca gördük ki, HADEP’in Meclis’te temsili konusunda halkın yükselen bir talebi var. Bölgede giderek yumuşayan siyasi iklim de HADEP açısından 1999 seçimlerindeki olumsuz koşulları ortadan kaldırmış. Propaganda ve sandık güvenliği açısından HADEP 1991’den bu yana en demokratik ortamı yakalamış durumda. AB uyum yasalarının kültürel haklar konusunda sağladığı olanaklar da bölgeyi rahatlatmış. Bu atmosferin HADEP’e kazandırdığı avantaj kadar, kimlik’ retoriğini eski gücünden uzaklaştıran yönleri de bulunuyor. Yöre insanı HADEP’i Meclis’e göndermek isterken, bölgesel kalkınmaya, işsizliğe, yoksulluğa da önem verilmesini, çözümler üretilmesini umuyor. HADEP’li belediyelerden hizmet bekliyor. 
     HADEP bu koşullarda nasıl bir siyasetle seçime girecek 
     Bölgede tartışılan şekliyle Saadet Partisi ile yüzde 10 barajını geçmeye dönük seçim işbirliği yapacak mı 
     HADEP Genel Başkanı Murat Bozlak ile konuştuk. Bozlak seçim kampanyasını 3 temel hedefe dayandırdıklarını açıkladı 
     Toplumsal barış, demokratikleşme ve ekonomik kalkınma.’ 
     Murat Bozlak’ın söyledikleri şöyle özetlenebilir HADEP seçimlere kendi gücüne dayalı bir çalışmayla hazırlanıyor. Güneydoğu’daki gelişmeler son derece olumlu, AB uyum paketinin yasalaşması, idamın kaldırılması, kültürel haklar konusunda bazı adımlar atılması bölgeyi çok rahatlattı. Adil ve eşit bir seçim ortamı yaratılırsa HADEP olarak bizim yüzde 10 baraj sorunumuz olmaz. Biz sadece Kürt nüfusunu hadef alan Güneydoğu ekseninde siyaset yapmıyoruz, HADEP Türkiye’nin partisidir. 3 Kasım seçimlerinde İstanbul başta büyük kentlerden de çok oy alacağız. Bu seçimde parlamentoya gireceğiz.’ 
     Ya ittifaklar 
     Bozlak şunu anlatıyor 
     3 Kasım aslında tüm partiler için bir baskın seçim niteliğinde. Herkes seçimi garantiye almaya çalışıyor. Biz de seçim işbirliğine açık olduğumuzu açıkladık. Görüştüğümüz partilerden biri de Saadet Partisi ancak kesin bir şey yok. HADEP tek başına Meclis’e girecek güçtedir, seçim işbirliği olmazsa değişik partilerin listelerinden bağımsız adaylığı düşünmüyoruz.’ Güneydoğu’da HADEP’li belediyeler seçimde bir handikap oluşturabilir mi Siirt ve Batman’da belediye başkanları istifa ettirilmiş, Diyarbakır dahil başkanların halkın içine pek çıkmadıkları yönünde eleştiriler dinledik. 3.5 yılın 550 gününü yurtdışında geçiren yerel yöneticilerden söz ediliyor. 
     Murat Bozlak belediye başkanlarını istifasını genel seçimlere hazırlık ve milletvekili adaylığı olarak yorumladı. Yerel yönetimlerde başarısız olduklarını düşünmüyor. Köy koruculuğuna son verilmesi, boşaltılan köylere dönüş ve yayla yasağının kaldırılması HADEP’in kampanyada işleyeceği öteki konular. HADEP - Saadet işbirliği olasılığı da yakında netleşir. 
     
     







Baykal’ın vebali 


Ya bir de deprem olsaydı 


Aslı Petrum... 


Ecevit - Derviş görüşmesi 


Haydi Deniz... Dayan Deniz ayrılsak da beraberiz .. 


Genç oylar "yeni"lere .. 


Siyaset, alkol ve öğrenciler 


ABD Irak’ı vurmasa da... 


Buna "adil yargı" demek mümkün mü 


Trampetler çalmasa, insan gürültüye gitmese... 


HADEP’in seçim şansı 


Benim oyuma sol seçmenin tepkisi 


Bu borç ödenemez 


Derviş’in solu ne yana düşüyor 


</TEXT>
</DOC>
