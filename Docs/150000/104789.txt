<DOC>
<DOCNO> 104789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yazar/guclu.html </URL>
<DATE> 2002/08/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bilime ve bilim adamına ne kadar önem veriyoruz 
</HEADLINE>
<TEXT>

     Bilim ve teknoloji üretmeyen bir ülkenin kalkınması mümkün mü Evet demek çok zor. Olaya Türkiye açısından baktığımızda ortaya kapkara bir tablo çıkıyor. Ne bilime ne de bilim adamına önem veriyoruz. Bu yüzden politikacılar ne söylerse söylesin bugünkü kafayla Türkiye’nin AB’ye ve kalkınmış ülkeler arasına girmesi çok zor .. 
     Üniversiteler ve bilim adamları en büyük ilgisizliği de kimlerden gördüler biliyor musunuz Bilim adamı demeye dilimiz varmayan politikacılardan. Kimler geldi kimler geçti. Ama hepsi de boş geçti. Çiller, Erbakan, Baykal, İnönü, Bahçeli, Derviş ve daha niceleri. Milletvekili aday listelerine bir bakın yine profesörlerden geçilmiyor. TBMM’de en büyük grubu oluşturanlar yine onlar. Ama Türkiye’de bilimin, bilim adamının en fazla dışlandığı, horlandığı bir dönem yaşıyoruz. Anlaşılan o ki hiçbiri Meclis’e bilimi öne çıkarmak için girmiyor... 
     Araştırma fonları kaldırıldı. Üniversitelerin hoca kaynağı kurutuldu. Okuyanlar işsiz kaldı. Hangi birinden ses çıktı .. 
     İşte ilim, bilim adına en zor günlerin yaşandığı şu günlerde TÜBİTAK’ın 39’uncu kuruluş yıldönümü kutlanıyor. Bu önemli kurumu pek çok kişi unutsa da bir kişi unutmadı. Ve öylesine samimi bir kutlama mesajı gönderdi ki hangimiz olsa altına imza atarız. Önce okuyalım sonra da yorumunu yine birlikte yapalım 
     "Günümüzde bilgi, yaşama yön vererek toplumsal gelişmeyi ve ekonomik büyümeyi sağlamakta, sınır tanımayan ve tüm insanlık tarafından paylaşılan bir olgu olarak her zamankinden daha fazla önem taşımaktadır. 
     Bilim ve teknolojiyi, toplumsal hizmete ve insanlığın yararına dönüştürebilmiş ülkelerin küreselleşen dünyamızda oynadığı belirleyici rol, tüm toplumları bilimin ve teknolojinin yol göstericiliğinde çalışmaya zorlamaktadır... 
     Bilime ve bilimsel düşünceye saygılı, aklın ve sağduyunun geçerliliğini benimsemiş bireylerden oluşan bir toplumun var edilebilmesi için bilim kültürünün yayılması, bilim ve teknolojiyle barışık bir toplumun oluşturulması gerekmektedir. 
     Bilim insanlarımıza gereksinim duydukları olanakları sunarak onların bilimsel verimliliklerinin artırılması için çaba göstermeliyiz. 
     Unutulmamalıdır ki insanlığı ileriye götüren büyük atılımlar, bilimsel başarılarla gerçekleşmiş, insanlık bilimsel düşünce sistemlerine yönelerek uygarlaşabilmiştir..." 
     Evet, yukarıdaki sözlerin altına kim imza atmaz ki Her kelimesi özenle seçilmiş ve gerçeği yansıtıyor. Ama gelin görün ki bu satırların sahibi de görüşlerinde ne kadar samimi olursa olsun bırakın fazlasını, sözünü ettiği kadar bile bilim yuvası olan üniversiteleri ciddiye almıyor. 
     Bilime böylesine sıcak bakan isim Cumhurbaşkanı Ahmet Necdet Sezer. Ama aynı Sezer, göreve geldiğinden beri YÖK Başkanı’yla arasındaki kırgınlık nedeniyle üniversite rektörleriyle görüşmüyor. Üniversitelerden adeta kaçıyor. 
     Şimdi böylesi bir ortamda bilim nasıl gelişecek Türkiye nasıl çağ atlayacak .. 
     Özetin özeti Bilimi, bilim adamını unutan Türkiye sadece havanda su dövüyor. Seçime giderken hangi liderin ağzından bilim adına bir şey duydunuz .. 
     
     







Gensoru ve üslup 


Köyceğiz’de gündemi çomaklarken... 


Yalçın adamdı 


Kirlenmiş çevre 


Tayyip Erdoğan, siyaset, ahlak 


TIR’da tur 


Bilime ve bilim adamına ne kadar önem veriyoruz 


Seçimin gündemi ve yolsuzluk 


AB artık seçim konusu 


Ayın altında kağnılar gidiyordu.. 


Bir memlekette namus erbabı... 


Temiz siyaset 


Cezaevine gönderilen kitaplar 


</TEXT>
</DOC>
