<DOC>
<DOCNO> 120301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/ekonomi/eko08.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik suçlara hapis yolu açıldı 
</HEADLINE>
<TEXT>

Anayasa Mahkemesi, Anayasa’daki değişiklik dolayısıyla, ekonomik suçlara hapis cezası verilemeyeceğine ilişkin açılan davaları reddetti 
     ANKARA Milliyet 

     Anayasa Mahkemesi, sadece 2001 yılında 1 milyon 225 bin 274 kişi hakkında dava açılmasına neden olan Çek Yasası ve İcra - İflas Kanunu’nun hapis cezası öngören hükümlerini Anayasa’ya aykırı bulmadı. Böylece ekonomik suçlarda hapis cezası yolu yeniden açıldı. 
     Kriz sonrasında ekonomik suçlardaki artış üzerine Anayasa’nın 38’inci maddesine "Hiç kimse, yalnızca sözleşmeden doğan bir yükümlülüğü yerine getirememesinden dolayı özgürlüğünden alıkonulamaz" hükmü eklenmiş, Adalet Bakanlığı da Çek Kanunu ve İcra - İflas Yasası’nın hapis cezası öngören hükümlerinin, değişiklik sonrası Anayasa’ya aykırı hale geldiği gerekçesi ile bu iki yasada değişiklik çalışması beşlatmıştı. Ancak seçim dolayısıyla bu yasa değişiklikleri yapılamadı. 
     Bu arada Anayasa Mahkemesi, İcra ve İflas Yasası’nın hapis cezası öngören düzenlemelerinin Anayasa’ya aykırı olduğu gerekçesiyle yerel mahkemelerden gelen çok sayıda davayı görüşerek tümünü reddetti. Karar sonrası dün bir açıklama yapan Anayasa Mahkemesi Başkanvekili Haşim Kılıç, kararın gerekçesini "Bu yükümlülükler bir sözleşmeden değil, yasadan kaynaklanan yükümlülüklerdir. O nedenle Anayasa’nın 38. maddesine eklenen yeni kurala aykırı değildir" diye açıkladı. Kılıç, Çek Yasası’nın 13. maddesinin iptal edilmesinin de reddedildiğini ifade etti. 
     
     Yargılamalar başlayacak 
     Karar ile birlikte, yerel mahkemelerin Anayasa Mahkemesi’nde açtığı dava sonuçlarının beklenmesi için, Yargıtay Ceza Genel Kurulu’nun dondurduğu çek ve icra iflas dava dosyaları yeniden açılacak. 
     
Karşılıksız çeke 5 yıla kadar ceza      İptali istenen, ancak reddedilen yasa maddelerinde şu hapis cezaları isteniyor 

</TEXT>
</DOC>
