<DOC>
<DOCNO> 103063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/spor/aspo.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE KRİZİN KRALI 
</HEADLINE>
<TEXT>

İlhan dizinde ikinci bir yırtık olduğunu, ancak Güneş’in kendisine anlayış göstermediğini söyledi, "Disipline verilince şoke oldum" dedi 
Yıldız oyuncunun ameliyatını yapan Prof.Dr. Aziz Altufan, ikinci bir yırtığın kesinlikle olmadığını, ellerinde kaset bulunduğunu söyledi 
Başkan Serdar Bilgili, bu konuda tüm sorumluluğun kendilerine ait olduğunu kaydetti, "Şenol Güneş neyi kanıtlamak istiyor. Yazı göndermiştik" diye konuştu 
     BİLAL MEŞE 

     Apar topar geldi 
     MİLLİ Takım Teknik Direktörü Şenol Güneş’in izinsiz olarak kampa katılmadığı gerekçesiyle federasyona rapor edeceği İlhan Mansız kendini savundu. Güneş’in tepkisi üzerine önceki gece apar - topar İstanbul’a gelen ve kampa katılma isteği geri çevrilen Mansız, "Şenol hocam bana anlayış göstermedi. Ceza da alsam, böylesine bir milli davada her zaman görev yaparım. Kişisel sorunları düşünmem" dedi. 
     
     Şoke etti 
     MENAJER Sinan Engin ile birlikte basın toplantısı yapan tecrübeli futbolcu, "Menüsküsümde iki yırtık var. Biri buradaki ameliyatta temizlendi. İkincisini tamamıyla alamıyorlar. Çünkü bu çok riskli. Benim menüsküs yırtığım dört yıldır vardı. Adalelerim güçlü olduğu için idare ediyordum. Ama Dünya Kupası’ndan sonra artroskopi oldum. Disiplin Kurulu’na verilecek olmam beni şok etti" diye konuştu. 
     
     Kasetleri var’ 
     İLHAN Mansız’ın menüsküsünde ikinci yırtık olduğu iddiaları ameliyatı gerçekleştiren Prof.Dr.Aziz Altufan tarafından büyük tepki gördü. Ameliyatı baştan sona kasete aldıklarını hatırlatan Altufan, "İkinci yırtık söz konusu olamaz. Elimizde kaset var. Kaldı ki ameliyattan sonra tüm çağrılarımıza karşın sadece bir kez kontrole geldi, hepsi o kadar" ifadelerini kullandı. 
     
     Ezbere konuşmasın’ 
     BÖYLE bir sorunu olan bir futbolcunun sahaya çıkıp oynamasının söz konusu olamayacağını da hatırlatan Altufan, "Yırtık olan bir oyuncu nasıl çıkıp, bu kadar koşar Ahmet Yıldırım’ı da ameliyat yaptık, takımdaki yerini aldı. Kimse ezbere konuşmasın. Elimizdeki kaseti de Almanya’ya göndereceğiz. Ameliyatta ikinci yırtık izine kesinlikle rastlamadım" açıklamasını yaptı. 
     
     Patronu biziz’ 
     İLHAN Mansız’ın Disiplin Kurulu’na verilmek istenmesine en büyük tepki Beşiktaş Kulübü Başkanı Serdar Bilgili’den geldi. Başkan Bilgili, "Mansız Beşiktaş’ın sporcusudur. Maaşını da, parasını da bizden alıyor. Onun patronu biziz. Biz de yanımızda çalışan futbolcunun sağlığını düşünmek zorundayız. Kaldı ki yönetim olarak gerekli yazıyı federasyona gönderdik" diye konuştu. 
     
     Güneş’i anlamak zor’ 
     MİLLİ Takım Teknik Direktörü Şenol Güneş’in tutumuna da bir anlam veremediğini kaydeden Bilgili, "Dünya üçüncüsü olmuş bir takımın hocası, böylesi yıldız oyuncuları kucaklaması gerekir. Sayın Güneş neyi kanıtlamaya çalışıyor, anlamak çok zor Önemli olan futbolcuyu kazanmaktır. İlhan Mansız konusunda da her türlü sorumluluk bize aittir" diye konuştu. 
     
"Prensiplerimi çiğnetmem"İlhan Mansız’ı rapor eden Şenol Güneş, "Herkes yaptığı işin karşılığını alır" dedi 
     İLHAN Mansız’ı federasyona rapor eden Şenol Güneş, "Eğer ceza alırsa en çok ben üzülürüm. Ancak herkes yaptığı işin karşılığını görür. Prensiplerimi çiğnetmem. Bir futbolcunun hatalı davranışı nedeniyle tüm takımı feda edemem" dedi. Güneş, "Burada da sakat arkadaşlarımız var. Onların da bir kısmı izin aldı gelmedi, diğerleri ise otelde idmana çıkmadı. Bu kaçınılacak bir görev değildir" ifadesini kullandı. 
     GÜNEŞ, İlhan’ın kendisini dinlemediğini belirterek Serdar Bilgili’de bana, Bizim futbolcumuzu milli takıma yollamama hakkımız yok mu’ diye sordu. Bunun mümkün olmadığını belirttim. Bu tür tavırları çözebilmiş değilim" diye konuştu. Yıldız futbolcuyu Disiplin Kurulu’na verdiklerini açıklayan Haluk Ulusoy ise "İnşallah ağır ceza almaz" yorumunu yaptı. 
     
GÖRÜŞLER      Herşeyin kuralı var 
ÖMER ÜRÜNDÜL 
     İlhan Mansız çok büyük bir yanlış yaptı. Her şeyin bir kuralı var. Bir futbolcu sakatsa ve tedavi görecekse önce çağrıldıysa Milli Takım kampına gidecek, buranın doktoru tarafından muayene edilecek, ondan sonra gerekli izin verilir. İlhan Mansız kendi başına buyruk işe kalkışmış, tabi bu da cezai yaptırım gerektirir. Bu bir milli davadır. Yüz yüze görüşmeden ve tüm uyarılara rağmen gelmemesi büyük hatadır. 
     
     Ciddiyetsizlik 
ATTİLA GÖKÇE 
     İlhan Mansız, Milli Takım formasıyla yıldızı parlayan, uluslararası değer kazanan bir oyuncu. Çok geç yakaladığı bu fırsatı ciddiyetle değerlendirmesi gerekir. Sakatlığı ya da tedavisi nedeniyle Milli Takım kampına katılmaması, özürünü telefonla bildirmesi ciddi bir davranış örneği değil. Öte yandan Beşiktaş’ta her türlü davranışı yönetim ve menajer tarafından örtülerek, aşırı hoşgörüyle karşılanarak İlhan Mansız bir tür " başına buyrukluğa " itildi. 
     
     Bulanık suda balık avlama 
GÜVEN TANER 
     Beşiktaş Kulübü Federasyona bildirmiş... İlhan Mansız Şenol Güneş’e telefon etmiş. Federasyon kulübe "Gönderemezsiniz" İlhan’a "Gidemezsin" demiş mi "Arkadaş, tek yol milli takım doktoruna muayene olmak" demiş mi Açıklanmıyor bu ama, anlaşılan DEMEMİŞLER Deselerdi böyle açıklarlardı. Ve de bugün dediklerini kanıtlayan belge göstermeleri gerekir. Hiç kimsenin yaygara koparma hakkı yok. Çözüm yerine bunalım üretmeye bayılıyoruz. Sanki mevcutları azmış gibi. 
     
     İnsanlık suçu 
VEDAT OKYAR 
     Biz tuhaf insanlarız... Bir kahraman yaratıyoruz. Biz yaratmadık o kendi kendini yarattı. Yalnız bu ülkenin insanı değil, Korelisi, Japonu, tüm dünya ona aşık oldu. Ve biz bu adamın hevesini, kırmak için ne lazımsa yapacağız anlaşılan. İlhan’ın ceza kuruluna verilişi sıradan bir olay değil, insanlık suçudur. 
     
     İdam ediyorlar 
SANLI SARIALİOĞLU 
     İlhan’ın sakatlığı Milli Takım döneminde oldu. Her şeyden önce geniş bir araştırma yapmadan İlhan’ın Dünya Kupası’ndan sonra serbest bırakılması hem milli takım, hem de Beşiktaşlı yöneticilerin büyük hatasıdır. İlhan, Bursa’da kısa süre oynadı. Kocaelispor maçında ise yoktu. Demek ki bu çocuk sakat. Beşiktaş İlhan’ı Almanya’ya göndermeyi kararlaştırmış ve bunu federasyona bildirmiş. Şenol hocanın, "Vay İlhan nasıl kampa gelmez " yaygarısını yadırgamamak elde değil. Ne o İlhan idam mı edilmek isteniyor 
     
Ameliyat olacak      BEŞİKTAŞ İletişim Komitesi Başkanı Doktor Mete Düren, Mansız’ın Almanya’da ikinci kez artroskopi olacağını ve tecrübeli futbolcunun üç hafta süreyle sahalardan uzak kalacağını söyledi. Düren, "Ameliyat bölgesinin yıkanması önerildi. Bu amaçla kendisi kulüp doktoru Yalçın Yavuzer ile birlikte Almanya’ya giderek, yarın bugün küçük bir operasyon geçirmesi planlanmıştır" diye konuştu. 
     



 SPOR 



























</TEXT>
</DOC>
