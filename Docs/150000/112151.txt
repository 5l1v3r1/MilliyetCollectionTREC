<DOC>
<DOCNO> 112151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/spo01.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT'I ALIRIZ 
</HEADLINE>
<TEXT>

Beşiktaş Kulübü Başkanı Serdar Bilgili, genç yıldızı maddi sorunlar nedeniyle sattıklarını hatırlattı, "Kapımız ona her zaman açık. Hatta istersek şu anda transfer edebiliriz" dedi 
     BİLAL MEŞE 

     "Onurumuz, gururumuz" 
     İSPANYA’DAKİ futboluyla manşetleri süsleyen Nihat’la gurur duyduklarını belirten Serdar Bilgili, genç yıldızın istediği zaman Beşiktaş’ta futbol oynayabileceğini söyledi. Bilgili, "O, Beşiktaş’ı yurt dışında başarıyla temsil eden bir aile ferdimizdir. Her an her şey olabilir. Kapımız her zaman açık. Parasal konularda rahatladığımız zaman Nihat’ı alabiliriz. Hatta şu anda dahi alabiliriz. Ancak Nihat’ın Avrupa’da devam etmesini isterim. O bizim onurumuz, gururumuz" diye konuştu. 
     
     Fener’e vize yok 
     BEŞİKTAŞ Kulübü Başkanı, Real Sociedad’ı zirveye taşıyan Nihat Kahveci’nin Türkiye’de başka bir kulüpte oynama şansının olmadığı konusundaki ısrarını sürdürdü. Milli futbolcunun Fenerbahçe’ye gitmesini kendilerinin önlediğini belirten Serdar Bilgili, "Evet Nihat, Fenerbahçe’ye geliyordu. Biz kendisini engelledik. Yarın olsa yine engelleriz. Çünkü taraftarlarımız onu başka kulüpte görmek istemiyor. Nihat’ı para için sattık. Maalesef başka alternatifimiz yoktu" ifadelerini kullandı. 
     
     "Tehlikeyi gördük" 
     REAL Sociedad ile Nihat için özel sözleşme imzaladıklarını kaydeden Siyah - Beyazlı Kulübün Başkanı Bilgili, sözlerini şöyle sürdürdü "Mukaveleye Galatasaray veya Fenerbahçe’ye gitmemesi için özel bir madde koyduk. Transfer olması halinde 10 milyon dolarlık bir tazminat hakkımız var. Real Sociedad bizi atlatmaya kalktı, tam transferin gerçekleşeceği anda hem kulübe hem de UEFA’ya protestomuzu çektik. Böylece transferi de önledik. Bu tehlikeyi daha önceden hesapladık." 
     
İSPANYA BASINI      MARCA "Zorlu bir kura. İspanyollar’ın önüne düşen en zor rakip Beşiktaş. Alaves elerse, yolu açık." 
     EL MONDE DEPORTİVO "Galiba bu kez zor olacak. Alaves’in işi zor. Türkler Alaves’i çok sevdi." 
     DİARİAS "Alaves’e Türkiye’nin en büyük takımlarından biri çıktı. Kurada yine Türkler vardı. Mane, Türkleri şimdiye kadar iyi okudu, Beşiktaş’ta da bu genelek değişmeyecek." 
     CORREO "Mane Türkler 100. yıl kutlamalarında kupayı istiyormuşlarmış ’. Bu kez gerçekten cehenneme gideceğiz. Menüde yine Türkler var." 
     
Alaves’in gözü korktu      UEFA Kupası’nda dört takımla yoluna devam eden İspanya’da, ikinci tur kuralarında en zor ekibin Alaves’e düştüğü yorumları yapıldı. Alaves Teknik Direktörü Mane de, şaşırtıcı bir açıklama yaparak "İstanbul’a tatile gidiyoruz" dedi. 
     
Luce’den Güneş’e sitemRumen hoca, tam olarak iyileşmeyen İlhan Mansız’ın Milli Takım’a çağrılmasının yanlış olduğunu söyledi 
     "Hata yaptı" 
     BEŞİKTAŞ Teknik Direktör Mircea Lucescu, Şenol Güneş’in İlhan’ı kadroya çağırarak hata yaptığını savundu. Rumen teknik adam, "Şenol hoca onu kadroya almamalıydı. Bizim iki hazırlık maçımızda oynayıp, daha çabuk eski formunu yakalamalıydı. Çağrılması yanlıştı. Ben oyuncularımın hepsinin hazır olmasını istiyorum, ama şanssızlıklar yüzünden kadroları maç günü belirleyebiliyorum. Bu da sonuca direkt etki ediyor" açıklamasını yaptı. 
     
     "Mükemmel olacağız" 
     GALATASARAY’I sürekli örnek vermesiyle ilgili sorular üzerine Lucescu, "Beşiktaş’ta çok işim var. Ama şu da bir gerçek ki, Galatasaray’ın seviyesine çıktığımızda mükemmel bir takım olacağız" dedi. Tecrübeli hoca, UEFA’daki rakipleri Alaves hakkında da, "Maçları rahat kazandılar. Tecrübeleri fazla. Ancak şu an iyi durumda değiller. Turu geçeceğimize inanıyorum. Arkadaşım Stoichita’dan rakiple ilgili tüm bilgileri topluyorum" diye konuştu. 
     
Strum Graz sınavı      İKİ günlük aranın ardından yeniden işbaşı yapan Siyah - Beyazlı ekipte, dün Yugoslav Jelko Popovic takımla idmana çıktı. 21 yaşındaki defans oyuncusunun bugün Avusturya’nın Strum Graz takımı ile İnönü Stadı’nda saat 19.00’da yapılacak maçta denenmesi bekleniyor. Çalışma öncesi oyunculara grip aşısı vuruldu. Rahatsızlığının bulaşıcı olması nedeniyle Pascal Nouma’ya iki gün izin verildi. 
     



 SPOR 




























</TEXT>
</DOC>
