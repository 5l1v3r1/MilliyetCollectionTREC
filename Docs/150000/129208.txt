<DOC>
<DOCNO> 129208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/spo02.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇETİN TAŞ ATTI 
</HEADLINE>
<TEXT>

Fenerbahçe Teknik Direktörü, Denizli ve Lorant dönemlerine gönderme yaptı, "Artık fizik çalışmalarına ağırlık veriyoruz. Geçmişte buna yeterince eğilmemiştik" ifadesini kullandı 
     YUSUF KOBAL 

     Faydasını göreceğiz’ 
     FENERBAHÇE’NİN Antalya kampı tüm hızıyla sürerken, Teknik Direktör Oğuz Çetin, değişik antrenman programı ve temposu ile dikkat çekiyor. Çetin, birlikte çalıştığı Denizli ve Lorant’a göndermede bulundu, "Artık fizik çalışmaları yapacağız. Geçmiş dönemlerde buna yeterince ağırlık vermemiştik. Oyunculara ne aşılarsan, onu alırsın. Bunun faydasını göreceğiz" diye konuştu. 
     
     Rakip bizi düşünsün’ 
     BUNDAN sonra rakiplerine göre oyun planı yapmayacaklarını da söyleyen Oğuz Çetin, "Her zaman kendi sistemimizi sahaya yansıtacağız. Artık karşı taraf bizi düşünsün" dedi. Efes Pilsen Turnuvası’na kadar hazır duruma geleceklerini kaydeden Fenerbahçe’nin hocası, Ariel Ortega ile ilgili olarak da "Ne zaman geleceğini hep birlikte göreceğiz. Bu durumu abartmayın" yorumunu yaptı. 
     
     Kemal’i istiyorum’ 
     TRANSFER konusuna da değinen Çetin, "Gaziantepsporlu Kemal’i istiyorum. Rebrow’un işi sıkıntılı geçiyor. Yabancı kontenjanımız dolduğu için Washington’un durumu idari açıdan araştırılıyor. Revivo’nun aramıza dönmesi için kişisel problemlerini çözmeye çalışıyoruz" diye konuştu. Oğuz Çetin, Efes Pilsen Cup’a kadar takımın istediği düzeye geleceğini de kaydetti. 
     
Revivo’nun tek şartı      İsrailli oyuncu, yönetime haber gönderdi, "Parada gözüm yok. Bana liderliğimi geri verin yeter" dedi 
     
     Sevgi istiyor 
     SARI - Lacivertli takımdaki kaderi u hafta belli olacak olan Haim Revivo, yönetim ile yapacağı görüşme için yakın arkadaşı Ceki’ye tam yetki verdi. Futbol Şube Sorumlusu Sadettin Saran’a Ceki vasıtasıyla haber gönderen İsrailli oyuncu, "Parada gözüm yok. Ben bu takımın lideriydim. Bana bunu geri verin, aynı sevgiyle yaklaşın" ifadesini kullandı. 
     
     Teklif almadım’ 
     GALATASARAY’A gitmesinin söz konusu olmadığını kaydeden Revivo, "O defter çoktan kapandı. Zaten şu an için bir teklif de yok" dedi. Fenerbahçe Yönetimi’nin ise Teknik Direktör Oğuz Çetin’in de ısrarla takımında görmek istediği İsrailli oyuncunun, Galatasaray ile görüşmesini ileri sürerek yolları ayırmak amacında olduğu öğrenildi. 
     
Aidat işi çözüldü      FENERBAHÇE yönetimi, son genel kurulda aldığı karar gereği, 50 milyon liraya çıkarttığı yıllık üye aidatlarını, gecikmeli olarak işleme sokuyor. İstanbul Valiliği Hukuk Kurulu’nun, eşitlik ilkesine aykırı diyerek uygulatmadığı aidatların artırılması kararı, yılbaşından itibaren yeniden devreye sokuldu ve kulüp üyelerine yıllık 50 milyon lira aidat ödemeleri tebliğ edildi. 60 yaşından büyük üyeler ise 25 milyon lira ödeyecek. 
     
Fener’in ilk sınavı      İKİNCİ yarı hazırlıklarını Antalya’da sürdüren Fenerbahçe, ilk hazırlık maçını bugün Kepez Belediyespor ile oynayacak. Arcadia Oteli’nin sahasında, saat 20.00’de başlayacak olan maçı Show TV naklen yayınlayacak. Bu nedenle karşılaşmanın saati değiştirildi. Bu arada Oğuz Çetin’in, Kepez Belediyespor’da oynayan Volkan isimli bir oyuncuyu da izleyeceği belirtildi. 
     
Jandarmalı kros idmanı      FENERBAHÇE dün ilk kez ormanda kros yaptı. Sarı - Lacivertli oyuncular, ağır tempolu koşuyu başarı ile bitirdi. Bu arada ormanda atlı turizm jandarması da iş başındaydı. Atları ile futbolcuları koruyan jandarma, ilginç görüntülere neden olurken, oyuncuların bir hayli yorgun düştükleri gözlendi. Oğuz Çetin ise çalışanlarının antrenman sırasında sigara içmelerini yasakladı. 
     



 SPOR 


























</TEXT>
</DOC>
