<DOC>
<DOCNO> 109601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gun10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih’te film gibi soygun 
</HEADLINE>
<TEXT>

Maskeli hırsızlar korkuttu 
     HALUK ATALAY İstanbul 

     Fatih’te dün akşam saatlerinde bir şirkete giren üçü maskeli beş kişi, içerideki 15 kişiyi etkisiz hale getirdikten sonra kasadaki 15 bin doları alarak kaçtı. Dışarıda da rastgele ateş açan soyguncular, şarkıcı Azer Bülbül’ün yeğeni ile yaşlı bir kadını yaraladı. 
     Of - Hayrat Vakfı’na ait işhanının beşinci katındaki Zuabi İç ve Dış Ticaret şirketine gelen soyguncular, önce işyeri sahibi Ürdün uyruklu Atıf Zuabi’yi silah zoruyla etkisiz hale getirmek istedi. Direnen Zuabi’yi kabzayla başından yaralayan soyguncular, 14 çalışanı da etkisiz hale getirdi. Çalışanların ellerini kelepçeleyip ağzını bantlayan soyguncular, Zuabi’yi kasanın bulunduğu odaya götürdü. 
     
     Sokakta rastgele ateş açtılar 
     Telefon santralının kablosunu da koparan soyguncular, kasadaki 15 bin dolarla, çalışanlara ait 4 cep telefonunu alarak kaçtı. Mahalle sakinlerince takip edilen soyguncular, arkalarındaki kalabalığı korkutmak için rastgele ateş açtı. Açılan ateşte Azer Bülbül’ün yeğeni Ramazan Fidan 16 ve Safiye Nain 65 , seken kurşunlarla ayaklarından yaralandı. 
     Olayın ardından çalışanların ifadelerine başvuran polis, parmak izi alırken, altı ay önce bir grubun alacak - verecek meselesi yüzünden Zuabi ile tartışarak karakolluk oldukları belirlendi. 
     



 GÜNCEL 





















</TEXT>
</DOC>
