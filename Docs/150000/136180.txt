<DOC>
<DOCNO> 136180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yazar/uras.html </URL>
<DATE> 2003/02/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kurbanın seçimi de, kesimi de önemli 
</HEADLINE>
<TEXT>

     Koyun ve keçilerin 1 yaşını bitirip 2 yaşına girmiş, manda ve sığırların 2 yaşını bitirip 3 yaşına girmiş, develerde ise 5 yaşını bitirip 6 yaşına girmiş ve sağlıklı olmaları gerekir. Gebe hayvanlar kesilemez. 
     Kesim, ehil bu işi bilen olan kişilerce yapılmalıdır. Kesimin, etin kalitesi üzerinde önemli etkisi vardır. 
     İstanbul Veteriner Hekimler Odası Yönetim Kurulu adına Prof. Dr. Tahsin Yeşildere, kurbanlık hayvanlar ve kesimi ile ilgili bilgilendirme notu yayımladı. Bu nottan öğrendiklerimi sayın okuyucularıma aktaracağım. 
     Kurban Bayramı’nda her yıl 2 milyon hayvan kesime alınır. Bunun yüzde 80’i koyundur. 
     Bugün için canlı hayvanların borsa fiyatları, kesim danalarında 5 milyon TL kg, kurbanlık danalarda 5 - 7 milyon TL kg, kıvırcık koyunlarda 5 - 8 milyon TL kg, karaman ve dağlıçta ise 3 - 4.5 milyon TL kg’dır. 
     İstanbul’da her Kurban Bayramı 140 - 150 bin hayvan kesimi yapılmaktadır. 80.000 dana kesilmektedir. Tanesi 800 milyon - 2.5 milyardan satılmaktadır. 60 - 70 bin koç kesilmektedir. Tanesi 175 - 300 milyon liradır. 
     
250 trilyonluk satış oluyor      İstanbul’da Kurban Bayramı döneminde yaklaşık 250 - 350 trilyon liralık kurbanlık satışı gerçekleşmektedir. 
     Kurban Bayramı’nda toplam olarak 250 - 300 bin dana, 1.400 - 1.700 milyon koç kesimi yapılmaktadır. Ortalama 700 - 900 trilyon liralık yaklaşık 550 milyon dolarlık bir hareket vardır. Yanlış kesim sonucu ortaya çıkan kayıplar yüzde 15 - 20 dolayındadır. Yani 100 - 130 trilyon liralık hayvan değeri yanlış kesim nedeniyle kaybolmaktadır. Sakatattaki kayıp ise 10 - 13 trilyon lira olarak tahmin edilmektedir. 
     Prof. Dr. Tahsin Yeşildere’nin tahminine göre 4 gün süren Kurban Bayramı’nda, bir tüm yıl içinde gerçekleştirilen kontrollü kesimlerin dikkat buyurunuz tüm kesimlerin değil sadece kontrollü kesimlerin yaklaşık üçte biri kadar hayvan kesildiğinden, halkımız Kurban Bayramı süresince doğru dürüst et yeme şansını elde etmektedir. 
     
Kişi başı 19.1 kilo et tüketimi      Ülkemizde insan başına 19.1 kg yıl toplam et tüketilmektedir. Bunun 10.9’unu kırmızı et oluşturmaktadır. AB ülkelerinde ise kişi başına düşen kırmızı et tüketim miktarı 92 kg yıldır. Gelişmiş ülkelerde kişi başına düşen 102 gr gün protein toplamının yüzde 60 - 70 gr günlük bölümü hayvansal proteinle karşılanırken, ülkemizde kişi başına günlük olarak tüketilen 84 gr gün toplam protein miktarının sadece 18 gr gününü hayvansal protein oluşturmaktadır. Bu, dünya ortalamasının 24 gr gün gerisindedir. Ülkemizde ailelerin yarıdan fazlası yetersiz hayvansal ürün tüketmekte, bebek ve çocukların yüzde 15’inde büyüme geriliği bulunmakta ve bu oran kırsal kesimde yüzde 30’a çıkmaktadır. Küçük çocukların yüzde 20’sinde raşitizm görülmekte ve gençlerin yüzde 17’si düşük ağırlıkta olmaktadır. 
     Kurban derisi kurban kesenin isteği doğrultusunda değerlendirildiğinden, yasa ve yönetmelik hükümlerine uygun olarak toplanamamaktadır. Resmi olarak deri toplama görevi verilmiş kurumlar, derilerin 1992 yılında yüzde 22’sini, 1993 yılında yüzde 18’ini ve 1994 yılında yüzde 23’ünü, 2002 yılında ise alınan önlemler doğrultusunda yüzde 60 - 70’lere kadar toplayabilmişlerdir. Geriye kalan büyük bölümü de vakıflar ve mahalli dernekler ve kuruluşlarca toplanmıştır. Bu kurumlar tarafından kaçak olarak toplanan derilerin ticareti de kaçak olarak yapılmaktadır. 
     İstanbul Veteriner Hekimler Odası, kurban hayvanlarında sağlık kontrolüne özen gösterilmesi, kesimin, işin ustalarına yaptırılması için halkımızı uyarıyor. 
     Sayın okuyucularım Kurban Bayramınızı kutlarım. 
     
     







Yine hukuk... 


İkindi ışıkları 


Gurkha değiliz 


Millete seslenmenin önemi 


Kurban edilen kim 


Washington notları 


Bu savaşı durdurabilirsiniz 


ABD ile komşu olurken Gül’ün kaçan uykusu 


Kurbanın seçimi de, kesimi de önemli 


</TEXT>
</DOC>
