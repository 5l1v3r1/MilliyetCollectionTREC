<DOC>
<DOCNO> 119341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yasam/yas02.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkı uğruna zincire vuruldu 
</HEADLINE>
<TEXT>

Fuhuş çamuruna girip çıkan Beyhan ile evlenen Recep İlhan Ayrılalım diye ailem beni zincire bile vurdu. Ama aşkın gücünü herkese gösterdik 
     SELMA KUNAR-AHMET İSTEK DHA 

     25 yaşındaki Beyhan Güllü Kopar ile 26’sındaki Recep İlhan şimdi evli... Ancak bu aşamaya gelene kadar bu yaşlarında çok şey görüp geçirdiler ve evlenmeden önce düğüne kimler çağrılmalı, ev nasıl döşenmeli’ gibi sorunlardan çok çok daha fazlasını yaşadılar. Hatta öyle ki Recep, ailesinin "O kızı bir daha görmeyeceksin" diyerek kendisini zincire bile vurduklarını açıkladı. 
     
     Sığınma evinden düğüne... 
     Henüz 14 yaşında, kendisinden 11 yaş büyük biriyle zorla evlendirildi Beyhan... Çocuk yaşta anne oldu, alkolik eşinden pek çok kez öldüresiye dayak yedi... Kaçıp kendini sokaklara attığında ise klasik deyimle fuhuş batağına düştü. Sonunda Şefkat Der’in başlattığı fuhuşu bırak, evin olsun’ kampanyası çerçevesinde Konya Kadın Sığınma Evi’nde buldu kendini... Ve Recep’in aşkına cevap verip evlenme kararı aldı. Düğün Konya’da yapıldı ancak çift her şeyden uzaklaşmak için başka bir şehre taşındı. 
     
     Kaçak hayatı yaşadılar 
     Bir restoranda garson olarak çalışan damat İlhan, Beyhan’a kavuşabilmek için yaşadığı zorlukları unutamıyor. İkisi de töre gereği akrabalarıyla evlendirilen ancak mutlu olamayan çift, birbirlerini ilk gördükleri anda şık oldu. Amcasının kızıyla 16 yaşındayken evlendirilen Recep ile babasının dayısının oğluyla evlendirilen Beyhan, birlikte olabilmek için tam bir kaçak hayatı yaşadı. 
     
     Ayrılacağım’ deyince çözdüler 
     Recep, Beyhan’la evlenebilmek için yaşadıklarını şöyle anlattı "Diyarbakır’daki ailem bu evliliği engellemek için beni zincire vurdu. Beyhan’a kavuşmak için ayrılacağıma yemin ettim ve beni çözdüler. Sonra da evden kaçıp Beyhan’ın yanına gittim. Diyarbakır’dan kaçtık, aylarca sığınacak bir yer bulamadık. Ne işim, ne de başımızı sokacak bir evimiz vardı. Beyhan, Şefkat Der’in Kadın Sığınma Evi’ne gidene kadar İstanbul, İzmit, Eskişehir’de kadın sığınma evlerinde kaldı. Çok sıkıntı çektik ama artık mutluluğu bulduk." 
     
Peşimizi bırakın’      İlhan, bu aşkın engel tanımadığını tüm Türkiye’nin öğrendiğini ifade ederek, kendisini tehdit eden aile fertlerine de "Artık bizi kimse ayıramaz. Lütfen peşimizi bırakın" diye seslendi. Beyhan ise şunları söyledi "Çok acı çektim. Yaşadıklarımı aileme anlattım ancak bana inanmadılar. Boşanmamı affetmediler. Ailem beni reddetti. Recep’in ailesi de onu. Her şeye yeniden, sıfırdan başlayacağız ve korkmuyoruz. Sevgimiz bize güç veriyor. Mutluluk artık benim de hakkım." 
     Sokakta yaşadığı günleri unutmak istediğini ifade eden genç kadın, aradığı aşkı Recep’te bulduğunu, en büyük isteğinin ise kendilerine ait bir evde yaşamak olduğunu söyledi. 
     



 YAŞAM 
















</TEXT>
</DOC>
