<DOC>
<DOCNO> 110918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/yas05.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzelin fendi recm’i yendi 
</HEADLINE>
<TEXT>

Taşlanarak ölümü bekleyen Amina Lawal’a dünya güzelleri sahip çıkınca, Nijerya Devlet Başkanı sonunda geri adım attı 
     DIŞ HABERLER SERVİSİ 

     Evlilik dışı ilişkisinden çocuk doğurduğu için şeriat mahkemesinin taşlanarak ölüm cezasına recm çarptırdığı Nijeryalı anne Amina Lawal’ın durumuna dünyadan gelen tepkiler, sonunda hükümetin pes etmesine yol açtı. 
     
     Aklımıza bile getirmeyiz’ 
     Cezası çocuğunun sütten kesileceği iki yıl sonraya ertelenen Lawal hakkında bir açıklama yapan Nijerya Devlet Başkanı Olusegun Obasanjo, şeriat mahkemesinin aldığı karar ne olursa olsun bunun uygulanmayacağını söyledi. Bağımsızlık yıldönümünde televizyona çıkan Obasanjo, Nijerya halkı ve dostlarının endişelerini anladıklarını söyleyip Lawal için umut doğuran konuşmasını şöyle tamamladı 
     "Taşlanarak öldürme gibi bir cezanın uygulanmasını kabul etmeyeceğimiz gibi, bunu aklımıza bile getirmeyiz." 
     Lawal hakkında üst şeriat mahkemesi tarafından da onaylanan karar, özellikle kasım ayında bu ülkede yapılacak Dünya Güzellik Yarışması’na katılacak birçok güzelin tepkisini çekmişti. Birçok ülkenin güzeli, protesto amacıyla yarışmadan çekilmişti. 
     



 YAŞAM 




















</TEXT>
</DOC>
