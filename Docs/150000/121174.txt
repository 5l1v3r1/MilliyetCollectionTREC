<DOC>
<DOCNO> 121174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo24.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
PFDK'dan Galatasaray'a 500 milyon lira ceza... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , bugün yaptığı toplantısında 11 kulüp, 5 kulüp yöneticisi ve 2 futbolcuya ceza verilmesini kararlaştırdı. 
     PFDK, Trabzonspor maçında çıkan olaylar nedeniyle, Galatasaray Kulübü'ne 500 milyon lira para cezası verdi. 
     Erzurumspor Kulübü yöneticisi Ergün Ünal'a 3 ay, Kasımpaşaspor Kulübü yöneticisi Ferit Turgut'a 20 gün hak mahrumiyeti cezası veren PFDK, Beylerbeyispor Kulübü yöneticisi Mete Vardar, Kastamonuspor Kulübü yöneticisi Turgut Günezler ve Vestel Manisaspor Kulübü yöneticisi Semih Vardarer'i de 1'er ay hak mahrumiyetiyle cezalandırdı. 
     Kurul, İzmirsporlu futbolcular Rahmi Şen ile Cüneyt Yis'e de 3'er resmi müsabakadan men cezası verdi. 
     PFDK'nın ceza verdiği kulüpler ise şöyle 
     Küçükköyspor 2.5 milyar lira , Mersin İdmanyurdu 1 milyar lira , Galatasaray, Giresunspor, Adana Demirspor, Kastamonuspor 500 milyon lira , Erzurumspor 300 milyon lira , Pendikspor ihtar ve 250 milyon lira , Yeni Kırşehirspor, Konya Ladikspor, Çubukspor ihtar . 
     





</TEXT>
</DOC>
