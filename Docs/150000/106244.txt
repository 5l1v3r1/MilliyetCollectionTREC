<DOC>
<DOCNO> 106244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/yazar/sazak.html </URL>
<DATE> 2002/09/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda marjinal kalmak 
</HEADLINE>
<TEXT>

     CHP’nin solundaki partilerin seçime ittifak’la girme arayışı HADEP ve ÖDP arasındaki Akın Birdal sorunu’ nedeniyle kesintiye uğrarken taraflar dün yeniden masaya oturdular. 
     SHP kanadında, Türkiye projesi’ savıyla geliştirilen bu birlikteliği umutla savunan Fikri Sağlar’ın görüşlerini okurlarımızla paylaşırken son söz’ olarak şu çekinceyi koymuştuk 
     Önce ittifakı görelim ’ 
     24 saat geçmeden DEHAP çatısı altında kurulmaya çalışılan ittifakın bozulduğu haberi geldi. Parti yönetimlerinden ve kimi sol aydınlardan gelen eleştiri ve çağrılar üzerine Murat Karayalçın, Ufuk Uras ve Murat Bozlak dün yeniden buluştular. Ağırlığını üç partinin, SHP, HADEP ve ÖDP’nin oluşturduğu seçim işbirliği’nin kaderini tayin edici görüşmelerin temelinde şu tercih yatıyor 
     İttifak yaparak Meclis’e girmek ya da marjinal kalmak ’ 
     Tarafların marjinallik’ kavramıyla HADEP’e gönderme yaptıkları anlaşılıyor. 
     Çatı parti üzerinde uzlaşma sağlanmışken kopma nasıl oldu 
     Sorun, İnsan Hakları Derneği eski Başkanı Akın Birdal’ın kurduğu Sosyalist Demokrasi Partisi’nin de ittifaka alınması’ isteğinden kaynaklanıyor. Bu hareket ÖDP’den kopan Mihri Belli, Veysi Sarısözen gibi isimleri de içerdiği için HADEP Genel Başkanı Murat Bozlak’ın SDP’de ısrarı ÖDP lideri Ufuk Uras tarafından üç partinin oluşturduğu profille eşit şartları taşımıyor’ gerekçesiyle reddedilmiş. Murat Bozlak ise Akın Birdal bizim için vuruldu’ diye ısrar edince ipler kopmuş. 
     Fikri Sağlar’la dün öğle üzeri konuştuğumuzda tepkisini, Tamamen duygusal. Ne olduğunu biz de anlayamadık, şaşkınız’ diyordu. Sağlar, durumu şöyle yorumladı 
     Biz ortaya bir Türkiye projesi koyduk. Biz ayrışmaları ortadan kaldırmaya, barış ve kalkınmaya giden yolda marjinalliği değil, toplumun bütününü temsil eden sol blok oluşturmaya çalışıyoruz. Bu idealimiz 3 Kasım’da olmazsa bir sonraki seçimde gerçekleşir. Önemli olan ilkeler. Din ve etnisite temelinde siyaset tutmuyor. Bizim amacımız Meclis’te 1965’in Türkiye İşçi Partisi gibi sınıfsal ve bölgesel farklılıkları ortadan kaldırmaya çalışan, merkeze oynama kaygısı taşımayan, ideolojik tercihi net sol grup oluşturmaktır. Böylece dışlanmış çoğunluğun partisi olacağız.’ 
     Sağlar’a göre SHP, ÖDP ve HADEP ağırlıklı bu ittifakla CHP dışındaki solun barajı aşarak Meclis’e girmesi mümkün Tarihi fırsatı kaçırmanın sorumluluğu HADEP yönetiminde olacak.’ 
     Acaba HADEP’in son dakikada Akın Birdal’ı ittifaka katarak kadrolarını DEHAP’a taşıma eğilimi, Ankara kulislerindeki barajın yüzde 5’e düşürüleceği’ beklentisinden mi kaynaklanıyor 
     Karayalçın, Uras ve Bozlak yeniden masaya oturduklarına göre bu senaryo düşüyor. Bakalım solda ittifak rüyası nasıl son bulacak Keşke baraj yüzde 5’e indirilse de halkın oyları Meclis’e hakça yansıyabilse, temsil ve demokratik meşruiyet’ gibi tartışmalar son bulsa. 
     
     







Derin CHP’li olmak 


Arap Bacı’nın mahrem kılı... 


DeYePe adayları 


Ecevit TSK hazır 


Uyum yoksa ben de yokum 


Atatürk’ün evini bombalamadım 


Üniversiteye giriş sistemi değişiyormuş 


Seçimde dış politika 


Kadınlar dilsiz olsa... 


Futbolcu Hakan ve "12 Dev Adam" 


Solda marjinal kalmak 


Fazıl Say’lı Milliyet TIR’ı Şarkışla’da 


İdamlıklar nasıl kurtuluyor 


Levantenler İzmir’in rengi-tadı’ 


</TEXT>
</DOC>
