<DOC>
<DOCNO> 101001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/soneko31.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine iki ayrı bono ihalesi düzenleyecek... 
</HEADLINE>
<TEXT>

     Hazine Müsteşarlığı, gelecek hafta, biri referans olmak üzere, iki ayrı bono ihalesi düzenleyecek. 
     Hazine ayrıca, halka doğrudan dövize endeksli devlet iç borç senedi satışı planlıyor. 
     Hazine Müsteşarlığı'ndan yapılan açıklamaya göre, 12 Ağustos Pazartesi günü, 3 ay vadeli referans bono ihalesi gerçekleştirilecek. Valörü 14 Ağustos 2002 olarak belirlenen bonolardan net 1 katrilyon 61 trilyon liralık satılması öngörülüyor. 
     Hazine, 13 Ağustos Salı günü de 266 gün vadeli bono ihalesi yapacak. Valörü 14 Ağustos 2002 olarak belirlenen bonolar, 7 Mayıs 2003'de geri ödenecek. Bu bonoların, 7 Ağustos 2002'de ihraç edilen 273 gün vadeli bonoların yeniden ihracı şeklinde olduğu belirtildi. 
     Açıklamada, 19 Ağustos 2002 valörlü olmak üzere, gelecek hafta içinde dövize endeksi devlet iç borçlarının halka arz yoluyla satışının planlandığı da bildirildi. Söz konusu arz hakkında, daha sonra ayrıntılı açıklama yapılacağı belirtildi. 
     





</TEXT>
</DOC>
