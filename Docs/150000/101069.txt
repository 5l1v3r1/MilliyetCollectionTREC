<DOC>
<DOCNO> 101069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/guncel/gun01.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya kendimden ya dinimden 
</HEADLINE>
<TEXT>

Kars’ta oylar HADEP’e gidecek gibi görünüyor, tepki oylarının adresi ise AKP 
     SİZE GELİYORUZ 

     KARS’TA vatandaş AB yasalarından memnun. Seçimlere gelince "Hoca ben Kürt’üm ya kendime oy veririm, kendime veremezsem dinimden olana veririm" diyenler var... 
     

Tut birini, vur ötekine...      Karslı çoktan kararını vermiş. Sandığa gitmeyecek.Çünkü hepsi birbirinin aynısı... 
     TUĞBA AKYOL 

     Karslılar pek kararsız değil. Çoğu kararını vermiş Oy kullanmayacaklar. "Çünkü al birini vur ötekine." HADEP ve AKP çıkarmış buradan. "Tayyip bizi kandırıyorsa, onunla da mücadele ederiz. Karılarınız başörtüsü taksın derse, taktırmayız. Bununla mücadele etmek açlıkla, işsizlikle mücadele etmekten kolay" diyor içlerinden biri. Kamera görünce belediye başkanını övmeye başlıyorlar. Onun gibi bir tane milletvekilleri olsa kurtulacaklarmış. Bir başlıyorlar, katiyen susmuyorlar. . 
     "Yeni yüzler lazım" diyor biri. Sonra eskiler kötüleniyor. "Bunlar insan evladı olsa, hepsinin milletvekilliğini bırakıp gitmesi gerekirdi" diyor öteki. Kemal Derviş’i, Mehmet Ali Bayar’ı soruyorum. "Onlar ithal " Eskiden fırıncı şimdi işsiz olan biri "Oldu olacak Amerika gelsin bir parti kursun. Ona oy verelim" diyor. İsmail Cem de iyi adammış ama madem ona bağlı bu kadar milletvekili varmış, niye bunca zaman bir şey yapmamış Niye Ecevit’in sözünden çıkmamış 
     Ortalıkta çok fazla telsizli polis var. Biri işsiz hemşire, diğeri Anadolu Lisesi öğrencisi iki Karslı kızla kaçıyoruz. Son yıllarda çok kafe açılmış burada. Ara sokaklarda bile internet kafeler var. Bir kafeye götürüyorlar beni. Nimet iş istiyor. Kocaydı, evlilikti olur sonra, o işler kolay. Gerçi erkeklere de güveni kalmamış. "Dört dörtlük değilse de en azından dört üçlük bir erkekle evlenmek istiyorum" diyor. 
     Yeliz, yaşıtı kızların çoğu gibi İlhan Mansız hayranı. En büyük derdi Kars’a gazete eklerinin gelmemesi. Güzelim İlhan posterlerini kaçırıyor bu yüzden. İstanbul’a gelmiş ama İlhan’ı görememiş. Ben de daha göremedim. 
     
     Mutlaka eve de bekleriz’ 
     İkisi de Televole seyrediyor. İzliyorlar ama sevmiyorlar. Kafenin garsonu Serdar, yasak diye yanımıza oturamıyor. Rafet El Roman, Kars’a gelsin, konser versin istiyor. "Karısıyla arası bozuk, gelemez" diyorum. Serdar onların yine barışacaklarından çok emin. Kadınlar boşanmak istemezlermiş. "Sen ister miydin " diyor. Boşandığımı öğrenince önce şaşırıyor, sonra gülüyor "İşin var, paran var. Boşanırsın tabii..." Serdar çay parasını almak istemiyor. Nimet’le Yeliz de bana ödetmemeye kararlı. Bunu saymıyorlar. Bir dahaki sefere eve bekliyorlar. 
     
     Orhan Pamuk yanlış yazdı’ 
     İki öğretmen kız kardeş Kars’ın yanlış tanıtılmasından şik yetçiler. Orhan Pamuk’un "Karöda Kars’a benzemeyen bir yer anlattığını söylüyorlar. "Burası tutucu değildir. Gece çıkın bakın, herkes gezer. Oysa kitapta anlatılan Kars’ta insanlar korkudan evden çıkamıyorlar. Neymiş, kar yağınca şehir kütüphanesinin yerleri çamur deryası oluyormuş. Düpedüz yalan " Canım, o da bir roman. Ama ikna olmuyorlar. "O zaman Kars’ın adını geçirmeseydi. Şimdi herkes yanlış tanıyor Kars’ı" diyorlar. 
     
Federasyonlar Kars’ı hafızalarından silmiş      İSMET BADEM 

     Hey siz oradakiler... Ankara’da lüks otellerin lobilerinde vakit geçirenler, size sesleniyoruz. Bıçak kemiğe dayandı..." Bu isyanı dile getiren Karslı insanlarımız, sadece Meclis’e değil tüm Türkiye’ye soruyorlar "Terekeme - Kara Papa nedir " Kars’a ait yöre yemeği ya da bir deyim değil. Fazla meraklandırmayalım. Terekeme - Kara Papa Türk boylarından buralara göçmüşler. Örf ve detlerini kaybetmeden yaşıyorlar. Onların dışında Azeri, Kürt, Türk ve Kars kurulduğundan bu yana var olan, yerli tabir edilenlerle inanılmaz bir mozaik oluşmuş burada. Nüfus 104.500. Caferiler ve Sünni toplulukların ezan ve namazları değişik ama asla çatışma yok. Tek kara çarşaflı görmedim. 
     
     Çalışan fabrika yok 
     Halk Milliyet’in varlığından dolayı çok mutlu. Ama geçen sene es geçildikleri için de biraz buruklar. Birçok evde h l tezek yakılıyor. Altyapı yok. Dört bir yanı dereler, nehirler ve barajlarla dolu olan Kars’ta sabahları saat 07.00 - 09.00 arası su veriliyor. Yöre halkını buraya bağlayacak fabrika yok. 14 tane imalathane var. Kağızman’da ayakkabı fabrikası var, çalışmıyor. Polis teşkilatına 100 bin çift ayakkabı yapıyorlar. Sipariş bitince ne olacak Şeker fabrikası senede 15 gün çalışıyor. Arpa, buğday, peynir, süt, cıvata, mobilya önemli gelir elde edilen meslek dalları. Bu arada Rus ve diğer Doğu ülkelerinden gelen kadınlar danışıklı evlilik yaptıkları Karslılar ile buralara yerleşip emniyetin elini kolunu bağlıyor. 
     Gençlik Spor İl Müdürü M. Suat Özkan ile spor salonunu gezdik. Ömer Oral, Jülide Boran, Gülgen Mansuroğlu, Nurten Perçin, basketbol coachları, Serhan Perçin, Bülent Yokuş ile birlikte spor hareketine başlamışlar. Salon pırıl pırıl, kondüsyon merkezi harika. Sponsorlardan 3 - 4 milyar bulurlarsa bölgesel lige girmek için takımları hazır. Efes Pilsen’e ve Ülkerspor’a müracaat etmişler, federasyonu aramışlar ama cevap alamamışlar. Basket okullarında 44 öğrenci var. Kapalı yüzme havuzunun mutlaka yapılmasını bekliyorlar. Salonun skorbordu yok. Top ve tişört bekliyorlar. 
     Basketbol ve voleybol ligi olmayan ender illerimizden biri. Hiçbir federasyondan ilgi görmüyorlar. Arayan, soran yok. Kars bu ülkenin ili değil mi 6 lise var, Kafkas Üniversitesi var. Rektörlük Kars’ta. Sarıkamış karı kristalize ve kayak yapmaya çok müsait, turizm için destek gerekli. 
     
     Ne yapılmalı, ne olmalı 
     Sınır kapıları 5 yıldır uğraşılmasına rağmen açılmamış. Bu sağlanırsa harika olur. Hayvancılık ve tarım canlandırılırsa yöre halkının hayatı kurtulur. Halk kendi yöresinden, kendi içinden birilerini Ankara’ya milletvekili olarak yollamak istiyor. Gerisi lafügüzaf... Gençlerle sohbette onlara, Efes Pilsen forması dağıtırken gözlerindeki sevinci görseydiniz. Gençler basketbolu çok seviyor, diğer branşlar da ilgi görüyor. Boks, karate gibi... 
     Ancak sordukları basketbol soruları karşısında terlemedim dersem yalan olur. Gençlerimiz orta yaşlılara rağmen daha ümitli ve kararlı. Yeter ki, gençlere spor yapma, eğitime devam etme şansı verelim. Bu da Ankara’daki temsilcilere düşüyor... 
     
İçmeye bile suyumuz yok’      MUSTAFA BAKACAK 

     Milliyet TIR’ının, sabah 10.00’da Kars Hükümet Konağı’nın karşısındaki yerini almasıyla birlikte oldukça sakin görünen meydan birden hareketlendi, dertli insanlar tarafından adeta kuşatıldık. "Hayvancılıkla geçinen şehirde ne içmeye, ne de kullanmaya suyumuz var" diye başlayan şik yetlerin ardı arkası kesilmiyor. Memur ve öğrenciden geçinen esnaf, tayin dönemi ve okulların tatil olması nedeniyle iş yapamamaktan dert yanıyor. Dokuz ay kışın yaşandığı kentte odun ve kömür fiyatları da herkesin ortak şik yetleri arasında yer alıyor. 
     
     Hayat kadınları rahat 
     Kentteki yabancı uyruklu hayat kadınlarının sayısını sorduğumuzda, "400 civarında" karşılığını alıyoruz. Karslıların anlattığına göre yabancı hayat kadınları genellikle şehrin dışında, sayıları her geçen gün artan pavyonlarda odaklanıyor. 50 ile 100 dolar arasında ücret alıyorlar. Çoğu formalite evlilik yaparak Türk vatandaşı olmuş. Çiftçileri destekleme projesi çerçevesinde dağıtılan paraların bile bu hayat kadınlarına gittiğini öğreniyoruz. 
     
     6 milyarı nasıl öderim’ 
     Vatandaşın dertleri saymakla bitmiyor. Çiftçi Yusuf Arda "Ziraat Bankası’ndan bir milyar lira kredi aldım, 6 milyar ödememi istiyorlar. 10 nüfusa bakıyorum, bu parayı nasıl öderim" diye feryat ediyor. Üzerinde poğaça bulunan tepsiyle gelen 38 yaşındaki Uğur Bendaş şöyle diyor "İflas edince işyerimi kapattım. Şimdi poğaça satarak 5 nüfusa bakıyorum." Alihan Güneş ise "Kars Et Kombinası, süt ve çimento fabrikaları satıldı. Şeker fabrikası da satılmak üzere. Buraya müteşebbis beklerken, elimizdeki fabrikalar da gitti" diyor. Nesrin Savsar da kadının sıkıntısını dile getiriyor "Sosyal hayatımız yok. Akşam 21.00’den sonra dışarı çıkamıyoruz." 
     



 GÜNCEL 


















</TEXT>
</DOC>
