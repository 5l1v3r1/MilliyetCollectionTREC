<DOC>
<DOCNO> 133575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yasam/yas01.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaş günü hediyesi 6.5 katrilyon lira 
</HEADLINE>
<TEXT>

Yunan armatör Onasis’in 18 yaşına girdiği gün verilmek üzere torunu Athina Roussel’a bıraktığı 4 milyar dolarlık servet yarın sahibini bulacak 
     DIŞ HABERLER SERVİSİ 

     Yunan armatör Aristotle Onasis’in torunu Athina Roussel’in, yıllardır hayalini kurduğu 8 milyar dolarlık yaklaşık 13 katrilyon servetin yarısına’ kavuşmasına sadece bir gün kaldı. 
     Çarşamba günü 18’ine basacak olan Athina, hediye olarak doğum günü pastasının yanı sıra, dedesinin kendisine bıraktığı servetin yarısını da alacak. Athina, 21 yaşına bastığında da mirasın geri kalanına sahip olacak. Athina’ya kalan servetin içinde, Yunanistan’da bir ada, dünyanın en güzel bölgelerinde çok sayıda malik ne, 29 tona yakın altın, nakit para, hisse senedi ve bir yat bulunuyor. 
     Athina’yı dünyanın en zengin insanları arasına sokacak servet, çarşamba günü İsviçre’de 18 odalı "La Villa Crystal Boislande" adlı malik nede düzenlenecek sıra dışı törenle kendisine teslim edilecek. 
     
     Onasis’ soyadını alacak 
     Athina, törenin ardından kendisine kalacak malik neye, 10 eski SAS komandosunun eşliğinde kurşun geçirmez bir Limuzin’le gelecek. Athina, önüne konan belgeleri imzalayarak yasal olarak hem dedesinin mirasına, hem de soyadına kavuşmuş olacak. Babası ile birlikte İsviçre’de yaşayan Athina’nın servetini nasıl değerlendireceği ise büyük bir merak konusu. 
     



 YAŞAM 






















</TEXT>
</DOC>
