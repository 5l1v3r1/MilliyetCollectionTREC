<DOC>
<DOCNO> 126165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/dundar.html </URL>
<DATE> 2002/12/22/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
İki iyi insan 
</HEADLINE>
<TEXT>

     Memet Fuat yazardı, eleştirmendi, düşünürdü, ama aynı zamanda ve bazen hepsinden çok "N zım’ın 4 yaşından 24 yaşına kadar 20 yıl babalık ettiği üvey oğlu"ydu. 
     Temelini o atmıştı. 
     Hem de uzaktan bir hapishane duvarının ardından... 
     N zım’ın Memet’e yazdığı mektuplarda Adam, 1989 bir baba - oğul ilişkisinin hem en doğal, hem en acımasız ihtirası gizlidir 
     Babanın oğlunda kendini yeniden yaratma isteği... 
     
     "Affetmeyeceğim eziyetler arasında başta gelenlerden biri, beni oğlum insan olurken onun yanı başında bulunmak hakkından mahrum etmeleridir" diye yazar N zım... 
     Memet, şık olduğu kadının, 2 çocuğuyla 24 yaşında dul kalan Piraye’nin oğluydu. Artık kendisinin de oğlu olacaktı. 
     "Oğlum .. Bilsen sana nasıl güvenerek, nasıl ağız dolusu oğlum’ diyorum. İstiyorum ki sen şimdi, vaktiyle benim gençliğimde sevdiğim kitapları sevesin, düşündüklerimi düşünesin, inandıklarıma inanasın." 
     Bursa hapishanesinden bu mektubu aldığında Memet henüz 13 yaşındaydı ve Türkiye’nin en sevilen, en korkulan şairi, ondan bir kopyasını çıkarmaya çalışıyordu. 
     Ne yük 
     Şişman ama sıhhatsiz çocuk, çiçeği burnunda edebiyatçı, sevgiyi annesinden, şairlik etmeyi babasından öğrenerek büyüyecekti. 
     
     "Gogol sağlam kitap yazar, oku Şolohof mükemmeldir, oku Balzac’ı, Zola’yı mutlaka oku. .. Derhal, vakit geçirmeden Maupassant’ı, Çehov’u, Gorki’yi oku. Günde en az 10 sayfa okumak için namusun üzerine, kimseye değil, kendi kendine söz ver." 
     Memet 18’ini aştığında mektuplar renklendi. Artık baba - oğul gibi değil, kimi zaman iki yaşıt arkadaş, kimi zaman usta - çırak gibi yazışıyorlardı. 
     N zım, oğlunun ilk şiirlerini, ilk öykülerini tezg hından geçirdi. 
     Lakin tezg h, ister istemez kendi gibi dokuyordu kumaşını... 
     
     Sonra gün geldi bir mektup, oğlu babanın dert ortağı yaptı 
     "Mehmet, yavrum, evladım, oğlum. Ben her şeye rağmen senin babanım değil mi Demek bütün alçaklığıma rağmen benden nefret etmedin Bilemediğin kadar korkunç bir yalnızlık içindeyim. Beni yalnız bırakma " 
     N zım, şimdi bir başkasına şıktı. Hayatını onu beklemekle tüketen kadını, 2 çocuğuyla terk etmek üzereydi. Sevdalar, ihanetler, pişmanlıklarla boğuştuğu, hayatının bu en karmaşık döneminde yalnızlığının dermanını oğlunda aradı, teselliyi onda buldu. 
     Hapisten çıktıktan sonra, sevdiği kadından olacak oğluna da onun ismini verecekti. 
     
     "Daha beraberce uzun yıllar yaşayacağız, nefis günler göreceğiz, sonra ben seni bırakıp gideceğim ve sen güzel, ümitli sanat işimize devam edeceksin. Benim resmim senin odanın duvarlarında hep gülümseyerek, hep ümitle kalacak senin resmin de senin oğluna, benim torunuma öyle bakacak." 
     Bu mektuptaki vaatlerden ancak birkaçı gerçek oldu. 
     Birlikte uzun yıllar nefis günler yaşayamadılar. N zım, "Memo"sunu 24 yaşında - hem de ölmeden - bırakıp gitti ama o, ümitli sanat işine mükemmelen devam etti. Başucundan babasının resmini eksik etmedi. 
     Yazdığı dev biyografinin Adam, 2000 ilk sayfası, N zım’ı en yalın anlatan tespitle başlıyordu 
     "O, iyi bir insandı." 
     Şimdi baba - oğul gibi, usta - çırak gibi değil, iki iyi insan gibi, bir aradalar. 
     NOT "Virütik nedenlerle" elektronik posta adresimi değiştirdim. Yeni adresim can.dundar e-kolay.net. 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
