<DOC>
<DOCNO> 114292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur33.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıses'in cinayet dosyası yeniden açıyor 
</HEADLINE>
<TEXT>

     Şanlıurfa Başsavcılığı, 1996'da İbrahim Tatlıses ve yeğeni Fevzi Tatlı'nın yargılandığı dava dosyasını yeniden incelemeye aldı. 
     Başsavcılık, 1996'da İbrahim Tatlıses'in adının karıştığı Şanlıurfa Halıcı Pazarı'ndaki adam öldürme olayıyla ilgili dava dosyasını 1. Ağır Ceza Mahkemesi'nden istedi. 
     1. Ağır Ceza Mahkemesi'nde, sanık İbrahim Tatlıses ve yeğeni Fevzi Tatlı hakkında öldürme olayı ile ilgili davada, mahkemeye sunulan kaset ile televizyonlardaki görüntüleri karşılaştırılacak. 
     Yetkililer, basında çıkan haberler üzerine, davada dosyasındaki kaset ile basındaki haberlerde yer alan görüntülerin aynı olması durumunda, herhangi bir işlemin yapılmasının söz konusu olmadığını belirttiler. Yetkililer, "Görüntüler farklı olması halinde bunların delil olma özelliğinin araştırılır. Delil olma özelliği yok ise yine bir işlem yapılamaz. Ancak delil özelliği varsa iadeyi mahkemeye sunulur. Şu an sadece kasetler incelenecek" diye konuştular. 
     
     CİNAYETTEN YARGILANMIŞTI 
     İbrahim Tatlıses ve yeğeni Fevzi Tatlı, Şanlıurfa'da, 1996 yılında Halı Pazarı'nda alışveriş yaparken adam öldürme olayına karıştıkları gerekçesiyle yargılanmıştı. Şanlıurfa 1. Ağır Ceza Mahkemesi'ndeki davada "kasten adam öldürmek" ve "bu suça azmettirmek" suçlamasıyla açılmıştı. 
     Yargılama sonucunda Fevzi Tatlı 15 yıl ağır hapis ve 1 milyon 850 bin lira para cezasına çarptırılmış, İbrahim Tatlıses ise beraat etmişti. Fevzi Tatlı, Şartla Salıverilme ve Cezaların Ertelenmesini Dair Yasa'dan yararlanarak tahliye edilmişti. 
     





</TEXT>
</DOC>
