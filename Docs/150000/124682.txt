<DOC>
<DOCNO> 124682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/ekonomi/eko03.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK’ya atamalar Köşk’e çıktı 
</HEADLINE>
<TEXT>

SPK’da iki boş üyeliğe Prof. Bulut ve Berra Kılıç’ın atanması için hazırlanan kararname Köşk’e gönderildi 
     Sermaye Piyasası Kurulu’nda SPK boş olan üyeliklere Es Yatırım Genel Müdürü Berra Kılıç ve Prof. Dr. Mehmet Bulut’un atanmasına ilişkin kararname Cumhurbaşkanı Ahmet Necdet Sezer’e gitti. 
     Çalışma hayatına Sermaye Piyasası Kurulu’nda meslek personeli olarak başlayan Berra Kılıç, sekiz yıl bu kurumda görev yaptı. Daha sonra 12 yıl sermaye piyasası alanında özel sektörde üst düzey yönetici olarak çalışan Berrra Kılıç, halen Es Yatırım’da Yönetim Kurulu Üyesi ve Genel Müdür olarak görev yapıyor. 
     Profesör Mehmet Bulut da Başkent Üniversitesi İktisat Tarihi Kürsüsü’nde Yardımcı Doçent olarak görev yapıyor. 
     Kurul üye adayları Berra Kılıç, Sanayi ve Ticaret Bakanlığı’nın, Mehmet Bulut da, Abdüllatif Şener’in adayı olarak SPK’ya girecek. İki yıl sonra kurayla üyeler yenilenecek. Kurul üyeleri şunlar Doğan Cansızlar Başkan , Mustafa Sezai Akın İkinci Başkan , Erdal Batmaz Üye , Nizamettin Temel Üye , Prof. Dr. Halil Sarıaslan Üye . 
     



 EKONOMİ 
















</TEXT>
</DOC>
