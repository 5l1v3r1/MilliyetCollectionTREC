<DOC>
<DOCNO> 106801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo15.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Ligi 14 Eylül'de resmen başlıyor... 
</HEADLINE>
<TEXT>

     İtalya 1. ve 2. futbol liglerinin, 15 gün ertelemenin ardından 14 Eylül'de başlayacağı resmen açıklandı. 
     1. ligdeki 8 takım ve 2. ligdeki 3 takımın maç yayın hakları konusunda şifreli özel televizyonlar Tele ve Stream ile aralarında yaşanan anlaşmazlık aşıldı. 
     1. ve 2. lig takımlarının bağlı olduğu Kulüpler Birliği ile özel televizyon temsilcileri arasındaki anlaşma spordan sorumlu Devlet Bakanı Giuliano Urbani'nin aracılığıyla bugün yapılan 3 saatlik toplantı sonrasında sağlandı. 1. ligdeki 8 takımın Tele ve Stream'den gelen son teklifi kabul etmelerindeki en büyük faktörün, büyük kulüplerin televizyonlardan aldıkları kazançların bir miktarını küçük kulüplere vermeyi kabul etmesi olduğu bildirildi. 
     Küçük kulüplerden Brescia 8.26 milyon Euro, Chievo 7.23 milyon Euro, Empoli ve Modena 5.68 milyon Euro kazanırken, büyüklerden Juventus 54 milyon Euro, Milan ve İnter 49 milyon Euro, Roma 37.2 milyon Euro, Lazio 32 milyon Euro ve Parma 24.8 milyon Euro televizyonlardan gelir elde ediyor. 
     İtalya'da 14 Eylül Cumartesi günü başlayacak 1. lig maçlarında saat 15.00'de Bologna-Roma, İnter-Torino, 18.00'de Como-Empoli ve 20.30'da Modena-Milan karşılaşacak. 
     





</TEXT>
</DOC>
