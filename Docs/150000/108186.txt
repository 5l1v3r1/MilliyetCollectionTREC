<DOC>
<DOCNO> 108186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/siyaset/siy02.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetin acemisiyim’ 
</HEADLINE>
<TEXT>

Silifke’de sendikacılarla birlikte denize giren Derviş, "Seçimi erteletmenin maliyeti ağır olur" dedi 
     MUSTAFA ERCAN Mersin 

     CHP İstanbul 1. Bölge milletvekili adayı Kemal Derviş, ekonominin en büyük düşmanının belirsizlik olduğunu belirterek, "Türkiye’de faiz yüzde 55 civarında olmalı ama 65 puan çevresinde dolaşıyor. Toplam borcun 130 katrilyon lira olduğu hesaplanırsa, her puan 1.3 katrilyon demek. Seçimi ertelemek, zaten yüksek olan bu maliyeti daha da artırır" dedi. 
     CHP’nin Ankara 2. bölge liste başı adayı Bayram Meral’le birlikte dün Silifke’ye gelen Derviş, ekonominin düzelmesi için büyümenin hızlanması gerektiğini savundu. Siyasi acemiliğinin halen devam ettiğini kaydeden ve "Bu iş bu kadar kolay öğrenilmez" diyen Derviş, ülke barajı konusunda da şu değerlendirmeyi yaptı "Bürokratlar istifa etti, listeler yapıldı, maç başladı. Birinin Durun Şu maça ara verelim, kuralları değiştirelim’ demesi zor." 
     
06.00’da yüzdüler      MERSİN DHA 

     Derviş ve Meral, önceki geceyi Yol - İş Kapızlı tesislerinde geçirdi. Dün sabah saat 06.00 sıralarında denize giren ikiliden Derviş, Meral’e, "Galiba yüzmeyi bilmiyorsun. Sana yüzmeyi öğreteceğiz" diye takıldı. İkiliyle birlikte yüzen bir grup sendika yöneticisi de, "Bizim başkan yüzmeyi bilir" karşılığını verdi. 
     



 SİYASET 














</TEXT>
</DOC>
