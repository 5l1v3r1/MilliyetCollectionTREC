<DOC>
<DOCNO> 139583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/siyaset/siy02.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri’nde köstebek tartışması 
</HEADLINE>
<TEXT>

     ANKARA Milliyet 

     ABD Başkanı George Bush’un Dışişleri Bakanı Yaşar Yakış ve Devlet Bakanı Ali Babacan’a Washington’da söylediği, "Burada durmayın, gidin tezkereyi geçirin" yönündeki sözleri, Ankara’da skandala neden oldu. Bakanlığı aracılığıyla yalanlama yayımlayan Yakış, haberin yer aldığı gazeteye ise "Gizli kriptolar yayımlanamaz. Kriptoları kimin sızdırdığını bulacağım" dedi. 
     Salı günü bir gazetede yayımlanan haberde, Bush’un iki Türk bakana Washington’daki görüşme sırasında, "Burada yapacağınız bir şey yok. Gidin ve bu tezkereyi Meclis’ten geçirin. Hiçbir müttefik beni sizin kadar uğraştırmadı" dediği belirtilmişti. 
     Haberin yayınlandığı gün sessiz kalan Dışişleri Bakanlığı, aradan 48 saat geçtikten sonra "10’dan fazla yetkilinin katıldığı görüşmede, böyle bir diyalog cereyan etmemiş olup, iddialar tamamen asılsız, gerçek dışı ve hayal mahsulüdür" dedi. 
     



 SİYASET 











</TEXT>
</DOC>
