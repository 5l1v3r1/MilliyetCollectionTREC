<DOC>
<DOCNO> 108419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/spor/yguven.html </URL>
<DATE> 2002/09/19/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Bu hafta light’ 
</HEADLINE>
<TEXT>

     Dün akşam Galatasaray Şampiyonlar Ligi’nde sınavdaydı. Ters Köşe maçtan önce bitti. Okuduğunuzun akşamı, Fenerbahçe, Beşiktaş, Ankaragücü, Kocaeli ve Gençlerbirliği, UEFA’da tur şansı arayacak. 
     Yani iş ciddi 
     Hani derler ya bu mesele "milli"... Milli olmasa bile vicdani 
     Hal böyle olunca, biz de çaresiz kalemimize taş basıp, ciddi sorunlara ciddi ciddi yaklaşmayacak, ufak taşlama ve takılmalarla yetineceğiz. 
     Gerçi piyasadaki bazı adamlar neyin, ne zaman, nasıl yazılacağına bile karışabiliyorlar ama, bizim stilimiz bu. 
     Zor durumdakilerin üzerine saldırıp bir parça daha koparmak yerine, öneri getirmek... Yerin dibine sokmak değil, esprinin kaz tüyü yastığı ile vurmak... hakaret etmeden, olumlu örnekleri sergilemek. ilginçliği tersliklerde aramamak. Olaya yöneticilerin balkonundan değil tavan arasındaki pencereden bakmak... Takım tutmak uğruna saçmalamamak, angaje olmamak, sözünün arkasında durmak... 
     Bu konulardaki eleştirileri saygı ve hasretle beklemekteyiz... Ancak içerik ve usul yönündeki tercihlerimize de saygı gösterilmesini istemekteyiz. 
     Bir diğer isteğimiz ve özlemimiz ise, tüm takımlarımızın Avrupa’da dev adımlar atması. 
     Ters Köşe’nin bu hafta "light" olması bu yüzden... 
     Çorbaya tuz atamasak bile, karıştırmayı bırakıp, altını kısmak için. 
     Yoksa, rakip formalı yazarların bile şehvetle eleştirdiği Fenerbahçe için de söyleyeceklerimiz vardı, Galatasaray’daki yönetimlerarası savaş konusunda da, Beşiktaş’ın egoistleri hakkında da... 
     Haftaya... 
     



 SPOR 




























</TEXT>
</DOC>
