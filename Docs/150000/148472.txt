<DOC>
<DOCNO> 148472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/siyaset/asiy.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan isyan etti 
</HEADLINE>
<TEXT>
Lise 3 fiilen bitti 
Üniversiteye girişte büyük bir kargaşa yaşandığını açıklayan Milli Eğitim Bakanı Çelik, "Doktorlara öğrencilerin rapor taleplerinden gına gelmiş" dedi 
     BAHAR ATAKAN Ankara 

     Milli Eğitim Bakanı Hüseyin Çelik, üniversiteye giriş sınavında büyük kargaşa yaşandığını belirterek, "Lise 3 fiilen kalmadı. Tıp fakültesi bulunan üniversite yöneticilerine rapor taleplerinden gına gelmiş" dedi. Çelik, öğrenciliğinde hortumla dayak yediğini de kaydetti. 
     Başkent Öğretmenevi’nde eğitim muhabirleriyle sohbet eden Çelik, lise öğrencilerinin üniversiteye giriş sınavına hazırlanabilmek için rapor alarak okula gitmediklerini anımsattı. Milli Eğitim Bakanı, "Bu konuda büyük kargaşa yaşanıyor. Veliler, Çocuklarımızı toplu olarak izne çıkaracak formül geliştiremez misiniz ’ diye soruyor. Tıp fakültesi bulunan üniversitelerin yöneticilerine rapor talebinden gına gelmiş, Bizi kurtarın’ diyor" diye konuştu. Çelik, ÖSS’de özellikle meslek lisesi mezunlarının katsayı nedeniyle sıkıntı yaşadığını belirterek, "Eğer YÖK ve ÖSYM adım atmazsa, yapacağımız Yükseköğretim Yasası değişikliğinde bu problemi çözeceğiz. YÖK Başkanı’yla da konuşacağım" şeklinde konuştu. 
     
     İdeolojik değiliz 
     Bakan Çelik, MEB’deki çalışmalarında pedagojik yöntemleri esas aldıklarını da savunarak, "İdeolojik yaklaşımlar milli eğitimi çıkmaza sokar, ülkeyi felakete götürür" dedi. Çelik, kadrolaşma iddialarına da, "Başarı için tanıdığı ve güvendiği insanlarla çalışmak istemesinin doğal karşılanması gerektiği" yanıtını verdi. 
     Özel okulların yüzde 40 kapasiteyle çalıştığını kaydeden Çelik, başarılı ve fakir öğrencileri özel okullarda okutmayı planladıklarını dile getirdi. 
     
Formaya devam      Milli Eğitim Bakanı Çelik, okullarda serbest kıyafet uygulamasına gitmeyeceklerini, forma sisteminin devam edeceğini belirtti. Talim ve Terbiye Kurulu’nun TTK Çelik’e sunduğu raporda da, kişi başı milli gelirin 2000 dolar olması nedeniyle "serbest kıyafetin" hayata geçirilemeyeceği vurgulandı. Raporda, "Zenginler marka bağımlılığı, düşük gelirliler de aşağılık kompleksine kapılabilir" denildi. 
     
TTK’ye yeni düzenleme      Talim ve Terbiye Kurulu’nun TTK da yeniden yapılandırılacağını açıklayan Çelik, şöyle konuştu 
     "Elbette bütün ders kitapları TTK kontrolünden geçecek. Ancak yardımcı ders kitaplarının bu onaydan geçmesi doğru değil. Hangi iktidar geliyorsa, ona yakın kitaplar TTK onayından geçer’ görüşü değiştirilecek. Suç unsuru varsa savcılar devreye girer. Eğer zararlı bir kitap söz konusuysa, o TTK’nin işi değil. Bu ülkede hukuk var." 
     
Öğrenciliğinde dayak yemiş      Vek letle iş yürütme anlayışını kaldıracaklarını da vurgulayan Çelik, Görevde Yükselme ve Atama Yönetmeliği’ni değiştireceklerini, ancak mevcut yönetmelikle 7000 kişinin atamasının yapılacağını bildirdi. Çelik, bakanlık bünyesinde oluşturdukları engellilere koordinasyon sağlayacak birimin başına da görme engelli İstanbul Milletvekili Lokman Ayva’nın getirildiğini bildirdi. Çelik, yatılı bölge okulu öğrencisiyken öğretmeninden astarlı hortumla dayak yediğini ancak kırgın olmadığını da ifade ederek, "Bugün beni dövenlerin ellerini öpüyorum. Artık hocalar öğrenciden çekiniyor" dedi. 
     


SİYASET 
















</TEXT>
</DOC>
