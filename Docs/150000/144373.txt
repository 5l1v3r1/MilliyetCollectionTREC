<DOC>
<DOCNO> 144373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/dunya/adun.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’dan uçak düşürene newline 58 milyar 
</HEADLINE>
<TEXT>

Irak lideri Saddam Hüseyin, "düşman" uçağı düşüren, Amerikan ve İngiliz askeri öldüren ya da esir alan her Irak askerine para ödülü verilmesini emretti 
     DIŞ HABERLER SERVİSİ 

     Irak resmi ajansı INA’nın haberine göre, Irak lideri Saddam Hüseyin, "Düşman uçağı düşürecek her yiğit savaşçının, 100 milyon dinarla 58 milyar TL ödüllendirilmesi" emrini verdi. Saddam, "düşman askeri" esir alacak herkesin 50 milyon dinar yaklaşık 29 milyar TL , düşman askeri öldüreceklerin de 25 milyon dinarla yaklaşık 14 milyar 500 milyon TL ödüllendirilmesini istedi. 
     
     NASIL ANLATACAKSINIZ 
     Irak Televizyonu’nda da, Devlet Başkanı Saddam Hüseyin’in yazılı bir açıklaması okundu. ABD öncülüğündeki koalisyon güçlerinin "lanetli" olduklarını ve başarısızlığa uğrayacaklarını savunan Hüseyin, koalisyon güçlerine seslenerek, "İşlediğiniz ve işleyeceğiniz suçları halkınıza ve insanlığa nasıl anlatacaksınız" diye sordu. 
     "Adaletin ve doğrunun savunulması uğruna" kendisine bağlı güçlere direniş çağrısında bulunan Hüseyin, "Irak ordusunun saldırıyı şarkılarla, danslarla karşılamasının beklenmemesi gerektiğini" belirtti. 
     Irak lideri, ABD ve İngiltere’nin moral bozmaya yönelik propagandalarına rağmen halk ve ordunun her türlü saldırıya direnmeye hazır olduğunu kaydetti. 
     
Çok sayıda video hazırlamış      ABD’li yetkililer, Saddam Hüseyin’in gerektiğinde televizyonda yayınlanarak kendisinin işbaşında olduğunu göstermek için önceden çok sayıda video kaset hazırladığını düşünüyor. Yetkililer, Saddam’ın olası saldırı günlerine göre birkaç video konuşması kaydettiğine ilişkin ellerinde bilgi bulunduğunu kaydediyor. 
     



 DÜNYA 















</TEXT>
</DOC>
