<DOC>
<DOCNO> 145443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yazar/uras.html </URL>
<DATE> 2003/03/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Durum ciddi ama "ümitsiz değil" 
</HEADLINE>
<TEXT>

     Bugünkü tabloya bakarak "öldük bittik ekonomi çöküyor iç borçlar ödenemez" diyerek dövünmeye gerek yoktur. 
     Özetle 1 Borsada fiyatlar zaten inip çıkıyor. Borsa zaten işlevini kaybetti. Borsa endeksinin inip çıkması ekonominin bugünkü durumunu etkilemez. 2 ABD doları aralık ayı sonunda 1 milyon 660 bin lirayı, 1 milyon 670 bin lirayı görmüştü. Üç ay sonra fiyatının 1 milyon 730 bin liraya oturması anormal değildir. Normaldir. 3 Bono faizleri önceki gün yüzde 75’e çıkmıştı. Dün yüzde 69’a indi. Bono faizlerinin inip çıkması bankaları rahatsız ediyor ama bu çark dönecektir. Geçen yılın ilk üç ayında Hazine yüzde 75 dolayında bileşik faiz ile borçlandı. Bu faizle borçlandığı için de bugüne kadar da batmadı... 
     Şu günlerde özellikle Hazine bonosu faizlerinin durup dururken yüzde 60’lardan yüzde 75’lere çıkması çok kimsenin içini kararttı. Karamsarlar "konsolidasyonödan söz etmeye başladı. Evet yüzde 30 enflasyon ortamında yüzde 60, yüzde 70 faiz çok yüksek faizdir. Ama şu anda faizleri yükselten Irak savaşının etkisidir. Bu etki, "konjonktürel", geçici olabilecek bir etkidir. Bu etki kalıcı olmaz ise "bugünden konsolidasyon için kolları sıvamak" gerekmez. Bu etki kalıcı olsa bile borçların yeniden yapılandırılması bugünün sorunu değildir... 
     
Bankalar faizden rahatsız      Hazine bonosu faizlerinin inip çıkması, bu bonoların ana müşterisi olan bankaları rahatsız ediyor... Ama şunu gözden kaçırmamak gerekir. Bankalar bu bonoları banka sahiplerinin parasıyla değil, halkın mevduatı ile satın alıyor. Bonoların anaparası veya faizi ödenemez ise, halkın bankalardaki mevduatının anaparasını ve faizini de bankalar ödeyemez... İşte bunun için konu çok çok önemlidir. 
     Konuya yabancı okuyucularıma Hazine bonolarında faizlerin yükselmesinin bankaları nasıl etkilediğini basitleştirerek anlatayım 

</TEXT>
</DOC>
