<DOC>
<DOCNO> 117778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko04.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 14 bin puanı gördü... 
</HEADLINE>
<TEXT>

     Güne 13,472 puandan başlayan borsa seans açılır açılmaz gelen yoğun alımlarla kısa bir sürede 14,380 puan seviyesine kadar yükseldi. Buradan gelen satışlarla seansın ilk yarısı düne göre 538 puanlık artışla 14,010 puandan geçildi. Hisse senetleri ortalama yüzde 3.99 oranında değer kazandı. 
     İlk bölümde işlem hacmi ise 879 trilyon 718 milyar 36 milyon lira olarak gerçekleşti. 
     Uzmanlar yüklü para girişi ile alım eğiliminin sürmesini beklerken, direnç bölgelerinde kar satışları gelebileceğini ve bu noktalarda duraklamalar olabileceğini belirtiyorlar. 
     Hacimli ve çok hızlı yükseliş kaydeden borsada önemli bir düzeltmenin gelmemesine dikkat çeken uzmanlar, böyle bir düzeltmenin piyasanın sağlıklı çıkışı için gerektiğini vurguluyorlar. 
     Alternatif piyasalardaki olumlu havanın da desteklemesiyle bileşik endeks dün 13,472 puan 0,83 sent ile 14 Ocak 2002 tarihindeki 13,638 puandan beri en yüksek kapanışını gerçekleştirdi. 
     Günlük işlem hacmi dün 2.403 katrilyon lira ile TL bazında rekor kırarken, işlem adedi de 668.19 milyar adet ile rekor seviyeye ulaştı. 
     Öte yandan serbest piyasada dolar 1 milyon 615 bin liraya geriledi. Bono piyasasnıda da faizler yüzde 53'e geriledi. 

     
</TEXT>
</DOC>
