<DOC>
<DOCNO> 104381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sondun03.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İspanya'nın Batasuna'yı kapatmasını destekliyor... 
</HEADLINE>
<TEXT>

     ABD, İspanya'nın, ayrılıkçı Bask terör örgütü ETA ile bağlantısı olduğu gerekçesiyle Batasuna partisini kapatma kararına destek verdi. 
     Dışişleri Bakanlığı sözcüsü Richard Boucher, gazetecilere yaptığı açıklamada, İspanya hükümetinin, terörizme karşı ülkeyi savunmak için, demokratik ve hukuki bütün yollara başvurma hakkı olduğunu belirtti. 
     Batasuna'nın terörist gruplarla bağlantısının saptandığına işaret eden sözcü Boucher, ''Bizim anlayışımız, bu kararın, siyasi ifade ve konuşma özgürlüğüne karşı bir adım niteliği taşımadığı, ancak bu partinin teröristlerle bağlantılarına yönelik olduğu yönünde. Dolayısıyla bu kararın, demokratik ve anayasal bir çerçeve içinde alındığını ve bir demokrasinin, kendisini terörizme karşı koruduğunu düşünüyoruz'' dedi. 
     





</TEXT>
</DOC>
