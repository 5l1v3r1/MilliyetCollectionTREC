<DOC>
<DOCNO> 100163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur12.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Halıcı'ya yanıt vermedi... 
</HEADLINE>
<TEXT>

     DSP Grup Başkanvekili Emrehan Halıcı tarafından hükümette kalma ya da yeni siyasi oluşumlar içinde bulunma konusundaki tercihini bir an önce yapmaya çağrılan Devlet Bakanı Kemal Derviş, soruları yanıtlamadı. 
     Derviş, Ülker'in ardından Orjin Deri'yi ziyareti sırasında, bir gazetecinin, ''Son siyasi gelişmeleri değerlendirir misiniz'' sorusu üzerine, ''Hayır, bugün gündemimde üretim, istihdam, ihracat var'' yanıtını verdi. 
     Bu arada, Kemal Derviş, Türkiye İhracatcılar Meclisi'nin TİM organizasyonunda gerçekleştirilen sektör ziyaretleri çerçevesinde, Orjin Deri'nin Yenibosna'daki tesislerinde incelemelerde bulundu. 
     Orjin Deri Yönetim Kurulu Başkanı Zafer Kurşun'dan bilgi alan Derviş, ihracatın geçen ay müthiş bir artış trendine girdiğini, bu yükselişin devam etmesi için ellerinden geleni yapmaları gerektiğini söyledi. 
     Kemal Derviş, daha sonra gezisine eşlik eden TİM Başkanı Oğuz Satıcı ve diğer yöneticilerle birlikte Orjin tesislerinde öğle yemeğini yedi. 
     





</TEXT>
</DOC>
