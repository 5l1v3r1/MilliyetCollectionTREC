<DOC>
<DOCNO> 101086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/siyaset/siy02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Devlet’in partisi 
</HEADLINE>
<TEXT>

MHP’den aday olmak isteyen bürokratların çokluğu son yıllardaki "MHP kadrolaşıyor" iddialarını güçlendirdi. Tarım Bakanlığı yönetimi boşalırken, Bakan, "Ben kiminle çalışacağım" dedi 
     ÖNDER YILMAZ Ankara 

     Milletvekili olmak isteyen bürokratların tercihleri, "MHP’nin devlette kadrolaştığı" iddialarını güçlendirdi. Tarım Bakanlığı yönetimi neredeyse boşalırken, Sağlık Bakanlığı üst yönetimi de MHP’den adaylık için istifa etti. MHP yönetimindeki diğer bakanlıklarda da çok sayıda bürokrat soluğu MHP Genel Merkezi’nde aldı. 
     Parti yetkilileri, MHP’den aday olmak isteyenlerin fazlalığının, kendi listelerinden girecek adayların seçilme şansını yüksek görmesinden kaynaklandığını savundular. Tarım Bakanı Hüsnü Yusuf Gökalp, istifaların çokluğu karşısında "Ben kiminle çalışacağım" dedi. 
     Üniversiteden gelen istifalar arasında en dikkat çekeni, Milli Savunma Bakanı Sabahattin Çakmakoğlu’nun damadı, Gazi Üniversitesi Spor Eğitimi Fakültesi Öğretim Üyesi Yard. Doç. Emin Kuru oldu. 
     MHP yönetimindeki ve diğer bakanlıklardan aday olmak için istifa edenlerin sayıları şöyle 

</TEXT>
</DOC>
