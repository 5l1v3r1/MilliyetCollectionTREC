<DOC>
<DOCNO> 106827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur21.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başsavcısı, Erdoğan hakkındaki kararın bozulmasını istedi 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, AKP Genel Başkanı Recep Tayyip Erdoğan'ın adli sicil kaydının silinmesi yönündeki Diyarbakır DGM kararında temyizi beklemeden harekete geçti. Diyarbakır 4 No'lu DGM'nin Erdoğan'ın kaydının silinmesine yönelik kararının "yok hükmünde" olduğunu bildiren Kanadoğlu, Diyarbakır 3 No'lu DGM'Nin de Erdoğan'ın talebini reddetmeden önce duruşma yaparak istemi incelemesi gerektiği, bu koşul yerine getirlmediği çin usul yönünden hatalı olan "ret" kararının bozulması yönünde tebliğname hazırlayarak Yargıtay 8 nci Ceza Dairesi'ne gönderdi. 
     
     KİMSE HUKUK DEVLETİNİN ÖNÜNE GEÇEMEZ 

     Yargıtay Başsavcısı Kanadoğlu, yazılı bir basın açıklaması yaparak Erdoğan'ın hukuki konumu ayrıntılı bir biçimde değerlendirdi. Kanadoğlu açıklamasına, "Türkiye Cumhuriyeti bir Hukuk Devletidir. Hiçbir siyasi düşünce ve beklenti hukukun üstünlüğü ve hukuk devleti ilkelerinin önüne geçemez ve gereklerinin yerine getirilmesini önleyemez" diyerek başladı. "Bu nedenlerle" Recep Tayyip Erdoğan hakkında Diyarbakır 3 ve 4 No'lu DGM kararlar ile evrakları incelediğini bildiren Kanadoğlu, Erdoğan'ın avukatının Diyarbakır 3 No'lu DGM'ye yaptığı başvuruyu Adli Sicil Yasasının 8 son madesine dayandırdığını açıkladı. Bu talebin Adli Sicil Yasası kapsamına girmediğini belirten Kanadoğlu'nun açıklaması şöyle 
     
     İTİRAZ DEĞİL TEMYİZ OLMALIYDI 

     "Talep, hükmün zat ve mahiyetinin kanun değişikliği nedeniyle tekrar değerlendirilmesini içerdiğinden, bu husus tipiklik unsurunun tartışılmasını zorunlu kılmaktadır. 
     Tipiklik unsurunun ise duruşma açılarak yapılacak yargılamada tartışılması gerekmektedir. Duruşma açılarak verilecek kararın ise, kuşkusuz temyizi kabildir. Kararın evrak üzerinde verilmesi uyulması gerekli kanun yolunu değiştirmez. Bu nedenle Diyarbakır 3 No'lu DGM'nin evrak üzerinde verdiği karara karşı başvurulacak kanun yolu, temyizdir." 
     
     ONLARIN HATASI HUKUK YOLUNU DEĞİŞTİRMEZ 

     Erdoğan'ın avukatının 2 Eylül'de itiraz yoluna başvurduğunu, talebi inceleyen Diyarbakır 4 No'lu DGM'nin başvuruyu acele itiraz kabul ederek talep doğrultusunda 6 Eylül'de 159 müt. sayılı kararını verdiğini anımsattı. 
     CMUK'un 293'ncü maddesi uyarınca yasa yolunda yapılacak hatanın başvuranın hukukunu etkilemeyeceğini ve başvurulabilecek yasa yolunu değiştirmeyeceğini vurgulayan Kanadoğlu, "Bu nedenle Diyarbakır 3 No'lu DGM kararı üzerinde sadece temyiz incelemesi yapılabilir. Yerleşik yargısal uygulamalar da bu doğrultudadır" dedi. 
     
     TEBLİĞNAME HAZIRLANIP GÖNDERİLDİ BİLE 

     Kanadoğlu, Diyarbakır 3 No'lu DGM'nin aldığı kararın usulen bozulması için tebliğname hazırlayarak, Erdoğan hakkında son sözü söyleyecek olan Yargıtay 8 nci Ceza Dairesi'ne gönderdiğini de şöyle açıkladı 
     
     YETKİ GASPI 

     "2.9.2002 tarihli itiraz olarak nitelendirilen dilekçenin hukuki niteliği temyiz olduğundan, bu dilekçe üzerine inceleme yapacak merci de Yargıtay 8 nci Ceza Dairesi'dir. Bu yapılmayarak Diyarbakır 4 NO'lu DGM'nce yetki gaspı suretiyle verilen kara hukuki sonuç doğurmaz ve yok hükmündedir. Temyize tabi olması ve de temyiz edilmiş olması nedeniyle kesinleşmeyen 3 No'lu DGM kararı üzerine temyiz talebi niteliğindeki dilekçe esas alınarak, Yargıtay 8'nci Ceza Dairesine hitaben Başsavcılığımızca tebliğname 
     düzenlenerek anılan Daireye gönderilmiş, Diyarbakır 3 No'lu DGM kararının evrak üzerinde değil duruşmalı olarak verilmesi gerektiğinden bahisle usul yönünden bozulması talep edilmiştir." Erdoğan, TCK'nın 312 2'nci maddesi uyarınca Diyarbakır 3 No'lu DGM tarafından 10 ay hapis ve 716.666 TL ağır para 
     cezasına mahkum edilmiş, bu karar 23.9.1998'de kesinleşirken, 20.1.2000 tarihi itibariyle de infaz edilmişti. Erdoğan'ın avukatı 29 Temmuz'da Diyarbakır 3 No'lu DGM'ye başvurarak, "hükmün dayanağı olan TCK 312. 
     maddesinin 19.2.2002 tarihinde yürürlüğe giren 4744 sayılı Kanun ile değiştirilmesi nedeniyle madenin yeni haline göre eylemin suç teşkil etmediğini, TCK'Nın 2.maddesi gereğince hükmolunan cezaların ve kanuni sonuçlarının kendiliğinden kalkacağını ileri sürerek infaz olunmuş cezaya ilişkin adli sicil kaydının, 3682 sayılı Adli Sicil Yasasının 8 son maddesi uyarınca silinmesini" talep etmişti. 
     





</TEXT>
</DOC>
