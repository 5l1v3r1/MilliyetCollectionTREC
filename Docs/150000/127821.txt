<DOC>
<DOCNO> 127821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur01.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Görüş dedikoduları.. 
</HEADLINE>
<TEXT>

     Milli Görüş'ün yayın organı niteliğindeki Milli Gazete, bir süre önce Tayyip Erdoğan'ın kızlarına karşılıksız burs vermesiyle gündeme gelen Ramsey markası ve Gürmen Group'un patronu Remzi Gür'ün Sağlık Bakanı Recep Akdağ'ın bacanağı olduğunu öne sürdü. Ancak, Akdağ iddiayı yalanladı. 
     Gazete ayrıca, Hükümette başka akrabalık ilişkileri olduğunu da belirterek, Başbakan Abdullah Gül'ün eniştesinin ve Başbakan Yardımcılarından birinin sekreterinin kocasının milletvekili seçildiğini iddia etti. 
     Milli Gazete'nin, "Kulis Ankara" köşesinde yayımlanan yazıda, R.A rumuzu ile kodlanan Bakan Recep Akdağ'ın, mesleki kariyeri ve tecrübesi ile getirildiği bakanlığı hakettiği belirtilirken, "Bakan R.A. Bey, işadamı R.G. 
     Bey'in bacanağıymış" denildi. "Alın size yakası açılmadık bir kulis" cümlesiyle başlayan yazıda, işadamı Remzi Gür'ün "Türk işadamı olmasına karşın Londra'nın sayılı zenginlerinden" olduğu kaydedelirken şu ifadelere yer verildi 
     "Zaten bir ara İngiltere'de yılın Türk işadamı seçilmişti. AKP Genel Başkanı Tayyip Erdoğan'la da çok yakın bir dostluğu var. Tayyip Bey'in İngiltere'deki tüm ziyaretlerinin mihmandarlığını da bu işadamı üstlenirmiş. Şu yakın zamanda bir iddia ile de sık sık medyanın gündemi olmuştu. Neydi o iddia Neydi Neydi Hatırlamaya çalışıyoruz... Hah Tamam... Şu burs meselesi. En son Tayyip Bey'in çocuklarına burs veren işadamı olarak gazetelere epey konu olmuştu. İşte bu ünlü işadamımız, Bakan beyle bacanakmış." 
     
     "GÜL'ÜN ENİŞTESİ MİLLETVEKİLİ" 
     Milli Gazete'deki yazıda ayrıca, Başbakan Abdullah Gül ve kimliği açıklanmayan bir Başbakan Yardımcısı hakkındaki iddialar da ortaya atıldı. Yazıda şöyle denildi 
     "Kabinemizle ilgili başka akrabalık fısıltıları da var. 
     Örneğin Başbakanımızın milletvekili seçilen eniştesi, sekreterinin kocası milletvekili olan Başbakan Yardımcımız gibi... Onlar da başka sefere..." Milli Gazete'deki bu iddiaları Sağlık Bakanı Recep Akdağ doğrulamadı. Akdağ'ın, iddialar karşısında, "İşadamı Recep Gür bacanağım değil" dediği öğrenildi. 
     





</TEXT>
</DOC>
