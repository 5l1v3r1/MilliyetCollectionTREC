<DOC>
<DOCNO> 105758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur05.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli yıl Cuma günü başlıyor... 
</HEADLINE>
<TEXT>

     Adli ve idari yargıda 20 Temmuz 2002'de başlayan adli tatil, 6 Eylül Cuma günü sona erecek. 
     Adli ve idari yargıda 2002-2003 adli yılının başlaması dolayısıyla Yargıtay'da 6 Eylül Cuma günü tören düzenlenecek. Törende, Yargıtay Başkanı Eraslan Özkaya, Türkiye Barolar Birliği Başkanı Özdemir Özok, birer konuşma yapacaklar. 
     Yargıtay Başkanı Özkaya, üyeler, hakim ve savcılar, aynı gün Anıtkabir'i ziyaret edecekler. 
     Yargıtay Başkanı Eraslan Özkaya, Devlet Konukevi'nde akşam bir resepsiyon verecek. 
     Adli tatil süresince adliyelerde nöbetçi mahkemeler, Yargıtay ve Danıştay'da nöbetçi daireler görev yaptı. 
     





</TEXT>
</DOC>
