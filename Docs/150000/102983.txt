<DOC>
<DOCNO> 102983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur05.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağanak yağmur Samsun'u da vurdu... 
</HEADLINE>
<TEXT>

     Samsun'da sağanak nedeniyle çok sayıda ev ve işyerinin zemin katını su bastı. 
     Kent merkezinde saat 07.00 sıralarında başlayan ve yaklaşık 1.5 saat süren şiddetli yağış, özellikle Atakum Beldesi, Kutlukent Beldesi, Baruthane, Cumhuriyet, İstasyon, Zafer, Hürriyet, Kale ve 19 Mayıs mahalleleri ile Cumhuriyet ve Fuar Caddesi, Atatürk Bulvarı, Eski ve Gülsan Sanayi sitelerinde etkili oldu. Yağış bu kesimlerdeki çok sayıda ev ve işyerinin zemin katında su baskınına yol açtı. 
     Bu arada, araçlarında mahsur kalan bazı vatandaşlar itfaiye ekipleri ve emniyet güçlerince kurtarıldılar. 
     Büyükşehir Belediyesi yetkilileri, su boşaltma çalışmalarının sürdürüldüğünü belirttiler. 
     





</TEXT>
</DOC>
