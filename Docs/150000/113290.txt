<DOC>
<DOCNO> 113290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ethnos gazetesi "Denizli, Pire Olympiyakos ile görüşüyor" 
</HEADLINE>
<TEXT>

     Yunanistan'ın geçen sezonki lig şampiyonu Pire Olympiyakos'un, Fenerbahçe ve Milli Takımın eski teknik direktörü Mustafa Denizli ile görüştüğü iddia edildi. 
     Atina'da yayınlanan Ethnos gazetesi, dün öğle saatlerinde Atina'ya gelen Denizli'nin akşam saatlerinde Olympiyakos Kulübü yetkilileri ile görüştüğünü bildirdi. 
     Gazete, 2 ila 3 gün Atina'da kalması beklenen Denizli'nin Olimpiyakos Başkanı Sokratis Kokkalis ile de görüşmesinin beklendiğini yazdı. 
     Kırmızı-beyazlı takımın eski teknik direktörü Takis Lemonis'in geçen hafta görevinden alınmasının ardından, Olympiyakos camiasının, Türkiye Milli Takımlar Teknik Direktörü Şenol Güneş ile Altay'ın Belçikalı çalıştırıcısı George Leekens'in de dahil olduğu uzun bir teknik direktörler listesi üzerinde çalıştığını vurgulayan gazete, bu listeye artık ''Pire'deki Paşalimanı'nda turlarken görülen'' Denizli'nin de eklendiğini belirtti. 
     





</TEXT>
</DOC>
