<DOC>
<DOCNO> 109181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur19.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "AİHM'den gelecek kararı uygulamayız" 
</HEADLINE>
<TEXT>

     Adalet Bakanı Aysel Çelikel, Tayyip Erdoğan'ın Avrupa İnsan Hakları Mahkemesi'ne AİHM başvurusundan nasıl bir karar çıkabileceğine ilişkin soruya, ''Bu konuda birşey söyleyemem, ancak yeniden yargılanması kararı çıkamaz, çıksa da biz uygulayamayız'' dedi. 
     Birleşmiş Milletler Mülteciler Yüksek Komiserliği ile Adalet Bakanlığı'nın ortaklaşa düzenlediği ''Hakimler ve Savcılar İçin Mülteci Hukukuna Giriş Semineri''ne katılan Çelikel, gazetecilerin çeşitli konulara ilişkin sorularını yanıtladı. 
     ''Küskünlerin seçimi erteletme çalışmalarının başarılı olup olamayacaklarına ilişkin'' soruya Çelikel, ''Ekim ayının 1'inde Meclis açılınca göreceğiz. Durumu bende bilmiyorum ama kişisel olarak başarılı olacakları kanısında değilim'' yanıtını verdi. 
     Tayyip Erdoğan'ın Avrupa İnsan Hakları Mahkemesi'ne başvurusu ile ilgili bir soruya, ''Tabiki olanakları, yasal kanalları kullanacaktır. Gidebilir. Söyleyeceğim birşey yok'' karşılığını veren Çelikel, ''Nasıl bir karar çıkabilir '' şeklindeki soruyu da şöyle yanıtladı 
     ''Bu konuda birşey söyleyemem, ancak yeniden yargılanması kararı çıkamaz. Çıksa da biz uygulayamayız. Bizim Ağustos ayında çıkardığımız 3. yasalar paketi, bu maddelerin bir yıl içinde yürürlüğe gireceğini öngörüyor. 
     Hukukçu olarak, Adalet Bakanlığı'nda görevli bir kişi olarak, son zamanlarda bu seçimlerdeki adaylık dolayısıyla ortaya çıkan tablo nedeniyle bir noktada rahatsızlık duyuyorum. Hukuk adına ve yargıçlarımız adına... Sürekli insanlar kendi istedikleri şartlar yerine getirilmediği zaman hemen yargıya saldırıyorlar. Ama yargı onların arzu ettiği sonuçları verdiği zaman 'hukuk budur, ülkemizde yargıçlar varmış' diyorlar. Aleyhlerinde bir tablo çıktığı zaman yargıya ve yargıçlara çok yakışıklı olmayan hatta yakışıksız sözler söylüyorlar. Yargı güvencemizdir. Hataları olabilir ama yargıyı bu kadar çok yıpratırsak, güvencemizi de yıpratırız. Bundan çok üzülüyorum.'' 
     
     YSK'NIN KARARI 
     Yüksek Seçim Kurulu'nün Tayip Erdoğan ile ilgili aldığı kararı değerlendirmesinin istenmesi üzerine Bakan Çeliksel, ''Hayır, değerlendirmem. Çünkü YSK, Adalet Bakanlığı'na bağlı bir kuruluştur, özerk de olsa. Değerlendirmek bana düşmez ama bir maddenin bir fıkrası değiştirildi diye ona aykırı olan başka hükümler varsa ve onlar yerinde duruyorsa, bunları hiç nazara almadan 'yargı siyasallaştı, yargı şöyle yaptı, Türkiye'de yargı böyle' dersek, Tkiye'yi nasıl geliştireceğiz. Nasıl düzlüğe çıkaracağız. Yargı bir karar vermiştir. Her işte olduğu gibi bazen yanlışlar da olur, doğrular da olur. Bunu şu an tartışmıyorum ama yargıyı koruyalım. Hepimizin ihtiyacı olan yargıdır'' diye konuştu. 
     Aysel Çeliksel, ''Sizin, 'Hukuku zorlamayalım' şeklinde ifadeleriniz vardı, bu kararla yargı zorlandı mı '' sorusuna karşılık da şöyle konuştu 
     ''Zorlandığı için böyle kararlar getirdiler. Tabi gereken yapıldı. Bir Adalet Bakanı, gelen iki karar kesinleşmiş bir kararsa, sabıka kaydını siler. Ama eğer o kararda kanuna aykırılık görüyorsa, bu kanuni görevidir Adalet Bakanı'nın. Bunu yapmak zorundadır. Ülkede kanun birliğini ve uygulanabilirliğini sağlamak Adalet Bakanlığı'nın görevlerindendir. Onun için yazılı emir yoluna gitmek Adalet Bakanı'nın görevidir, yapması lazımdır, ben de bunu yaptım. Ben kanuna aykırı birey gördüm gelen kararda. Sayın Er bakan için, Avukat Mustafa Kabalak gelmişti kararları aldı, adli sicil kaydının silindiğinin, sabıka kaydının silindiğinin belgesini aldı, teşekküre geldi. Ama ben, 'bu kararda bazı açıklar görüyorum yazılı emir yoluna gideceğim bunu bilin' dedim. 'Tabi hocam elbette gidin' dedi. Sonradan da gittik diye kızdılar.'' 
     
     AİHM'DEN DÖNECEK KARAR 
     Yasak kararı ile Avrupa Birliği için alınan kararlar arasında uygulamada bir sıkıntı olup olmayacağına ilişkin bir başka soruya da Çeliksel, ''Biz şimdi yasalarımızı uygulamak zorundayız. O ayrı...Burada yeniden yargılamadan bahsediyoruz. Yeniden yargılama için mevzuatımıza Ağustos ayında imkan getirildi'' karşılığını verdi. 
     AİHM'den dönecek kararın nasıl uygulanabileceği sorusuna da Çelikel, ''Karara uyarız tabi, neden uymayalım. ama karar zaten tazminattır, Tazminatı da öderiz'' dedi. 
     Diyarbakır 3 ve 4 Nolu DGM'lerin farklı karar almasını nasıl değerlendirdiğinin sorulması üzerine de Çelikel, ''Bunun için birşey söylemeyeceğim. Neden verdiklerini bilmiyorum'' karşılığını verdi. 
     AB sürecinde demokratikleşme adımları ile bu kararların süreci etkileyip, etkilemeyeceği sorusunu da Çelikel, şöyle yanıtladı 
     ''Demokratikleşme bir kurallar manzumesidir. Mevzuat meselesidir. Ayrıca bunu hayata geçirmek meselesidir. Ama yargı, mevzuatı uygulamak zorundadır. Anayasanın ilgili maddeleri, Adli Sicil Kanunu'nun ilgili maddeleri, Milletvekili Seçim Kanunu'nun ilgili maddeleri duruyordu yerinde, hiç değişmemişti. Onun için birdenbire yargıyı hedef alırken, bu övülmüş kurallar manzumesini görmek lazım. Onu görmeden 'yargı şunu yaptı, bunu yaptı' demiyelim. Yargı hepimizin güvencesidir.'' Aysel Çelikel, ''Erbakan'ın avukatlarının AİHM'e yaptığı başvuru sonrası YSK'nın verdiği kararı yürütmeyi durdurma ve tedbir kararı çıkarsa, Türkiye buna uyacak mı '' şeklindeki bir başka soruya da ''Tabiki uyar ama kararın niteliğine bağlı'' karşılığını verdi. Çelikel, ''Yeniden yargılanma kabul edilebilir mi '' sorusunu da, ''Hayır, o mevzuatımız içinde yok'' diye yanıtladı. Çelikel, ''Seçimlere girebilmeleri söz konusu mu'' sorusuna da, ''Farazi üzerinde birşey söyleyemem, bilemiyorum. Kararı görmek lazım. Şimdi birşey söyleyemem ne çıkacağını bilmiyoruz.'' 
     





</TEXT>
</DOC>
