<DOC>
<DOCNO> 122831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/uras.html </URL>
<DATE> 2002/12/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Yalçınbayır Ticari sır kavramı kalkacak 
</HEADLINE>
<TEXT>

     Otuz Ramazan orucundan sonra Müslümanlar yeme - içme rahatlığını Ramazan Bayramı olarak kutlamaktadır. 
     Dini anlatım ile "bayramlar Allah’ın mümin kullarına birer ziyafet günüdür". 
     Kuran - ı Kerim’de Ramazan ve Kurban bayramlarına ait bir işaret yoktur. Kuran - ı Kerim’de "bayram" ifadesi sadece bir surenin bir ayetinde, bir kelime olarak yer almıştır. 
     "Maide" suresinin 114 numaralı ayetinde yer alan ifade şöyledir 
     "Meryem oğlu İsa, Allahım, Rabbimiz. Bize ve bizden sonra geleceklere bayram ve senden bir delil olarak bir sofra indir. Bizi rızıklandır, sen rızık verenlerin en hayırlısısın’ dedi." 
     Bu anlatımın, İsa’nın son akşam yemeği sofrası ile ilgili bir anlatım olduğu üzerinde fikir birliği vardır. Ramazan ve Kurban bayramları ile ilgili düzenlemeler "hadisölerde yer alır. 
     
Varlıklıların bayramıydı      Hadislerde nakledildiğine göre, Hazret - i Muhammed, Mekke’den Medine’ye hicret ettiğinde Medine’de yaşayan İran asıllıların "Nevruz" ve "Mihrican" kutlamalarından etkilenmiştir. Bu folklorik kutlamaların İslam cemaatinde "ümmetin tevhidi"ne ters düşeceğini görerek, Ramazan ve Kurban kutlamalarının bu kutlamaların yerini almasını buyurmuştur. Osmanlı döneminde bayram merasim ve şenliklerinin bir kanun ile tanzimi Fatih Sultan Mehmet Han’ın eseridir. 
     Osmanlı dönemindeki bayramlarda sadece saraydaki kutlamalar ile, saraya bağlı askeri ve mülki erkanın ve de saray çevresindeki zengin sınıfın merasim ve şenlikleri anlatılır. Halkın bayramından genelde söz edilmez. 
     Açık anlatımıyla Osmanlı döneminde bayramlar belli bir çizginin üzerinde yaşayanların, varlıklıların bayramı olarak benimsenmiş, bu üst ve üstün grubun, fakirleri, güçsüzleri hatırlama onlara gıda ve para yardımı yapma vesilesi olarak değerlendirilmiştir. 
     
Güçsüzleri sevindirme fırsatı      İstanbul’da Ramazan Bayramı ziyaretlerinde şeker ikramı adet olduğundan bu bayrama Türkler "Şeker Bayramı" derler. 
     Otuz günlük oruçtan sonra bugün Ramazan Bayramı başlıyor. Bayram Müslümanlarda ve Türklerde önem taşır. 
     Bayram, fakirleri, yoksulları, güçsüzleri sevindirmeye fırsat yaratır. Bayramda insanlar aileleriyle birlikte olur. Ölmüşlerini hatırlar. Mezarlarını ziyaret eder. Büyüklerin elleri öpülür. 
     Bayramlar insanları birbirlerine yakınlaştırır. Dargınlıkların ortadan kalkmasına, sevgi bağlarının artmasına yol açar. 
     Tüm okuyucularımın şeker bayramlarını kutlarım. 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
