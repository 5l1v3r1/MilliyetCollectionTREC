<DOC>
<DOCNO> 119001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/spor/spo07.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HIRSIZ VAAAR 
</HEADLINE>
<TEXT>

İtalya-Türkiye futbol maçının biletleri, bugüne kadar elde edilen 120 milyar liralık gelir çalındı. 20 Kasım’daki karşılaşmanın hasılatı depremzedelere verilecekti 
     İki soyguncu 
     İTALYA ile Türkiye arasında 20 Kasım’da oynanacak özel futbol maçının biletlerinin ve bu zamana kadar yapılan satış hasılatının çalındığı bildirildi. Pescara kentindeki maçın oynanacağı Adriyatik Stadı’nın bilet gişesinde yaşanan hırsızlık olayının önceki gün 20.00 civarında meydana geldiği belirtildi. Maskeli ve silahlı iki soyguncunun, gişe görevlisinin başına silah kabzasıyla vurarak etkisiz hale getirdiği kaydedildi. 
     
     Tekrar basılacak 
     SOYGUNCULARIN, bu zamana kadar bilet satışlarından elde edilen 70 bin Euro’yu 120 milyar lira aldığı belirlendi. Polis ve jandarmanın soygun olayı ile ilgili araştırma başlattığı açıklanırken, İtalya Futbol Federasyonu’nun biletleri değiştirerek, tekrar basmasının gündemde olduğu belirtildi. Maçın hasılatı, geçen 31 Ekim’de Molise Bölgesi’nde meydana gelen depremde evlerini kaybeden İtalyan depremzedelere bağışlanacaktı. 
     
Kadromuz açıklanıyor      MİLLİ Takım Teknik Direktörü Şenol Güneş, 20 Kasım’da Pescara’da oynanacak İtalya özel maçının kadrosunu bugün açıklayacak. Ay - Yıldızlı ekip pazartesi Polat Otel’de kampa girecek. Metin Oktay Tesisleri’nde tek çalışma yapacak Ay - Yıldızlı ekibimiz, aynı akşam özel uçakla Pescara’ya gidecek. Avrupa Şampiyonası finalleri için elemelerde iyi bir performans gösterdiklerine dikkat çeken Güneş, "Hedefe emin adımlarla yürüyoruz" diye konuştu. 
     



 SPOR 



























</TEXT>
</DOC>
