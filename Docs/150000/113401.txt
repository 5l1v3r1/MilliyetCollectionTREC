<DOC>
<DOCNO> 113401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/spor/spo15.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Roy Keane yandı      İNGİLTERE Federasyonu, kitabında rakibini kasıtlı sakatladığını itiraf eden Manchester United’ın kaptanı Roy Keane’e beş maç ve 150 bin sterlinlik yaklaşık 380 milyar lira rekor para cezası verdi. İrlandalı futbolcu otobiyografisinde 2001 Nisan ayında Manchester City maçında Haaland’ı bilerek sakatladığını açıklamıştı. 
     
Sam’ın dev hedefi      PROFESYONEL boks ağır sıklette Avrupa şampiyonluğu unvanını eline geçiren boksör Sinan Şamil Sam, hedefinin dünya şampiyonluğu olduğunu söyledi. Kars’taki ailesini ziyaret amacıyla dün Türkiye’ye gelen Şam, "Yaklaşık iki yıl sonra bana Dünya Şampiyonluğu için dövüşme şansı doğuyor. Burada da zirveye çıkmak istiyorum" dedi. 
     
UEFA ceza yağdırdı      AVRUPA’DA mücadele veren takımlarımıza ve federasyona para cezası verildi. UEFA, sahaya yabancı madde atılması nedeniyle Fenerbahçe’ye 25, Galatasaray’a 12, Kocaelispor’un 8, Beşiktaş, Ankaragücü ve Denizlispor’a da 5’er bin İsviçre frangı ceza kesti. Slovakya maçında kurallara aykırı hareket edildiği ve yanıcı madde atıldığı gerekçesiyle federasyona 12 bin İsviçre frangı ceza verildi. 
     
Değişiklik yok      UEFA, gelecek yıl ülkelerin Şampiyonlar Ligi’nde mücadele edecek takım sayısını belirledi. 52 ülke takımının yer aldığı ve son 5 yılda kupalardaki başarılara göre belirlenen listede 8. sırada bulunan Türkiye yine iki ekiple temsil edilecek. Lig şampiyonu doğrudan, ikincisi ise 3. ön eleme turundan itibaren mücadele edecek. 
     
Bedri Baykam’la futbol serüveni      RESSAM ve yazar Bedri Baykam, Türk Futbolu’nun dünya şeref kürsüsüne çıktığı sürecin öyküsünü kaleme aldı. Baykam’ın "Ah abi İlhan’ı bi oynatsalardı" isimli kitabı, meşin yuvarlağın 70 milyon Türk’ü sokağa döktüğü haziran ayının en detaylı öyküsünü içeriyor. 
     
Hami Köyüme geri dönerim      ANKARAGÜCÜ’NDEN olaylı bir şekilde ayrılan Hami, "Şu anda gidebileceğim tek takım Sakarya görünüyor" dedi. Belçika’dan kulüplerle temasa geçebileceğini belirten Hami, "Ama olmadı, köyüme geri dönerim. Ben delikanlıyım. Beni yönetime, hocaya şikayet edenler Allahlarından bulsunlar. İhanete uğradım, arkadan hançerlendim" diye konuştu. 
     



 SPOR 




























</TEXT>
</DOC>
