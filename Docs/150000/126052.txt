<DOC>
<DOCNO> 126052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/sazak.html </URL>
<DATE> 2002/12/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ABD’nin Kuzey Irak teklifi 
</HEADLINE>
<TEXT>

     Hablemitoğlu cinayeti, Erdoğan’a veto, Kıbrıs’ta 28 Şubat sendromu’ derken, türbülans’a giren Türkiye’nin gündeminde asıl sorun alanı olmaya aday ABD’nin Irak operasyonu’ yeterince tartışılmıyor. 
     Washington’un Ankara’dan ne istediğini artık Mısır’daki sağır sultan’ biliyor. 
     ABD, Kuzey Irak’a beraber girelim’ diyor. 
     Erdoğan - Gül ikilisinin, Bush yönetiminin bu baskısından uzak durma şansı olacak mı 
     İrdeleyelim 
     Kopenhag zirvesi öncesinde AB’den müzakere takvimi alabilmek üzere ABD kartını’ kullanmaya çalışan AKP lideri Erdoğan söz vermedik’ dese de, Paul Wolfowitz’in Ankara ziyareti sırasında, Türkiye’yi Irak harekatına katacak, üs ve tesislerin genişletilmesi’ne yeşil ışık’ yaktığı anlaşılıyor. Radikal’de Murat Yetkin ayrıntılarıyla yazdı Pentagon, Site Survey - tesis incelemesi’ adı altında, Irak harekatında kullanılacak üs ve limanları genişletme isteğinde duraksama olduğunu görünce Washington Büyükelçisi Faruk Loğoğlu’dan durumu sormuş. Bu gelişme üzerine Çankaya’da Sezer’in başkanlığındaki zirvede ABD askeri heyetine gerekli izin verilmiş. 
     İlginçtir. Ecevit hükümeti döneminde koalisyon liderlerinin karar alma mekanizmasını’ oluşturan Başbakanlık’taki zirve’ yönteminin Çankaya’ya taşındığı anlaşılıyor. Önemli kararlarda son sözü’ Cumhurbaşkanı, Başbakan, Genelkurmay Başkanı söylüyor. 
     Üslerin ABD’nin isteğiyle takviye edilmesi’ kararı da Köşk’te alınmış. Henüz asker konuşlandırma aşamasına gelinmediği için Bakanlar Kurulu’nun Meclis’ten yetki’ istemesine gerek duyulmamış. Anlaşılan NATO ve ABD ile ikili anlaşmalar çerçevesinde bu izin verilmiş. 
     Ancak, ABD’nin Irak’ı vurması halinde Türkiye’deki üslerin hava saldırılarında’ kullanılacağı kesin. Körfez Savaşı’nda da bunu yaşamıştık. Ancak o zaman, BM Güvenlik Konseyi’nin Kuveyt işgaline son vermeyi’ amaçlayan kararları vardı ve Irak’a karşı uluslararası koalisyon gücü kurulmuştu. NATO da devredeydi. 
     Oysa bugün tablo aynı değil. ABD Dışişleri Bakanı Colin Powell, Irak’ın silah bildiriminin gerçeği yansıtmadığını öne sürerek, bu ihlalin doğuracağı kötü sonuçlara’ dikkat çekti. Bunun, suyu bulandıran kuzuyu yemeye kararlı’ kurt masalı olduğunu ve savaş’ anlamına geldiğini dünya alem biliyor. 
     ABD şubat ya da martta Irak’a saldırmaya kararlı. 
     Başbakan Abdullah Gül’ün Washington’a daveti de ocak sonunda planlanmış. ABD yönetimi, Türkiye’nin Kürt bölgesindeki Musul - Kerkük hassasiyetini bildiği için Kuzey Irak’a beraber girelim’ diyor. 
     AKP hükümeti zor durumda. Ekonomideki darboğaz ve iktidarda tutunma refleksi’yle Irak’ta hesap etmediği bir tuzağa düşebilir. 
     Ankara’da ilk siyasi suikast’ın işlendiği gün Moskova’da KADEK’in terör tehdidi’nde bulunması dikkat çekicidir. 
     Irak’ta savaş dahil, Türkiye’nin ulusal güvenliğini ilgilendiren sorunlar TBMM’de niye tartışılmıyor 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
