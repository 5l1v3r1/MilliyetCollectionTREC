<DOC>
<DOCNO> 101413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun10.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Adalet Bakanlığı'na haciz... 
</HEADLINE>
<TEXT>

     Belçika'da Yargı Gücü'nün aldığı bir kararı uygulamayan ve maddi tazminat ödemek durumunda kalan Adalet Bakanlığı'nın bazı eşyaları bu sabah haczedildi. 
     Hasta ve muhtaçları barındıran bir sosyal hizmet kurumunda yaşayan bir hasta, psikolojik tedaviye ihtiyacı olduğunu ve bulunduğu kurumda sadece bir psikiyatr çalıştığı için gereken ilgiyi görmediğini savunarak mahkemeye başvurdu. Liege Mahkemesi, Belçika devletini, söz konusu sosyal hizmet kurumuna psikiyatrlar atamaya mahkum etti. Mahkeme kararında, Adalet Bakanlığı, 21 gün içinde gereken atamaları yapmaya, aksi takdirde her gün için 500 euro tazminat ödemeye mahkum edildi. 
     Kararı 25 Mayıs tarihinden bu yana uygulamayan ve temyiz hakkını da kaybeden Belçika devletinin bugünkü tazminat borcu 40 bin euro'yu buluyor. Müdahil taraf, bu sabah Adalet Bakanlığı'na haciz memuru gönderdi. Bakanlığın çeşitli eşyaları satılmak üzere mühürlendi. 
     Adalet Bakanlığı'nın, haciz satışlarını önlemek için 40 bin euro'luk tazminatı ödemesi ve mahkeme kararının gereğini yapması bekleniyor. 
     





</TEXT>
</DOC>
