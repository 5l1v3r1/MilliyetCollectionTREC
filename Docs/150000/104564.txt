<DOC>
<DOCNO> 104564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/asik.html </URL>
<DATE> 2002/08/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Olacak o kadar 
</HEADLINE>
<TEXT>

     YTP Genel Sekreter Yardımcısı Hasan Gemici, dünkü basın toplantısı öncesi gazetecilerle sohbet ediyordu. Hemen arkasında bulunan, üzeri yıldızla dolu mavi - kırmızı parti amblemini işaret ederek, yeni amblemi nasıl bulduklarını sordu. Meslektaşlarımızdan gelen yanıt 
     - Amerikan bayrağına çok benziyor olunca hemen itiraz etti 
     - Yok canım, o kadar da değil. Bir kere Amerikan bayrağında bu kadar çok yıldız yok ki... 
     Bu yanıt üzerine salonun arkasından bir ses yükseldi 
     - Eee, o kadarcık fark da olacak artık 
     
Günün lafı...      "Sıfır çekmek için önce ön elemeyi geçmeli." 
     Mustafa Denizli 

     Şampiyonlar Ligi’nde "sıfır çeken" Fenerbahçe’nin Teknik Direktörü 
     
Olan neymiş      Arkadaşımız Fahrettin Fidan, dün Meclis’te eski Milli Eğitim Bakanlarından ve son ANAP kongresinde Mesut Yılmaz’a karşı adaylığını koyan partinin ağır toplarından Vehbi Dinçerler ile karşılaşınca 
     -Hayrola Vehbi Bey, sizin parti bugünlerde göz göre göre ölüyor, diye laf attı, yanıt anında geldi 
     -Bizim parti çoktaaannn öldü, bugünlerde gömülüyor 
     
     Ülkeyi IMF’nin kucağına oturtan sol, "Ulusal sol" olur mu 
     Bunun adı olsa olsa "Uydusal sol" olmaz mı 
     
Futbol fıkrası...      Fıkranın bizim ligle, kulüplerle falan hiç ilgisi yok Fransa’nın Marsilya takımıyla ilgili 
     Üç adam Amazon Nehri’ni geçmek için kıyıya gelmiş... 
     Nehir timsah dolu... 
     Birinci adam suya girmiş, birkaç adım atar atmaz timsahlara yem olmuş... 
     İkinci adam suya girmiş, birkaç adım atamadan yem olmuş... 
     Üçüncü adam tişörtünün üzerine "Şampiyon Marsilya" yazmış. 
     Ve rahat rahat nehrin öte yanına geçmiş. Nasıl mı 
     Çünkü bu kadar büyük palavrayı timsahlar bile yutmamış da ondan. 
     
Saat hassasiyeti...      Samsun DSİ 7’nci Bölge Müdürlüğü’nde görevli okurumuz Osman Akdağ yazıyor 
     "Bundan tam 5 sene önce almış bulunduğum değeri 95 dolar olan Stefanel markalı saatimin çerçevesi dökülmeye başladı. Distribütörü olan "Konyalı Saat"e umutsuz, bir o kadar da sitemli bir mail çektim. 1 ay içerisinde eskisini iade istenci bile duymadan, çalışmış olduğum kurumda bir özür ile yenisini ulaştırdılar. Bu zamanda bu anlayış... İlginç değil mi " 
     
Efsane kadro...      Mehmet Bölük CHP İstanbul eski İl Başkanı... AKBİL davası onun yaptığı suç duyurusu ile açılmıştı.. İçinden trilyonluk yolsuzluk çıktı.. Mehmet Bölük, Tayyip Erdoğan’ın adının karıştığı yolsuzlukları "El Tayyip" adlı bir kitapta topladı. Nisan 2002 tarihinde yayımlanan kitapta "İşte Tayyip’in efsane kadrosu" başlıklı bölümde Erdoğan’ın belediye kadrosu tanıtılıyor... Aşağıdaki isimler bu kadrodan olup Mülkiye Müfettişleri ve Hesap Usmanları Kurulu’nun raporlarıyla rüşvet, zimmet, ihaleye fesat karıştırmak, cürüm amacıyla teşekkül oluşturmak gibi suçlardan yargılanmaktadır 
     Mustafa Açıkalın Genel Sekreter, Harun Karaca Başkan Danışmanı, Necmi Kadıoğlu İştirakler Daire Başkanı, M.Fuat Şengül İGDAŞ Daire Başkanı, Adem Baştürk Genel Sekreter Yardımcısı, Mesut Pektaş Genel Sekreter Yardımcısı, Osman Yıldırak 1.Hukuk Müşaviri, Nihat Macit İmar Daire Başkanı, Ali Rıza Kiremitçi İştirakler Daire Başkanı, Sabri Dereli Yazı İşleri Daire Başkanı, Şaban Erden Fen İşleri Daire Başkanı, Nuriddin Dönmez Hesap İşleri Daire Başkanı, Yılmaz Şener Hesap İşleri Daire Başkanı, Hüseyin Gülsüm Eğitim Daire Başkanı, Mustafa Öztürk Çevre Koruma Daire Başkanı, Dursun Ali Çodur İSKİ Genel Müdür Yardımcısı... 
     
     Bu isimler halen sürmekte olan Albayrak, İGDAŞ, Akbil ve Bilboard davalarında yargılanıyor. Ne var ki bir kısmı yakında davadan ayrılacak.. Çünkü AKP listelerinden aday gösterilerek TBMM’ye girecekler... Davaları sonuçlanmadan, aklanmadan temiz toplum için temiz temiz çalışacaklar 
     
Tele siyaset...      Bursalı bir bayan okurumuz Gülay Sever kendisini dün rahatsız eden olayı aktarıyor 
     - Genç Parti lideri Cem Uzan’ın Bursa ve Mudanya’da yapacağı konuşma, vereceği yemek ve düzenlenecek konserle ilgili olarak Telsim’in, cep telefonuma arka arkaya mesaj gönderiyor olması beni çok rahatsız etti.. Bir mesajı okuyup siliyorum bir yenisi geliyor. Hakları var mı bunu yapmaya 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
