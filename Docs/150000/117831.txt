<DOC>
<DOCNO> 117831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo23.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Panathinaikos maçında 3 bin polis görev yapacak... 
</HEADLINE>
<TEXT>

     Fenerbahçe ile Panathinaikos'un 14 Kasım Perşembe günü Atina'da yapacakları UEFA Kupası 2. tur rövanş karşılaşmasınnda, güvenliği sağlamak için 3 bin polisin görevlendirileceği açıklandı. 
     Atina Haber Ajansı ANA bugün, Atina Polis Müdürü Tuğgeneral Nikos Çirakis ve Panathinaikos Kulübü yöneticilerinin, Türkiye'nin Atina Büyükelçiliği'nin bir temsilcisinin de katıldığı bir toplantı yaparak, alınacak güvenlik önlemlerini belirlediklerini duyurdu. 
     Ajans polisin, maçın yapılacağı Apostolos Nikolaidis Stadı'nda ve çevresindeki cadde ve sokaklarda geniş güvenlik önlemleri alacağını kaydetti. 
     Fenerbahçe taraftarlarının yoğun güvenlik önlemleri altında stada getirileceğini ve 6 numaralı tribüne yerleştirileceklerini kaydeden ANA, 5 ve 7 numaralı tribünlerin ise boş bırakılacağını bildirdi. 
     Bu arada 17 bin kişilik stada, 12 bin Panathinaikos taraftarı alınacağı, Fenerbahçeli taraftarlara ise 500 kişilik yer ayrılacağı öğrenildi. 
     





</TEXT>
</DOC>
