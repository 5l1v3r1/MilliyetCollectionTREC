<DOC>
<DOCNO> 117886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/ekonomi/eko12.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik enflasyon beklentilerine yansıdı 
</HEADLINE>
<TEXT>

     EKONOMİ SERVİSİ 

     Ekonomik programda yüzde 35 olarak hedeflenen 2002 sonu enflasyon oranına ilişkin piyasa beklentileri yüzde 32.3 ile hedefin 2.7 puan altına indi. Yıl sonu dolar kuru beklentisi 1 milyon 750 bin liraya kadar düşerken, GSMH büyüme tahminleri ise yüzde 4.3’e çıktı. 
     Merkez Bankası’nın ağırlıklı olarak mali sektör temsilcileri arasında yaptığı beklenti anketinin kasım ayı ilk sonuçları açıklandı. Buna göre piyasaların yüzde 1.5 - 4 arasında değişen kasım ayı tüketici fiyatları TÜFE artış tahminlerinin uygun ortalaması yüzde 3.1 olarak hesaplandı. 
     Yıl sonu TÜFE artış beklentisi en düşük yüzde 29, en yüksek yüzde 40 olurken, bunların uygun ortalaması da yüzde 32.3 olarak ölçüldü. Hazine bonosu yıllık bileşik faiz beklentileri ortalaması yüzde 52.3 düzeyinde gerçekleşti. Yıl sonu dolar kuru tahminleri 1 milyon 550 bin lira ile 2 milyon 470 bin lira arasında değişiyor. Büyüme beklentisi ise yüzde 4’le anketlerin yapılmaya başlandığı dönemin en yüksek seviyesine çıktı. 
     



 EKONOMİ 




















</TEXT>
</DOC>
