<DOC>
<DOCNO> 100517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun28.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, İngiltere'den ABD'nin planlarına desteğini kesmesini istiyor. 
</HEADLINE>
<TEXT>

     Irak, İngiltere'den Bağdat'a yönelik Amerikan savaş planlarına verdiği desteği kesmesini istiyor. 
     Irak'ın Londra Temsilcisi Mudhafer Amin, Reuters'a verdiği demeçte, ''İngiltere dışında kimse ABD'yi desteklemiyor'' dedi. 
     Amin, İngiltere'nin Irak'a yönelik savaşta ABD'nin yanında bulunmayı reddetmesi halinde, Amerikan yönetiminin savaşa başlama iznini çok zor bulacağını söyledi. 
     Mudhafer Amin, ABD'nin İngiltere'yi yalnız olmadığını, yanında müttefiki bulunduğunu dünyaya göstermek için askeri değil diplomatik olarak kullandığını öne sürdü. 
     İngiltere kamuoyunda Irak'a karşı bir savaş konusunda büyük hassasiyet bulunduğunu hatırlatan Amin, bunun doğru olması halinde Amerikan yönetiminin önüne savaşı başlatmada güçlükler çıkacağını söyledi. 
     Savaştan ziyade mümkün olduğunca diplomatik kanalların kullanılmasından yana olduklarını belirten Amin, İngiltere ve ABD'yi Irak'la diyaloğu başlatmaya yönelik girişimlerde bulunmamakla da suçladı. 
     İngiltere'ye bir katliamı önlemesi için seslenen Amin, masum sivillerin bunu hayatlarıyla ödeyeceğini, Irak'ınsa 1991'deki gibi yeniden tahrip olacağını hatırlattı. 
     





</TEXT>
</DOC>
