<DOC>
<DOCNO> 111851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo11.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan ''Futbol Oskarları'' dağıtıldı 
</HEADLINE>
<TEXT>

     İtalyan Futbolcular Derneği'nin geçtiğimiz sezonun en iyilerini seçtiği ''Futbolun Oscarları'' ödül töreninde Juventus ve hakemlerle ilgili dalga geçilence Juventuslu futbolcular stüdyoyu terk etti, hakem Pier Luigi Collina da aldığı ödülü çöpe attı. 
     Devlet televizyonu Rai'de düzenlenen ödül töreninde, programın sunucularından tiyatro sanatçısı Gene Gnocchi ve ünlüleri taklidiyle programa katılan Maurizio Crozza, İtalyan futbolunda her zaman konuşulan ''Hakemlerin Juventus Kulübü'ne yakın olduğu'' iddiasıyla ilgili espriler yaptılar. 
     ''Yasalar, Juventuslu olan herkese eşittir'', ''Salonda hakemler dışında Juventus'tan kim var '' şeklinde espiriler yapılınca, salonda bulunan Juventuslu futbolculardan Trezeguet dışında tüm futbolcular gece sona ermeden salonu terk etti. 
     Geçen sezonun ''En İyi Hakem''i seçilen Pier Luigi Collina da, ''Hakemlerin Juventus'tan yana olduğu'' şakalarına, soğuk soğuk gülerek, herhangi bir yorumda bulunmadı. 
     Collina'nın program sonrasında Rai televizyonundan öfkeli bir şekilde çıktığı ve aldığı ödülü çöpe attığı belirtildi. 
     İtalya'da çoğu zaman ''hakemlerinin kendisine yardımcı olduğu'' suçlamaları altında kalan Juventus Kulübü, daha sezonun 4. haftası geride kalmasına rağmen, başta Parma maçı olmak üzere aynı suçlamalara maruz kalmıştı. 
     Bu arada ''En İyi Futbolcu'' ve ''En İyi Yabancı Futbolcu'' ödülünü alan FC Juventus'tan David Trezeguet gecenin yıldızıydı. 
     Fransız futbolcu Trezeguet, şu anda yüzde 80 performansla oynadığını ancak bu yılda Juventus'ta birlikte başarılı olacağına inandığını söyledi. 
     ''Futbolun Oscarları'' olarak adlandırılan ödül töreninde, Juventus'tan Gianluigi Buffon ''En İyi Kaleci'', Bologna'dan Matteo Brighi ''En İyi Genç Futbolcu'' Parma'ya transfer oldu , SS Lazio'dan Alessandro Nesta ''En İyi Defans Oyuncusu'' Milan'a transfer oldu , İnter'den Christian Vieri ''En İyi İtalyan Futbolcu'', Chievo'dan Luigi Del Neri ''En İyi Teknik Direktör'', Brescia'dan Roberto Baggio ''En Sevilen Futbolcu'', Pier Luigi Collina da ''En İyi Hakem'' seçildi. 
     





</TEXT>
</DOC>
