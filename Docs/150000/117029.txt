<DOC>
<DOCNO> 117029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur41.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜYAP 21. İstanbul Kitap Fuarı sona erdi... 
</HEADLINE>
<TEXT>

     Tüyap Tüm Fuarcılık A.Ş'nin düzenlediği ''TÜYAP 21. İstanbul Kitap Fuarı'' sona erdi. 
     Bu yıl ilk kez Beylikdüzü'ndeki Tüyap Fuar ve Kongre Merkezi'nde düzenlenen fuarı, yaklaşık 276 bin kişinin ziyaret ettiği bildirildi. 
     Fuar yetkilileri, geçen yıl Tepebaşı Tüyap'ta gerçekleştirdikleri fuara 300 bin kişinin geldiğini belirterek, bu yıl görülen düşüşün, okurların fuarın yeni yerine alışamaması nedeniyle olabileceğini belirttiler. 
     Yanılarak Tepebaşı'ndaki fuar merkezine giden okurlar bulunduğunu ifade eden yetkililer, ancak genel anlamda hem okurlarda hem de yayınevlerinde bu yıl fuara ilişkin beklenenin çok üstünde bir memnuniyet olduğunu vurguladılar. 
     
     TÜYAP 21. İSTANBUL KİTAP FUARI 
     ''Onur yazarı'' İlhan Berk'in katılımıyla 26 Kasım'da açılan ''TÜYAP 21. İstanbul Kitap Fuarı''na bu yıl 250 yayınevi katıldı. Fuar kapsamında gerçekleştirilen 158 kültür ve edebiyat etkinliğinde çok sayıda sanatçı, bilimadamı, gazeteci ve yazar biraraya geldi. 
     Fuara, Rusya'dan Antonina Sverçevskaya ve Svetlana Uturgauri, Yunanistan'dan Herkül Millas ve Alexis Heraclides, İrlanda'dan Gleen Meade, Ermenistan'dan Silva Gabudikyan, İtalya'dan Ferdinando Camon ve Makedonya'dan Luan Starova'nın da konuk yazar olarak katıldı. 
     Ana tema olarak ''Buluşmalar'' konusunun seçildiği fuarla eşzamanlı olarak ''Artist 2002-12. İstanbul Sanat Fuarı'' ve ''Bilişim Outlet-Bilgisayar, İletişim ve Dijital Teknolojiler Tüketici Günleri'' fuarları da düzenlenerek, fuarın bir ''kültür fuarı'' haline dönüştürülmesinin de ilk adımı atıldı. 
     





</TEXT>
</DOC>
