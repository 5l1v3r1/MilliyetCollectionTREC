<DOC>
<DOCNO> 142504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo14.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor-Fenerbahçe maçına büyük ilgi... 
</HEADLINE>
<TEXT>

     Ligde hafta sonunda yapılacak ELazığspor-Fenerbahçe maçına ilginin yoğun olması nedeniyle, satışa sunulan biletlerden bir kısmının bittiği bildirildi. 
     Maraton tribünü için satılan biletlerin tükendiği belirtilerek, yeni bilet siparişinin verildiği açıklandı. 
     Kulüp basın sözcüsü Faruk Çikoğlu, istedikleri skoru Fenerbahçe karşısında alacaklarına inandıklarını belirterek, takımın büyük takımlar karşısında daha baskılı ve atak oynadığını söyledi. 
     Çikoğlu, A.A muhabirine yaptığı açıklamada, Fenerbahçe maçı sonrasında sevinen tarafın Elazığspor olacağına inandıklarını ifade ederek, takımda sakat ve cezalı oyuncunun olmadığını bildirdi. 
     Çikoğlu, futbolcuların Fehnerbahçe maçına çok iyi motive olduklarını ve istedikleri oyunu sahaya yansıtarak taraftarlarını puan ya da puanlarla sevindireceklerini ifade ederek, şöyle konuştu 
     ''İstediğimiz skoru Fenerbahçe karşısında alacağımıza inanıyorum. Takım, Fenerbahçe maçının hazırlıklarını günde çift antrenman yaparak sürdürüyor. Biz, büyük takımlar karşısında daha baskılı ve atak oynuyoruz. Fenerbahçe maçında da istediğimiz oyunu sahaya yansıtarak puan ya da puanlarla karşılaşmadan ayrılacağımıza inanıyorum. Fenerbahçe takımının büyüklüğünü ve kalitesini tartışmak çok yanlış olur. Biz rakibimizin gücünü hiçbir zaman tartışmadık ve tartışmayız. Ancak bizim bundan sonra tüm maçlarımız derbi niteliği taşıyor. Yapacağımız tüm maçlardan kaybedeceğimiz puan ya da puanlar bizi lig sıralamasında alt sıralara itecektir.'' Çikoğlu, Fenerbahçe takımının yarın özel bir uçakla Elazığ'a geleceğini ifade ederek, Elazığspor Kulübü yönetiminin konuk takımı en iyi koşullarda ağırlayacaklarını sözlerine ekledi. 
     
     ''BİLETLERİN YÜZDE 80'İ TÜKENDİ'' 
     Bu arada karşılaşmanın biletlerinin yüzde 80'inin tükendiği açıklandı. 
     Faruk Çikoğlu, Fenerbahçe maçı biletlerini önceki günden itiberen satışa sunduklarını belirterek, maç biletlerinin yüzde 80'nin tükendiğini bildirdi. 
     Çikoğlu, yönetim kurulu olarak Fenerbahçe maçı için 12 bin 500 adet bilet bastırma kararı aldıklarını ifade ederek, biletlerin 2 ayrı noktada satışının yapıldığını söyledi. 
     Biletlerin 20, 10 ve 5 milyon liradan satıldığını ifade eden Çikoğlu, ''Fenerbahçe maçı için satışa sunduğumuz biletlerin 9 bini satıldı. Maraton tribünü biletleri ise tamamıyla tükendi. Yarın maraton tribünü, kapalı tribün ve kale arkası tribünü için 3 bin bilet daha bastıracağız'' dedi. 
     Çikoğlu, taraftarların ilgisine göre bilet satışlarının maç saatine dek süreceğini kaydederek, Fenerbahçe taraftarları için ayrılan 1000 kişilik biletten şu ana dek yalnızca 20 adet satıldığını sözlerine ekledi. 
     





</TEXT>
</DOC>
