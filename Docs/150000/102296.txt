<DOC>
<DOCNO> 102296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur23.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de 10 bini aşacak sanılan aday sayısı bin 200'lerde kaldı 
</HEADLINE>
<TEXT>

     AKP'de 10 binin üzerinde beklenen milletvekili aday başvurusu sayısının bin 200'lerde kalmasının şoku yaşanıyor. 
     AKP yönetimi, anketlerde partinin tartışmasız birinci ilan edilmesi üzerine adaylık ücretini 1 milyar lira olarak belirledi ve diğer partilerden farklı olarak da başvurular için de yarın akşama kadar süre tanıdı. AKP yöneticileri de milletvekili adaylığı için 10 binin üzerinde başvuru beklediklerin açıkladı. 
     Partinin Seçim İşleri Başkanlığı, adaylık başvurularının 10 binleri bulduğunu açıklamasına karşın edinilen bilgiler gerçeğin böyle olmadığını ortaya çıkardı. 
     Sürenin dolmasına bir gün kala AKP'ye milletvekili adaylığı için başvuranların sayısı toplamı bin 200'lerde kaldı. Bunun üzerine el altından teşkilata adaylık başvurularıyla ilgili sürenin dolmasına karşın adaylık başvuruları kabul edebilecekleri, başvuruların aday listelerinin kesinleşeceği 11 Eylül'e kadar yapılabileceği bilgisi verildi. 
     AKP'de bir başka çelişki ise diğer partilerden yapılacak transferlerle ilgili olarak ortaya çıktı. AKP Grup Başkanı Bülent Arınç'ın partisine 100 kadar milletvekilnin gelmek istediğini, ancak seçim süreciyle birlikte kapıları kapattıkları açıklamasına karşın parti yöneticilerinin transfer girişimlerine son verilmedi. Özellikle ANAP'lı Murat Başesgioğlu ve Işılay Saygın'ın AKP'ye katılmalarını sağlamak için parti yöneticilerin girişimleri sürüyor. 
     AKP'nin Erkan Mumcu'ya da ANAP'tan istifa etmesi halinde kapılarını açacağı bildirildi. 
     





</TEXT>
</DOC>
