<DOC>
<DOCNO> 126054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/theper.html </URL>
<DATE> 2002/12/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sakın ihtilafa düşmeyin 
</HEADLINE>
<TEXT>

Bu yıl eşimle malları paylaşmak için anlaşma yapacakmışız. Bu anlaşmayı yapmak zorunda mıyız Zorunda isek nerede yapacağız 
     C.K. - İstanbul 

     
     Biliyordum başıma geleceği, yıl sonu yaklaştıkça bekliyordum bu sorunun bana sorulacağını, işte korktuğum başıma geldi. 
     Ne için korkuyordum, neden başıma geldi diyorum Ben tam 23 senedir sizlerin hukuki problemlerinizi yanıtlayan biri olarak bu problemden niye korkuyorum 
     Birincisi 
     Yeni Medeni Kanunumuza göre benim evlilik birliği içinde, ihtilafsız, problemsiz yürümekte olan evliliklere müdahale etmem gerekecek. Bu soru karşısında ben eşlere diyeceğim ki 
     "11.1.2003 tarihine kadar eşinizi karşınıza oturtun, onunla pazarlık edin, eşinize ait malları nasıl bölüşeceğinizi kararlaştırın, sonra onu alın notere gidin ve malları paylaştığınıza dair sözleşme imlatın." Yani durupdururken eşler arasına para - pul ihtilafı sokup bir sevgi bağı olan evliliği bir menfaat ilişkisine sokacağım. Buna benim aklım yatmıyor. İşte bu nedenle de soruya yanıt vermekten korkuyorum. Çünkü düzgün yürüyen pek çok evliliğe maddi menfaat ilişkisi yüzünden gölge düşecek. Yasa bunu yapmamalıydı. 
     İkinci korku nedemi yasanın yazılışındaki hata. Madde aynen şu 
     "Türk Medeni Kanunu’nun yürürlüğe girdiği tarihten önce evlenmiş olan eşler arasında bu tarihe kadar tabi oldukları mal rejimi devam eder. Eşler kanunen yürürlüğe girdiği tarihten başlayarak bir yıl içinde başka bir mal rejimi seçmedikleri takdirde, bu tarihten geçerli olmak üzere yasal mal rejimini seçmiş sayılırlar." 
     Hangi tarihten itibaren Cümle açık mı Hayır. Şu cümle içine "bu tarih" "şu tarih" gibi işaretler koyacağına tarihi açıkça yazsan ne olur Biliyorum ki "bu tarih" ibaresi tartışılacak. İşte bunun için yanıt vermeye çekiniyorum ama siz dilerseniz noterde sözleşme yapın, yapmazsanız edinilmiş mallara katılma rejimini kabul ettiğiniz anlaşılacak, ama her halükarda ihtilafa düşmeyin. 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
