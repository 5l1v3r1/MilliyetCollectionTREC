<DOC>
<DOCNO> 131761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/spo02.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KEMAL KOALİSYONU 
</HEADLINE>
<TEXT>

Fenerbahçe’de yedi yönetici, Gaziantep’in yıldız oyuncusunun transferi için aralarında 1.5 milyon dolar topladı. Başkan Celal Doğan ile son kez görüşüldü ve 2.5 milyon dolarda indirim istendi 
     YUSUF KOBAL 

     Özdemir başı çekti 
     FENERBAHÇE, Gaziantepsporlu Kemal’i ısrarla renklerine bağlamak isterken, yedi yönetici kendi aralarında topladıkları 1.5 milyon dolarla bu transferi bitirmeye çalışıyor. Başını İkinci Başkan Nihat Özdemir’in çektiği grup, hem ekonomik sıkıntı yaşayan kulübü rahatlatmak, hem de Teknik Direktör Oğuz Çetin’in istediği genç oyuncuyu takıma katmak için imece usulü bir Kemal bütçesi oluşturdu. 
     
     Son söz yönetimde 
     YÖNETİCİLERİN aralarında topladıkları 1.5 milyon dolarla rotasını yine Kemal’e çeviren Fenerbahçe, Celal Doğan’ın bu futbolcu için istediği 2.5 milyon dolardan indirim yapmasını bekleyecek. Kemal’den olumsuz bir sonuç çıkması halinde havuzda oluşturulan bu para başka bir transfer için kullanılacak. Sarı - Lacivertli yönetim yarın yapacağı yönetim kurulu toplantısında hem Rebrov, hem de Kemal konusunda kesin bir karar verecek. 
     
Vladimir’e güvenoyu      RUS oyuncunun Trabzonspor maçındaki performansı hem Oğuz Çetin’i, hem de yönetimi memnun etti. Yöneticiler, Vladimir’in bugüne kadar aranan tarzda bir forvet olduğunu, kısa süre forma giyse de yeteneğini belli ettiğini dile getirdiler. Oğuz Çetin de "Tam aradığımız isim" yorumunu yaptı. Bu arada Çetin bugün bir basın toplantısı düzenleyerek kampı değerlendirecek. 
     
Rüştü sahip çıktıMilli kaleci, hatalı goller yiyen Oğuz ve Volkan’a destek verdi, "Onları yıpratmamak gerek" dedi 
     YALÇIN TÜRK 

     Yüklenmek yanlış’ 
     HAZIRLIK maçlarında hem Oğuz, hem de Volkan’ın yediği hatalı goller en çok Rüştü’yü üzdü. Tecrübeli file bekçisi, "Volkan ve Oğuz’a yüklenmek haksızlık olur. İyi niyetle çok çalışıyorlar. Her kaleci hata yapabilir. Önemli olan gençleri hatalarından arındırmak. Her ikisi de zamanla toparlanır. Onları yıpratmamak gerek" diye konuştu. 
     
     Yıldız şaşkın 
     KALECİ antrenörü Nurettin Yıldız ise Oğuz ve Volkan’ın sahadaki performanslarının kendisini çok şaşırttığını söyledi. Yıldız, "Sabaha kadar gözüme uyku girmedi. Antrenmanlarda en zor topları çıkaranlar, maçta nasıl böyle hata yapıyorlar anlamıyorum. Artık Rüştü’nün forma giymesi şart. Oğuz ve Volkan’ı da kazanmak için uğraşacağız" dedi. 
     
     Sorunu bitmiyor 
     TAKIM çalışmalarına başlayan Rüştü’nün bu kez de boyun ve sırtında ağrılar başladı. Milli kaleci, "Herşey iyi gidiyordu. Umarım bu sorunum da geçer. Şanssızlıklar bitmiyor" ifadesini kullandı. Bu arada Rüştü’yü Almanya’da tedavi eden doktoru Jürgen Toft, "Onu Türkiye’ye sapasağlam gönderdik. Niye oynamıyor anlamıyorum" açıklamasını yaptı. 
     
Çetin’den ilk uyarıTrabzon maçı bitiminde soyunma odasında tek tek hataları anlattı 
     ANTALYA’DA, Fenerbahçe’ye yeni bir kimlik kazandırmaya uğraşan Teknik Direktör Oğuz Çetin, Trabzonspor maçı sonrası soyunma odasında oyuncularıyla kısa bir toplantı yaptı. Tek tek hataları anlatan Çetin, "Sistemin balansı bozulduğu zaman neler olabileceğini görüyorsunuz. Yeni düzenimiz bu, asla taviz vermeyeceğiz. Lig başlayana kadar sorunu hep birlikte çözeceğiz. Size güveniyorum" dedi. 
     
Aidat sorun oldu      SARI - Lacivertli kulüpte şimdiye kadar 600 üyenin aidatını yatırdığı belirlendi. Yönetimin aidat parasını 50 milyon liraya yükseltmesinden sonra Fenerbahçeliler’in bu ücreti ödemekten kaçındığı belirtildi. 31 Ocak’a kadar aidatını yatırmayan üyeler mali kongrede oy kullanamayacak. 
     SON yapılan kongrede tüm üyeler 600 bin lira tutan aidatlarını yatırarak oy kullanma hakkına sahip olmuştu. İki yıl arka arkaya aidatını ödemeyenlerin üyeliklerinin düşmesi gündeme geliyor. Ay sonuna kadar parasını ödemeyenler muhtemel bir olağanüstü kongrede de oy kullanma şansını kaybedecekler. 
     
Rebrov kördüğüm      TEKNİK Direktör Oğuz Çetin’in ısrarla istediği Tottenham’ın Ukraynalı yıldızı Rebrov’un transferi arap saçına döndü. Rebrov’un menajeri Varga dün de tutarsız açıklamalarına devam etti. Maddi sıkıntı içindeki Fulham’a Ukraynalı oyuncunun gitmesinin imkansız olduğunu savunan Varga, daha önce kulüple bağlarını kopardığını belirten Rebrov’un Tottenham’a geri dönebileceğini söyledi. 
     
Yorgunluk bahanesi Sarı - Lacivertli oyuncular PSV ve Trabzonspor önünde alınan yenilgileri ağır çalışma programına bağladılar 
     Kişisel hatalar’ 
     EFES Cup Turnuvası’nda önce PSV’ye ardından da finalde Trabzonspor’a yenilen Fenerbahçe’de futbolcular ağır çalışmalar ve kişisel hataların sonuçta etkili olduğunu söylediler. Abdullah, "Trabzonspor maçında 55 dakika iyi oynadık. Gol sonrası motivasyonumuz bozuldu. Buna bağlı olarak oyun disiplininden de uzaklaştık. Aşırı yorgunluk da bizi yıprattı. Sistemde sorun yok" dedi. 
     
     Ölçü alınmamalı’ 
     SAVUNMANIN tecrübeli ismi Fatih ise "Ağır antrenmanlar sonrası yaptığımız maçlarda belirli bölümden sonra yorgunluk nedeniyle oyundan düşüyoruz. Sistemimizde kopukluklar oluyor. Emeklerimizin karşılığını ligde alacağız" diye konuştu. Ümit Özat da "Bu maçlar ölçü alınmamalı. Maçların genelinde iyi oynuyoruz. Gerçek gücümüzü Beşiktaş derbisinde göstereceğiz" ifadesini kullandı. 
     
Mirkoviç kıskaçta      SAKATLIĞI nedeniyle uzun süredir sahalardan uzak kalan Mirkoviç’in bir an önce takıma dönmesi için teknik heyet büyük uğraş veriyor. Yugoslav futbolcu, dün sabah Oğuz Çetin, yardımcı antrenör Nurettin Yıldız ve fizyoterapistler tarafından ağır ve uzun süreli özel bir rehabilitasyon antrenmanına tabi tutuldu. Antrenmana Mustafa katılmadı, Ortega, Bes, Erhan, Ali Akdeniz salonda güç antrenmanı yaptı. 
     



 SPOR 

























</TEXT>
</DOC>
