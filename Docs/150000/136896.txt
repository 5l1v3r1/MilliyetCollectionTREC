<DOC>
<DOCNO> 136896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yazar/pulur.html </URL>
<DATE> 2003/02/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
85 yıl önce 85 yıl sonra... 
</HEADLINE>
<TEXT>

     Çalma fırsatı bulanlar ahlaksızdır. 
     Çalma fırsatı bulamayanlar ahlaklıdır. 
     Bir toplumun "ahlaki" değerlerini, böyle ucuz ayırmak doğru olur mu 
     Olmaz 
     Çalma fırsatı elindeyken, çalmadan, hortumlamadan, bütün bu soygunların ortasında yaşayıp, namusları ile ölenlere "Yok " diyebilir misiniz 
     Toplumun bir kesimi çalacak, bir kesimi, içinde çalma arzusu olsa da çalamayacak, elinde fırsat yok 
     Hayır, hiçbir toplum böyle ayakta kalamaz. 
     
     BİR de, kendilerinin, çalıp çırpmasına izin verenler, göz yumanlar, çekip gidince, arkalarından konuşmayıp, onlara hala sahip çıkanlar vardır. Bunlara da "Ne mert adam, ne erkek adam " gibi birtakım sıfatlar, unvanlar yakıştırırlar. Saçı bitmedik yetimin hakkını çalmalarına izin verdi ya, imkan tanıdı ya, çoğu onlarla birlikte ziftlendi ya 
     
     BU düşünceler Hüseyin Rahmi Gürpınar’ın 1918 yılında yazdığı bir yazıdan aklımıza geldi. 
     Birinci Cihan Savaşı bitmiş, Osmanlı yenik düşmüş İttihatçı paşalar memleketi terk edip kaçmışlardır. 
     Hüseyin Rahmi Gürpınar, o paşalardan birinin yardımıyla zengin olan ve onlara kaçtıktan sonra da toz kondurmayan biriyle tartışır, karşısındaki "erbab - ı kalemölerden biridir, kaçan paşanın iyiliklerini unutamaz, üstelik ahlaklı geçinenleri de, çalamadıkları için, beceriksizlik ve aptallıkla suçlar... 
     
     HÜSEYİN Rahmi Gürpınar dayanamaz 
     "O yediğin şeylerin nerelerden tedarik edildiğini bileydin, hak, kan ve gözyaşı kelimelerinin manalarında hiçbir anlamamazlık, bilinmemezlik göremezdin. Çünkü o nimetler asıl sahipleri için, ona müstahak olanların ağzından alındı, sizin gibilere verildi. Sınırlarda düşman mermilerinden kurtulanlar açlık ve çıplaklıktan öldüler. Savaş ateşinden buraya topal, çolak, kör, sağır, yarım adam olarak dönenler Sirkeci otellerinde sefil, sürüm sürüm süründüler. Sizin gibi Büyükada’da şurada burada sefa yerlerinde arabalarda, beyler, paşalar yanında, dalkavukluğa girmekten başka, savaşla, genel matemle hiçbir ilişkileri ve insanlıkla ilgileri olmayanlar yediler, içtiler, gezdiler, eğlendiler... Bu savaş senin gibiler için felaket değil, mutluluk oldu." 
     
     HÜSEYİN Rahmi Gürpınar, bunları söyledikten sonra, kaçan paşaları savunanların beklenmeyen bir sadakat gösterdiklerini belirterek yazısını şöyle noktalar 
     "Fakat onların minnettarlıklarını omuzlarınızda taşımaya mahkum olmak, kanımca müebbet bir kürek cezasından daha ağırdır." 
     Bu yazı yazılalı 85 yıl olmuş... 
     Türkiye ve İstanbul ne kadar değişmiş değil mi 
     Ya da hiç değişmemiş.. 
     
     Gazetecilikte Son Yazıları - Derleyen, sadeleştirerek yayına hazırlayan Abdullah - Gülçin Tanrınınkulu Özgür Yayınları. 
     
     







PKK’nın yeni taktikleri 


Dönülmez bir gümbürtünün ufkundayız... 


Healey yazdı... 


Müebbet mazlumlar 


Tur-izm, turizme karşı 


Mütevelli sistemi başarılı olur mu 


85 yıl önce 85 yıl sonra... 


Bush’un 18 Şubat ısrarı 


Hayat ve ölüm parmak ucunuzda 


Dava yolu görünüyor 


Salih Bey’in kızı Françoise’ öldü 


</TEXT>
</DOC>
