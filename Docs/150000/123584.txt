<DOC>
<DOCNO> 123584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo28.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor Trabzonspor'a teslim olmayacağız 
</HEADLINE>
<TEXT>

     İkinci Futbol Ligi A Kategorisi ekibi Sivasspor'un teknik direktörü Mehmet Şahan, Türkiye Kupası 3. kademesinde Trabzonspor'la eşleşmekten korkmadıklarını belirterek, ''Trabzonspor güçlü bir takım diye teslim olmayacağız'' dedi. 
     Mehmet Şahan, Türkiye Kupası'nda Trabzonspor ile oynayacaklarını belirterek, şunları kaydetti 
     ''Trabzonspor, herkesin tanıdığı, bildiği güçlü bir takım. Biz de onların gücünü biliyoruz ama korkmuyoruz. Trabzonspor güçlü bir takım diye teslim olmayacağız. Sahaya çıkıp elimizden geleni yapacağız. Tur atlamayı hedefliyoruz. Biz de tur atlama konusunda, kendimizi en az rakibimiz kadar şanslı görüyoruz.'' Geçen hafta sonunda deplasmanda Çanakkale Dardanelspor ile karşılaştıklarını ve 1-1 berabere kaldıklarını hatırlatan Şahan, sözlerini şöyle tamamladı 
     ''Biraz dikkatli olsaydık, Dardanel maçını kazanabilirdik. Ancak oradan aldığımız bir puan da iyi puandır. İlk yarının son haftasında, Antalyaspor ile kendi sahamızda karşılaşacağız. Bu maçı kazanarak, ligi istediğimiz gibi bitirmeyi hedefliyoruz.'' 
     





</TEXT>
</DOC>
