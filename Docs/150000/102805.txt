<DOC>
<DOCNO> 102805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/ekonomi/eko07.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ın tasfiyesi başladı 
</HEADLINE>
<TEXT>

Türkbank’ta vadeli hesaplar dahil tüm mevduat sahiplerine paraları iki ay içinde iade edilecek 
     ANKARA ANKA 

     Türk Ticaret Bankası’nın Türkbank tasfiyesi resmen başladı. Tasfiye kararı 14 Ağustos’ta Ticaret Sicil Memurluğu’na tescil ettirilen Türkbank’ta mevduat ve diğer alacağı bulunanlara paralarının iki ay içerisinde ödeneceği bildirildi. 
     
     İki ay içinde başvurulacak 
     Türkbank’tan açıklamada, alacaklıların belgeleriyle birlikte İstanbul, Şişli, Gayrettepe Yıldızposta Caddesi No 2 adresinde bulunan tasfiye memurluğuna başvurmaları gerektiği belirtildi. Açıklamada şöyle denildi 
     "Bankalar Kanunu’nun 18’inci maddesinin 2’nci fıkrası gereğince, mevduat sahiplerinin, bankadan alacaklı olanların veya bu durumda sayılabilecek kişi ve kurumların, bankada bulunan ayni ve nakdi her türlü mevduat, emanet, cari hesap bakiyeleri ve sair borçlar, vadeli olsalar bile vadeleri beklenmeksizin iki ay içerisinde iade edilecektir." 
     
40 yılda 53 banka tasfiye edildi      Bankacılık sektörü son 40 yılda inişli çıkışlı bir seyir izledi. 1962’de 51 olan banka sayısı, 1999’da 81’e kadar çıkarken, haziran sonu itibariyle 57’ye indi. 40 yıl içinde yedi kamu, 28 özel, dört mahalli, altı yabancı sermayeli sekiz de kalkınma ve yatırım bankası olmak üzere toplam 53 banka tasfiye edildi. 1962 yılında 32 bin 913 kişiye istihdam sağlayan sektörde 1999’da yaklaşık 174 bin kişiye çalışırken, bu rakam 2001 sonunda 137 bin kişiye düştü. 
     



 EKONOMİ 























</TEXT>
</DOC>
