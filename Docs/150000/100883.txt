<DOC>
<DOCNO> 100883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy12.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç Parti bilmecesi 
</HEADLINE>
<TEXT>

     ANKARA Milliyet 

     Cem Uzan’ın genel başkanlığını yaptığı Genç Parti’nin, seçimlere katılabilmek amacıyla YDP ile birleşme çalışmalarında son söz Yüksek Seçim Kurulu’na YSK kaldı. Yargıtay Başsavcılığı’nın birleşmenin ancak büyük kongre kararıyla olabileceğini açıklamasına karşın Genç Parti, YDP’yle resmen birleştiğini ve seçimlere katılma hakkı elde ettiğini açıkladı. 
     YDP’nin eski Genel Başkanı Hasan Celal Güzel’in, "partimi satıyorlar" açıklamasının ardından partinin yeni genel başkanı Mehmet Ali Akgül, 6 Ağustos’ta Yargıtay Başsavcılığı’na birleşme başvurusu yaptı. Başvuruda, YDP’nin adının Genç Parti adıyla, ambleminin de Genç Parti amblemiyle değiştirildiği belirtilirken, değişikliğe Güzel’in kaybettiği kongrede gerçekleştirilen tüzük değişikliğiyle söz konusu yetkinin YDP Genel Başkanı’na verilmesi dayanak gösterildi. 
     



 SİYASET 


















</TEXT>
</DOC>
