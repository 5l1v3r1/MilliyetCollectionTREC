<DOC>
<DOCNO> 135154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy09.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu’nun YÖK darbesi 26 Şubat’ta 
</HEADLINE>
<TEXT>

YÖK Başkanı Gürüz’ün yüksek öğretim alanındaki reforma katkıda bulunmadığını savunan Milli Eğitim Bakanı Erkan Mumcu, kurulun atama yetkisini kaldıracak 
     ANKARA Milliyet 

     Milli Eğitim Bakanı Erkan Mumcu, YÖK Başkanı Prof. Dr. Kemal Gürüz’ün yükseköğretim alanında gerçekleştirilen reform sürecine katkıda bulunmadığını savundu. YÖK tasarısının 26 Şubat’ta Bakanlar Kurulu’na sunulacağını belirten Mumcu, "Katkı esirgemek kararlılığında iseler onları zorlayacak imk nımız yok" dedi. 
     Mumcu, internet üzerinden başlatılan yükseköğretim reformuna gelen 20 bin görüşün akademisyenlerin katılacağı toplantıda değerlendirileceğini açıkladı. Mumcu, YÖK’ün toplantılara davet edilip edilmeyeceği yönündeki soruya ise "Şu ana kadar herhangi diyalog girişiminde bulunulmamışsa bunu beklememiz doğru olmaz" karşılığını verdi. 
     
     Her şey açık olacak’ 
     Reform sürecinde ikinci safhayı başlattıklarını belirten Mumcu, "Kurulun önerileriyle zenginleştirilen tasarı TBMM’ye sevk edilecek. Hiçbir şey kapalı kapılar arkasında gerçekleşmeyecek" diye konuştu. 
     İnternete gelen öneriler üzerinde bakanlığın da mutabık kaldığını kaydeden Mumcu, uzlaşmaya varılan konuları şöyle sıraladı 
     "Anayasa’da değişiklikle üniversitelerin bilimsel özerkliklerinin yanı sıra yönetsel özerklikleri de teminat altına alınmalı, akademik özgürlükler anayasal güvenceye kavuşturulmalı. YÖK planlama, eşgüdüm ve akreditasyon birimi olarak yeniden yapılandırılmalı, akademik nitelikteki işlevleri Üniversitelerarası Kurul’a devredilmeli. Rektör ve dekan atama yetkisi kaldırılmalı. Akademik unvanların kazanımı objektif, şeffaf, bilimsel ve genel ölçütlere bağlanmalı. Üniversiteler, mali özerkliğe kavuşturulmalı." 
     Bakanlıktaki atamalarla ilgili eleştirilere de sinirlenen Mumcu, "Bir elin parmağını tutmayacak sayıda atama kararnamesine imza attım" dedi. 
     



 SİYASET 


















</TEXT>
</DOC>
