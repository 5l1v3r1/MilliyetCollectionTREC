<DOC>
<DOCNO> 119021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/civaoglu.html </URL>
<DATE> 2002/11/15/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ruh çağıralım 
</HEADLINE>
<TEXT>

     BARCELONA- Mutfak şefi değilim. Yemek nasıl pişirilir bilmem. Ama yemeğin iyisini anlarım. Galatasaray - Barcelona maçı için de aynı şeyi söyleyebilirim. 
     Yani... GS’nin oyununu irdeleyecek değilim. Ama... GS’nin "tatsızlığını" daha doğrusu "yavanlığını" söyleyebilirim. 
     GS’yi bu yıl tanıyamıyorum. Skor, estetik bir yana, Galatasaraylılık ruhunu bulamıyorum. 
     
Galatasaray bir dünya markası      Şanghay’da bir restorandaki garson "şükür" dediğimizde, "Ooooo Hakan Şükür" diye küçük bir çığlık atmış ve "Siz Türksünüz" tahminini dile getirmişti. 
     Meslektaşım Ruhi Sanyer de, Burma’da bir Budist rahibin "Galatasaray’ın o gün oynadığı maçın sonucunu" kendisine söylediğini anlattı. 
     Dünya klasında birinciliğe çıkmış bir takımın bu hale gelmesi sadece Galatasaray’ın değil, Türkiye tanıtımının da dramı. 
     Fatih’in Galatasaray’ının, Fenerbahçe ve Barcelona küllerinden tıpkı efsanevi Phoneix kuşu gibi yeniden doğacağına inanıyorum. 
     Ama... Galatasaray’ın Barcelona karşısındaki yavanlığını sadece ben değil, maçı beraber izlediğimiz gruptan da birkaç izlenimle yansıtıyorum. 
     
Kokteyl      GUİSEPPE FARİNA Aria Genel Müdürü 
     "Galatasaray dahil olmak üzere Türkiye’deki dört büyük futbol takımının sponsoru olan bir şirket adına, tüm taraftarları, kendilerine daha önce yaşattıkları güzellikleri, başarıları, heyecanları düşünerek, zor anlarda da takımlarının yanında olmaya davet ediyorum." 
     ..... 
     HAKAN AYGÜN HaberTürk Yayın Kurulu Başkanı Fenerbahçeli 
     "Bir Fenerbahçeli olarak artık Galatasaray’ı seyretmeyi de bırakıyorum. Türkiye’de seyredeceğim takım kalmadı..." 
     ...... 
     METİN MÜNİR Gazeteci - Yazar Tarafsız 
     "22 senedir maça gitmemiştim. Galatasaray’ı bu gece gördükten sonra 22 sene daha maça gitmemeye karar verdim." 
     ..... 
     
İncognito      Farina tarafsız... Hakan ve Metin ise zaten maçlara gitmeyeceklerini söylediler. 
     Fakat aşağıda görüşlerini sunacaklarım, kendi takımlarının tutkunları. Meslekleri gereği bütün takımlarla profesyonel çalışma yapabilirler ya da tuttukları takım nedeniyle objektif olmaları gereken gazetecilik kimliklerine, yönettiklere yayınlara - haksız da olsa - toplumda kuşkular oluşabilir. O nedenle isimlerini geçiyorum. 
     ..... 
     Dergiler Grubu Direktörü Galatasaraylı "GS’nin lidere ihtiyacı var, bir rüzg r lazım. Bu arada iç meselelerini halletmeli, para sorunlarını çözmeli ve tekrar iddialı olmalılar." 
     ..... 
     Yabancı Ortaklı GSM Şirketi - Medya İlişkileri Sorumlusu Galatasaraylı "GS’nin serüveni Türkiye’de kurumsal kültürün eksikliğinin bir göstergesi... Büyük bir takım, şirket ya da kurum olmak, başarının ve kurumsal kültürün devamlılığını gerektirir." 
     ..... 
     Halkla İlişkiler Şirketi - Genel Koordinatör Galatasaraylı "3 - 1’lik mağlubiyet değildi en çok üzen... Gurur duyduğumuz Galatasaraylılık ruhundan eser olmamasıydı..." 
     ..... 
     Haber TV Kanalı - Genel Yönetmeni Fenerbahçeli "Futbolcuların ve Terim’in Galatasaray’ı bugüne getirirken verdiklerini şimdi biz de Türkiye, olarak onlara verelim." 
     ..... 
     Gazeteci Ekonomi Editörü Beşiktaşlı "Tüm suç futbolcularda değil. Garip bir büyüklük kompleksi içinde son 2 yılda sürekli irtifa kaybeden Terim’i de masaya yatırmak şart." 
     ..... 
     Halkla İlişkiler Şirketi Başkan Yardımcısı Galatasaraylı "Evet, bitti 
     Hiç yakışmadı. Haydi baştan başlayalım. Sayın Başkan, Sayın Terim... Önce gülmeyi, sevgiyi öğrenelim. 
     İsteyin Yeter " 
     ..... 
     Haber TV Kanalı - Haber Müdürü Beşiktaşlı "GS, güçlü bir motora giydirilmiş uygun bir süpersonik ve ayrıcalıklı aerodinamikle oluşturulmuş taşıt gibiydi. Son bir yılda süpersonik giysisinden arındırıldı, aerodinamiği bozuldu. H l eskisi gibi uçması, ivmelenmesi bekleniyor. Sorun bu " 
     ..... 
     Ve ben "Yemeklerinin tadı bozuldu" diye bir lokantaya artık gidilmez. Ama... Galatasaraylı her koşulda takımının maçına gitmelidir. Destek vermelidir. 
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
