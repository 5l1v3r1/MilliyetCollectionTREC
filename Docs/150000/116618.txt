<DOC>
<DOCNO> 116618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/dunya/dun02.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevişerek evlenelim 
</HEADLINE>
<TEXT>

Almanya Dışişleri Bakanı Fischer İyi arkadaşımız ABD’nin tavsiyesi Türkiye’yi AB ile evlendirmek için yeterli değil 
     DIŞ HABERLER SERVİSİ 

     Almanya Dışişleri Bakanı Joschka Fischer’in Washington ziyareti sırasında Türkiye’nin Avrupa Birliği AB üyelik sürecine ilişkin demeçleri, ortalığı karıştırdı. 
     ABD basınına Türkiye’nin AB üyeliğiyle ilgili benzetmeler yapan Fischer, "Biz yakın arkadaşlıktan, dostluktan bahsetmiyoruz. Evlilikten bahsediyoruz. İyi bir arkadaşınızın ABD istemesi, bir evlilik kurmanız için yetmez. ABD’nin tavsiyesi, Türkiye’yi AB ile evlendirmek için yeterli değil" dedi. 
     Fischer’in sözleri, The Washington Times gazetesinin başyazısında, "Almanya, Türkiye’nin AB üyeliğine karşı" şeklinde yansıdı. 
     Ancak Fischer, Amerikan PBS Radyosu’na verdiği demeçte de, benzer nitelikteki sözlerini sürdürdü. Fischer, "Amerikan yönetiminin lobi yapmasının, Türkiye’yi AB’ye almak için yeterli olmadığını, Türkiye’nin üyelik için gereken insan hakları, demokrasi, hukuki düzenlemeler gibi birçok temel kriteri şu ana kadar karşılayamadığını" iddia etti. 
     
     "Türkiye’ye destek artmalı" 
     Washington Times gazetesi, "Almanya AB içinde Türkiye’ye hayır" başlıklı başyazısında Fischer’in sözlerine atfen, "Türkiye’nin ciddi olarak AB’ye alınması söz konusu olmayacak. Bu çerçevede ABD hükümeti, dostumuz ve hayati müttefikimiz Türkiye’ye yönelik ticari ve ekonomik destek politikalarını geliştirmeli" ifadesini kullandı. 
     
     



 DÜNYA 













</TEXT>
</DOC>
