<DOC>
<DOCNO> 147164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/spor/spo03.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı meselesi 
</HEADLINE>
<TEXT>

Galatasaraylı Baliç, Bursa maçından sonra kadroya girememesinin kendisini şaşırttığını söyledi, "Bazı futbolcu çabuk form tutar. Ben bir ay oynamazsam, kendime iki ayda geliyorum" dedi 
     İRFAN KURTULMUŞ 

     Hayal kırıklığı 
     BURSASPOR, Fenerbahçe ve Real Madrid’ten sonra soluğu Florya’da alan Baliç, Galatasaray formasından uzak kalmanın moralini bozduğunu açıkladı. Boşnak yıldız, "İkinci devreye ilk on birde oynadığım Bursa maçıyla başladım. Devamlılık kazanırım diye düşündüm. Ancak kadroya giremedim. Bunu beklemiyordum" diye konuştu. 
     
     Cevapsız sorular 
     FATİH Terim ile hiçbir sorunun olmadığını da açıklayan Baliç, "Milli Takım’a bile seçilmeme rağmen niye oynayamadığım sorusuna cevap bulamıyorum" dedi. Yıldız futbolcu, sözlerini şöyle sürdürdü "Yapım çok farklı. Bazı futbolcular çok çabuk form tutarlar. Ben ise bir ay futboldan uzak kalırsam, en az iki ayda eski formuma gelirim." 
     
     Büyüklük etkiledi’ 
     BALİÇ kalitesinin belli olduğunu dile getirdi. Boşnak oyuncu, "Galatasaray’a, Baliç’in kim olduğunu göstermek için gelmedim. Benim kendimi ispat gibi bir düşüncem olmadı. Galatasaray’ın büyük bir kulüp olması tercihimde etkili oldu. İki yıllık sözleşmem daha var. Burada mutluyum" yorumunu yaptı. 
     
AIG’in ağır faturası      GALATASARAY’A hiçbir mali yükünün olmayacağı iddia edilen AIG, Sarı - Kırmızılılar’a 350 bin dolar gibi yüksek bir faturayla döndü. Bu paranın, Amerikan firmasıyla yapılan anlaşmayı bozmak için açılan mahkemeler ve avukat masraflarına gittiği bildirildi. Davaların Haziran ayına kadar süreceği ve ödenmesi gereken ücretin 600 bin doları bulacağı iddia edildi. 
     
Korkutan uzaklık      Dokuz eksikle çalıştı 
     LİG yarışında Beşiktaş’ı yakın takibe alan Galatasaray’da, Diyarbakır maçı öncesinde endişeli bir bekleyiş başladı. Fatih Terim’in, haftasonu oynanacak olan maç öncesinde takıma tam kadro tek antrenman yaptırabilecek olması büyük sıkıntı yarattı. Cim - Bom’un hocası, bugün İstanbul’a dönecek Milliler’e ekstra bir çalışma yaptırmayı planlıyor. Öte yandan yönetim kesenin ağzını açtı. Sponsor firmaların da katkısıyla, şampiyonluk priminin adam başı yaklaşık 150 bin doları bulacağı ifade edildi. 
     
     


SPOR 




























</TEXT>
</DOC>
