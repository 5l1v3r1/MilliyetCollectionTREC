<DOC>
<DOCNO> 116229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur28.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Cumhurbaşkanı ile kavga başladı 
</HEADLINE>
<TEXT>

     CHP Genel Başkanı Deniz Baykal, AKP ile Cumhurbaşkanı Ahmet Necdet Sezer arasındaki "başbakan adayı" tartışmasını değerlendirirken "Cumhurbaşkanı ile kavga etmek, çekişmek için mi seçim yapıyoruz Cumhurbaşkanı'nın önüne bu mesele gelmesin, sandıkta çözün" dedi. 
     Kırıkkale'de halka seslenen Baykal, iktidara gelmeleri halinde milletvekili dokunulmazlıklarını kaldıracaklarını yineledi. CHP'nin bunu dile getirdiğini çünkü alınlarının ak olduğunu belirten Baykal, "Bizim adımız ak değil ama alnımız ak. Alnı ak olmayan adına ak dese ne yazar, demese ne yazar" diye konuştu. 
     
     "İKTİDARA DEĞİL HASTANEYE GİTSİN" 

     Kendilerinin çiğ yemediğini, karın ağrısı çekmediklerini ifade eden Baykal, "Bizimle beraber anketlerde üst sıralarda yer alan bir partinin genel başkanı karın ağrısından 5 günlük rapor almış. Yani teşhislerimin doğru olduğunu biliyordum da bu kadar çabuk çıkacağına ben bile ihtimal vermiyordum. Karnı ağrıyorsa hastaneye gitsin, iktidara değil" dedi. 
     İsim vermeden AKP lideri Recep Tayyip Erdoğan'ı eleştiren Baykal, Erdoğan'ın milletvekili adayı, başbakan, bakan adayı olamadığına işaret ederek, AKP'nin u seçimi kazanması halinde kimin başbakan olacağının bilinmediğini söyledi. 
     Vatandaşlara, "Yum gözünü oyunu ver, gerisine karışma" denildiğini belirten Baykal, demokrasilerin şeffaflık ve içtenlik rejimi olduğunu vurgulayarak şöyle devam etti 
     
     "TÜRKİYE'Yİ RAHATLATALIM" 

     "Niye başbakan adayınızı milletten saklıyorsunuz Şimdi söyleyiver, 'yok ben sonra söyleyeceğim, şapkanın içinden bir başbakan bulurum, karışma...' Hani millete saygı. Bu doğru bir tavır değildir. 
     Daha şimdiden Cumhurbaşkanı ile kavganın başladı. Cumhurbaşkanı'nın dürüst, namuslu ve güçlü bir kişiliği vardır. Onun gibi hükümet olsun istiyoruz. Alçakgönüllü, halk gibi yaşayan bir hükümet olsun. Türkiye'yi yüceltsin istiyoruz. Cumhurbaşkanı ile kavga etmek, çekişmek için mi seçim yapılıyor Bu çekişme Türkiye'nin sorunlarını çözer, rahatlatır mı, faizleri indirir mi Niye inat ediyorsun o zaman Bir partinin üyesi değil, milletvekili adayı değil ama şimdiden seçim yapılmadan kavga başladı, sıkıntı başladı. Türkiye'yi seçim sonrasında bir sıkıntıya sürüklemeyelim, Türkiye'yi rahatlatalım." Bu partiden biri 'Atı alan Üsküdar'ı çoktan geçti' diyor. Hangi at, hangi Üsküdar, kim geçmiş ... Beyler ilan ediyor, millet boşuna mı buralarda duruyor. Millete, seçmene, millet iradesine saygı göstermeyenlere destek vererek Türkiye'yi rahatlatmak mümkün değildir. Cumhurbaşkanı'nın önüne bu mesele gelmesin. Sandıkta çözün, millet çözsün." 
     





</TEXT>
</DOC>
