<DOC>
<DOCNO> 117016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur28.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece Kutan çekilmedi... Beklemeyi sürdürüyor... 
</HEADLINE>
<TEXT>

     SP Genel Başkanı Recai Kutan, ''Yetkili kurulların tamamını toplayacağız ve seçimin bir değerlendirmesini yapacağız. Ondan sonra nasıl bir çalışma düzeni içinde ne tedbirler alacağız, bunları belirleyeceğiz'' dedi. 
     Kutan, parti genel merkezinden ayrılırken, gazetecilerin, seçimle ilgili değerlendirmesini sormaları üzerine, milletin iradesini ortaya koyduğunu ve böyle bir seçim tablosunun ortaya çıktığını söyledi. 
     Seçim sonuçlarının, ülke ve millet için hayırlı olmasını dileyen Kutan, ''Gayet tabii, millet iradesine bütün siyasilerin saygı göstermesi lazım. Aynı anlayış içerisinde milletin bu iradesine biz de SP'liler olarak saygı gösteriyoruz'' diye konuştu. 
     Bir gazetecinin, ''Çekilmeyi düşünüyor musunuz '' sorusu üzerine da Kutan, önümüzdeki günlerde yetkili kurulların tamamını toplayacaklarını ve seçimin bir değerlendirmesini yapacaklarını söyledi. Kutan, ''Ondan sonra nasıl bir çalışma düzeni içinde ne tedbirler alacağız, bunları belirleyeceğiz. Ondan evvel herhangi bir şey söylemem mümkün değil'' dedi. 
     Kutan, bir başka soru üzerine de AK Parti'nin oy oranıyla ilgili bir değerlendirme yapmayacağını belirtti. 
     





</TEXT>
</DOC>
