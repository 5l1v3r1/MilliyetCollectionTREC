<DOC>
<DOCNO> 118668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo03.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Atina'ya iddialı gitti 
</HEADLINE>
<TEXT>

     Fenerbahçe, Yunanistan'ın Panathinaikos takımıyla yarın yapacağı UEFA Kupası 2. tur rövanş maçı için bu sabah Atina'ya gitti. 
     Fenerbahçe kafilesinde, sakatlıkları bulunan Mirkoviç, İsmail, Revivo ve dün akşam rahatsızlandığı bildirilen Ali Akdeniz yer almadı. Sakatlığı tam olarak geçmeyen Mustafa Doğan'ın da dahil edildiği kafilede, Samsunspor maçında sakatlanan Washington ve Hakan da bulunuyor. Bu iki futbolcunun durumunun yapılacak son kontrollerin ardından netlik kazanacağı kaydedildi. 
     Fenerbahçe Kulübü İkinci Başkanı Nihat Özdemir, Atina'ya tur atlamak için gittiklerini vurgulayarak, İstanbul'daki 1-1'lik beraberliğe karşın rövanşta tur atlama şanslarının yüzde 70-80 olduğunu savundu. 
     Fenerbahçe Kulübü olarak İstanbul'da yapılan ilk maçta rakiplerine Türk konukseverliğini en iyi biçimde gösterdiklerini anlatan Özdemir, "Sanırım bu gerginliği sağlayan oranın bazı fanatik köşe yazarları. Bu çok yanlış birşey. Herhangi bir olay çıkmaması için biz elimizden geleni yapacağız" dedi. 

     
</TEXT>
</DOC>
