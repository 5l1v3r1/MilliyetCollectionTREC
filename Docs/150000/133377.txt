<DOC>
<DOCNO> 133377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yazar/akyol.html </URL>
<DATE> 2003/01/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam’ın Irak’ı 
</HEADLINE>
<TEXT>

     Tikrit kabilesinden Irak diktatörlüğüne giden yolda, Saddam’ın üç özelliği dikkat çekiyor Biri şiddet tutkusu, eğitim ve kültür noksanı, müthiş bir kendine hayranlık, yani narsisizm. 
     Daima silahlı, daima savaşıyor ya rakipleriyle ya başka devletlerle... Kültürel yetersizliği yüzünden, girişeceği çatışmanın sonuçlarını kestiremiyor... 
     Ve üçüncü özelliği, narsisizm 
     "Zafer anıtları, saraylar ve Saddam’ın heykelleri için uygulanan çok pahalı projelere yılda ortalama 2.5 milyar dolar harcanıyor " 
     Ambargo altında binlerce çocuk gıdasızlıktan ölürken bile "Saddam Projeleri" devam ediyor Sf. 131 
     Ölen ölsün, Saddam yüce kalsın 
     
     ÇÜNKÜ, Saddam Haçlı ordularını bozguna uğratan Selahaddin Eyyubi’dir Saddam hakkındaki kitapların üçte ikisi onu yeni Selahaddin olarak tanıtıyor. 
     Saddam aynı zamanda İsrail’i fetheden İslam öncesi Babil Kralı Nabukednezar’dır Bağdat’ı kuran Abbasi Halifesi Mansur’dur Sadece Irak’ın değil "bütün Arap milletinin yüce lideri"dir. Irak’ı ABD gibi, Rusya ve Çin gibi büyük bir Arap ülkesi yapacaktır Sf. 150 
     Bu kadar yüce’ bir lidere itiraz edilebilir mi Onun için, çocuklar ailelerindeki muhalifleri polise ihbar etmeleri için eğitilmekte, Saddam’ı eleştirenlere "dil kesme" gibi dehşet yaratan cezalar verilmektedir Sf. 123 
     Ve müthiş bir polis devleti 
     "Irak’ta çeşitli polis, güvenlik ve istihbarat servislerinde 500 bin kişi istihdam ediliyor. Silahlı kuvvetler ve paramiliter birlikler de eklenince bu sayı 1.3 milyona çıkıyor. 23 milyon nüfuslu ülkede 2 - 4 milyon kişi de güvenlik örgütlerinin muhbirleridir..." Sf. 116 
     Bunlar Saddam’ın çekilmesine, devrilmesine, yenilmesine razı olamayacak kadar rejim’le bütünleşmiştir 
     
     BÖYLE bir totaliter dikta rejimi çökerse, en ciddi tehlikelerden biri Saddam’ın ezdiği kesimlerdeki kin duygusunun şiddete dönüşmesi ve "en çok ezilmiş kesim olan Şiiler"in Saddam’la özdeş gördükleri Sünni sivil görevlilere karşı intikam hareketine girmeleri ihtimalidir Kürtler ise ayrılıkçı eğilimdedir, Araplarla da entegre olmamışlardır. Bu sebeplerle Irak’ta "Afganistan’daki Kuzey İttifakı" gibi bir iç güç oluşturmak ve bir "Karzai rejimi" kurmak çok zordur. Kaldı ki Karzai rejimi başkentin dışında hiç mesabesindedir, aşiretler hakimdir Sf. 122 ve 313 vd. 
     Amerika Afgan savaşı için 4 milyar dolar harcamıştı, Irak savaşı çok daha ağır olacaktır. Nitekim Körfez Savaşı için Amerika 53 milyar dolar harcamış idi. Sf. 295 
     "Saddam tasfiye edilmeli çünkü çok tehlikeli, ama Saddam’dan sonra Karzai rejimi gibi kargaşa içinde bir Irak bırakmak daha da tehlikeli olur. Onun için ABD ve BM Saddam sonrası Irak’ı yeniden yapılandırmalı..." 
     Kitap bunun seçeneklerini de tartışıyor. 396 vd. 
     
     







Saddam’ın Irak’ı 


Açıl susam açıl 


Org. Yalman’ın ziyaretine dikkat 


Biz de geçmişte size yardım etmiştik... 


Saddam sonrasını konuşanlar 


Anayasa Mahkemesi sanki ilk defa yapıyor... 


Küresel düş kırıklığı 


Benzeri görülmemiş bir Türk tablosuydu 


Porto Alegre’de Türkiye var 


Savaş kararını Davos’ta anlarız 


Komşularla ticaret yapılamıyor 


</TEXT>
</DOC>
