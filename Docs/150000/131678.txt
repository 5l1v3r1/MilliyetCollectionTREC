<DOC>
<DOCNO> 131678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da tartışma "Laik devlet cami yapsın mı " 
</HEADLINE>
<TEXT>

     - Fransa'da yayınlanan Le Monde gazetesinde yer alan bir habere göre, hükümet, ''laiklik gereği devletin cami yapımına maddi destek vermesini yasaklayan yasayı reformdan geçirmeyi'' düşünüyor. 
     Haberde, Suudi Arabistan gibi Arap ülkelerinden, Fransa'da yapılması planlanan camilere gönderilen yüklü miktardaki maddi yardım ve bu ülkelerin kendi düşüncelerine uygun imamları Fransa'ya göndermek istemesi, Fransa'da hükümeti bu konudaki yasada değişiklik yapmaya ittiği belirtildi. 
     Gazetenin haberine göre, Hükümet Sözcüsü Jean-François Cope, bu konuda iktidarın bir çalışma içinde olduğunu doğruladı. Fransa'da farklı siyasi parti milletvekillerinin de bu tür bir çalışmaya destek verdikleri bildirildi. 
     Fransa'da 1905 yılında yürürlüğe giren yasa, devlet ve kilise işlerinin birbirinden ayrılmasını ve devletin kilise gibi dini ibadet yerlerinin inşasına parasal destek vermesini yasaklıyor. 
     Çoğu Kuzey Afrika kökenli 5 milyon Müslümanın yaşadığı Fransa'da, Müslümanların ibadet edeceği 1600 cami ve mescit bulunuyor. 
     





</TEXT>
</DOC>
