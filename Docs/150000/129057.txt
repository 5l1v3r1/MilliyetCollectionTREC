<DOC>
<DOCNO> 129057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sondun19.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da buzlanma ulaşımı felç etti... 
</HEADLINE>
<TEXT>

     Hollanda'da karayollarında görülen buzlanma ulaşımı felç etti. 
     Buzlanma nedeniyle karayollarında toplam uzunluğu 520 kilometreye ulaşan 66 ayrı araç kuyruğu oluştu. 
     Rekor düzeyde ve uzun kuyruklarının oluşmasında, araçların kayma tehlikesine karşı yavaş seyretmeleri etkili oldu. 
     Trafik yetkililerinin verdiği bilgiye göre, en uzun araç kuyruğu 36 kilometre ile A12 nolu otoyolda Goude ile Bunnik arasında görüldü. 
     A12 nolu otoyolun Lahey ile Reeuwijk ve A1 nolu otoyolun Stroe ile Eembrugge bölümleri arasında da 30'ar kilometreye varan araç kuyrukları oluştu. 
     Buzlanma nedeniyle trafikte yaşanan sıkışıklığa rağmen önemli kazalar meydana gelmedi, yalnızca Wateringen kasabasında buzlanma dolayısıyla kayan iki aracın çarpışması sonucu iki kişi yaşamını yitirdi. 
     





</TEXT>
</DOC>
