<DOC>
<DOCNO> 110820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur15.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçak parası alan doktora suçüstü... 
</HEADLINE>
<TEXT>

     Erzurum Numune Hastanesi Dahiliye servisinde görevli Uzman Doktor İmdat Sümer'e, bir vatandaştan ameliyat için ''bıçak parası'' adı altında 150 milyon lira para alırken suçüstü yapıldı. 
     Emniyet yetkililerinden edinilen bilgiye göre, Dr. Sümer, bir süredir hastası olan Yurda Çavuş'un ameliyatı için eşi Temur Çavuş'tan 150 milyon lira bıçak parası istedi. 
     Doktorun ameliyat parası isteğini kabul eden Çavuş, daha sonra durumu emniyet yetkililerine bildirdi. 
     Bunun üzerine, Dr. Sümer, seri numaraları alınan paraları, hastanenin ultrason odasında Çavuş'tan alırken polis tarafından suçüstü yakalandı. 
     Olayla ilgili soruşturmanın devam ettiği bildirildi. 
     Numune Hastanesi Başhekimi Dr. Selçuk Bozhalil, doktorun ''bıçak parası'' adı altında para almaya hakkı olmadığını belirterek, ''Hasta için devlet zaten para ödüyor. Ayrıca para almak yasal değildir'' dedi. 
     Hastanede gerçekleşen olayın adli bir vaka olduğunu belirten Bozhalil, ''Maalesef Türkiye'de bu tür olayların önüne geçilemiyor. Ne yaparsanız böyle bir olayın olması engellenemiyor'' diye konuştu. 
     





</TEXT>
</DOC>
