<DOC>
<DOCNO> 145824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/ekonomi/eko03.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar mutlu, çünkü onlar bireysel emekli 
</HEADLINE>
<TEXT>

Anadolu Hayat Emeklilik, önümüzdeki dört yıl içinde 254 bin katılımcı hedefiyle 400 milyon dolar büyüklüğünde portföy planlıyor 
     AYFER YILDIZ 

     İş Bankası grubu bünyesinde Türkiye’nin ilk hayat sigortası kurumu olarak kurulan Anadolu Hayat, emeklilik şirketine dönüşüm izni aldı. Yeni adı Anadolu Hayat Emeklilik olan şirket, beş yılda 254 bin kişiyi bireysel emeklilik sistemine dahil etmeyi planlıyor. Genel Müdür Mustafa Su, bireysel emeklilik sisteminin beş yıl içinde 2.5 milyar dolarlık fon büyüklüğüne ulaşmasını, bu süre içinde sistemde 1.5 milyon katılımcı olmasını beklediklerini söyledi. 
     
     İş Bankası sinerji yaratacak 
     Anadolu Hayat Emeklilik olarak beş yıl içinde sektörde yüzde 16 - 20 pazar payı hedefleri olduğunu, bunun da yaklaşık 400 milyon dolarlık bir fon büyüklüğü anlamına geldiğini ifade eden Su, "İlk yıl 83 bin, beş yıl sonunda ise 254 bin katılımcı bekliyoruz" dedi. 
     Türkiye’nin gelişmesinin emeklilik fonlarına bağlı olduğunu ifade eden Su, dünyanın her tarafında mutlu’ gezen Japonları örnek göstererek, "Japonların dünyanın her tarafında görülmesi bir tesadüf değil. Japonya’da 1.5 - 2 trilyon civarında emeklilik fonu bulunuyor. Niye dünyanın her tarafında gezen mutlu’ Türkler görmeyelim" dedi. 
     Emeklilik fonlarının satışının yaklaşık 850 İş Bankası şubesinin yanı sıra, Anadolu Hayat Sigorta’nın acentelerinden yapılacağını kaydeden Su, "İş Bankası ile ortak hareket edeceğiz. Acentelerimizi de devreye koyacağız. İş Bankası’nın 850’ye yakın şubesinde en az bin eğitimli kişinin satış yapmasını planlıyoruz. Ayrıca, 300 kişilik direkt satış elemanının yanı sıra acentelerimizdeki 400 elemana da yoğun eğitim vereceğiz" şeklinde konuştu. 
     Emeklilik sisteminin başarılı olmasının en önemli faktörlerinden birinin dağıtım kanalları olduğunu dile getiren Su, Polonya’da 400 bin adet bireysel emeklilik aracısının çalıştığını kaydetti. 
     
600 bin potansiyel müşteri      Anadolu Hayat Emeklilik’in hayat sigortacılığını da devam ettireceğini anlatan Su, "600 bini aşkın sigortalımızı, emekliliğe aktarma imk nı var. Burada önemli olan müşterilerin menfaati. Bütün müşterilerimiz için mevcut durumda kalsalar ne olur, bireysel emekliliğe geçerlerse ne olur’ gibi projeksiyonlar yapıyoruz. Müşterinin menfaatini görürsek, emeklilik fonuna yönlendireceğiz" diye konuştu. Emeklilik şirketinde öngörülen koşullarda 20 trilyon sermaye şartı olduğunu hatırlatan Su, 65 trilyon sermayeleri olduğunu, k r dağıtımı yaptıktan sonra 113 trilyon özvarlığa ulaşacaklarını kaydetti. 
     


SİYASET 






















</TEXT>
</DOC>
