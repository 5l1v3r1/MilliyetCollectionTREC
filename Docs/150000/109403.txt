<DOC>
<DOCNO> 109403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/gun07.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onaylanırsa, cezaevine girecek 
</HEADLINE>
<TEXT>
Sibel Can’a 15 ay hapis 
     İSTANBUL Milliyet 

     Vergi kaçakçılığı yaptığı iddiasıyla yargılandığı davadan beraat eden, ancak Yargıtay’ın kararı bozması üzerine yeniden yargılanan Sibel Can, 15 ay hapis cezasına çarptırıldı. Kadıköy 1. Ağır Ceza Mahkemesi’nde görülen duruşmaya tutuksuz yargılanan Can ve menajeri Hasan Engin Kefkep katılmadı. 
     Duruşmada savcı, sanıkların 1997-1998’de faaliyet hasılatlarını gizlediklerini ve yanıltıcı belgeler kullandıklarını belirtti. Bilirkişi raporlarının incelenmesinden sonra, mahkeme heyeti Can’ın 213 sayılı Vergi Usul Yasası’nın 359. maddesi gereği cezalandırılmasına karar verdi. Cezası 1 6 oranında indirilen Can, 15 ay ağır hapse çarptırılırken, Kefkep için beraat kararı çıktı. Can, Yargıtay’ın kararı onaması halinde hapis yatacak. Kararı, Mardin’de Berivan’ dizisinin çekimlerinde öğrenen Can çok üzgün olduğunu belirterek, "Ben suçsuzum. Bunu menajerim ve muhasebecim yapmış" dedi. 
     



 GÜNCEL 
















</TEXT>
</DOC>
