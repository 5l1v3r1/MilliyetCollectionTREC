<DOC>
<DOCNO> 141153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/spor/spo00.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dereli’den çağrı 
</HEADLINE>
<TEXT>

Türkiye’de merakla beklenen derbi maçını yönetecek olan Selçuk Dereli futbolculara mesaj gönderdi "Sakin olun." 
     Kalite ortaya çıkar’ 
     MERKEZ Hakem Komitesi tarafından bu sezon ilk kez bir derbi müsabakasına atanan hakem Selçuk Dereli kritik 90 dakika öncesinde Galatasaray ve Fenerbahçeli futbolcuları uyardı. Dereli, "Herkes kurallara uyar, futbolun gerekleri içinde kalırsa, seyircinin keyif alacağı bir mücadele ortaya çıkar. Sakin olun. Sahada güzel şeyler yapmak için çaba sarfedin" diye konuştu. 
     
     Kurallarımız belli’ 
     34 yaşındaki Dereli, bu karşılaşmanın diğer müsabakalardan bir farkının olmadığını da vurguladı. Selçuk Dereli sözlerini şöyle sürdürdü "Önemli olan futbolcuların belirtilen kurallara uyması. Aksi davranışta bulunanlar, hakemi yanıltmaya kalkanlar, centilmenlik çizgisini aşanlar için elbetteki gerekli disiplin uygulamaları yapılır. Ama ben bunlara gerek kalmayacağını düşünüyorum." 
     
Dereli’nin karnesi      DERBİ maçıyla birlikte bu sezon ligde 13. maçını yönetecek olan Selçuk Dereli, Fenerbahçe’nin 3, Galatasaray’ın ise 1 sınavında düdük çaldı. Dereli, Sarı - Lacivertli takımın Denizli 3 - 2 , Samsun 3 - 1 ve D.Bakır 0 - 3 maçlarını yönetirken, Galatasaray’ın 2 - 1 Trabzon karşılaşmasında görev yaptı. 
     



 SPOR 


























</TEXT>
</DOC>
