<DOC>
<DOCNO> 118623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun22.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan Roma'da... 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye'nin Avrupa Birliği AB üyeliği ile ilgili temaslarda bulunmak üzere İtalya'nın başkenti Roma'ya geldi. 
     Türk Havayolları'ndan kiralanan uçak ile saat 13.20 TSİ Roma'ya gelen Erdoğan'ı, Vatikan Büyükelçisi Filiz Dinçmen karşıladı. 
     Erdoğan'a, Genel Başkan Yardımcısı Yaşar Yakış, Adana milletvekili, Genel Başkan Danışmanı Ömer Çelik, İstanbul Milletvekilleri Egemen Bağış, Zeynep Karahan Uslu ve MKYK üyesi Cüneyd Zapsu eşlik ediyor. 
     Erdoğan'ın İtalya gezisini ayrıca bazı sivil toplum örgütlerinin temsilcileri ve çok sayıda gazeteci de izliyor. 
     AK Parti Genel Başkanı Erdoğan, Roma'da İtalya Başbakanı Silvio Berlusconi ile biraraya gelecek. Öğle yemeğinde buluşacak iki liderin, daha sonra basın toplantısı düzenlemeleri bekleniyor. 
     Erdoğan'ın ayrıca, İtalya'daki Türk toplumu temsilcileriyle de görüşeceği bildirildi. 
     





</TEXT>
</DOC>
