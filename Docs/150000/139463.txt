<DOC>
<DOCNO> 139463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo03.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Sahada adeta ölüm kalım mücadelesi vereceğiz... 
</HEADLINE>
<TEXT>

     Birinci Süper Lig'de 22. hafta karşılaşmaları öncesi son sırasında bulunan Kocaelispor, Galatasaray maçında onur mücadelesi verecek. 
     Teknik direktör Güvenç Kurtar, yaptığı açıklamada, güçlü bir ekiple karşılaşacaklarını, ancak kendilerinin acil olarak puana ihtiyaç duyduklarını belirterek, ''Bizim için onur maçı gibi olacak. Çember daraldı, sahada adeta ölüm kalım mücadelesi vereceğiz'' dedi. 
     Maç hazırlıkları ve tüm planlarının puan üzerine olduğunu ifade eden Kurtar, ''Puan almaktan başka çaremiz yok, galibiyet için elimizden gelenin fazlasını yapacağız. Camia olarak kenetlendik, taraftarımız da desteğini eksik etmeyecektir'' diye konuştu. 
     Günü, tek antrenmanla tamamlayacak olan Körfez ekibi, teknik ve taktik ağırlıklı çalışma yapacak. 
     





</TEXT>
</DOC>
