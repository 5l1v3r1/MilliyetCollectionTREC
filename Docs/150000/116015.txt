<DOC>
<DOCNO> 116015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur20.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den Sezer'e destek 
</HEADLINE>
<TEXT>

     DYP Genel Başkanı Tansu Çiller, AKP'nin başbakan adayıyla ilgili olarak seçme yetkisinin kendisine olduğunu söyleyen Cumhurbaşmanı Ahmet Necdet Sezer'e destek vererek "Anayasamıza göre başbakanı seçmek, cumhurbaşkanının yetkisinde" dedi. 
     Malatya'da halka seslenen Çiller, 3 Kasım'da AKP'ye oy vermeyi düşünenlerin, "4 Kasım'da Recep Tayyip Erdoğan'ın olmayacağını bilmeleri gerektiğini" ifade ederek şöyle konuştu 
     "Cumhurbaşkanının yetkisindedir, anayasamıza göre başbakanı seçmek. Sayın Cumhurbaşkanı da zaten ilan etti. Dedi ki 'Anayasanın verdiği hak bana... Seçilmeyen birisi başbakan getiremez.' Peki kim başbakan olacak o zaman. Tayyip seçilirse onun seçtiği başbakan olabilecek mi Kendisi olabilecek mi Ülkeyi kim idare edecek o zaman. Malatya'nın sorunlarına kim bakacak. 
     Bir milli mücadeleye giriyoruz. Türkiye Arjantin ile kıyaslanıyor, dünyanın en kötü iki ülkesi arasında... Yazık değil mi bu gençlere, analara. Önce ülkenizi düşünün. Her ailede olan işsizi düşünün." 
     





</TEXT>
</DOC>
