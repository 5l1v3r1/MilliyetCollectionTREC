<DOC>
<DOCNO> 122217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo03.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BALANS AYARI 
</HEADLINE>
<TEXT>

Galatasaray Futbol şubesi gücünü Ankara’da hissettirmeye başladı. Sorumlular soyunma odasına kadar indi, Dürüst konuşmalarıyla Başkan Özhan Canaydın’a ince mesajlar verdi 
     HALİL ÖZER 

     Dürüst’e baskı oldu 
     CİM-BOM’DA futbol şubesinde yapılan operasyon, Ankara’da tüm açıklığıyla görüldü. Başkent’te ilk kez 2. Başkan Ali Dürüst ile birlikte Futbol Şubesi sorumluları Özer Saraçoğlu ve Burak Elmas’ın da takım otobüsüyle birlikte havaalanına gitmesi dikkati çekti. Dürüst’ün camiadan gelen, "Bu duruma el koymuyorsanız bu işi bırakın " mesajları üzerine harekete geçtiği belirtildi. 
     
     Terim yalnız değil 
     İLK uygulamaya Ankara’da geçen futbol şubesi, bundan böyle sürekli Fatih Terim’in yanında olacak. Terim, hiç bir kararını yalnız almayacak. Devre arasında soyunma odasına bile giden Elmas ve Saraçoğlu’nun, her konuda müdahele yetkisi olduğu belirtiliyor. Bu arada Terim’in bu gelişmelerden rahatsız olmadığı, aksine son derece keyifli olduğu belirtildi. 
     
     "Cim Bom şirket değil" 
     BAŞKAN Özhan Canaydın’ın sezon başındaki futbol şubesi kurallarının tümünün rafa kaldırılmasının ardından, Dürüst’ün yine Ankara’da yaptığı, futbol şubesinin şirket gibi yönetilmeyeceği şeklindeki açıklamasının, özellikle Canaydın’a açık bir mesaj olduğu vurgulandı. Ayrıca Başkan’ın, yöneticilere uyguladığı demeç yasağı da Ankara’da ortadan kalktı. 
     
Herkese var, Fener’e yokGalatasaray Yönetimi, İl Güvenlik Kurulu’nun kararı gereği Beşiktaş taraftarına 500 bilet verirken, sadece Fenerbahçe taraftarı için yer ayrılmayacağını açıkladı 
     ERHAN TELLİ 

     Herkes kendi yerine 
     GALATASARAY, İl Güvenlik Kurulu’nun verdiği karar doğrultusunda Beşiktaş Kulübü’ne bu haftaki maç için sadece 500 bilet vermeyi kararlaştırdı. Ancak Siyah - Beyazlılar, biletlerini ancak Biletix’den alabilecekler. Hiç bir Beşiktaşlı, Galatasaray tribününden bilet alıp, maç sırasında kendi tribününe geçemeyecek. Böyle bir durumda ise dışarıya çıkartılacak. 
     
     "Özür borçluyuz" 
     ANCAK Cim-Bom kurulun yeni kararlara rağmen, Fenerbahçe maçında bu kurallar geçerli olmayacak. Galatasaray Kulübü, bu karşılaşmada kendi taraftarının isteğini yerine getirecek ve rakibe yer ayırmayacak. 2. Başkan Ali Dürüst, Kadıköy’de kendilerine yapılanları asla unutmayacaklarını belirtirken, kendi taraftarlarına bir özür borçlu olduklarını vurguladı. 
     
Şimdi sıra bana geldi’      ANKARAGÜCÜ karşısında attığı kafa golüyle üç puan getiren Berkant, "Artık sıra bana geldi. Bundan sonra giydiğim formayı benden kimse alamaz" diye konuştu. Golü attıktan sonra hocasına koştuğunu, çünkü kendisiyle maç öncesinde görüşen Terim’in ona güven aşıladığını belirten genç gurbetçi, sakatlığı nedeniyle yaşadığı talihsiz günlerin geride kaldığını açıkladı. 
     BERKANT, "Yeniden gücüme kavuştum. Kendimi çok iyi ve hazır hissediyorum. Ankaragücü karşısında attığım gol de bana büyük moral oldu. Hocamın bana olan güvenini boşa çıkarmadığım için mutluyum. Üç puanı getiren golü atmak da çok güzeldi, ama önemli olan maçı kazanmamızdı" dedi. Genç oyuncu, "İnşallah sezon sonunda ipi göğüsleyen taraf yine biz olacağız" ifadesini kullandı. 
     
Hakan müjdesi      SARI-Kırmızılılar’da dizinden artroskopi olarak sezonun ilk devresini kapadığı açıklanan Hakan Ünsal’ın, takımla birlikte çalışmalara başlaması teknik heyeti sevindirdi. Terim’in Hakan’ı Yozgat maçında riske etmeyip, Beşiktaş karşısında oynatmayı planladığı da öğrenildi. Öte yandan sakat futbolculardan Suat ve Baliç ise dün MR çektirdi. 
     
Popescu ısınıyor      Erol Demirkol 

     GALATASARAY’IN eski Rumen futbolcusu Giga Popescu’nun dün yine takımla birlikte antrenmana çıkıp, çift kalede de yer alması, bu oyuncunun ocak ayında transfer olacağı iddialarını iyice alevlendirdi. Rumen yıldız, attığı birbirinden güzel üç golle de dikkat çekti. Yimpaş Yozgatspor ile oynanacak Türkiye Kupası maçının hazırlıklarına başlayan Cim-Bom, karşılaşmanın gündüz olması nedeniyle idmanını 13.00’te yaptı. Fotoğraf 
     



 SPOR 






























</TEXT>
</DOC>
