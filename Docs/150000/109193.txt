<DOC>
<DOCNO> 109193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/astro/index.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartıya kaçmayın 
</HEADLINE>
<TEXT>

Bugün ilişkilerde, zevklerde ve değer verdiğimiz pek çok konuda abartıya kaçabiliriz. Sonrası hayal kırıklığı olabilir. Yatırım yaparken dikkatli olmalıyız. Koç’lar maddi konularda, harcama yaparken sınırları zorlayabilirler. Çok kolay gözüken bir şey daha sonra sorun haline de gelebilir. Boğa’lar çekiciliklerini kullanabilecekleri bir gündeler. Zevkler ve istekler öne çıkıyor ama kendilerini kontrol etmeyi de bilmeliler. İkizler programlı olmalı. Duygusal alanda ifade edilemeyen konular biraz can sıkıcı olabilir. Şimdiye kadar gizli olan bazı şeyler de ortaya çıkabilir. Yengeç’ler yapıcı gündeler ve arkadaşlardan destek bulabilirler. Sosyal beraberlikler, eğlence öne çıkmakta. İleriye yönelik iyimser planlar söz konusu. Aslan’lar inatçılık edebilecekleri bir gündeler. İş hayatında öne çıkmak ve verimli olmak için çok iyi olanaklar söz konusu. Duygusal tepkilerinde ılımlı olmaya çalışmalılar. Başak’lar yeni düşüncelere açıklar. Yenilikler ve yolculuklar dikkat çekebilir. Başkalarının görüşlerine daha toleranslı yaklaşmalılar. Terazi’ler ortaklaşa alanda kendilerini aldatma eğilimine girebilirler. Paylaşımlarında daha gerçekçi olmalılar. Kendilerini aşırı bir iyimserlik içinde bulabilirler. Akrep’ler ortaklaşa konular, evlilik ve yakın beraberliklerde önemli bir testten geçiyor. Olumlu gelişmeler de var ama olaylara geniş perspektiften bakmak gerekiyor. Yay’lar iş ortamında yenilik yanlısılar ama çok iyi konsantre olamayabilirler. Elde olmayan nedenlerle beklemeler bazı maddi kayıplara da neden olabilir. Oğlak’lar yapıcı bir gündeler. Hem kendilerini daha iyi ifade edecekler hem de etraflarına da enerji verecekler. Başkalarının ilgisini uyandırmaları zor olmayacak. Kova’ların dikkatli olması gerekiyor. Atılan her yeni adım önemli. Yapıcı bir gündeler. Harcamalara dikkat. Balık’lar geniş hayal güçlerini kullanarak olumlu adımlar atabilirler. Yakın çevrelerinden destek görecekler. Kardeşlerle ilgili konular gündeme gelebilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
