<DOC>
<DOCNO> 142771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım paketi masada değil’ 
</HEADLINE>
<TEXT>

ABD Dışişleri Bakanı Powell, Kongre üyelerine henüz Türk hükümetinden bekledikleri yardımı alamadıklarını ve 6 milyar dolarlık yardım paketinin de masada olmadığını söyledi 
     DIŞ HABERLER SERVİSİ 

     ABD Temsilciler Meclisi’nde bakanlığının 2004 bütçe talebine ilişkin soruları yanıtlayan ABD Dışişleri Bakanı Powell, Türkiye ile anlaşma sağlanırsa, 6 milyar dolarlık yardım paketi için nasıl bir bütçe düzenlemesi yapılacağına ilişkin soruları, "Şu anda paket masada değil" diyerek yanıtladı. Cumhuriyetçi Parti milletvekili Bill Young, Powell’a, "Türkiye, dost ve ihtiyaç duyduğumuz her zaman çok güçlü bir destekleyici. Bu ülkeye 6 milyar dolarlık yardım paketinden konuşuyoruz. 2004 bütçesinde bu miktar yer almıyor. 6 milyar doları nereden bulacağız " diye sordu. 
     
     Söz verdik. Ne olacak ’ 
     Powell, bütçe talebini sunduğunda bu meselenin gelişmemiş olduğunu, ek bütçe veya başka bir formülle bu fonların bulunabileceğini söyledi. Powell, "Türk hükümeti istekli olmasına rağmen, siyasi zorluklar nedeniyle tam bugünlerde ihtiyacımız olan desteği alamadık. Bu çerçevede de şimdi bu paket önümüzde değil, masada değil" dedi. 
     Milletvekili Young, Türk heyetiyle yaptıkları görüşmede her türlü yardıma Kongre onayı için söz verdiklerini söyledi. Young’un, "Bu çerçevede 2004 bütçesinde değişiklik görecek miyiz veya 2003 bütçesine Türkiye için ek yapacak mıyız " sorusu üzerine, Powell, şunları söyledi 
     "Buna cevap veremem. Bu sadece Türkiye’nin neye ihtiyacı olabileceği meselesi değil. Değerlendirilen başka ülkeler de var. Ayrıca bu konuyu, benim bakanlığım dışında gözden geçiren başka hükümet kuruluşlarımız da var." 
     ABD Dışişleri Bakanlığı’nın 2004 yılı bütçesinde, terörizmle savaş çerçevesinde Türkiye’ye 255 milyon dolarlık yardım da bulunuyor. ABD, terörle mücadeleye yardım kapsamında Afganistan’a 675 milyon dolar, Ürdün’e 460 milyon dolar, Pakistan’a 395 milyon dolar, Endonezya’ya 136 milyon dolar ve Filipinler’e 87 milyon dolar aktarmayı planlıyor. 
     
Soros Savaş geçici rahatlama getirir      Bu arada ünlü spekülatör George Soros, Irak’a karşı savaşın kısa sürmesi halinde geçici bir ekonomik rahatlama getireceğini söyledi. George Soros, borsa ve savaşta petrol fiyatlarının düşmesi durumunda daha da olumlu bir tablo ortaya çıkacağını söyledi. Savaşın bütçe açıklarıyla finanse edilmesi durumunda ekonomik toparlanmanın boğulacağı belirten Soros, "Fakat sonuç ne olursa olsun, Bush’un politikası başarısızlığa mahkum" dedi. 
     



 EKONOMİ 




















</TEXT>
</DOC>
