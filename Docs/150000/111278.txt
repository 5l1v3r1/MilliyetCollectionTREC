<DOC>
<DOCNO> 111278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/spo02.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özlenen gülüş 
</HEADLINE>
<TEXT>

2. Başkan Nihat Özdemir UEFA’da 10 yıl sonra 2. tura geçmelerinin tüm camiayı sevince boğduğunu söyledi, Gülmek ne güzelmiş’ dedi 
     YUSUF KOBAL 

     FENERBAHÇE 2. Başkanı Nihat Özdemir, AIK Solna’yı eleyerek özledikleri bir gün yaşadıklarını söyledi. Özdemir, "Gülmek ne güzelmiş. Çok özlemiştik içten gülmeyi. İyi oynayıp turu geçmemiz bizim için ayrı bir sevinç. Şeytanın bacağını kırdık. Arkası mutlaka gelecek. Takım içinde formda futbolcuların artmasıyla, performansı da üst düzeye çıkacak" dedi. 
     ASBAŞKAN Mahmut Uslu ise Fenerbahçe’nin başarısının tüm Türkiye’yi mutlu ettiğini iddia ederek, "Artık kendi başlarına iyi niyetle yola çıkıp bir şeyler yapmak isteyen ağabeylerimize de sesleniyorum. Birleşmeliyiz ki bu camiayı mutlu olabileceği daha iyi yerlere getirelim. Fenerbahçe şampiyon olursa tüm Türkiye mutlu olur" dedi. 
     
Fener’in Ümit’i      SON iki maçtaki başarılı oyunu ile özellikle skor üstünde rol oynamaya başlayan Ümit Özat, performansının yüzde 60’ını sahaya yansıttığı söyledi. Attırdığı golün nizami olduğunu savunan tecrübeli futbolcu, kendisi hakkında yapılan "ağır" eleştirilerini kabul etmediğini de tekrarladı. 
     
Revivo yine yok      SAKATLIĞI nedeniyle Solna maçında yedek soyunan Fenerbahçe’nin golcü futbolcusu Revivo tedavi olmak için dün İsrail’e gitti. Revivo’nun burada milli takım kampına da katılacağı belirtildi. Bu arada bugün İzmir’e gidecek olan Fenerbahçe’de Lorant’ın Altyn maçı kadrosuna Abdullah, Oktay ve Yusuf’u yine almayacağı öğrenildi. 
     



 SPOR 
































</TEXT>
</DOC>
