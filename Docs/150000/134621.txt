<DOC>
<DOCNO> 134621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo03.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Pistons-Nets maçında Mehmet Okur 7 ribaund aldı... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı'nda Merkez Grubu ikincisi Detroit Pistons'ın Atlantik Grubu lideri New Jersey Nets'i evinde 106-84 yendiği maçta Mehmet Okur, 7 ribaund aldı, 4 sayı attı. 
     Auburn Hills'deki karşılaşmada, oyuna sonradan giren ve toplam 25 dakika oynayan Okur, 6'sı savunmadan 1'i hücumdan toplam 7 ribaund aldı. 3 sayılık atış denemesinde bulunmayan ve faul atışı kullanmayan Mehmet Okur, hepsi 2 sayılık atışlardan olmak üzere 3 şuttan 2'sinde isabet sağladı. Okur, ayrıca 2 asist yaptı. 
     Maçın başlarında, 2 skorer oyuncusu Jason Kidd ve Richard Jefferson'dan yoksun mücadele eden Nets karşısında skorda öne geçen Nets'de Chauncey Billups 20'si birinci çeyrekte olmak üzere 27 sayı atarken, Richard Hamilton 24 sayı kaydetti. 
     Üst üste 2 maçtır, sakatlığı bulunan Kidd ile midesinden rahatsız olan Jefferson'dan yoksun mücadele eden Nets'de ise Kenyon Martin 29 sayıyla bu sezon en skorer maçını çıkardı. Martin ayrıca 15 ribaund aldı. 
     Nets'de Kidd ve Martin'in salı günü Seattle Supersonics ile yapılacak maçta forma giymesi bekleniyor. 
     
     JORDAN'DAN 45 SAYI 
     Doğu Konferansı'ndaki bir diğer maçta Atlantik Grubu beşincisi Washington Wizards, Merkez Grubu dördüncüsü New Orleans Hornets'ı 109-104 mağlup etti. 
     Washington'daki maçta ilk 5'te yeralan ve toplam 44 dakika oynayan Michael Jordan, 45 sayı atarak, bu sezon bir maçtaki en yüksek skoruna erişti. Jordan aynı zamanda bu sezon Indiana Pacers ile yapılan ve ikinci uzatmaya giden maç hariç o karşılaşmada dakika oynamıştı normal sürede biten bir müsabakada en uzun süreli oyununu oynadı. Takımda Jordan'dan sonra Bryon Russell 13 sayıyla en çok sayı kaydeden 2. oyuncu oldu. 
     Hornets'da ise Jamal Mashburn 39 sayılık bir oyun çıkardı. 
     Sonuçlar şöyle 
Washington Wizards-New Orleans Hornets 109-104 
Indiana Pacers-Boston Celtics 109-100 
Detroit Pistons-New Jersey Nets 106-84 
Miami Heat-San Antonio Spurs 65-67 
Milwaukee Bucks-New York Knicks 107-100 
Dallas Mavericks-Denver Nuggets 122-100 
Phoenix Suns-Golden State Warriors 116-107 
Seattle Supersonics-Chicago Bulls 90-77 
Los Angeles Lakers-Utah Jazz 99-87 

     





</TEXT>
</DOC>
