<DOC>
<DOCNO> 102802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/ekonomi/eko04.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye enerji eleştirisi 
</HEADLINE>
<TEXT>

Amerikan CSIS kuruluşunun raporunda, enerji politikası gerçekçilikten uzak’ bulunan Ankara, doğalgaz talebi konusunda beklentileri şişirmekle eleştirildi 
     YASEMİN ÇONGAR Washington 

     Türkiye’nin, yapımı planlanan Bakü - Tiflis - Erzurum BTE hattı üzerinden Azeri doğalgazı satın alma planı, enerji talebinin öngörülerin çok altında kalması nedeniyle tehlikede. 
     Stratejik ve Uluslararası Etüdler Merkezi CSIS adlı Amerikan fikir kuruluşunun "Türkiye’nin Hazar Enerjisi Çıkmazı" başlığıyla yayınlanan raporunda, Ankara, gerçekçilikten uzak’ enerji politikaları izlemekle eleştirilirken, seçimlerden sonra kurulacak yeni hükümeti, doğalgaz fazlasının idaresi konusunda zor bir görevin bekleyeceği vurgulandı. 
     
     Mavi Akım hatası’ 
     Rapora göre, mevcut sorunlar, ANAP’ın, Enerji Bakanlığı’nın sorumluluğunu üstlendiği 1996’ya uzanıyor. ANAP’ın öncülüğünde Rusya ve İran’la yapılan gaz anlaşmalarını eleştiren raporda, Türkiye’nin bu anlaşmalarla talebin çok üstünde doğalgaz arzı sağladığını ve 1999 Türkmen Gazı Anlaşması’nı fiilen çökerttiği vurgulandı. 
     Mevcut alım taahhütlerinin, talep beklentisinin çok üstünde olduğu bildirilen rapora göre, mevcut anlaşmalar kapsamında, 2005’te toplam 40.5 milyar metreküp doğalgaz alımı taahhüdünde buldu. Türkiye’nin aynı yıl için öngörülen gaz kullanım talebi ise 32.2 milyar metreküp. 
     Mevcut sorunun, Mavi Akım projesiyle gereğinden fazla Rus gazı alınmasından kaynaklandığını savunan rapor, Türkiye’nin şimdi çeşitli siyasi sıkıntıları da beraberinde getiren bir süreçte, taahhütlerine uygun şekilde Azeri gazı alabilmek için, Azeri ve İran gazı fazlasını Batı’ya satmaya çalıştığını yazdı. 
     



 EKONOMİ 























</TEXT>
</DOC>
