<DOC>
<DOCNO> 108749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/astro/index.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fokur fokur Venüs 
</HEADLINE>
<TEXT>

Aşkın, uzlaşı ve uyumun, güzelliğin ve zarafetin gezegeni Venüs 8 Eylül günü Akrep burcuna geçmişti. Gezegen 7 Ocak tarihine kadar burada kalacak ve çok daha önemlisi, 10 Ekim-21 Kasım arasında geri gidecek. Venüs’ün geri hareketinin astrolojik boyutuna önem vermek gerekiyor çünkü Akrep, Venüs’ün kendini en zor biçimde ortaya koyduğu alandır. Akrep’in güç arayan, yoğun ve volkanik doğası yüzünden barış ve uyum arayan Venüs abartıya kaçan, krizden zevk alan ve anlık zevkleri öne alan bir tutum içine girecektir. Bu burçta Venüs tutku ile kaynar, adeta cehennemin ateşinden geçer. Akrep bir o kadar da ruhsal yönü ön planda bir burçtur ama bu dönemde ilişkilerimizde daha inatçı ve zorlayıcı olabiliriz. Venüs’ün geri gittiği tarihlerde ise sözünü ettiğimiz zorluklar için daha bilinçli çaba sarf etmek gerek. Venüs zevkleri, maddi ve manevi değerleri açıkladığından sadece ilişkilerimizde değil, birikimlerimizde, harcamalarımızda ve genel olarak ekonomik düzeyde, özellikle borsa açısından tedirgin edici şartlar olacağını söyleyebiliriz. İster bunu Irak operasyonuna, isterseniz Venüs’e bağlayalım, öğreneceğimiz, içinden geçeceğimiz dersler var. Boğa, Aslan, Akrep ve Kova burçları bu gelişmelerle en fazla yüz yüze gelecek burçlar olacak. Eğer bu burçlarda çok sayıda gezegeniniz varsa ya da yükselen burcunuzsa, önümüzdeki üç buçuk ay içinde kişisel birikimlerinizi daha iyi kullanmak ve ilişkilerinize daha objektif bakmaya çalışmak gerekli olacak. İlişkilerimizi ve aşkı tüketmek ya da kendimizi hırpalamak yerine bu süreci tutkuyla yapabileceğimiz işlere ayırmalı. Akrep aşırı uçların burcudur, kendini açıklayamadığı zamanlarda bunu sanki bir yanardağın patlayışı biçiminde yapar ve etrafını yakar, kavurur. Duygusal alanda yaşanacak bu süreçte şiddet ve aşkın beraber geçtiği haberleri okursak hiç şaşırmayalım. Mutlu bir hafta sonu. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
