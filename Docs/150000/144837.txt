<DOC>
<DOCNO> 144837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur02.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'ndaki silahlı kavgada 1 kişi hayatını kaybettti... 
</HEADLINE>
<TEXT>

     Beyoğlu'nda çıkan silahlı kavgada 1 kişi öldü, 2 kişi yaralandı. 
     İstiklal Caddesi Terkos Çıkmazı Sokak'ta bulunan bir bara saat 04.30 sıralarında gelen 4-5 kişilik grup, içeri girmek istedi. 
     Girişteki görevliler, barın kapanmak üzere olduğunu söyleyerek bu kişileri içeriye almadı. Bunun üzerine başlayan tartışma, kısa sürede silahlı kavgaya dönüştü. 
     İçeri girmek isteyen gruptan olduğu belirtilen ve üzerinden kimlik çıkmayan 30 yaşlarındaki bir kişi, tabancayla vurulması sonucu olay yerinde hayatını kaybetti. 
     Olayda yaralanan bar çalışanlarından Ayhan Kaya 23 ve Sabri Ergün 25 , Taksim Eğitim ve Araştırma Hastanesi'ne kaldırılarak tedavi altına alındı. 
     Polis ekipleri, olay yerinden kaçmaya çalışan Aydın Kaya adlı kişiyi silahıyla birlikte yakalayarak gözaltına aldı. 
     Silahlı kavgaya karışan diğer kişilerin belirlenerek yakalanması için çalışmaların sürdüğü bildirildi. 
     
     OTOPARKTAN OTOMOBİL ÇALDILAR 
     Bu arada Şişli Hasat Sokak üzerinde bulunan bir otoparka, saat 03.00 sıralarında otomobille gelen 3 kişi, otopark bekçisi Fehmi İnci'ye aracı içeri bırakmak istediklerini söyledi. 
     Fehmi İnci otomobile bindiği sırada aracın kapılarını uzaktan kumandayla kilitleyen bu kişiler, bekçi kulübesinden anahtarları alıp Mercedes ve Opel marka 2 otomobili çalarak kaçtı. 
     Sabah saatlerinde parka gelen başka araç sahipleri tarafından bulunan İnci'nin durumu polise bildirmesi üzerine, olayla ilgili soruşturma başlatıldı. 
     





</TEXT>
</DOC>
