<DOC>
<DOCNO> 132784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/ekonomi/eko08.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyalı Ahmet’e eBay’dan ödül... 
</HEADLINE>
<TEXT>

Ahmet Keskes’in kurduğu internet üzerinden satış yapan Asena firması, ünlü mezat sitesi eBay’ın en fazla satış yapan 20 şirketi arasında yer aldı 
     Chicago’da kurduğu Asena firmasıyla internet üzerinden bütün dünyaya satış yapan Konyalı Ahmet Keskes, ünlü mezat sitesi eBAY’in en fazla satış yapan 20 şirketi arasına girerek ödül aldı. 
     Ödülünü, eBAY’ın sahibi Meg Whitman’dan alan Keskes, eBAY’la, kendi firmasının yazılım programlarını pazarlama konusunda da anlaştı. Whitman, Asena firmasının kısa zamanda elde ettiği başarının, gelecekte dev bir şirketi doğurabileceğini belirtti. 
     
     Güçlü satıcı unvanı aldı 
     Bilgisayar ve elektronik dalında adını, 1998 yılında PC dergisinin bir yarışmasında Gateway ve Compaq gibi şirketleri geride bırakarak duyuran Keskes, 2000 yılında Asena şirketini kurarak, önce Yahoo sitesi üzerinden satışlara başladı. 2001 yılında Yahoo mezat satışlarında elektronik dalında lider seçilen Asena firması daha fazla satış yapabilmek için eBAY firması ile çalışmaya başladı. eBAY firması ile çalışmaya başladıktan sonra "Power Seller" güçlü satıcı unvanını alan Asena firması, son olarak, sürekli yükselen firmalar arasına girdiği için ödül aldı. 
     



 EKONOMİ 


















</TEXT>
</DOC>
