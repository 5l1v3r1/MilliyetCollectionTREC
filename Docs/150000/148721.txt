<DOC>
<DOCNO> 148721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/bbas.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES HAVLU ATTI 66-54 
</HEADLINE>
<TEXT>

Avrupa Ligi D Grubu’ndaki kader maçında Rusya’nın CSKA Moskova takımına deplasmanda 12 sayı farkla yenildi, Final-Four şansını yitirdi 
     LACİVERT - Beyazlılar, Avrupa Ligi ikinci raundunda D grubundaki kader maçında Rusya’nın CSKA Moskova takımıyla rakip sahada başa çıkamadı, Final - Four şansını yitirdi. Efes karşılaşmaya iyi başlamasına, Granger’ın üst üste üçlükleriyle ilk çeyrekte 9 sayı öne geçmesine karşın Kaya’nın sakatlanmasıyla bocalamaya başladı ve devre bitmeden CSKA öne geçti. 
     ÜÇÜNCÜ periyotta rakibinin sert savunmasına karşı sayı üretmekte güçlük çeken Efes Pilsen karşısında CSKA Moskova bu periyodu da 47-39 önde kapadı. Son çeyrekte Brown’ın da ayak bileğinden sakatlanmasıyla iyice bocalayan Efes, maçtan koptu ve sahadan 12 sayı farkla yenik ayrıldı. Bu sonuçla Efes, lider CSKA’nın ardında kalarak Final-Four’a kalma şansını yitirdi. 
     
Mahmuti üzgün      EFES Pilsen coachu Oktay Mahmuti, karşılaşma sonrası yaptığı açıklamada, "Maça iyi başladık, sadece birkaç oyuncumuzun skor üretebilmesi en büyük handikapımızdı. Sakatlıklar da gelince istediğimiz sonucu elde edemedik. Üzgünüz" dedi. Mahmuti "CSKA gibi bir takıma karşı birkaç skorer yetmezdi. Savunmamız iyiydi ancak bunu skorda destekleyemedik. Rakibi tebrik ediyor, hakemlerle ilgili yorum yapmıyorum ve takdiri izleyicilere bırakıyorum" ifadelerini de kullandı. 
     
Ülker’den siftah 92-73İbrahim’li Panathinaikos’u deviren Turuncu-Yeşilliler ilk galibiyetini aldı 
     AVRUPA Ligi’nde Final - Four ümitlerini yitiren Ülkerspor, İbrahim Kutluay’lı Panathinaikos’u 92 - 73 yenerek gruptaki beşinci maçında ilk galibiyetini aldı. Karşılaşmaya hızlı başlayan Turuncu - Yeşilliler ilk yarıda Praskevicius ve Zaza’nın etkili oyunuyla devreyi 39 - 31 önde kapattı. Üçüncü çeyrekte bu ikiliye Booker’ın da katılmasıyla farkı iyice açan Ülker, 15 sayı önde girdiği son periyodda zorlanmadı ve sahadan galip ayrıldı. 
     
     Maçın karnesi 
     HAKEMLER E.Sancha İspanya , I.Beloseviç Yugoslavya , R. Stokes İngiltere 
     ÜLKERSPOR Serkan 5 6, Booker 7 20, Zaza 8 26, Goljoviç 5 5, Harun 5 6, Tutku 5 5, Kerem 5 6, Haluk 4 7, Praskevicius 6 11 
     PANATHİNAİKOS Alvertis 6 12, Kalaitzis 3 , Papadopoulos 3 2, Lakoviç 5 13, Fotsis 5 12, İbrahim 4 7, Middletown 5 7, Tsartsaris 4 8, McDonald 8 12 
     1.PERİYOT 18 - 13 Ülker , 2.PERİYOT 39 - 31 Ülker , 3.PERİYOT 62 - 47 Ülker , MAÇ SKORU 92 - 73 Ülker 
     
Siena Final - Four’da      ERGİN Ataman’ın çalıştırdığı, Montepaschi Siena, Mirsad’ın 10 sayı 17 ribaund alarak tamamladığı maçta, kendi sahasında Skipper Bologna’ya 68 - 64 yenilmesine rağmen ikinci turun bitimine bir hafta kala Final - Four’a katılmayı garantiledi. Siena, ilk kez yenilmesine rağmen ilk maçı 15 sayıyla kazandığı için Final - Four’a yükseldi. 
     
Koleje ziyaret      TÜRKİYE Basketbol Ligi’nde son haftalarda başarılı sonuçlar alan Beşiktaş’ta menajer Zeki Can, antrenör İhsan Bayülken, oyuncular Faruk Beşok, Nedim Yücel, Onur Aydın, Lindemann ve Moore, BJK Koleji’nde panele katılarak öğrencilerin sorularını yanıtladı. Beşiktaş Antrenörü İhsan Bayülken, bu tür organizasyonların motivasyonlarını arttırdığını dile getirdi. 
     
     Potada dün 
     Bayanlar Play - Off 
     BOTAŞ - Çankaya Üni. 76 - 60 
     Migros - Beşiktaş 78 - 74 
     Fenerbahçe - Etbalıkspor 79 - 53 
     Erdemirspor - İÜSBK 86 - 74 
     


SPOR 






























</TEXT>
</DOC>
