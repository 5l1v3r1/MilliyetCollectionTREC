<DOC>
<DOCNO> 138851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/bnba.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido sıfır çekti 
</HEADLINE>
<TEXT>

Sacramento Kings’in, Knicks’i yendiği maçta 7 dakikada sayı atamadı, Webber ise yıldızlaştı 
     NBA’DE Pasifik Grubu lideri Sacramento Kings, sakatlığı geçen ve 10 maç sonra ilk kez görev yapan Chris Webber’in yıldızlaştığı maçta New York Knicks’i 99 - 92 yendi. Webber, 37 dakikada 17’de 8 isabetle 20 sayı kaydedip 11 ribaund aldı, 9 asist yaparak triple - double’a yakın performans ortaya koydu. Milli forvetimiz Hidayet Türkoğlu ise yedi dakikada sayı atamadı. 
     LOS Angeles Lakers ise Staples Center’da Seattle Supersonics’i 106 - 101 yenerken 41 sayı kaydeden Kobe Bryant böylece üstüste 9. maçında 40 sayı ve üstüne çıkarak Michael Jordan’ın 1986 - 1987’deki 9 maçlık serisini yakaladı. NBA’de halen üstüste 40 sayı ve üstüne çıkma rekoru 14 ile efsanevi oyuncu Wilt Chamberlain’e 1961 - 62 ait bulunuyor. 
     
     Diğer sonuçlar 
     Washington - Dallas 101 - 106 U 
     New Jersey - Orlando 105 - 113 
     Minnesota - Phoenix 99 - 97 
     Philadelphia - Cleveland 116 - 103 
     Golden State - Atlanta 115 - 93 
     
NBA’de Türk gecesiSacramentolu Hidayet ile Detroitli Mehmet Okur bu gece sabaha karşı 05.00’te ilk kez karşı karşıya gelecekler 
     NBA’DE bu gece sabaha karşı Sacramento Kings ile Detroit Pistons arasında oynanacak karşılaşma tarihi olaya tanıklık edecek. İlk kez iki Türk Hidayet Türkoğlu ile Mehmet Okur, Sacramento Kings ve Detroit Pistons formalarıyla karşı karşıya gelecekler. Sacramento Arco Arena Salonu’ndaki karşılaşma sabaha karşı TSİ 05.00’te başlayacak. 
     SACRAMENTO Kings Batı Konferansı Pasifik Grubu’nda, Detroit Pistons ise Doğu Konferansı Merkez Grubu’nda liderliğe devam ediyorlar. Sacramento, 39 galibiyet, 18 yenilgi ve 0.684 galibiyet yüzdesiyle zirvede yer alırken, Detroit ise 37 galibiyet, 18 yenilgi ve 0.673 yüzde ile 55 maç sonunda ilk sıradaki yerini koruyor. 
     



 SPOR 
























</TEXT>
</DOC>
