<DOC>
<DOCNO> 109517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko27.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları arttı... 
</HEADLINE>
<TEXT>

     Merkez Bankası'nın resmi rezerv varlıkları, 29 Ağustos 2002 itibarıyla bir önceki aya göre yaklaşık yüzde 7.7 oranında artarak 26 milyar 247 milyon dolar düzeyine çıktı. 
     Merkez Bankası'nın resmi rezerv varlıkları 31 Temmuz itibarıyla 24 milyar 378 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 29 Ağustos tarihi itibarıyla ''Uluslararası Rezervler ve Döviz Likiditesi'' tablosunu yayımladı. 
     Bunun 24 milyar 901 milyon dolarını döviz varlıkları konvertible dövizler , 149 milyon dolarını IMF rezerv pozisyonu, 35 milyon dolarını SDR, 1 milyar 162 milyon dolarını da altın oluşturdu. 
     Bankanın 31 Temmuz tarihi itibarıyla aynı tabloda döviz varlıkları konvertible dövizler 22 milyar 826 milyon dolar, IMF pozisyonu 149 milyon dolar, SDR'lar 265 milyon dolar, altında 1 milyar 138 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise söz konusu tarih itibariyle, 19 milyar 628 milyon doları anapara, 6 milyar 706 milyon doları da faiz olmak üzere toplam 26 milyar 334 milyon dolar çıkış olduğu görülüyor. 
     29 Ağustos itibariyle şarta bağlı döviz yükümlülüklerinin toplamı, bir önceki aya göre 98 milyon dolar artış ile 13 milyar 524 milyon dolardan 13 milyar 622 milyon dolar oldu. 
     





</TEXT>
</DOC>
