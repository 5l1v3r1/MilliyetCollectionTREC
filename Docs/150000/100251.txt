<DOC>
<DOCNO> 100251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yasam/yas05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Candan’ yuva yaptı Kaçkar Dağları’na 
</HEADLINE>
<TEXT>

Maksut Dağkıran’ın tek hayali, boğasının Kaçkarların zirvesinde taze ot yemesiydi. Ve boğa Candan’, 3 bin 500 metrede otladı 
     ASLI ÖKTENER İstanbul 

     Sizce bir boğa Kaçkar Dağları’nda 3 bin 500 metreye tırmanabilir mi Candan’ isimli boğanın yaşadıkları, bu sorunun yanıtının Evet’ olduğunun göstergesi. Kaçkarlar’da yaşayan Maksut Dağkıran 55 , Candan’ı 100 dolara satın alarak kesilmekten kurtardı ve kendi deyimiyle boğasını sevgiyle’ besledi. Sonra da, ona en güzel hediyeyi vermek istedi Kaçkarlar’ın zirvesindeki taze otları. Zavallı Candan, hediyesini alabilmek için tam 3 bin 500 metreye tırmanacağını nereden bilebilirdi 
     ECO Challenge Türkiye Sorumlusu dağcı Serdar Kılıç ve arkadaşı Mario Zavaro, Dağkıran’a bir yıl önce verdikleri "Candan’ı Kaçkarlar’a çıkarma" sözünü yerine getirmek için 20 Haziran’da Rize’nin Ayder Yaylası’ndaydı. 
     
     Fırtına bile durduramadı 
     Yola çıktıkları gün büyük bir fırtına patlak verdi. Güzergahları üzerindeki tüm köprüler yıkıldı, yollar sular altında kaldı. Ancak bir kere söz vermişlerdi. Geri dönülemezdi. Köprüler yapıldı, ipler kullanılarak Candan dereleri aştı. Dik yamaçlar, ormanlar geçildi. Bir günde 60 kilometre yol katedildi. Gece Yukarı Çaymakçur Yaylası’nda konakladılar. Zirve yolunda kar vardı. Sabah iki dağcı keşfe çıktı, yola devam kararı alındı. 
     
     Oraya insan zor çıkar’ 
     Güneş doğmadan önce yola çıkıldı. Karlı bölgeye güçlükle geldiler. 
     Candan karlar içinde yürürken çok zorlandı. Ama üç kafadar onu itekleyip yola devam etmesi için dil döktü. İkinci gün nihayet 2 bin metreye varıldı. Üçüncü gün Yaylalar Köyü’ne ulaştılar. Müthiş dörtlüyü gören köylüler şaşkınlıklarını gizlemedi "Bu hayvanı buraya sağ salim nasıl çıkırdınız " 
     Ertesi gün tekrar yola çıkıldı. Candan 3 bin 500 metredeki taze otlarına nihayet kavuştu. Ekip o gece orada kaldı. Üç ay sonra tekrar görüşmek üzere Candan’ı Kaçkarlar’ın zirvesinde bırakıp vedalaşan Kılıç, bu sıradışı yolculuklarını şu sözlerle özetliyordu 
     "Kaçkarlara tırmanan ilk boğa Candan oldu. Bırakın Candan’ı, bir insanın bu rotayı tek başına takip etmesi çok zor. Yolculuk boyunca çok eğlendik... 
     



 YAŞAM 



















</TEXT>
</DOC>
