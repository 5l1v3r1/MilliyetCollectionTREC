<DOC>
<DOCNO> 136405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo01.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SERGEN’İN İSYANI 
</HEADLINE>
<TEXT>

Beşiktaş’ın yıldızı, kendisini sürekli eleştirenleri futboluyla ezeceğini iddia etti, "Söyledikleri sözler ve iddialar insan haklarını bile aşmaya başladı" diye konuştu 
     ORHAN YILDIRIM 

     Bizi çekemiyorlar’ 
     FUTBOLU kadar özel yaşamıyla da her zaman gündemdeki sıcaklığını koruyan Sergen Yalçın, suskunluğunu bozdu, eleştireleri cevapladı. Yıldız futbolcu, en ufak bir sakatlıkta bile üstüne geldiklerini dile getirip, "Benim sakatlanmaya bile hakkım yok. Başarımızı çekemeyenler yine silahları çekti. Ancak söyledikleri sözler ve iddialar artık insan haklarını aşmaya başladı" dedi. 
     
     Yakında geliyorum’ 
     İKİ hafta sonra sahada fırtınalar estireceğini de iddia eden Sergen, "Beni yerden yere vurmaya çalışanlar futbolumun altında ezilecek" dedi. Yıldız futbolcu şunları söyledi "İyi olduğum sürece formamı kimseye kaptırmam. 90 dakika oynadığım tüm maçlarda gol atarım, ya da attırırım. Duran toplara çalışmaya başladım. Öyle bir gol atacağım ki, parmak ısıracaklar." 
     
     Fenerbahçe koptu’ 
     SERGEN lig yarışında önemli bir avantaja sahip olduklarını söyledi. Süper solak, "Fenerbahçe yarıştan koptu. Galatasaray ve Gençlerbirliği bizi zorlayacak gibi gözüküyor. Sekiz tane deplasman maçımız kaldı. Biz dış sahada daha iyi futbol oynayıp, kolay sonuca gidiyoruz. Üç kupayı birden almak çok zor ama imkansız değil. Bunu başarabiliriz" yorumunu yaptı. 
     
Kale sağlamda      Milli Takım’a giden Cordoba’nın yerine İstanbulspor maçında Beşiktaş kalesini koruması gündeme gelen Göksel, "Kimse endişelenmesin" dedi 
     
     Konuşmak gereksiz’ 
     KOLOMBİYA Milli Takımı’na giden Cordoba’nın yetişememesi durumunda İstanbulspor maçında kaleyi koruyacak Göksel, taraftarlara garanti verdi. Genç eldiven, kendine güvendiğini dile getirip, "Hazırlık maçlarında bulduğum şansları çok iyi değerlendirdiğimi düşünüyorum. Cordoba yoksa, ben varım. Kendimi formda hissediyorum ve kaleyi rahatlıkla koruyabilirim" dedi. 
     
     Göreve hazırım’ 
     GÜNE her sabah kaleyi koruyacakmış gibi istekli ve heyecanlı başladığını açıklayan Göksel, "Hep hazırım ve çalışarak kendimi formda tutuyorum" diye konuştu. Başarılı eldiven sözlerini şöyle sürdürdü "Büyük bir hava yakaladık. Beşiktaş her bölgesiyle kusursuz bir kadro oluşturdu. Cordoba büyük bir isim. Onun arkasında beklemek bile insana birşeyler öğretiyor" dedi. 
     
Bilgili’den özel istek      BAŞKAN Serdar Bilgili, camiaya seslenerek büyük kaynaşmanın sadece bu yıl için geçerli olmaması gerektiğini söyledi. Bilgili, "100. kuruluş yılında şampiyon olup, UEFA ve Türkiye Kupası’nı kazanmak için tekvücut olduk. Ancak bu istek her yıl devam etmeli. Heyecan kaybolmamalı. Beşiktaş’ın şampiyon olup ve kupalara ambargo koyabilmesi için 101 ve 102. yaşları da hedef seçilmeli" dedi. 
     
Nouma’nın evi soyuldu      BEŞİKTAŞ’IN Fransız yıldızı Nouma’nın Fransa’daki evi soyuldu. Nouma, bir hafta önce gittiği Cannes’daki evinde soyulduğunu belirterek, "Hırsızlar önce uyutucu sprey sıkmış, sonra da değerli eşyaları almışlar. Giderken arabamı da götürmüşler. Ben buradayım ama aklım, ailemde. Onları İstanbul’a getirmek istiyorum" dedi. 
     



 SPOR 


























</TEXT>
</DOC>
