<DOC>
<DOCNO> 134523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/ekonomi/eko06.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura bayram öncesi ödeme hazırlığı 
</HEADLINE>
<TEXT>

Maliye Bakanı, Hazine’nin memura bayram öncesinde ödeme yapılması için çalıştığını söyledi 
     Maliye Bakanı Kemal Unakıtan, Hazine’nin, memura Kurban Bayramı öncesinde ödeme yapılması konusunda çalıştığını, konunun ayrıntılarının Devlet Bakanı Ali Babacan’da olduğunu bildirdi. 
     Abant’ta katıldığı Arama Konferansı’nda gazetecilerin sorularını yanıtlayan Unakıtan, memura zam konusunda rakam telaffuz etmek için de zamanın çok erken olduğunu ama kesinlikle memuru enflasyona ezdirmeyeceklerini söyledi. 
     Unakıtan, emeklilik yaşının 61’e indirilmesi konusundaki tasarının imzaya açıldığını belirterek, "Kanun yasalaştığında, arkadaşların bana verdiği bilgiye göre, yaklaşık iki bin memur ilkbaharda emekli edilecek" dedi. Cep telefonlarındaki Özel İletişim Vergisi’nin bütçe gelirlerinin azalmaması için bu yıl da sürdürüldüğünü hatırlatan Unakıtan, "2004’te iletişim vergisi olmayacak" diye konuştu. 
     



 EKONOMİ 
















</TEXT>
</DOC>
