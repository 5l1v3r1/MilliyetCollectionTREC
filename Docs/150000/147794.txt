<DOC>
<DOCNO> 147794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/ekonomi/eko05.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener’de abi muhabbeti yok’ 
</HEADLINE>
<TEXT>

Şener ile Başbakan Erdoğan arasında başgösteren soğukluk sürüyor. Kaynaklar, abi’li muhabbetlere yatkın olmayan Şener ile Erdoğan arasında, çalışma felsefesinden kaynaklanan’ sorunlar bulunduğunu belirtiyor 
     SEÇKİN ÜREY Ankara 

     Başbakan Tayyip Erdoğan ile Başbakan Yardımcısı Abdullatif Şener arasındaki soğukluk, Ankara kulislerinin başlıca konularından biri olmaya devam ediyor. Erdoğan ve Şener arasında, çalışma felsefesi’den kaynaklanan sorunların, Şener’e isteklerini kabul ettiremeyen bazı işadamlarının Erdoğan vasıtası ile baskı yaptırmaları ile tırmandığı belirtiliyor. 
     Maliye Bakanı Kemal Unakıtan’ın "Başbakan bana abi der" sözlerini hatırlatan çevreler, "Erdoğan Unakıtan’ın üzerinde fazla etkili. Aralarında yıllar öncesine giden bir bağ var. Şener, itirazı olduğu zaman bunu tartışır" yorumunu yaptı. 
     Bu arada Unakıtan ve Şener arasında da kurulacak süper ekonomi bakanlığı’nın yapısı üzerinde anlaşmazlık yaşanıyor. Şener, Hazine ve Maliye’nin bir arada olması halinde hantal bir yapı oluşacağını düşünüyor. Unakıtan ise Hazine’nin kendisine bağlanmasını istiyor. 
     Bu arada maliye konularınneredeyse her akşam Şener ile görüşen Unakıtan’ın son zamanlarda bu akşam toplantılarını kestiğini ifade ediliyor. 
     
     İstifa etmeyecek 
     "Şener gibi bir ismin istifası AKP için büyük bir yara olur. Zarar vermemek için Şener’in ilk aşamada istifa etmesi söz konusu değil" diyen kaynaklar, Şener’in gelişmelere seyirci kalmayacağını da belirtiyor. 
     


SİYASET 

















</TEXT>
</DOC>
