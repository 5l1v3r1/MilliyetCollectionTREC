<DOC>
<DOCNO> 109570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur24.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil polise telefon açıp "cinayet işledim" dedi... 
</HEADLINE>
<TEXT>

     Kocaeli'nin Gebze İlçesi'nde, işlediği cinayeti telefonla bildiren zanlı, daha sonra polise teslim oldu. 
     Dilovası Polis Merkezi'ne telefon eden ve adının Çetin Gök 21 olduğunu söyleyen kişi, cinayet işlediğini ve teslim olmak için Yeniyıldız Mahallesi Fatih Caddesi 633. Sokak 23 No'lu evinde beklediğini bildirdi. 
     Verilen adreste güvenlik güçlerince gözaltına alınan Gök, tanımadığı şahısların dün gece bahçesinden büyükbaş hayvan çalmak istediğini, bunu engellemek için av tüfeğiyle ateş etmesi sonucu bir kişiyi öldürdüğünü söyledi. 
     Zanlının gösterdiği yerde yapılan incelemede, üzerinden kimlik çıkmayan esmer, üzerinde açık renk gömlek ve koyu renk pantolon bulunan 30 yaşlarında bir erkeğe ait ceset bulundu. 
     Olayda kullandığını söylediği av tüfeğini de teslim eden Gök'ün sorgusu sürüyor. 
     





</TEXT>
</DOC>
