<DOC>
<DOCNO> 127056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo12.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da en fazla maçı 4 kezle Mustafa Çulcu yönetti... 
</HEADLINE>
<TEXT>

     Galatasaray'ın, bu sezonun 18 maçlık ilk bölümünde en fazla maçını 4 kezle Mustafa Çulcu yönetti. 
     Sarı-kırmızılılar, bu karşılaşmalardan 3'ünü kazanırken, Çulcu'nun yönettiği Fenerbahçe maçında ise 6-0 yenilerek, tarihi bir hezimete uğradı. 
     Galatasaray, Mustafa Çulcu'nun yönetiminde Denizlispor'u deplasmanda 3-1, Diyarbakırspor'u İstanbul'da 1-0 ve Gaziantepspor'u deplasmanda 2-1 yenmeyi başardı. 
     
     MÜFTÜOĞLU İLE 5 PUAN YİTİRDİ 

     Galatasaray, Kuddusi Müftüoğlu'nun yönettiği 3 karşılaşmada ise toplam 5 puan yitirdi. 
     Müftüoğlu yönetiminde Bursaspor'u yenen sarı-kırmızlılar, Beşiktaş'a kendi sahasında 1-0 yenilip, Elazığspor ile deplasmanda 0-0 berabere kaldı. 
     Ligin ilk 18 maçlık bölümünde Galatasaray'ın maçlarını Ali Aydın ve Metin Tokat 2'şer kez yönetirken, Erol Ersoy, Orhan Erdemir, Serdar Tatlı, Mutlu Çelik, Cem Papila, M.Selçuk Dereli ve Bülent Demirlek de 1'er kez düdük çaldı. 
     

     
</TEXT>
</DOC>
