<DOC>
<DOCNO> 148333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun48.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavorotti ve Bono Irak'a yardım için birlikte konser verecek 
</HEADLINE>
<TEXT>

     İtalyan tenor Luciano Pavarotti ve İrlandalı rock grubu U2'nun solisti Bono, Irak'a yardım için 27 Mayıs'ta İtalya'nın Modena kentinde konser verecek. 
     Pavarotti'nin, dünyada muhtaç insanlara yardım amacıyla yıllardır yürüttüğü ''Pavarotti Friends'' adlı inisiyatif bu kez Iraklılar için yapılırken 27 Mayıs tarihinde Modena'daki konserin gelirinin BM Mülteciler Yüksek Komiserliği'nin UNHCR Irak için başlattığı ''SOS Irak'' kampanyasına bağışlanacağı bildirildi. 
     Luciano Pavarotti, Iraklılara yardım için vereceği konsere U2'nun solisti Bono'yu çağırırken ikili daha önceden 1995 yılında Bosna Savaşı sırasında insani yardım amaçlı bir konser vermişti. 
     İtalyan sanatçı Pavarotti, ''Pavarotti Friends'' çerçevesinde bugüne kadar Bryan Adams, Sting, Eric Clapton, Celine Dion, Lionel Richie, Elton John, Ricky Martin ve James Brown gibi ünlülerle birlikte sahne almıştı. 
     





</TEXT>
</DOC>
