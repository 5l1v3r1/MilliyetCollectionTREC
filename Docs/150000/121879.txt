<DOC>
<DOCNO> 121879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur25.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Denktaş'ı destekledi... 
</HEADLINE>
<TEXT>

     Milli Güvenlik Kurulu MGK toplantısı sona erdi. MGK'nin, Çankaya Köşkü'nde yapılan aylık olağan toplantısı 4 saat 15 dakika sürdü. 
     Milli Güvenlik Kurulu MGK toplantısında, ''Türkiye'nin, KKTC Cumhurbaşkanı Rauf Denktaş'ın müzakere süreci itibariyle almış olduğu son tutumu desteklediği'' bildirildi. 
     MGK Genel Sekreterliği'nin toplantıya ilişkin bildirisinde, toplantıda, geçen bir aylık döneme ilişkin güvenlik raporları ışığında ülke genelindeki güvenlik ve asayiş durumunun gözden geçirildiği belirtildi. 
     Toplantıda, Türkiye'yi ilgilendiren öncelikli dış politik ve askeri meseleler ve birbirleriyle ilişkileri ile Kıbrıs'a ilişkin son gelişmeler hakkında Kurul'a bilgi sunulduğu ifade edilen bildiride, ''Bu bağlamda, Türkiye'nin, KKTC Cumhurbaşkanı sayın Denktaş'ın müzakere süreci itibarıyla almış olduğu son tutumu desteklediği kaydedilmiştir'' denildi. 
     





</TEXT>
</DOC>
