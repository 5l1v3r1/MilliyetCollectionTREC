<DOC>
<DOCNO> 123306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun08.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, New York'ta Annan ile görüşecek... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın 10 Aralık Salı günü New York'ta BM Genel Sekreteri Kofi Annan ile bir araya geleceği öğrenildi. 
     Diplomatik kaynakların verdiği bilgiye göre, Erdoğan ve beraberindeki heyet, salı günü yerel saatle 17.00'de TSİ 24.00 özel uçakla Washington'dan New York'a gelecek. Erdoğan, New York Kennedy havaalanından doğruca BM merkezine giderek, saat 19.00'da TSİ 02.00 BM Genel Sekreteri Annan'la görüşecek. Ziyarete, Dışişleri Bakanı Yaşar Yakış'ın da katılması bekleniyor. 
     Erdoğan, Genel Sekreter ile görüşmesinin ardından Türkevi binasına geçerek, burada New York ve çevresinde yaşayan Türklerle tanışacak ve onlarla kısa bir sohbet toplantısı yapacak. 
     Erdoğan ve beraberindekilerin, aynı gece yerel saatle 22.00 sıralarında TSİ 05.00 New York'tan özel uçakla Danimarka'nın başkenti Kopenhag'a hareket edecekleri belirtildi. 
     





</TEXT>
</DOC>
