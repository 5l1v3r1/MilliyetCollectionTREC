<DOC>
<DOCNO> 122694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sonspo02.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyasporlu futbolculara birer milyar lira prim 
</HEADLINE>
<TEXT>

     Türkiye Kupası 2. kademe maçında, Konyaspor'un Fenerbahçe'yi yenerek kupadan elemesinden sonra, yeşil-beyazlı taraftarlar, caddeleri bayram yerine çevirdi. 
     Maçtan hemen sonra stadın çevresinde Konyaspor'a desteklerini sürdüren Konyalılar, uzun bir aradan sonra Fenerbahçe'ye karşı alınan galibiyetin sevincini yaşadılar. 
     Fenerbahçe gibi güçlü bir takımı yenmeyi mucize olarak nitelendiren Konyalılar, galibiyetin mutluluğunu caddelere taşıdılar. Konya'nın merkezinde araçlarıyla tur atan taraftarlar, trafiğin uzun süre tıkanmasına neden oldu. 
     Bu arada, Konyaspor'un Fahri Başkanı Konya Büyükşehir Belediye Başkanı Mustafa Özkafa, Fenerbahçe maçında gösterdikleri başarı nedeniyle, futbolculara birer milyar prim verileceğini açıkladı. 

     
</TEXT>
</DOC>
