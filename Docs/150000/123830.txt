<DOC>
<DOCNO> 123830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/dunya/dun06.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Belge, eski belge’ 
</HEADLINE>
<TEXT>

KKTC Cumhurbaşkanı, Annan’ın gözden geçirilmiş’ Kıbrıs Planı’nda egemenlik ve eşitlik konularındaki sıkıntıların devam ettiğini söyledi 
     DIŞ HABERLER SERVİSİ 

     KKTC Cumhurbaşkanı Rauf Denktaş, BM’nin dün taraflara sunduğu gözden geçirilmiş Kıbrıs planını "belge, eski belge" sözleriyle değerlendirdi. Yeni planı, Annan’ın Kıbrıs Özel Temsilcisi Alvaro De Soto’dan alan Rauf Denktaş, KKTC’nin egemenliği, eşitliği ve sıfatı gibi konulardaki endişelerinin devam ettiğini vurguladı. 
     Denktaş, Lefkoşa’da düzenlenen "Barışa Evet, Bu Plana Hayır" mitinginde, link aracılığıyla halka seslendi. Rum tarafında plana yüzde 80 karşı çıkıldığını, Türk tarafında da "halkın ayakta olduğunu" belirten Denktaş, "Demek ki iki tarafın bir araya gelebileceği zemin henüz oluşturulmamıştır. Bunun sebebi, bize eşit muamele yapılmadığı, Kıbrıs Rumunu meşru hükümet’ olarak yücelttikleri içindir" dedi. 
     "Yeni denen, ama pek de yeni olmayan planı" yarına kadar yine değerlendireceklerini söyleyen Denktaş, şöyle devam etti 
     "Yıllar önce önümüze planlar koyulmuş, acele yine imza atmamız istenmiş, Kuzey’de ekonomik hayat durmuş, ancak bir süre sonra yeniden hakkınızın peşinde faaliyete geçerek, daha güzel günlere gitmek için imanlı bir şekilde çalışmıştınız. Sizi kimse yeniden göçmen yapamaz." 
     



 DÜNYA 















</TEXT>
</DOC>
