<DOC>
<DOCNO> 112469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sontur09.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceyle suçlanan 153 polisten 1'i hüküm giydi 
</HEADLINE>
<TEXT>

     Avrupa Bİrliği İlerleme Raporu'nda Türkiye'de işkence olduğu kayıtlarının yer aldığı vurgulanırken, bu yılın 9 ayında hakkında "efrada kötü muamele" iddiasıyla soruşturma açılan 1 polisten sadece biri hüküm giydi. 
     Emniyet Genel Müdür Yardımcısı ve Emniyet Genel Müdürlüğü Sözcüsü Feyzullah Arslan, AB İlerleme Raporu'nda Türkiye'de işkencenin olduğuna dair iddiaları kabul etmediklerini belirterek, "Rakamlar Türkiye'de sistematik bir işkencenin olmadığını ortaya koyuyor, münferit olayların da gereği yapılıyor" dedi. 
     Aslan, haftalık bilgilendirme toplantısında, Manisa'da işkence yaptıkları iddiasıyla yargılanan polislerin davalarının zaman aşımına uğratılmaya çalışıldığına dair iddiaları da yanıtlado. Arslan, Anayasa'ya göre, idarenin mahkemeye müdahale etmesinin söz konusu olamayacağını belirtti. Yargıda görülen bir konuda kendisinin de bir değerlendirme yapmasının söz konusu olamayacağını, ancak yargılanan personelin mahkemeye gitmediğine dair kendilerine bir bilgi gelmediğini anlatan Arslan, mahkeme tebligatlarının zamanında yerine getirildiğini bildirdi. 
     Arslan, AB İlerleme Raporu'nda Türkiye'de işkence olduğu kayıtlarının yer aldığının anımsatılması üzerine şöyle konuştu 
     "İşkence var deniliyor, ancak somut veri yok. Türk polisi, vatandaşının hak ve özgürlüğünden sorumlu. Onun insan haklarını korumakla yükümlü. Bunu ihlal etmesi söz konusu olamaz. İşkence iddialarını kabul etmiyoruz. Münferit olayların da gereği yapılıyor." Arslan, basın mensuplarına kötü muamele ve işkence iddialarıyla ilgili yapılan soruşturma ve sonuçlarını da verdi. 
     Buna göre, efrada kötü muameleyi düzenleyen TCK'nın 245. maddesinin ihlaliyle ilgili 2000 yılında 766 personel hakkında soruşturma açıldı, bunlardan suçlu görülen 68'i hüküm giydi. Aynı konuda yapılan soruşturmalarda, 2001'de 446 personelden 11'i, bu yıl 9 ayda ise haklarında iddia bulunan 153 personelden 1'i hüküm giydi. İşkenceyle suçlanan 159 polisten biri hüküm giydi. 
     TCK'nın işkence ile ilgili 243. maddesini ihlal eden personelden 2000'de 119 personel yargılandı, bunlardan 14'ü hüküm giydi. 2001"de aynı maddeden yargılanan 50 personelden hiçbiri ceza almadı, bu yıl ise haklarında işkence iddiası bulunan 3 personel beraat etti. 
     Arslan, rakamların Türkiye'de sistematik bir işkence olmadığını ortaya koyduğunu ifade etti. 
     





</TEXT>
</DOC>
