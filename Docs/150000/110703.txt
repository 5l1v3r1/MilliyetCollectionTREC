<DOC>
<DOCNO> 110703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo10.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın Ronaldo 
</HEADLINE>
<TEXT>

Atletico Madrid’e ait çeşmenin önünde fotoğraf çektiren yıldız oyuncu Realli taraftarların tepkisini çekti 
     İSPANYA’nın Real Madrid takımına transfer olan Ronaldo, Madrid’teki acemiliği nedeniyle yanlış yerde poz verince, taraftarların tepkisini çekti. Aynı şehrin diğer takımı Atletico Madrid taraftarlarının zafer kutlamalarını yaptığı Neptune çeşmesi önünde çektirdiği fotoğrafları internet sitesinde yayınlanan Ronaldo, komik duruma düştü. 
     REAL Madrid’in aynı caddenin biraz aşağısındaki Cibeles Çeşmesi’ni kutlama merkezi olarak seçtiği Madrid’de çeşmeleri karıştıran Brezilyalı yıldız, gazetelere de yansıyan fotoğrafını, tepkiler üzerine sitesinden hemen çıkardı. Ronaldo’nun menajeri Martins, bunun küçük bir yanlışlık olduğunu ve pek de fazla önem taşımadığını söyledi. 
     
     
     



 SPOR 






























</TEXT>
</DOC>
