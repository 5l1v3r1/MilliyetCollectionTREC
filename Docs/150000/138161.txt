<DOC>
<DOCNO> 138161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun06.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush en zengin, Clinton en yoksul Başkanlardan... 
</HEADLINE>
<TEXT>

     ABD Başkanı George W. Bush'un en zengin, eski Başkan Bill Clinton'un ise en yoksul başkanlardan olduğu ortaya çıktı. 
     Forbes dergisine göre Bush'un serveti yaklaşık 15 milyon doları buluyor. Bush, bu servetini, bir zamanlar 605 bin dolara satın aldığı Texas Rangers kulübüne ait hisse senetlerini satarak elde etti. 
     Missouri Üniversitesi başkanlık tarihçisi Jeffrey Pesley'in incelemesine dayanan Amerikan dergi, son sayısında en zengin ABD başkanlarının listesini yayımladı. Başkanların çoğunluğunun, ABD'nin zenginlik açısından en üstteki üçte birlik kesiminden geldiğine dikkat çeken dergi, John F. Kennedy ve ilk başkan George Washington'un ''süper zengin'' kişiler olduğunu vurguladı. Başkanların yarısı, Amerikan toplumunun en zengin yüzde 3'lük kesimine dahil bulunuyor. Yaklaşık 12 başkan ise yüzde 1'in arasına girecek kadar zengin. 
     Dergiye göre, ''yoksul doğan başkanlar'' arasında Andrew Johnson ve Bill Clinton bulunuyor. 
     
     EN ZENGİNLER- 
     Forbes'un değerlendirmesine göre ABD'nin en zengin başkanları arasında şunlar yer alıyor 
     -George W. Bush 2001'den bu yana başkanlık yapıyor. . 
     -Lyndon B. Johnson 1963-1969 . 
     -John F. Kennedy 1961-1963 . 
     -Franklin Delano Roosevelt 1933-1945 . 
     -Herbert Hoover 1929-1933 . 
     -Theodore Roosevelt 1901-1909 . 
     -Zachary Taylor 1849-1850 . 
     -Andrew Jackson 1829-1837 . 
     -Thomas Jefferson 1801-1809 . 
     -George Washington 1789-1797 . 
     İncelemesinde, ''başkanların servetlerini bugünün ölçütleriyle değerlendirmenin pek kolay olmadığına'' dikkati çeken Forbes, ''servetlerin bazen aileye ait olduğuna, bazen de avukatlık ya da generallik yaptıkları dönemlerde doğrudan doğruya başkanın kendisi tarafından kazanıldığına'' işaret etti. 
     Aynı şekilde ''Başkan Kennedy'nin muazzam servetinin de aslında babası Joseph Kennedy'ye ait olduğu, ancak Kennedy'nin bunu kendi parasıymış gibi kullanabildiğine'' dikkat çekildi. Dergi ''bu gerekçeyle başkanların servetlerinin rakam olarak verilmemesinin tercih edildiğini'' kaydetti. 
     





</TEXT>
</DOC>
