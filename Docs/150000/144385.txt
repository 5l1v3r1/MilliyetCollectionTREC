<DOC>
<DOCNO> 144385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/ekonomi/eko04.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi barışından 2.2 katrilyon lira gelir sağlanması bekleniyor 
</HEADLINE>
<TEXT>

     ANKARA Milliyet 

     Başbakan Erdoğan başkanlığında dün gece yapılan ekonomi zirvesi yaklaşık iki saat sürdü. Zirveye, Başbakan Yardımcısı Abdüllatif Şener, Maliye Bakanı Kemal Unakıtan, Adalet Bakanı Cemil Çiçek ile Hazine, DPT, Maliye müsteşarlarının yanısıra Merkez Bankası ve BDDK başkanları katıldı. 
     Toplantıda Erdoğan’a ekonomik gelişmeler hakkında ayrıntılı brifing verildi. Toplantının ardından bir açıklama yapan Şener, "Bütçe disiplininde tedbirler gözden geçirildi. Hedeflerin üzerinde gelişmeler olduğu tespit edildi" dedi. Vergi barışında talebin hedeflerin üzerinde gerçekleştiğini belirten Şener, "Şu ana kadar 850 bin mükellef başvurdu. Başvurular dikkate alındığında bütçede 750 trilyon olarak yer alan vergi barışından elde edilecek gelirin bunun üç katına 2 katrilyon 250 trilyon lira çıkacağı anlaşılıyor" dedi. 
     Yeni tedbirlerin olup olmayacağı sorusu üzerine Şener, "Bu toplantıda tedbir konusu ele alınmadı" dedi. Şener, ek vergilerinde gündemde olmadığını ifade etti ve niyet mektubunun da son safhasında olduğunu kaydetti. 
     



 EKONOMİ 






















</TEXT>
</DOC>
