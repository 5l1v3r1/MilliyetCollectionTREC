<DOC>
<DOCNO> 108375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/guncel/gun02.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kaşık karabiber bir kepçe soykırım 
</HEADLINE>
<TEXT>

ABD’de yayımlanan gurme dergisi Saveur’de, Ermeni yemeği diye tanıtılan şiş, lahmacun tariflerinin arasına soykırım iddiası da sızdı 
     ŞÜKRAN PAKKAN İstanbul 

     İki ayda bir yayımlanan "Saveur", son sayısında geleneksel Türk ve Arap yemeklerini Ermenilere mal etti. Bununla da kalmadı, yemek tariflerinin arasında Türkiye’yi soykırımla suçladı. Derginin temmuz - ağustos sayısında 14 sayfa yer ayrılan "Ermeni mutfağı" dosyasında, lahmacun, şiş kebap, burma, baklava, humus, şehriyeli pilav, un kurabiyesi, tabbule, börek gibi yemekler Ermenilerin geleneksel yemekleri arasında gösterildi. 
     
     BAKLAVA ARASI SOYKIRIM 
     Baklava fotoğraflarının arasında yazılan bir paragrafta, Ermenilerin Türkler yüzünden yıllardır büyük trajediler yaşadıkları iddia edilerek şöyle denildi "Ermenilerin süregelen trajedisi, kolektif yaşamlarına h l gölge düşüren 1915 katliamlarıdır. Çoğu tarihi tahminlere göre, Türkiye’de yaşayan bir milyondan fazla, çoğu sivil Ermeni, ülkeyi istila etmeye yönelik bir Rus komplosuna olan desteği bastırmak isteyen genç Türk rejimi tarafından öldürülmüştü." 
     
     HATA DÜZELTİLMELİ’ 
     Turkish Forum Danışma Kurulu Üyesi Melih Berk de, dergiye düzeltme’ isteğini içeren bir yazı gönderdi. "Derginin sayfalarından kan damlıyor" diyen Berk, yemek dergisinde soykırım iddialarının yer almasını doğru bulmadığını vurguladı. Berk, gönderdiği yazıda iki kültürün tarihini anlatarak, yemeklerin Ermenilere ait olmadığını söyledi. 
     
Tam anlamıyla saçmalık’      ADI GEÇEN yemeklerin Ermenilerce sahiplenilmesine anlam veremediğini söyleyen ünlü gurme Tuğrul Şavkay, sarma ve kurabiye dışında hiçbir yemeğin Ermeni kültürüne ait olamayacağını vurguladı. Şavkay, şunları söyledi "Şiş kebap, pilav gibi yemekler Ortadoğu göçmen kavimlerinin getirdiği yemeklerdir. Humus ve tabbule ise Arap yemeği. Pilav, her ülkenin geleneğinde var. Baklava, burma ve lahmacunun bu mutfakta yer alması mümkün değil. Yiyebilirler ama bu sahiplenmeyi gerektirmez." 
     



 GÜNCEL 


















</TEXT>
</DOC>
