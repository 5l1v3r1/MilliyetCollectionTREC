<DOC>
<DOCNO> 133186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/magazin/amag.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız'dan sürpriz teklif 
</HEADLINE>
<TEXT>

Beşiktaşlı futbolcu İlhan Mansız, Sezen Aksu'nun Bostancı Gösteri Merkezi'ndeki konserinde büyük bir sürprize imzasını attı 
     Erhan TELLİ 

     Dün akşam Aksu'nun konserini özel uçak kiralayarak Almanya'dan getirttiği Alman sevgilisi Nina Rittes ile izlemeye gelen Mansız, salonu dolduran davetlilere büyük bir sürpriz yaptı. Aksu, konser sırasında "Ah İstanbul" şarkısını seslendirirken yarıda keserek, yanına kadar gittiği Mansız'ı elinden tutup sahneye çıkarttı ve "Size birşeyler söyleyecek" dedi. Mikrofonu Aksu'dan alan Mansız, "Çok özür diliyorum. Bu şarkı sevgilimle benim en sevdiğimiz şarkı. Ona buradan onu ne kadar çok sevdiğimi ve evlenmek istediğimi söylüyorum" dedi. Gözyaşlarına boğulan Nina, sahneye koşarak Mansız'a sarıldı. Bu sırada salonda alkış tufanı koptu. 


 MAGAZİN 













</TEXT>
</DOC>
