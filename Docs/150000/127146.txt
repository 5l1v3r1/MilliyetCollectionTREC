<DOC>
<DOCNO> 127146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun04.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet benim de köyümü yaktı .. 
</HEADLINE>
<TEXT>

     SALİHA ÇOLAK Ankara 

     Doğu ve Güneydoğu Anadolu’da devletin köy yaktığı yolundaki iddialar yıllarca gündeme taşındı, ink r edildi, davalar açıldı. Ancak köyü yakılan çiftçi milletvekili seçilince, İnsan Hakları Komisyonu’nun ilk toplantısında başından geçenleri anlattı ve "devlet köyümü yaktı" dedi. CHP Muş Milletvekili Şerif Ertuğrul, Yamaç köyünün 1993’te yakıldığını, evlerin yıkıldığını, hayvanların öldürüldüğünü anlattı. 
     
     7 HELİKOPTER İNDİ’ 
     Köyde ayakta kalan tek duvarın, betonarme olduğu için kendi evi olduğunu belirten Ertuğrul, "İnekler vuruldu, tek ayaklı hindiler ortalıkta dolaşıyordu. Yedi helikopter indi. PKK yaptı’ dediler. PKK’nın helikopteri olmadığını herkes biliyor" dedi. 
     Bir valinin kendisine, "Devlet köy yaktı" açıklaması yapmamasını rica ettiğini kaydeden Ertuğrul, "Daha fazlası vardı. O zaman Muş Valisi’ne gittim. Söz geçiremiyoruz. Bolu Komando Tugayı yapıyor’ dedi. Terörü söküp attılar. Buna razıydık ama daha sonra yıktıkları evleri yapmadılar. Nasıl yaktılarsa, öyle de yapmalarını bekliyoruz" diye konuştu. 
     



 GÜNCEL 
















</TEXT>
</DOC>
