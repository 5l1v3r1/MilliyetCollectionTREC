<DOC>
<DOCNO> 127523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/siyaset/siy01.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül imzalamış ama Şerh koyarak 
</HEADLINE>
<TEXT>

"İrticacı" 7 askerin ihraç kararının "tartışılarak" alındığı ortaya çıktı. Gül, kararları "anti demokratik" bulurken, askerlerin "AİHM kararlarını" hatırlattığı belirtildi 
     BARKIN ŞIK Ankara 

     Başbakan Abdullah Gül ve Milli Savunma Bakanı Vecdi Gönül, Yüksek Askeri Ş ra YAŞ toplantısında, irticai faaliyetlere karıştığı saptanan 7 askeri personelin ihraç edilmesi kararını "şerh" koyarak imzaladı. Toplantıya katılan komutanlar, Avrupa İnsan Hakları Mahkemesi AİHM kararlarını anımsatarak ihraç kararlarının hukuka uygun olduğunu vurguladı. 
     Alınan bilgiye göre, geçen perşembe Başbakan Gül başkanlığında yapılan toplantıda ihraçlar ele alınırken, ş ra üyelerinin görüşleri soruldu. Gül ve Gönül, YAŞ kararlarının yargı denetimi dışında tutulduğunu, bu nedenle "anti demokratik" olduğunu savundu. 
     Askerler ise "YAŞ kararlarının hukuk dışı olduğu" yönündeki iddiaların AİHM’ye götürüldüğünü ve mahkemenin "YAŞ kararları, adil yargılama ilkesine aykırı değildir" kararını verdiğini anımsattı. 
     Gül ise "Kamuoyunda, ihraç edilen askerlerin ordudan uzaklaştırılma nedenleriyle bizim aramızda bir paralellik kurulmaya çalışılmasından rahatsız oluyoruz" dedi. Gül, kararların altına imza atarken "YAŞ kararlarının yargıya götürülmemesi anti demokratiktir" şerhini koydu. 
     YAŞ kararlarına ilişkin taahhüt, hükümet programında şu ifadelerle yer alıyor 
     "Kişilerin idari kararlarla kamu haklarından mahrum bırakılmalarının önüne geçilecek, kamu haklarından mahrumiyette yargı kararı zorunlu hale getirilecektir." 
     
Hoca, bir gün sonra imzaladı      Aralık 1996’daki YAŞ toplantısının ilk gününde dönemin başbakanı Necmettin Erbakan, kararlara imza atmamak için toplantıya katılmamıştı. Bunun üzerine ihraç edilecek personelle ilgili kararlar ertesi güne bırakılmış ve Erbakan ihraçları imzalamak zorunda kalmıştı. 
     
AİHM Karar aykırı değil      AİHM, 1995 - 1997 arasında TSK’dan ihraç edilen 13 subay ve astsubayın konuya ilişkin başvurusunu değerlendirirken, "Bu kararlar sadece belli bir gruba üye kişileri ilgilendirir. Dolayısıyla YAŞ kararları ceza kanunu çerçevesinde incelenemez ve AİHS’nin adil yargıyla ilgili maddesine aykırı değildir" kararını vermişti. 
     



 SİYASET 












</TEXT>
</DOC>
