<DOC>
<DOCNO> 143456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sonspo20.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin yeni kaptanı Ümit Özat 
</HEADLINE>
<TEXT>

     Fenerbahçe'de, teknik sorumlu Oğuz Çetin'in verdiği rapor doğrultusunda kadro dışı bırakılan takım kaptanı Ogün Temizkanoğlu'nun bu görevi Ümit Özat'a verildi. 
     Ümit'in, teknik sorumlu Çetin'in verdiği kararla takımda kaptanlık görevine getirildiği, takımın 2. kaptanlığını ise Ceyhun Eriş'in yapacağı açıklandı. 
     Bugünkü antrenman öncesi tesislerde yapılan toplantıda, Ümit ve Ceyhun'a yeni görevleri bildirildi. 
     Bu arada, teknik sorumlu Çetin'in, kadro dışı bırakılan Abdullah, Ogün, Yusuf, Ali Akdeniz ve Oğuz Dağlaroğlu'nun başarısızlığın tek sorumluları olarak görülmesini istemediği belirtilirken, bu oyuncuların gelecek sezon için başlatılan yeni yapılanma sürecinde düşünülmedikleri için kadro dışı bırakıldıkları ifade edildi. 
     Fenerbahçe Kulübü Yönetim Kurulu, resmi internet sitesinde bir açıklama yaparak, dünkü yönetim kurulu toplantısında kadro dışı bırakılan 5 oyuncu dışında görüş belirtilmediğini kaydetti. 

     
</TEXT>
</DOC>
