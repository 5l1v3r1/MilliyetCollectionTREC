<DOC>
<DOCNO> 122691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko33.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Babacan, AB Büyükelçileriyle biraraya geldi 
</HEADLINE>
<TEXT>

     Devlet Bakanı Ali Babacan, hükümetin genel politikaları ve yaklaşımlarının, AB ülkeleri tarafından büyük kabul gördüğünü söyledi. 
     Devlet Bakanı Babacan, Fransa'nın Ankara Büyükelçiliği'nde, AB üyesi ve aday ülkelerin Ankara Büyükelçileri ile öğle yemeğinde biraraya geldi. 
     Bakan Babacan, yaklaşık 2,5 saat süren toplantının bitiminde gazetecilere yaptığı açıklamada, hükümetin genel politikaları, özellikle de ekonomi politikaları konusunda bilgi verdiğini, büyükelçilerin pek çok konuda soruları olduğunu, mümkün olduğu kadar kendilerini aydınlattığını söyledi. 
     AB ile yakınlaşma sürecinde bu toplantının önemli bir yeri olacağını vurgulayan Babacan, bundan sonraki işbirliği için, bu toplantının bir başlangıç olacağını ve daha sonra münferit toplantılar yapacaklarını, büyükelçilerin kendisini ziyaret edeceklerini kaydetti. 
     Babacak özellikle yatırımlara yönelik çalışmalarda güzel bir işbirliğinin olacağını ifade ederken, anlayış birliğine varıldığını, bu anlayış birliğinin işbirliğine dönüşmesi konusunda güzel bir intiba oluştuğunu kaydetti. 
     Bir gazetecinin, ''Başbakan'ın Fransa ve Almanya Büyükelçilerini acil olarak çağırması toplantıya yansıdı mı '' şeklindeki sorusuna Bababacan, ''bu konu hiç açılmadı'' yanıtını verdi. 
     Babacan, toplantıda ne tür soruların geldiğinin sorulması üzerine de, ''sorular daha çok, ekonomik ağırlıklı ve programın detayları konusundaydı'' diye konuştu. 
     





</TEXT>
</DOC>
