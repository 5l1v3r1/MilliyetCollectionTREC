<DOC>
<DOCNO> 141935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo03.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’ı bekleyen tehlike 
</HEADLINE>
<TEXT>

Ümit Karan’ın sözleşmesini kasım ayında değiştiren Galatasaray Yönetimi, vereceği parayı düşürüp mukavelesine şöyle bir madde koymuştu "2 milyon dolar getirirse serbest kalır" 
     ERHAN TELLİ 

     Avantaj gibi göründü 
     KOCAELİSPOR ve Fenerbahçe maçlarında attığı gollerle takımını kurtaran ve yeniden gündeme oturan Ümit Karan, Galatasaray Yönetimi’ni endişelendirdi. Çünkü mukaveleyi kasım ayında kendi lehlerine değiştiren Sarı - Kırmızılılar, parasal konuda avantaj sağladı. Ancak futbolcunun istediğini, "2 milyon dolarlık bonservis bedelini getirdiğinde serbest kalabilir" maddesini de yeni sözleşmeye koydu. İşte bu opsiyon can sıktı. 
     
     650 bin dolarlık indirim 
     MEHMET Cansun döneminde transfer edilen Ümit, 3 yıllık sözleşmeye imza atmış ve bu süre içinde 2 milyon 900 bin dolar alacağını taahhüt etmişler, ancak 750 bin liralık kuru baz almışlardı. Yeni yönetim ise Ümit ile yeniden masaya oturdu ve yeni bir mukavele daha yapıp, toplam rakamdan 650 bin dolarlık bir indirime gitmişti. Ümit de buna karşılık, 2003 sezonu sonunda serbest kalabilecek bir madde koydurmuştu. 
     
Florya’ya bahar geldi      Fenerbahçe galibiyeti, Beşiktaş ile kapanan puan farkı, Galatasaray’da kaybolan neşeyi geri getirdi. Önce, haftalardır tesislere alınmayan ve bekleyişini sürdüren bir grup şanslı taraftara antrenmanı izlemeleri için izin verildi, ardından da Teknik Direktör Fatih Terim ve futbolcuları güleryüzle sahaya çıktı. Basın mensupları da Fenerbahçe galibiyetinden payını aldı ve günler sonra ilk kez antrenmanın tamamı gazetecilere açık bir şekilde yapıldı. 
     
Seyircisiz oynayalım      Saraçoğlu’ndan öneri 
     GALATASARAY’DAN tartışılacak bir öneri... Futbol Şube Sorumlusu Özer Saraçoğlu, bu yıl Galatasaray - Fenerbahçe maçlarında işin çığrından çıktığını belirterek, yeni sezonda iki takımın maçlarının seyircisiz oynanmasını istedi. Saraçoğlu, "Başkanlar konuşsun ve anlaşsın. Yeni sezonda iki maça da seyirci alınmasın. Bu gerçekleşirse herkesin aklı başına gelir" dedi. 
     
     Keşke yapılabilse’ 
     VIP tribününde çıkan olaylar nedeniyle galibiyet sevincini yaşayamadıklarını belirten Saraçoğlu, "Sadece bizim maçta değil, Ankara’da meydana gelen olaylar da çok üzücü. Hiç bir zafer, insanın üzüntüsünden büyük olamaz" dedi. Galatasaraylı idareci şöyle konuştu "Kim olursa olsun kendine taraftar diyen bu insanlara nefretle bakıyorum. Keşke birileri şu düğmeye bassa." 
     
Cim-Bom eksik başladı      BEŞİKTAŞ maçının ardından bir gün izin yapan Galatasaray, İstanbulspor karşılaşmasının hazırlıklarına eksik başladı. Portekizli yıldız Xaiver, Fenerbahçe maçında aldığı darbe nedeniyle salonda çalışırken, Berkant’ın ise kasığından hafif sakatlığı bulunduğu, Revivo’nun da bel ağrılarından şikayetçi olduğu belirtildi. 
     
     Galatasaray günlüğü 
     Revivo’nun belinde ödem 
     GALATASARAY’IN yıldızı Revivo’nun belinde ödem tespit edildi. Sabah yapılan antrenmana katılamayan yıldız futbolcu, Bakırköy Acıbadem Hastanesi’nde dün MR çektirdi ve tedavisine hemen başlandı. İsrailli oyuncunun İstanbulspor maçına yetiştirilmeye çalışıldığı öğrenildi. 
     
     İsmail için oynayacaklar 
     İNGİLTERE milli maçı nedeniyle lige verilen arada Galatasaray, Trabzonspor ile özel bir karşılaşma yapacak. Bordo - Mavili takımın eski futbolcusu İsmail Gökçek’in jübilesi için biraraya gelecek olan takımlar, Ali Sami Yen Stadı’nda karşı karşıya gelecek. 
     
     Biletler satışta 
     ASLAN’IN İstanbulspor ile oynayacağı maçın biletleri satışa çıktı. 15 Mart Cumartesi günü Güngören Belediye Stadı’nda saat 15.30’da oynanacak olan karşılaşmanın biletlerinin Biletix’ten 17.5 milyon liraya satıldığı belirtildi. 
     



 SPOR 























</TEXT>
</DOC>
