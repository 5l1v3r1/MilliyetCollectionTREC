<DOC>
<DOCNO> 129844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur17.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Gölcük depreminde enkazdan şimdi uçaktan kurtuldu 
</HEADLINE>
<TEXT>

     Diyarbakır'da düşen THY uçağından yaralı olarak kurtulan bilgisayar mühendisi, eceli ikinci kez atlattı. Gölcük depreminden yara almadan kurtulan Burak Altındağ, düşen uçaktan da yaralı olarak kurtuldu. 
     Yaralılardan Burak Altındağ'ın abisi Vecdi Altındağ da kardeşinin bilgisayar mühendisi olduğunu ve iş için Diyarbakır'a gittiğini belirtti. 
     Kardeşinin Gölcük'te yaşanan deprem sırasında da burada yedek subaylık görevinde bulunduğunu, depremden yara almadan kurtulduğunu anlatan Vecdi Altındağ, kardeşinin uçak kazasından da yaralı olarak çıktığını anlattı. Altındağ, kardeşinin kurtulmasından büyük sevinç,75 kişinin hayatını kaybetmesinden dolayı da büyük üzüntü duyduğunu dile getirdi. 
     





</TEXT>
</DOC>
