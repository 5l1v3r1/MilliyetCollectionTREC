<DOC>
<DOCNO> 122074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yasam/yas04.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek Fatmaların sırrı çözüldü 
</HEADLINE>
<TEXT>

Sendromun nedeni annenin hamilelik sırasında salgıladığı yüksek düzeydeki erkeklik hormonu 
     DIŞ HABERLER SERVİSİ 

     BAZI küçük kız çocukları hemcinsleriyle evcilik oynarken bazılarının erkek akranlarıyla erkek oyunları oynaması ve erkekler gibi davranmasının nedeni ortaya çıktı. Londra Üniversitesi tarafından yapılan araştırmaya göre, "Erkek Fatma" sendromu, annenin hamilelik sırasında salgıladığı yüksek düzeyde erkeklik hormonu testosterondan kaynaklanıyor. Yüksek düzeyde testosteronla karşı karşıya kalan kızlar, ilgisini oyuncak kamyonlara, oyuncak silahlara yöneltiyor. 
     "CHILD Development" Çocuk Gelişimi adlı bilimsel yayında yer alan araştırma bulgularına göre, annenin salgıladığı testosteron düzeyi ile çocuğun davranışları doğru orantılı. Testosteron oranı ne kadar yüksekse, kız çocuğun erkekçe davranışlar içine girme eğilimi de o kadar fazla artıyor. Araştırma, annenin yüksek düzeydeki testosteron düzeyinin erkek çocuklar üzerinde bir etkisinin bulunmadığını da ortaya koydu. 
     



 YAŞAM 


















</TEXT>
</DOC>
