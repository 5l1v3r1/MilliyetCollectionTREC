<DOC>
<DOCNO> 100317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/soneko16.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 179 puan düşüşle ilk seansı tamamladı 
</HEADLINE>
<TEXT>

     İMKB Ulusal-100 Endeksi, önceki kapanışa göre 179.40 puan gerileyerek, günün ilk yarısını 10,460.08 puandan tamamladı. Hisse senetlerinin ortalama değer kaybı yüzde 1.69 olarak gerçekleşti. 
     Borsa'da kar satışları bugün ilk seansta da devam etti. Güne 36.57 puan kayıpla, 10,602.91 puan seviyesinde başlayan endeks, ilk yarıyı da 266.82 puan aşağıda 10,372.66 puandan geçti. Endeks, seans içinde en düşük 10,336.75, en yüksek de 10,639.48 puanı gördü. 
     Birinci seansta işlem gören toplam 281 hisse senedinden 126'sı değer kaybederken, 67 hisse senedi değer kazandı. 88 hissenin fiyatında değişiklik olmadı. 
     Seansta 138 trilyon 677 milyar 159 milyon liralık işlem hacmi oluştu. İş Bankası C, Turkcell, Garanti Bankası, Doğan Holding ve Yapı Kredi Bankası en yoğun işlem gören hisseler oldu. 
     Uluslararası piyasalardaki gerileme ve DSP'den Devlet Bakanı Kemal Derviş'e yönelik yapılan açıklamaların Borsa yatırımcılarını tedirgin ettiğini dile getiren Borsa uzmanları, Devlet Bakanı Kemal Derviş'in bundan sonraki adımının dikkatle izlenen konuların başında geldiğini kaydettiler. 
     





</TEXT>
</DOC>
