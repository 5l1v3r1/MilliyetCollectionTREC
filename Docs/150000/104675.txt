<DOC>
<DOCNO> 104675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sonspo17.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Slovak oyuncu Bencik, 1 yıllığına Denizlispor'da... 
</HEADLINE>
<TEXT>

     Birinci Süper Futbol Ligi ekiplerinden Denizlispor'un, Slovakya'nın ASK Inter Bratislava takımından Bencik ile anlaşma sağladığı öğrenildi. 
     Teknik direktör Rıza Çalıbay'ın, forvete takviye istemesi üzerine harekete geçen transfer komitesi, ASK Inter Bratislava'dan Bencik'i 1 yıllığına kiralamak üzere anlaştı. 
     Kulüp asbaşkanı Ferudun Basmacı, Ersen Martin'in sakatlığı ve Brezilyalı oyuncu Rafael Viera'nın formsuzluğu nedeniyle forvette önemli eksiklerinin olduğunu söyledi. 
     Teknik direktör Rıza Çalımbay'ın isteği üzerine Slovak oyuncu ve kulübüyle her konuda anlaştıklarını belirten Basmacı, ''Hazır olduğunu öğrendik. Resmi işlemleri kısa sürede tamamlayıp bu oyuncuyu Fenerbahçe maçına yetiştirmek istiyoruz'' dedi. 
     
     ''HEDEFİMİZ GALİBİYET'' 
     Teknik direktör Rıza Çalımbay ise, Ersen Martin ve Serdal'ın sakatlıkları nedeniyle Fenerbahçe karşısında forma giyemeyeceğini, ishal olan Kabat, Hietanen ve Alman kaleci Heinen'in ise durumunun kritik olduğunu söyledi. Çalımbay, ''Önemli eksiklerimize rağmen tek hedefimiz galibiyet'' diye konuştu. 
     





</TEXT>
</DOC>
