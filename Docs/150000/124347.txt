<DOC>
<DOCNO> 124347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/altan.html </URL>
<DATE> 2002/12/13/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kopenhag zirvesini, kovboy filmine dönüştürdük... 
</HEADLINE>
<TEXT>

     Yarın sabah bakalım gazeteler nasıl bir manşetle çıkacak 
     Bakalım AB üyeliği için ne zamana bir müzakere tarihi verilecek Türkiye’ye 
     Ve bir olasılık daha var Zülfü Livaneli ile Yalçın Doğan’ın da, bir öngörü olarak belirttikleri üzre, ya hiç tarih verilmezse 
     
     Yeni iktidarımız, özellikle AB’ye posta koymakta bazen aşırı havalanıyor gibi... 
     Vazgeçtik hiç tarih saptanmamasını, Fransa ile Almanya’nın benimsedikleri 2005 tarihini dahi reddedecekmişiz. 
     AB kendi iç sorunları girdabında çalkalanıp gidecekmiş. Türkiye’nin ise geleceği parlakmış vs... 
     Bu arada bazı AB sözcülerine de, "hayasız" "çikin" türünden küfürümsü salvolar veriştiriliyor. 
     
     Sanki milli bir maç arifesi... Herkeste AB’ye bir gol atma tutkusu... 
     Kimsenin aklına gelmiyor ki 20. yüzyılın özellikle ikinci yarısında Türkiye’den küçücük bir haber olarak dahi ancak ayda yılda bir söz eden Batı basını Türkiye’yi birden ilk sayfalara taşımış durumda. 
     Türkiye’nin çabalarıyla mı oldu bu yoksa "ulus - devlet" modellerinin aşıldığı bir küreselleşme sürecine geçilmesiyle mi oluyor 
     
     Diyelim Türkiye’ye müzakere tarihi bile verilmedi. 
     Gerekçe olarak da Türkiye’de enflasyonun hala daha yüzde 32.8 olduğu gösterildi. 
     AB’ye yeni katılacak 10 ülke arasında, enflasyonu yüzde 10’u geçen bir ülke var mı 
     Diyelim ki müzakere tarihi bile verilmedi Türkiye’ye. 
     Gerekçe olarak da, Türkiye’de adam başına düşen ulusal gelirin henüz daha 2 bin 160 doları aşamamış olduğu gösterildi. 
     AB’ye katılacak yeni 10 ülke arasında, ulusal geliri 7 bin doların altında olanı var mı 
     
     Yarından sonra, atıp tutmak posta koymakla pek bir yerlere varılamayacağı bir kez daha çıkacak ortaya... 
     Ve korkarız ki kazara AB’den bir müzakere tarihi çıkmazsa Türkiye’de enflasyon alıp başını gidebilir... 
     Ama bendenizin kanaati, Türkiye’ye bir müzakere tarihi verileceği merkezinde... 2005, yahut 2004... 
     
     İnanın bütün sanal "asrilik" görüntüsüne karşın aşiretler dönemini dahi tam aşamamış bir toplum için çok büyük bir gelişmedir bu... 
     Şayet yeni iktidar da, aklın tutarlığından kopup "Türk’e Türk propagandasıyla hamasete" abanırsa korkarız ki, iktidarının ömrünü kısaltmaya başlar... Hele bir de ABD’nin askeri Irak operasyonunun depremli angaryaları altında kalırsa... 
     
     Türkiye en geç 2015 - 20’de AB üyesi olacaktır. 
     Türkiye’nin AB üyeliği, AB üyelerine büyük yatırım ve iş olanakları sağlayacaktır. 
     O nedenle de kimse karşı çıkmayacaktır Türkiye’nin AB üyeliğine... 
     Usul usul artık algılamaya başlayalım "ulus - devlet modelinin" aşılmakta olduğunu. 
     Ortaçağdan kalma "enderun" tipi, oligarşik devlet yapılanmalarının kendi ülkeleriyle "kullarını", gizli bir sömürge gibi kullanma dönemlerinin sona erdiğini. 
     
     Hiç kuşkunuz olmasın Türkiye’ye 21. yüzyıl da ıskalatılmayacak... Çünkü artık Türkiye’yi "bir insan deposu" olarak kullanma dönemi aşıldı. Silah üretimiyle silah satışları, eskisi kadar karlı olmaktan çıkıyor. Orduların küçültülmesi ve silah üretimlerinin azaltılması yoksul halk yığınlarının zenginleştirilmesi için şart görülüyor. 
     Yoksul halk yığınları da zenginleştirilmeli ki modern teknoloji ürünleri, kendilerine daha geniş alıcı pazarları bulabilsin. 
     
     AB dilinde "devletin küçültülmesi" deniyor buna... 
     Nasıl denmesin ki, Başbakan Yardımcısı Şener’in son yaptığı açıklamaya göre, Türkiye’deki resmi araba sayısı - bizim sandığımız gibi 52 bin değil - 90 binmiş... Bir de bunların bakımı, yaktığı benzini, şoförü falan var... 
     İngiltere’deki resmi araba sayısı ise 16 bin... 
     
     Yeni iktidar, AB’den müzakere tarihi alma konusunda biraz daha temkinli olsa ve şayet bir tarih verilirse, onu bir başarı olarak benimsese bizce daha mantıklı olur. Çünkü korkarız ki, biraz daha havalanma, Cami’ci siyasetin temelde Avrupa düşmanı olduğu kuşkularını yaratabilir. Bu tür suçlamalara hazır fermada bekleyen ne demagoglar var bizdeki politika depolarında... 
     Bakalım yarın gazeteler nasıl bir manşetle çıkacak .. 
     Ve asla enseyi karartmayın. 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
