<DOC>
<DOCNO> 142384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas04.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nina aklını da değiştirdi 
</HEADLINE>
<TEXT>

Türk nişanlısının öldürdüğü Alman Nina Typol’ün kalbinin nakledildiği Erol Mertkanlı, Ameliyattan sonra hayata ve insanlara bakışım çok değişti’ diyor 
     ŞÜKRAN PAKKAN İstanbul 

     Nişanlısı tarafından hamileyken başından vurularak öldürülen Alman Nina Typol’un kalbi nin nakledildiği İzmitli Erol Mertkanlı 24 , genç kızın kalbine doktorları bile şaşırtacak derecede uyum gösterdi. 
     Koşuyolu Hastanesi’nde bir ay önce altı saat süren bir ameliyat geçiren Erol Mertkanlı, 14 gün de yoğun bakımda kaldı. 
     
     O da organ bağışlayacak 
     Kendini bir an önce hayata yeniden başlamak zorunda hissettiğini söyleyen Mertkanlı, "Nina’nın ailesinin örnek davranışın ameliyattan sonra öğrendim. Ben de organlarımı bağışlayacağım" dedi. 
     Mertkanlı, yaklaşık bir yıl önce annesini de kalp rahatsızlığı nedeniyle kaybetmiş. Kalp kapakçıklarının düzgün çalışmaması nedeniyle ameliyat olması şart koşulan anne, kendi yerine oğlunun tedavisine öncelik vererek, para biriktirmeye başlamış. Ancak bu bekleyişe kalbi sadece birkaç ay dayanabilmiş. Annesini hep yanında hissettiğini söyleyen Mertkanlı, babasını ise yıllardır görmüyor. 
     Babasının ameliyattan sonra kendisine bir kez telefon ettiğini anlatan Mertkanlı, şunları söyledi "Ben ve kardeşim çok zor günler geçirdik. Ama şimdi kendimi çok farklı hissediyorum. Kimseye kin duymuyorum. Ameliyat, hem yakınımdakilere bakışımı, hem de hayattan beklentilerimi değiştirdi." 
     



 YAŞAM 




























</TEXT>
</DOC>
