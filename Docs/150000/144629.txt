<DOC>
<DOCNO> 144629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun06.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ensar El İslam örgütü vuruldu 
</HEADLINE>
<TEXT>

ABD’nin aşırı İslamcı Kürt örgütleri Ensar El İslam ve Komala’ya yönelik füze saldırısında ölenler oldu 
     DIŞ HABERLER SERVİSİ 

     ABD birlikleri, önceki gece Kuzey Irak’taki aşırı İslamcı iki Kürt örgütüne hava saldırısı düzenledi. Ensar El İslam ve Komala’ya yönelik füze saldırılarında çok sayıda ölü ve yaralı olduğu belirtildi. Irak Kürdistan Yurtseverler Birliği’nin IKYB Halepçe’deki milis güçleri komutanı Mustafa Seyid Kadir, ABD birliklerinin, Biyara yakınlarındaki Ensar El İslam’ın üslerine TSİ 04.30’da Tomahawk füzeleri attığını, bundan yaklaşık beş saat sonra da iki uçakla hava saldırısı düzenlediğini söyledi. Kadir, saldırıda yaklaşık 100 kişinin öldüğünü ya da yaralandığını belirtti. 
     El Kaide’yle bağlantısı olan Ensar El İslam’ın, İran sınırındaki bazı köylerde militanları bulunuyor. Askeri uzmanlar, Irak savaşının ilk aşamalarında, Ensar El İslam’ın, Washington’un hedefleri arasında yer alacağı tahmininde bulunmuştu. 
     
     28 canlı bomba hazır 
     Katar’ın El Cezire televizyonu ise ölü sayısını 33 olarak verdi. El Cezire muhabiri, bombardımanda, Kuzey Irak’taki dağlarda mevzilenen örgütlerden Komala’nın kararg hının "yok edildiğini" duyurdu. Ensar El İslam’a yönelik ABD’nin havadan harek tı sürüyor. İran sınırına doğru çekilmeye çalıştığı bildirilen örgütün, ABD’nin harek tından önce Süleymaniye bölgesine 28 canlı bomba gönderdiği belirtildi. Muhabirimiz Namık Durukan, tehlikeli topraklara girip ABD’nin terör listesindeki örgütün ş ra üyesi Molla Muhammed Hasan’la görüşmüştü. Hasan, "Amerika saldırırsa cihat açarız" demişti. 
     
     
     



 GÜNCEL 





















</TEXT>
</DOC>
