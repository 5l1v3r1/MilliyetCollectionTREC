<DOC>
<DOCNO> 132468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur04.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı Eylem hukuka ve yargıya karşı yapılmıştır 
</HEADLINE>
<TEXT>

     Yargıtay Başkanı Eraslan Özkaya, Yargıtay Binası önünde meydana gelen patlamayı değerlendirirken, ''Bu eylem hukuka ve yargıya karşı yapılmıştır'' dedi. 
     Özkaya, bombanın otoparkta, araçların bulunduğu kısımda iki yere konulduğunu, 3 araçta hasar meydana geldiğini ve binanın camlarının kırıldığını söyledi. 
     Emniyet güçlerinin olayla ilgili araştırmasının devam ettiğini bildiren Özkaya, şöyle konuştu 
     ''Şu anda söyleyecek fazla bir şey yok. Bu eylem hukuka ve yargıya karşı yapılmıştır. Hukuk düzeni ve hukuk hakimiyeti, herkes için korunması gereken en önemli bir değerdir. Bunu yapanlar, hukuku ve adaleti istemeyen kişiler olabilir. Terörün hiçbir haklı gerekçesi yoktur.'' Özkaya, Yargıtay otoparkında ve civarında önlemlerin artırılacağını söyledi. 
     Olayın ardından Ankara Valisi Yahya Gür ve Emniyet Müdürü Ercüment Yılmaz, Yargıtay Başkanı Özkaya ile makam odasında bir süre görüştü. 

     
</TEXT>
</DOC>
