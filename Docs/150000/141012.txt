<DOC>
<DOCNO> 141012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/soneko26.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da ekmeğin gramajı sorun oldu... 
</HEADLINE>
<TEXT>

     Ankara Valiliği, Sanayi ve Ticaret İl Müdürlüğü, Ankara Fırıncılar Odası tarafından bir süre önce ekmeğin gramajını düşürmesinin ''Türk Gıda Kodeksi-Ekmek ve Çeşitleri Tebliği''ne aykırı olduğunu bildirdi. 
     Tüketici Hakları Derneği'nden yapılan yazılı açıklamada, derneğin, ekmeğin gramajının düşürülerek, fiyatına zam yapılması üzerine Ankara Valiliği ile Tarım ve Köyişleri Bakanlığı'na şikayet başvurusunda bulundukları hatırlatılarak, Ankara Valiliği, Sanayi ve Ticaret İl Müdürlüğü'nün bu konuda yaptığı inceleme sonunda verdiği karar hakkında bilgi verdi. 
     Sanayi ve Ticaret İl Müdürlüğü, şikayet başvurusu ile ilgili yaptığı inceleme sonucunda, ekmeğin 200 gramdan 150 grama düşürülmesinin ''Türk Gıda Kodeksi-Ekmek ve Çeşitleri Tebliği''ne aykırı olduğuna karar verdi. Sanayi ve Ticaret İl Müdürlüğü, Esnaf ve Santkarlar Odaları Birliği'nin mevzuata aykırı uygulanan tarifenin düzeltilmesi için Ankara Fırıncılar Odası'na duyuruda bulunmasını da kararlaştırdı. 
     Sanayi ve Ticaret İl Müdürlüğü, Tüketici Hakları Derneği'nin ekmek fiyatlarının artırılmasına ilişkin şikayetini ise yapacağı ikinci bir toplantıda karara bağlayacak. 
     





</TEXT>
</DOC>
