<DOC>
<DOCNO> 110540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun11.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Prensi Türkiye'ye geliyor... 
</HEADLINE>
<TEXT>

     Japonya'nın son imparatoru Hirohito'nun yeğeni Prens Tomohito, arkeolojik alanları ziyaret etmek için Türkiye'ye geliyor. 
     İmparatorluk Basın Kurumu'ndan yapılan açıklamada, bugün yola çıkan Prens'in, kazı çalışmaları Japonya'daki Ortadoğu Kültür Merkezi'nce yürütülen, Kırşehir'in Kaman ilçesine bağlı Çağırkan beldesi yakınlarında bulunan Kalehöyük'teki alanları ziyaret edeceği bildirildi. 
     Ortadoğu Kültür Merkezi'nin, Kırşehir'deki kazı alanına 16 yıl önce ilk kazmayı vuran başkanı Japon Prensi Mikasa'nın oğlu Prens Tomohito'nun, Merkez tarafından kurulan Anadolu Arkeolojik Araştırmalar Enstitüsü'nü ve ülkedeki diğer arkeolojik kazı alanlarını da ziyaret etmesi bekleniyor. 
     Dışişleri Bakanlığı, Kalehöyük'teki kazı çalışmalarını yürüten ekibin başında bulunan Japon arkeolog Sachihiro Omura'ya, ''Üstün Hizmet Ödülü'' vermişti. 
     Japon Prensi, 11 Ekim'de ülkesine dönecek. 
     





</TEXT>
</DOC>
