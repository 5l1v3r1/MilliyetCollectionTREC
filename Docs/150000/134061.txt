<DOC>
<DOCNO> 134061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun12.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral, uğruna tahttan çekildiği sevgilisi tarafından aldatılmış 
</HEADLINE>
<TEXT>

     İngiltere'nin, aşkı uğruna tahtından çekilmesiyle ünlü kralı Edward VIII'in, Amerikalı sevgilisi Wallis Simpson tarafından bir otomobil galericisiyle aldatıldığı ortaya çıktı. 
     Üzerindeki gizlilik kaldırılarak kamuoyuna açıklanan İngiliz devlet arşivi belgeleri, Simpson'ın 1936 yılında özel bir polis ve istihbarat ekibi tarafından izlendiğini, bir yandan o sırada tahta çıkmaya hazırlanan Edward ile ilişki içindeyken, diğer yandan da galerici sevgilisiyle ilişkisini sürdürdüğünü ortaya koydu. 
     Arşiv belgelerinde ''çok yakışıklı, çekici ve her kadının hemen aşık olabileceği erkek'' olarak nitelendirilen galerici Guy Marcus Trundle'ın o yıl 36, Simpson'ın 39 yaşında olduğu belirtildi. Belgeler, Edward ile 1930'da Avusturya'da tanışan Wallis Simpson'ın, o sırada Amerikalı Ernst Aldrich Simpson ile evli olduğunu, kocasının, müstakbel kralla eşinin ilişkisinden memnuniyet duyduğunu ve ileride bu ilişkiyi ''nasıl paraya çevirebileceğini'' düşündüğünü de ortaya çıkardı. 
     





</TEXT>
</DOC>
