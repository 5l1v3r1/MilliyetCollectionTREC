<DOC>
<DOCNO> 121108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun26.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesai saatlerindeki sigara molası maaştan kesilecek 
</HEADLINE>
<TEXT>

     Avusturya'nın en büyük kristal eşya üreticisi Swarovski firması, ülke genelindeki tesislerinde başlattığı uygulamayla, ''sigara molasının personelin maaşından kesileceğini'' açıkladı. 
     Firma yetkilileri, çalışanların büroda veya fabrikada görev başında sigara içmesinin yasak olduğunu belirtirken, sigara molasının hesaplanarak, aylık maaştan kesileceğini bildirdiler. 
     Uygulamaya göre, çalışanlar, sigara içmeye giderken ve dönüşte kart basacaklar. Ay sonunda, sigara molasının toplam ne kadar sürdüğü hesaplanacak. 
     Swarovski firması yetkilileri, çalışanlarına, sigara içmek için harcadıkları süreyi çalışarak geri kazanma imkanı da tanıdıklarını belirterek, ancak bu süreyi çalışmak istemeyenlerin maaşından kesinti yapılacağını ifade ettiler. 
     Uygulamanın Tirol eyaletindeki diğer işyerlerinde de ilgiyle izlendiği, ancak henüz başka bir kuruluşun aynı uygulamayı başlatmadığı belirtiliyor. 
     Öte yandan, uygulamayı protesto eden İşçi Odaları AK Başkanı Fritz Dinkhauser, ''uygulamanın insanlık dışı olduğunu'' savundu. 
     





</TEXT>
</DOC>
