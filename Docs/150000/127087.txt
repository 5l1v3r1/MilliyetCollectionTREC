<DOC>
<DOCNO> 127087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur07.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonunu çalıştırmak isterken yaktı... 
</HEADLINE>
<TEXT>

     Kayseri'de, kamyonunun soğuktan donan yakıt deposunu pürmüzle ısıtmak isteyen nakliyeci, ekmek teknesini yaktı. 
     Bir mobilya fabrikasında nakliyeci olarak çalışan Cemalettin Soydan 39 , bu sabah 38 EV 561 plakalı kamyonuyla işe gittiği sırada, aracı Osman Kavuncu Bulvarı üzerinde arıza yaptı. 
     Yakıt deposundaki motorinin donduğunu fark eden Soydan, piknik tüpüne bağlı pürmüzü yakarak, depoyu ısıtmaya başladı. Isıtma sırasında motor bölümüne giden hortumun sıcağın etkisiyle erimesi sonucu yangın çıktı. 
     Kısa sürede kamyonun tamamını saran yangın, yakıt deposunun patlamasına da neden oldu. İtfaiye ekiplerinin müdahalesiyle söndürülen yangında kamyon kullanılamaz hale geldi. 
     Soydan'ın polise verdiği ifadede, ''Hareket halindeyken motordan değişik sesler gelince inip bakmak istedim. Depoyla motor arasındaki yakıtın donduğunu fark ettim ve pürmüzle ısıtmaya çalıştım. Bu sırada kamyon birden alev aldı. Daha sonra de yakıt deposu patladı'' dediği öğrenildi. 
     





</TEXT>
</DOC>
