<DOC>
<DOCNO> 129746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun22.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da trafik levhaları kalkıyor 
</HEADLINE>
<TEXT>

     Hollanda'da trafik levhalarının yakın zamanda kaldırılacağı, levhalarda yer alan bilgilerin ise yüksek teknoloji yardımıyla araç içinden izleneceği açıklandı. 
     Ulaştırma Bakanlığı'nın verdiği bilgiye göre, trafik işaretleri, araçlara yerleştirilecek özel bir sistemle ya bir ekrandan takip edilebilecek ya da doğrudan aracın ön camına yansıtılacak. 
     Henüz ön cama projeksiyon ile ekran arasında bir karara varılmadığını belirten yetkililer, yeni sistemin önümüzdeki yıl 100 araca yerleştirilerek deneneceğini bildirdiler. 
     Görüş alanı içinde yer alması açısından bilgilerin ön cama yansıtılması fikrinin ağır bastığını da söyleyen yetkililer, sürücünün ilk etapta kavşak, yol ayrımı ve hız tahdidi gibi bilgileri görebileceğini kaydettiler. 
     





</TEXT>
</DOC>
