<DOC>
<DOCNO> 127329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur32.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaat firmasının 23 milyarı çalındı... 
</HEADLINE>
<TEXT>

     Denizli'de, bir banka önünde park halinde duran minibüsten bir inşaat firmasına ait 23 milyar lira çalındı. 
     Alınan bilgiye göre, Ziraat Bankası önünde meydana gelen olayda, kimlikleri henüz belirlenemeyen 3 kişi, park halindeki Lena İnşaat'a ait 06 LNA 81 plakalı minibüsün ön tarafından, içinde 23 milyar lira bulunan torbayı alarak kaçtı. 
     Olaydan sonra firma mutemeti Faruk Nafiz Şavlı, polise verdiği ifadede, kendisinin bankadan parayı çektikten sonra araca bindiğini, ardından bir ses duyduklarını, şoför Ali Cengiz Sezginler ile telaşla araçtan inerek ne olduğunu anlamaya çalıştıkları sırada, iki kişinin aracın ön tarafındaki açık olan kapıdan içinde 23 milyar lira bulunan torbayı alıp kaçtıklarını söyledi. 
     Şavlı, ifadesinde, üç kişi olan kapkaççıların peşinden koştuğunu, birisini yakaladığını, bu kişinin ''Para bende değil. Parayı alan kaçıyor'' demesi üzerine, serbest bırakarak diğerlerinin peşine düştüğünü anlattı. Şavlı, ''Parayı alanı uzun süre kovaladım, ama yakalayamadım. Kaçan kişi gri bir mont giyiyor. 18-19 yaşlarında ve siyah saçlı birisiydi. Yüzünü göremedim.'' dedi. 
     Araç üzerinde parmak izi çalışması yapan polis, soruşturmayı sürdürüyor. 
     





</TEXT>
</DOC>
