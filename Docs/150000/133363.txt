<DOC>
<DOCNO> 133363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/ydilmen.html </URL>
<DATE> 2003/01/27/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
Kontrollü oyun 
</HEADLINE>
<TEXT>

     Hazırlık dönemi gösterdi ki, Fenerbahçe’nin maçları bu kadroyla çok tempolu geçmez, zaman zaman da seyircisini sıkar. Ancak ligin ilk yarısında savunmasında verdiği pozisyonları da rakibe vermez. Topa sahip olma oranları, kalan 17 maçta, Fenerbahçe’nin lehine olur. Çünkü Parreira dönemini hatırlatır bir oyun düzenleri var. Arkada çok pas yapıyorlar. Ancak öndeki iki oyuncu Hakan ve Johnson’un ileriye doğru oynama özelliği olmadığı için, rakip bölgeye geçmekte zorlanıyorlar. Bundaki önemli etkenlerden biri de forvetin arkasında oynayan üç oyuncunun Solda Tuncay, ortada Ceyhun ve en sağda Ali Güneş hazırlık paslarında top almamaları. Dolasıyla da tedbirli oynayabiliyor, ama çabuk akın yapamıyor. Fenerbahçe’nin özellikle kapanan takımlara karşı zorlanacağını düşünüyorum. O zaman da kilidi Ceyhun’un cezaalanı çevresinden vuracağı toplar açacak. 
     İlk 45 dakikada hücumda oynayan Semih ve ikinci yarıda şans bulan Vladimir, yüksek toplarda etkili değil. Rus forvet, daha hazır olmamasına rağmen, arkadan sürpriz koşular yapan oyunculara servis yapabiliyor. 
     Fenerbahçe, oyunun tamamında, bol bol yan pas yaparak girdiği 5 pozisyondan dördünü değerlendirdi. Sarı - Lacivertliler’in seyircisine rahat maç seyrettirmesi için mutlak surette öne geçmesi lazım. Öne geçtiği zaman, forvetin arkasında oynayan üç ismi çabuk olan Kanarya, dirençli defansıyla da birlikte maç kaybetmez. Problem öne geçinceye kadar... 
     
     
     



 SPOR 

























</TEXT>
</DOC>
