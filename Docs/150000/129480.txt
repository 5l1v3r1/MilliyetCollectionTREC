<DOC>
<DOCNO> 129480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun18.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Harrison Ford, tehlikeli bir sahnede az kalsın ölüyordu... 
</HEADLINE>
<TEXT>

     Indiana Jones filmlerinin ünlü yıldızı Harrison Ford, yeni filminin tehlikeli sahnesinin çekimleri sırasında ölümden döndü. 
     National Enquirer gazetesindeki habere göre, ilerlemiş yaşına rağmen tehlikeli sahnelerde dublör kullanmayan Ford, Hollywood Homicide isimli yeni filminin çekimleri sırasında otomobiliyle duvara çarptı. 
     Otomobili süren oyuncu Josh Hartnett'in bir anlık araca hakimiyetini kaybettiği ve otomobilin duvara çarptığı kaydedilen haberde, bütün film ekibinin kazadan sonra şoke olduğu, fakat Ford'un, iş arkadaşı Hartnett'in aksine, gerçek bir kahraman gibi soğukkanlılığını koruduğu belirtildi. 
     Habere göre, sahnenin dublör kullanılarak çekilmesi planlandı, fakat Ford buna karşı çıktı. 
     Ford ve Hartnett, kazayı küçük sıyrıklarla atlattı. 
     





</TEXT>
</DOC>
