<DOC>
<DOCNO> 136442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sondun08.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
D'estaing, Türkiye'nin AB üyeliğine karşı olduğunu yineledi 
</HEADLINE>
<TEXT>

     Avrupa Konvansiyonu Başkanı Valery Giscard d'Estaing, ''Türkiye'nin kültürünün Avrupa'dan farklı olduğunu'' ileri sürerek, Türkiye'nin AB üyeliğine karşı olduğunu yineledi. 
     Eski ABD Dışişleri Bakanı Henry Kissinger'ın Washington'da düzenlediği konferansta konuşan Giscard d'Estaing, ''Türklerin Avrupalı olmadıklarına ve gelecek 5-7 yıl içinde AB'ye üye olamayacaklarına hiç kuşku yok'' dedi. 
     Eski Fransa Cumhurbaşkanı Giscard d'Estaing, ''Türkiye'yi küçümsemek istemiyorum, önemli bir kültüre sahip olan büyük bir ülke. Ancak tam olarak Avrupalı mı Hayır. Kültürü, dini, yargı sistemi farklı'' diye konuştu. Giscard d'Estaing, Türkiye'yi, ''önemli bir komşu'' olarak nitelendirdi. 
     Avrupa Konvansiyonu Başkanı, Belçika, Fransa ve Almanya'nın, ABD'nin Türkiye'nin savunmasına ilişkin önlemleri içeren taleplerine vetosunu açıklamasına ilişkin olarak da NATO'nun rolünün gözden geçirilmesi gerektiğini belirtti. 
     Valery Giscard d'Estaing, geçen Aralık ayında yaptığı açıklamada, ''Türkiye'nin katılımının, AB'nin sonu olacağını'' söylemişti. 
     





</TEXT>
</DOC>
