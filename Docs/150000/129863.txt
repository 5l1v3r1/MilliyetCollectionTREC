<DOC>
<DOCNO> 129863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur36.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşık 300 ilköğretim öğrencisi zehirlendi 
</HEADLINE>
<TEXT>

     Bursa'nın Büyükorhan İlçesi'nde, taşımalı eğitim yapan 2 ilköğretim okulunda öğrenim gören yaklaşık 300 öğrenci, zehirlenme belirtileri üzerine hastaneye kaldırıldı. 
     Taşımalı eğitim sistemi dahilinde, Büyükorhan'ın Kınık, Mazlumlar, Çeribaşı ve Yenice köylerinden gelen öğrencilerin eğitim yaptığı Merkez ve Atatürk İlköğretim Okulu'nda öğle yemeğinde nohut, pilav ve komposto yiyen öğrencilerde, öğleden sonra derse girdiklerinde baş ağrısı, mide bulantısı ve baş dönmesi başladı. 
     Bazı öğrencilerin de baygınlık geçirmesi üzerine okul yönetimi, durumu İlçe Milli Eğitim Müdürlüğü yetkililerine bildirdi. 
     Minibüs ve otobüslerle önce Büyükorhan Sağlık Ocağı'na götürülen öğrencilerin tamamı, ilk müdahaleleri yapıldıktan sonra Orhaneli İlçe Devlet Hastanesi'ne kaldırıldılar. 
     





</TEXT>
</DOC>
