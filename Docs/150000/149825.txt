<DOC>
<DOCNO> 149825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/ekonomi/eko06.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
OYAK, Sugözü Santralı'nın yüzde 24'ünü alıyor 
</HEADLINE>
<TEXT>

     OYAK, İskenderun Sugözü Elektrik Santralı'nı kuran Almanlara ait İSKEN şirketine ortak olmak üzere, prensip anlaşmasına varıldığını açıkladı. Açıklamaya göre, Alman şirketleri Steag A.G'nin yüzde 75 ve RWE A.G'nin yüzde 25 hissesine sahip olduğu İSKEN'e ortaklıkta Steag'ın yüzde 24 payı için yürütülen görüşmeler olumlu sonuçlandı. Devir sözleşmesinin haziranda imzalanması bekleniyor. 
     OYAK Genel Müdürü Coşkun Ulusoy, enerjde faaliyetlerini sürdüreceklerini, savaş ortamında dahi kuruma ve Türkiye'ye faydalı yatırımlardan vazgeçmeyeceklerini vurguladı. 
     İSKEN yatırımının bir seferde Türkiye'ye giren en büyük yabancı sermaye olduğunu belirteren OYAK yetkilileri, "Bu şirket bir kısmı krediyle, bir kısmı sermaye ile 1.5 milyar dolar yatırım yaptı. Biz sermayenin yüzde 24'nü alıyoruz" dediler. Adana'da bitme aşamasında olan Sugözü Santralı, 1210 MW gücünde. Türkiye'nin en büyük ikinci kömür santralı olacak. Türkiye elektrik tüketiminin yüzde 7'sini karşılayacak. 
     


SİYASET 





















</TEXT>
</DOC>
