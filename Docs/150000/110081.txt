<DOC>
<DOCNO> 110081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/dunya/dun02.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Batı Irak’ta... 
</HEADLINE>
<TEXT>

Janes Foreign Report’un iddiası 
     LONDRA Milliyet 

     İngiltere’de yayımlanan Janes Foreign Report dergisi, İsrail askerlerinin Batı Irak’a girdiğini öne sürdü. Dergi, İsrail’in en seçkin komandoları olarak bilinen Sayeret Makal birliklerinin Irak’ın batısında çok gizli olarak keşif görevi yaptıklarını yazdı. Dergi, İsrail komandolarının görevinin Scud füze rampalarının yerleştirilebileceği bölgeleri belirlemek olduğunu belirtti. 
     NTVMSNBC internet sitesinde yer alan habere göre, Janes Foreign Report, İsrail hükümetinin, olası bir saldırıda Bağdat yönetiminin uçakları kullanıp İsrail’e intihar saldırıları düzenlemesinden endişe ettiğini ifade ederek, keşif birliklerinin buna karşı tedbirler geliştirdiğini duyurdu. Dergi, Irak lideri Saddam Hüseyin’e karşı yürütülecek bir savaşa ABD’nin yanında İsrail’in de katılmasının, Bush yönetimini Arap dünyası nezdinde zor durumda bırakabileceğini yazdı. 
     



 DÜNYA 












</TEXT>
</DOC>
