<DOC>
<DOCNO> 133045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/siyaset/siy07.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlü vekile akraba danışman 
</HEADLINE>
<TEXT>

     GÜNSELİ ÖNAL Ankara 

     TBMM Başkanlık Divanı, AKP’nin görme engelli milletvekili Lokman Ayva ile yürüme engelli milletvekili Gürsoy Erol’un, kendilerine yardım eden iki akrabalarını danışman kadrolarına alma taleplerini kabul etti. Divan, iki vekil için danışmanlarda aranan "üniversite mezunu olma" ve "üçüncü dereceye kadar yakın akraba olmama" koşullarını kaldırdı. 
     Karara, "Bazı ihtiyaçlarını karşılayamayan özürlüler için" tabiri konularak, diğer milletvekillerinin de akrabalarını danışman kadrosuna almalarının önü kesildi. Yasağa rağmen TBMM’de "sigara içilmez" levhalarının önünde bile sigara içilmesine AKP Tokat Milletvekili Resul Tosun isyan etti. Tosun’un, yasanın Meclis’te de uygulanması talebiyle verdiği dilekçe Divan’da görüşüldü. TBMM Başkanı Bülent Arınç, yasanın uygulanması için gerekli önlemlerin alınmasını istedi. 
     



 SİYASET 
















</TEXT>
</DOC>
