<DOC>
<DOCNO> 126426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur10.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Irak trafiği yoğun... 
</HEADLINE>
<TEXT>

     Ankara, bir yandan, Irak'a düzenlenecek olası bir operasyondaki tutumunun ayrıntılarını bugünkü zirveyle belirlemeye çalışırken, diğer yandan da Kuzey Irak'tan önemli misafirleri ağırlamaya hazırlanıyor. 
     Diplomatik kaynaklardan edinilen bilgiye göre, Irak Kürdistan Yurtseverler Birliği IKYB lideri Celal Talabani ile Irak Kürdistan Demokrat Partisi IKDP lideri Mesud Barzani hafta içinde Ankara'da temaslarda bulunacak. 
     Londra'daki muhalefet toplantısından henüz dönen ve 15 Ocak'ta Kuzey Irak'ta yapılacak diğer toplantı için hazırlıklarını sürdüren Talabani ve Barzani'nin ziyaretleri, Irak'a yönelik olası bir operasyonunun şekillendiği bir döneme denk gelmesi açısından önem taşıyor. 
     Ankara'ya en son 7-8 Mayıs 2001 tarihinde gelen Barzani'nin yabancı basına verdiği demeçlerinde Türkiye aleyhine sarfettiği bazı ifadeler, ilişkilerde gerginliğe neden olmuştu. 
     Talabani, 2002 yılı içinde muhalefet toplantılarına gidiş ve dönüşlerinde Ankara'ya 5 kez uğrarken, IKDP'den bu yıl içinde gelen 23 Ekim en üst düzey yetkili, Mesud Barzani'nin yeğeni ve partinin bölgesel yönetim sorumlusu Neçirvan Barzani oldu. 
     Barzani ve Talabani'nin Ankara'daki temaslarının Çarşamba günü başlaması bekleniyor. 
     





</TEXT>
</DOC>
