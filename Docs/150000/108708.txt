<DOC>
<DOCNO> 108708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sonspo12.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan yarın Avrupa adına koşacak... 
</HEADLINE>
<TEXT>

     Almanya'nın Münih kentinde yapılan Avrupa Şampiyonası'nda bayanlar bin 500 metrede birinci gelerek altın madalya kazanan Süreyya Ayhan, yarın Avrupa kıtası adına Dünya Kupası'nda piste çıkacak. 
     İspanya'nın başkenti Madrid'de bugün başlayan ve yarın tamamlanacak olan 9. Atletizm Dünya Kupası'nda Avrupa kıtasını temsil edecek atletler arasında yer alan milli atlet Süreyya Ayhan, bu organizasyonda çok sayıda ünlü atletle yarışma şansı yakalayacak. 
     Avrupa Atletizm Birliği EAA tarafından, Uluslararası Atletizm Federasyonu'nca IAAF gerçekleştirilecek olan 9. Dünya Kupası'nda, Avrupa Atletizm Birliği'ni temsil edecek ''Team Europe'' için 1500 metrede Süreyya Ayhan'ın seçildiği daha önce açıklanmıştı. 
     Münih'teki yarışta Süreyya Ayhan'a geçilen Rumen Gabriela Szabo ise, 3 bin metrede Avrupa'yı temsil edecek. 
     Avrupa kıtasını temsil etme hakkını kazanan ilk Türk atleti olan Süreyya Ayhan, yarın TSİ 20.05'de piste çıkacak. 
     





</TEXT>
</DOC>
