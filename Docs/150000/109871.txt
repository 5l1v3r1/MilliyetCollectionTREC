<DOC>
<DOCNO> 109871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun09.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hangi rejimin iyi olduğuna kim karar verecek " 
</HEADLINE>
<TEXT>

     Fransa Dışişleri Bakanı Dominique de Villepin, ABD'nin kendi başına Irak'ı vurmaya kalkmasına karşı olduklarını yineledi ve rejim değişikliği hedefinin, uluslararası sahneyi karıştırabileceğini bildirdi. 
     Bir Hint gazetesine demeç veren de Villepin, ''Hangi rejimin iyi, hangisinin kötü olduğuna kim karar verecek '' diye sordu. 
     ''Böyle bir şey istikrarsızlık kaynağı olur ve Irak'tan sonra başka ülkeler de hedef tahtası yapılır'' diyen Fransız bakan, bu sürecin nereye çıkacağını kimsenin bilemeyeceğini belirtti ve bundan kaygı duyduklarını söyledi. 
     Irak konusunda BM'nin başrol oyuncusu olması grektiğini kaydeden de Villepin, BM'nin bu konuda yeni karar almasının ille de gerekmediğini belirtti. 
     





</TEXT>
</DOC>
