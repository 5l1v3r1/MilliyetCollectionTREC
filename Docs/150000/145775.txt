<DOC>
<DOCNO> 145775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sonspo11.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmuti Cibona Zagreb karşısında kontrolü elimize alamadık. 
</HEADLINE>
<TEXT>

     Basketbolda Erkekler Avrupa Ligi 2. tur D Grubu'nda deplasmanda Hırvat ekibi KK Cibona VIP Zagreb'e yenilen Efes Pilsen'de, gruptaki ilk yenilgiyi almanın üzüntüsü yaşanıyor. 
     Efes Pilsen Antrenörü Oktay Mahmuti, rakipleri karşısında maçın hiçbir bölümünde oyunu kontrol edemediklerini ve karşılaşmayı yitirdiklerini söyledi. 
     Mahmuti, yaptığı açıklamada, Hırvat rakipleri karşısında boş şutları sayıya çeviremediklerini belirterek, ''Çok boş şut kaçırdık. İstediğimiz ve planladığımız oyunu sergileyemedik. Böyle oynayınca da maçı kaybettik'' dedi. 
     KK Cibona VIP Zagreb maçından önce USH CSKA Moskova ile yapacakları karşılaşmanın kendileri için daha önemli olduğunu vurgulayan Mahmuti, ''Bir üst tura geçmek istiyorsak, kesinlikle CSKA Moskova'yı yenmeliyiz. Cibona Zagreb karşısında aldığımız yenilginin çok da önemli bir yanı yok. Kesinlikle CSKA Moskova'yı deplasmanda yenerek, 'Dörtlü Final'e çıkabiliriz' diye konuştu. 
     Efes Pilsen bugün Zagreb'de bir antrenman yaptıktan sonra akşam saatlerinde İstanbul'a hareket edecek. 
     




</TEXT>
</DOC>
