<DOC>
<DOCNO> 101165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/soneko04.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta böyle geçti... 
</HEADLINE>
<TEXT>

     Piyasalar, geçen haftayı da yine siyasetin yoğun etkisinde ve beklemede geçirdi. 
     İMKB'de işlem gören hisse senetleri haftalık bazda ortalama yüzde 3.39 oranında değer yitirdi. 
     Altın fiyatlarında artışın, dövizde ise düşüşlerin belirgin olduğu bir hafta yaşandı. 24 ayar külçe altının gram satış fiyatı yüzde 2.16 oranında, Cumhuriyet altınının satış fiyatı da yüzde 2.28 oranında arttı. Yatırım fonlarının seyrini izleyen A.A Fon Endeksi ortalama yüzde 0.97 oranında artış kaydetti. 
     Mevduat faizlerinde geçen hafta ortalamalarda 1 puan dolayında düşüşler oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.76, bir haftalık reponun net getirisi de yüzde 0.78 olarak gerçekleşti. 
     
     İMKB'DE GEÇEN HAFTA 
     Haftanın ilk gününde, Avrupa Birliği AB uyum yasasının Meclis'ten geçmesinin yarattığı iyimser hava, para piyasalarını olumlu etkiledi. 
     Kar satışları yaşanan Borsa'da ise hisse senetleri ortalama yüzde 1.32 değer kaybetti. 
     1. seansta 14.98 puan ve yüzde 0.14 kayıpla 10,766.63 puandan kapanan İMKB Ulusal 100 Endeksi, ikinci seansta da 127.15 puan ve yüzde 1.18 kayıpla 10,639.48 puana geriledi. 
     Salı günü, yurtdışı piyasaların yanı sıra siyasi gelişmelere endeksli bir gün yaşandı. 
     İMKB Bileşik Endeksi günü 40.10 puan ve 0.38 puan kayıpla tamamladı. 
     1. seansta 179.40 puan ve yüzde 1.69 düşüşle 10,460.08 puandan kapanan İMKB Ulusal 100 Endeksi, ikinci seansta yurtdışı piyasalardaki toparlanmaya paralel olarak yükseldi. İkinci seansta 139.30 puan ve yüzde 1.33 artış kaydeden endeks günü 10,599.38 puandan kapattı. 
     Çarşamba günü de siyasi gelişmelerin etkisi piyasalar üzerindeki ağırlığını hissettirdi. Ulusal 100 Endeksi, günü 76.64 puan ve yüzde 0.72 kayıpla tamamladı. 
     1. seansta 32.57 puan ve yüzde 0.31 düşüşle 10,566.81 puandan kapanan endeks, ikinci seansta da sıkışık seyrini sürdürdü. Siyaset ve özellikle Devlet Bakanı Kemal Derviş ile ilgili gelişmelerin dikkatle izlendiği Borsa'da 2. seans 44.07 puan ve yüzde 0.42 kayıpla sona erdi. 
     Perşembe günü, Borsa sakin bir gün geçirdi. Endeks, günü 72.42 puan ve yüzde 0.69 artışla tamamladı. 
     1. seansta 7.42 puan ve yüzde 0.07 artışla 10,0.16 puandan kapanan endeks, ikinci seansta dar bir bantta yatay hareketini sürdürdü. 2. seans 65.00 puan ve yüzde 0.62 artış kaydeden endeks, bu hafta ilk kez günü artışla tamamladı. 
     Borsa Cuma günü,Devlet Bakanı Kemal Derviş'in istifa edeceği söylentileri ve siyasi ittifaklara odaklandı. 
     Borsa, haftanın son işlem gününü yüzde 1.69 düşüşle kapatırken, Endeks günlük bazda 179. puan ve yüzde 1.69 düşüş gösterdi. 
     Bu gelişmelere bağlı olarak hisse senetleri haftalık bazda ortalama yüzde 3.39 oranında düşüş kaydetti. 
     Borsa uzmanları, piyasaların yeniden ağırlıklı olarak siyaseti izlemeye başladığını ifade ederek, siyasi ittifaklar ve ekonomiden sorumlu Devlet Bakanı Kemal Derviş'in istifasının önümüzdeki gunlerde piyasaların yönünü belirleyecek bir gelişme olduğunu vurguluyorlar. 
     Önümüzdeki hafta endeksin 9,700-11,000 aralığında hareket etmesinin beklenebileceğini savunan uzmanlar, 10,650, 10,800 ve 11,000 seviyelerinde direnç bulunduğunu kaydediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 365.98 puanlık düşüşle 10,781.61 puandan, 10,415.63 puana indi. Hisse senetlerinin haftalık ortalama değer kaybı yüzde 3.39 oldu. 
     İMKB Ulusal-Mali Endeksi 578.33 puan düşerek 13,129.92 puandan 12,551.59 puana, İMKB Ulusal-Sanayi Endeksi 202.18 puan düşerek 10,242.47 puandan 10,040.29 puana ve İMKB Ulusal-Hizmetler Endeksi de 142.52 puan düşerek 7,443.22 puandan 7,300.70 puana geriledi. 
     Böylece, mali grup hisseleri ortalama yüzde 4.40, sanayi grubu hisseleri ortalama yüzde 1.97 ve hizmetler grubu hisseleri de ortalama yüzde 1.91 oranında değer yitirdiler. 
     
     KAZANANLAR VE KAYBEDENLER 
     Borsada geçen hafta işlem gören 292 hisse senedinden 146'sı değer yitirdi. 110 hisse senedi değer kazanırken, 36 hisse senedinin değeri değişmedi. 
     En yüksek oranlı artış, yüzde 46.00 oranındaki artışla Marshall hiselerinde oldu. Yüzde 29.03 oranında artış gösteren İhlas Gayrimenkul Yatırım Ortaklığı hisseleri ikinci, yüzde 21.31 oranında artış gösteren Borova Yapı hisseleri de üçüncü sırada yer aldı. 
     En yüksek oranlı düşüş ise yüzde 48.48 ile Parsan hisselerinde oldu. Yüzde 24.19'luk düşüşle Kaplamin hisseleri ikinci ve yüzde 17.65 oranındaki düşüşle de Akal Tekstil hisseleri üçüncü olarak sıralandı. 
     İMKB Ulusal Pazar'da geçen hafta toplam 678 milyar 784.4 milyon adet hisse senedi işlem gördü ve karşılığında 2 katrilyon 186 trilyon 218.4 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta düşüş ağırlıklı bir seyir gözlendi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.18 oranında, Euro da yüzde 1.79 oranında değer yitirdi. 
     ABD Doları'nın Türk Lirası satış fiyatı 3 bin lira düşerek 1 milyon 645 bin liraya, Euro'nun satış fiyatı da 29 bin lira düşerek 1 milyon 595 bin liraya indi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 4.20 oranında düşerek, 2 milyon 510 bin liraya, İsviçre Frangı'nın satış fiyatı yüzde 3.60 oranında düşerek 1 milyon 99 bin liraya geriledi. 
     Bugün İstanbul serbest piyasada ABD Doları 1 milyon 652 bin, Euro 1 milyon 602 bin, İngiliz Sterlini 2 milyon 520 bin ve İsviçre Frangı 1 milyon 99 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 2.16 oranında, Cumhuriyet altınının satış fiyatı da yüzde 2.28 oranında arttı. 
     Külçe altının gram satış fiyatı 350 bin liralık artışla 16 milyon 550 bin liraya, Cumhuriyet altınının satış fiyatı da 2 milyon 500 bin lira artarak 112 milyon bin liraya çıktı. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.18'lik artışla 16 milyon 250 bin liraya yükseldi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.97 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 808 puan artarak 289,059 puandan 291,867 puana çıktı. 
     Geçen haftanın en çok değer kazanan katılma belgeleri, yüzde 4.73'lük artışla Pamukbank A Tipi Değişken Fon, yüzde 4.68'lik artışla Akbank A Tipi Teknoloji Sektör Fon ve yüzde 3.44'lük artışla da Evgin A Tipi Karma Fon oldular. 
     Geçen haftanın en çok değer yitiren katılma belgeleri ise yüzde 3.63 ile YKB B Tipi Yabancı Menkul Kıymetler Fonu, yüzde 3.37 ile Ata B Tipi Yabancı Menkul Kıymetler Yatırım Fonu ve yüzde 2.73 ile İş Bankası B Tipi Yabancı Menkul Kıymetler Fonu olarak sıralandılar. 
     
     TAHVİL-BONO-FAİZ-REPO 
     Hazine geçen hafta 273 gün vadeli bono ihalesi düzenledi. 
     Bono ihalesine toplam 2 katrilyon 67.9 trilyon liralık teklif gelirken, ihalede nominal 1 katrilyon 162.4 trilyon liralık satış gerçekleşti. İhaledeki net satış tutarı da 787.7 trilyon lira oldu. Bono ihalesinde bileşik faiz yüzde 68, basit faiz ise yüzde 63.42 olarak gerçekleşti. Bonoların geri ödemesi, 7 Mayıs 2003'de yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.63 ile yüzde 1.07 arasında gerçekleşti. 
     Mevduat faizlerinde vadelerine göre ortalamaları 1 puan kadar etkileyen düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.76 oldu. 
     Önceki hafta sonunda ortalama faizi yüzde 49 dolayında olan haftalık reponun net getirisi yüzde 0.78 olarak gerçekleşti. 
     





</TEXT>
</DOC>
