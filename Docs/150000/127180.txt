<DOC>
<DOCNO> 127180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/spor/spo15.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Granit başkan      GALATASARAY’DA özerkleştirilen basketbol şubesinin yönetim kurulu belirlendi. Florya’da yapılan ilk toplantı sonunda şube sorumlusu Yalçın Granit, başkanlık sıfatı kazanırken, yönetim kurulu ise şu isimlerden oluştu İkinci Başkan Yalçın İpbüken, Genel Sekreter Cemal Noyan, Muhasip Üye Ulvi Süvarioğlu, Veznedar Üye Serdar Eder. 
     
Tugay’lı Blackburn berabere      İNGİLTERE Premier Ligi’nde Blackburn Rovers, Liverpool deplasmanından 1-1’lik sonuçla dönerken Tugay 90 dakika başarıyla görev yaptı. 17. dakikada Riise nin golüne engel olamayan Mavi - Beyazlılar’ın beraberlik golü 77’de Andy Cole’den geldi. Bu sonuçla Blackburn 28 puanla onuncu sıraya indi. 
     
İNGİLTERE LİGİ Chelsea - Southampton 0 - 0 Tottenham - Charlton 2 - 2 West Ham - Fulham 1 - 1 Bolton - Newcastle 4 - 3 West Bromwich - Arsenal 1 - 2 Birmingham - Everton 1 - 1 Liverpool - Blackburn 1 - 1 Manchester City - Aston Villa 3 - 1 Sunderland - Leeds 1 - 2 Middlesbrough - Manchester 3 - 1      
     1. Arsenal 42p , 2. Chelsea 38p , 3. Manchester Utd. 35p 
     
Toplu istifa      DİYARBAKIRSPOR Başkanı Ali İhsan Kaya ve yönetim kurulu topluca istifa etti. Kaya, "Vicdansızca üzerimize gelindiği için istifa etmek zorunda kaldık. Yönetime geldiğimiz günden itibaren yalnız bırakıldık ve hep eleştirildik. Sadece Valimiz bize sahip çıktı" dedi. Başkan, takımın 6 Ocak’ta Antalya’da başlayacak kampın giderlerinin de şimdiden ödendiğini açıkladı. 
     
Atatürk koşusu      ATATÜRK’ÜN Ankara’ya gelişinin anısına ilk kez 1936’da düzenlenen Büyük Atatürk Koşusu’nun 67.si bugün yapılacak. Atatürk’ün, Ankara’yı ilk kez gördüğü yer olan Dikmen Keklik Pınarı’nda 15.05’te verilecek startla başlayacak olan koşu, Ankara Valiliği önünde son bulacak. 
     
Geçici bütçeler      MERKEZ Danışma Kurulu toplantısında, spor teşkilatı bünyesinde bulunan 46 federasyona ilk üç aylık geçici bütçe olarak toplam 13 trilyon 790 milyar lira ödenek verildi. Genel Müdür Kemal Mutlu’nun başkanlığında yapılan toplantıda en yüksek ödeneği 1 trilyon 300’er milyar lira ile atletizm ve güreş federasyonları alırken, onları 1 trilyon ile Basketbol Federasyonu izledi. 
     
Samsun’da olay      SAMSUN Birinci Amatör Küme A Takımlar Ligi A Grubu’nda küme düşmeme mücadelesi veren Yenidoğan ile Selanik arasında oynanan maçta meydan kavgası yaşandı. Hakemin bitiş düdüğüyle birlikte iki takım oyuncuları saha içinde birbirlerine yumruk ve tekmelerle saldırdı. Polisin güçlükle önleyebildiği kavgada her iki takım oyuncularından da yaralananlar oldu. 
     



 SPOR 


























</TEXT>
</DOC>
