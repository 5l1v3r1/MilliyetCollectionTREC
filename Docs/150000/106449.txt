<DOC>
<DOCNO> 106449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/siyaset/siy01.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyasının oyu Dervişli hükümete 
</HEADLINE>
<TEXT>

Cem Boyner, "İş dünyası Türkiye’yi AB’ye tam üye yapacak, ekonomi yönetiminde Derviş’in olacağı bir hükümete oy verecektir, el mahk m oyumuz CHP’ye" diyor 
     SERPİL YILMAZ 

     Yeni Demokrasi Hareketi’nin YDH üzerinden 7 yıl geçti ve belki de en çarpıcı yorumu yapmak bugüne kısmet oldu. Boyner Holding Yönetim Kurulu Başkanvekili Cem Boyner liderliğini üstlendiği YDH’nın siyasetten çekilme sürecini anlatırken, "Siyasette boşluk var. Şakası yok, merkez sol birleşmeli. Merkez sağda birlik ise gelecek seçimlere kalır. İş dünyası Türkiye’yi AB’ye tam üye yapacak, ekonomi yönetiminde Derviş’in olacağı bir hükümete oy verecektir, el mahk m oyumuz CHP’ye" diyor. 
     
     ANAP kabul etseydi... 
     Çarpıcı yoruma gelince, Boyner YDH sürecini anlatıyor "ANAP Genel Başkanı Mesut Yılmaz, 1995’de oy oranı diğerleri’ arasında geçen BBP’ye 6 sandalye verdi, bizimle de aynı dönem görüştü. YDH kurulduğumuz ay yüzde 2.5 olan oy oranını, mayıs’ta yüzde 13.5’a kadar çıkartmıştı. Yılmaz bizim 20 milletvekili isteğimize karşılık, 3 sandalye teklif etti. O gün Yılmaz, bizim talebimizi kabul etseydi ne ANAP, ne de Türkiye bu durumda olurdu." 
     Boyner, "İş dünyasının solculuğundan dolayı değil, kişiliğinden dolayı güven sorunu var" dediği CHP lideri Deniz Baykal ile ilgili tek olumlu "olumlu" değerlendirmesi de bu deneyime dayanıyor 
     "Ne kadar samimi sürdürür bilemiyorum ama Baykal’ın, bir adamı Derviş’i partisi olan bir lider gibi muhatap aldı, protokol yaptı ve birliktelik yolunu açtı. Baykal’ın bu noktadan sapması da çok güç olur." 
     
     Derviş konuşturulmadı 
     Boyner’in Derviş’in 57. Hükümet’teki pozisyonuna bakışı ise biraz daha derinden "IMF reçetelerinin bazılarının düşünülmeden konduğu kanaatindeyim. Bankalara el koymakla ilgili uygulama bunlardan biri. Ekonominin dibe vurduğu bir dönemde dış finans kurumlarının Derviş’e duyduğu güvenle istikrar yolunda atılan adımlar sert oldu. Derviş halk kitlelerine bu uygulamaların gerekliliğini anlatamadı. İşadamı önünü görmek ister. Biz o dönem Derviş’in her yapılanı anlatmasını istedik. Konuşturulmadı diye biliyoruz, özellikle Rahşan Hanım tarafından engellendiği yolunda bir kanaat vardı. Topluma maliyeti olan böyle bir programın, halktan alınan yetkiyle yapılması gerekiyor." 
     
     Uzak kalmaya çalıştık 
     Derviş’in Patronlar Kulübü TÜSİAD üyesi işadamları ile yakın diyalog kurmasına yönelik eleştirilerimizi hatırlattığımda Cem Boyner, "yakınlıkları" değil, "uzaklıkları" anlatıyor 
     "YDH’nın bugünkü IMF politikalarının özünü oluşturan programını Derviş’in de içinde olduğu bir ekip hazırlardı. Ancak Derviş de, ben de birbirimizden uzak durduk. Çünkü Derviş geldiği günden beri, belki de aklında o tarih itibariyle CHP vardı, Sosyal demokratım’ dedi. Bu durumda YDH’nın reformcu, özgürlükçü, liberal havasının üstüne yapışmasından kaçındık, MHP’li koalisyonda onu zorda bırakırdı." 
     



 SİYASET 















</TEXT>
</DOC>
