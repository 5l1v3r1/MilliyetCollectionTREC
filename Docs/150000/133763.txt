<DOC>
<DOCNO> 133763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun00.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos gardırobu moda dünyasını ikiye ayırdı... 
</HEADLINE>
<TEXT>

Emine Erdoğan’la Hayrünnisa Gül’ün Davos giysileri için Mayruk ve Abazoğlu "Çok şıktı" derken Hanif ve Yerlitaş "Hazırlıksız gidilmiş" yorumunda bulundu 
     BİRSEN ALTUNTAŞ 

     NUR YERLİTAŞ "Genel havası itibariyle Emine Erdoğan’ın Davos’a giderken giydiği beyaz kürkü beğendim ama rengini çok frapan ve itici buldum. Mesela kahverengi ya da daha koyu bir renk tercih edilmiş olsaydı, çok daha asil ve şık dururdu. Eşarbını kulaklarını kapatarak arkadan bağlasaydı, çok daha modern bir çizgi yakalamış olurdu. Profesyonel yardım alması gerekir." 
     YILDIRIM MAYRUK "Mantoları, kaşkolları, eldivenleri son derece şıktı. Güneş gözlükleri tercihleri de son derece doğru. Artık İslam ülkesi kadınlarının giyim tarzları modernleşiyor. Bunun çok üzerine gidilmesi doğru değil." 
     
     KEŞKE DANIŞSALARDI’ 
     DİLEK HANİF "Keşke Davos’a daha hazırlıklı gitselerdi. Çok uyumsuz bir giyim tarzı sergilediler. Elbette herkes modayı çok iyi bilmek zorunda değil ama Türkiye’yi temsil ettikleri için seçimleri şahsilikten çıkıyor ve ulusal bir önem taşıyor. Keşke profesyonel birine danışarak tercih yapsalardı. 
     Örneğin, türbanlarını modern bir hale getirip kamufle edebilirlerdi. Ayakkabı tercihleri felaketti. Bir kayak merkezine topuklu ayakkabıyla gidilir mi Ayrıca manto tercihleri de o ortama uygun değildi. İşlemeleri uyumsuz geldi." 
     
     BENCE ESTETİK’ 
     CENGİZ ABAZOĞLU "Televizyondan gördüğüm kadarıyla renk kombinasyonu, modeliyle, türbanıyla hoş bir görüntü sergilediler. Özellikle Emine Erdoğan’ın kürklü kıyafetini çok beğendim. Fakat iyi bir elden çıkmamış. Keşke o hoşluğun yanı sıra daha usta bir modacının elinden çıkan bir kıyafet havası olsaydı, daha kaliteli durabilirdi. Onun dışında proporsiyon olarak son derece estetik ve modernliği yakalayabilmiş olduklarını düşünüyorum. Zaten Erdoğan’ın yüz hatları çok güzel." 
     
Mankenler çok beğendi      İLKNUR GÜLMEZ 

     Gökçaylı onların tarzına yakınmış 
     Sema Şimşek "Çok yorucu ama onur verici bir geziydi. Abdullah Gül ve Tayyip Erdoğan çok memnun kaldılar. Eşleri, bize çok güzel olduğumuzu söyledi. Emine ve Hayrünnisa Hanım, Vural Gökçaylı’nın kıyafetlerini daha çok beğendiklerini ve kendilerine en yakın tarz olduğunu söylediler." 
     
     Kıyafetleri çok güzel buldular 
     Yeşim Palandüz "Tayyip Erdoğan, Abdullah Gül ve eşleriyle tanışma imk nımız oldu. Giderken hiç önyargılı değildim. İnanılmaz sıcak insanlar. Abdullah Bey’in gözlerindeki sempati insanın stresini alıyor. Hayrünnisa Hanım ve Emine Hanım bizi tebrik edip gösteriden ve kıyafetlerden çok etkilendiklerini söylediler." 
     
     İkisi de bakımlı ve şık kadınlar 
     Pınar Tezcan "Tayyip Erdoğan, Abdullah Gül ve eşleri bizi çok beğendiklerini söyledi. Aramızda protokollük bir durum olmadı, çok sıcak ve cana yakındılar. Seçimlerde doğrusu o insanlara karşı önyargılıydım ama bu geziden sonra fikrim değişti. Hayrünnisa ve Emine Hanım, çok güzel ve bakımlı kadınlar." 
     
     Bence Hayrünnisa daha bir şeker 
     Esra Eron "Türk gecesinde birlikteydik. Ayaküstü sohbet ettik. Aynı uçakla geldik. Tayyip Bey, Başbakan ve eşleri çok şekerler. Hayrünnisa Gül, bana göre daha bir şeker... Tayyip Erdoğan’ın basın danışmanı bize sıkıntımızı sordu. Hep bir ağızdan İstanbul Defterdarlığı’nın gazetelerde çıkan rakamlara göre bizden vergi istediğinden dert yandık. İlgileneceğini söyledi." 
     



 GÜNCEL 





















</TEXT>
</DOC>
