<DOC>
<DOCNO> 122584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/siyaset/siy02.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ayak bağı istemiyor 
</HEADLINE>
<TEXT>

     AKP Genel Başkanı Recep Tayyip Erdoğan, TBMM Başkanı Bülent Arınç’ın başörtülü eşiyle cumhurbaşkanını uğurlama ve karşılama törenine katılmasının ardından başlayan türban tartışmalarından rahatsız olduğunu söyledi. Tökezlemeden yollarına devam etmek istediklerini belirten Erdoğan, "Eski alışkanlıklara uyarak sahte gündemlerle, suni gerginliklerle ayak bağı olmak isteyenleri yadırgıyorum" dedi. Erdoğan, dünkü grup toplantısında türban tartışmaları nedeniyle isim vermeden hem Arınç’ı, hem medyayı eleştirdi. Erdoğan, az sayıda türbanlının da izlediği grup toplantısında şunları söyledi 
     "Hiçbir suni gündemin, bizi milletimize ve ülkemize hizmetten geri bırakmayacağını artık anlamaları gerek. Biz geldiğimiz yeri, yaslandığımız değerleri ve halkın içinde olduğu durumu hiç unutmayacağız. Ancak devlet hizmetlerini yürüten bürokrasimizin de, elini çabuk tutup bu hizmet yarışına yetişmesi lazım. " 
     



 SİYASET 















</TEXT>
</DOC>
