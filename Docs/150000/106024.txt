<DOC>
<DOCNO> 106024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yasam/yas04.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki saat yetti 
</HEADLINE>
<TEXT>

Memurlar iş yavaşlatma eylemi yapınca olan vatandaşa oldu. Köprülerdeki gişe memurlarının 2 saat süren eylemi, uzun kuyruklar oluşturdu. Yağışın da etkisiyle trafik arapsaçına döndü 
     MUSTAFA KURTARAN 

     HÜKÜMETLE kamu çalışanları sendikaları arasında yapılan görüşmelerde anlaşma sağlanamaması üzerine, Kamu Emekçileri Sendikaları Konfederasyonu’na KESK bağlı sendika üyeleri dün iş yavaşlatma ve bırakma eylemi yaptı. Boğaziçi köprülerinde gişe memurlarının 2 saat iş yavaşlatması nedeniyle uzun araç kuyrukları oluştu. 
     SAAT 15.00’te başlayan eylem sırasında, sağanak yağışın etkisiyle trafik felç oldu. Eylemin ardından, kilometrelerce uzanan kuyruklara, mesai saatinin bitimiyle yola çıkan araçlar da eklendi. Saatlerce yolda kalan vatandaşların bir bölümü eylemin kendilerini cezalandırdığını belirterek tepki gösterdi. Bazı araç sürücüleri ise eyleme destek verdi. 
     YAPI-YOL-SEN İstanbul Şube Başkanı Erhan Karaçay, ortalama 350 - 360 milyon lira arasında maaş alan gişe memurlarının günde 8 saat temel ihtiyaçlarını bile karşılamadan çalıştıklarını vurguladı. İstanbul Valiliği, sendika yöneticileri ile eyleme katılan kamu personeli hakkında yasal işlem yapılması için ilgili birimlere talimat verdi. 
     



 YAŞAM 
















</TEXT>
</DOC>
