<DOC>
<DOCNO> 129140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur19.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kadın kaçırmaktan'' yargılandı, fotoğrafla kurtuldu... 
</HEADLINE>
<TEXT>

     Samsun'da arkadaşının eşi 28 yaşındaki Nuray Şimşek i zorla kaçırdığı iddiasıyla yargılanan 27 yaşındaki Selim Tok, genç kadının kendisine verdiği fotoğraf sayesinde kurtuldu. 
     Fotoğraf üzerindeki Öl de öleyim. Seni seven birisinden hatıra. Ömür boyu ölene dek saklamanı istiyorum. Lütfen kimsenin eline geçmesin'' yazısının kadına ait olduğu saptanınca sanık genç beraat etti. 
     Samsun 2 nci Ağır Ceza Mahkemesi nde en az 7 yıl hapis istemiyle tutuksuz olarak yargılanan Tok, dünkü duruşmada suçsuz olduğunu tekrarladı. Önceki duruşmada Nuray Şimşek in kendisine verdiğini söylediği fotoğrafı delil olarak veren Tok, kendini şöyle savundu 
     Evlerine gidip gelirken aramızda bir yakınlaşma oldu. Nuray eşinden ayrılacağını söyleyerek benimle kaçtı. O fotoğrafı da daha önce söylediğim gibi kendisi bana vermişti. Aramızda bir ilişki olduğu doğrudur. Ancak zorla onu kaçırmadım.'' Nuray Şimşek ise sanığın fotoğrafı evlerinden çaldığını ileri sürerek, Ben ona resim vermedim. Bu resim büfede duruyordu. Beni zorla kaçırdı. Kendisinden şikayetçiyim'' dedi. 
     Ancak mahkeme heyeti fotoğraf arkasında yazılı Öl de öleyim. Seni seven birisinden hatıra. Ömür boyu ölene dek saklamanı istiyorum. Lütfen kimsenin eline geçmesin'' yazısının kadına ait olduğu raporla saptanınca Selim Tok un beraatine karar verdi. 
     





</TEXT>
</DOC>
