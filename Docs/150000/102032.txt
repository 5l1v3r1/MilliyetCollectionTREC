<DOC>
<DOCNO> 102032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun16.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sellerin nedeni iklim değişiklikleri... 
</HEADLINE>
<TEXT>

     Dünya Doğayı Koruma Vakfı WWF , Avrupa'yı etkisi altına alan sellerin nedeni olarak, iklim değişiklikleri ve nehirlerin yanlış kullanımını gösterdi. 
     WWF Genel Direktörü Claude Martin, yayımladığı bildiride, ''İklim değişiklikleri, bir taraftan meteorolojik olayların aşırı biçimde ve artan oranda kendini göstermesine neden oluyor, diğer taraftan son yıllarda nehir kıyılarının yoğun bir şekilde yanlış kullanımı ve doğal taşma alanlarının azalması, sel felaketlerinin meydana gelmesinde etkin bir rol oynuyor'' dedi. 
     Vakfın Avusturya bürosu başkanı Guenther Lutschinger ise iklim değişiklikleri, erozyon ve orman alanlarının azalmasını bu durumun nedeni olarak gösterdi. 
     Vakfın bir diğer uzmanı Markus Schneidergruber de, açıklamasında, ''Yapılan araştırmalar sonucunda nehirlerimizde doğal taşma alanlarının artırılmasına ihtiyaç bulunduğu belirlenmiştir. Avusturya'da 2015 yılına kadar 84 bin hektarlık doğal taşma alanının açılması gerekmektedir'' dedi. 
     





</TEXT>
</DOC>
