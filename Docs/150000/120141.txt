<DOC>
<DOCNO> 120141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/yilmaz.html </URL>
<DATE> 2002/11/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kıbrıslı solcu parti Kofi Annan’ı destekliyor 
</HEADLINE>
<TEXT>

     Adında "sol" kelimesi yok ama, KKTC’de siyaset yelpazesinin solunda yer alan Cumhuriyetçi Türk Parti’nin CTP Genel Başkanı Mehmet Ali Talat ile BM Genel Sekreteri Kofi Annan’ın sunduğu "Kıbrıs çözüm planı" üzerine görüştük. 
     KKTC’de yapılan 30 Haziran yerel seçimlerinde 5 büyük ilden, 3’ünde belediye başkanlığını alan Talat’ın partisi bugünlerde köy köy dolaşıp, halka Annan’ın planını anlatıyor. 
     KKTC’de kamuoyunu bilgilendirme yerine adeta "gizlilik" esasıyla yürüyen Annan planı, Kıbrıs Rum kesimindeki gazetelerin ekleri haline geldi bile... 
     Talat, "Verilen haritaya göre göç etmek zorunda kalanlar bile bir an önce çözüm istiyor" diyor. 
     Türkiye’deki ekonomik krizi ithal eden KKTC’de yoksullaşmanın boyutlarına dikkat çeken Talat, "Eğer bugün yoğun göçler yaşanmıyorsa nedeni çözüm umududur" diye de ekliyor. 
     AKP lideri Tayyip Erdoğan’ın KKTC’ye yaptığı ziyareti "Oldukça çözüm yanlısı" diye nitelendiren Talat, bugüne kadar çözüm görüşmelerine mesafeli yaklaşan Cumhurbaşkanı Rauf Denktaş’ın da Türkiye’nin bu tavrına kayıtsız kalamayacağını sözlerine ekliyor. 
     
     12 Aralık’a kodlanmak 
     Talat KKTC’deki son durumu "Beklemekteyiz" diye özetliyor. 
     Beklenen gelişme BM planının müzakere zemini olarak kabul edilip, 12 Aralık Kopenhang AB zirvesine kadar çözüme giden adımların atılması... 
     Talat, 12 Aralık’ın Kıbrıs sorununun çözümü için bir anlamda son tarih olduğunu vurguluyor. Aralıktan sonra Türkiye’nin önüne çıkacak tablonun bugünden daha iyi olayacağının işaretlerin veren Talat, zamanı iyi değerlendirmekten yana. 
     Talat, Yunanistan’ın Kıbrıs sorununun çözümü için şubat ayında yapacakları Cumhurbaşkanlığı seçimlerini bekleme tavrının da, 12 Aralık’ın kritik süreç olduğunu gösterdiğini vuruluyor. 
     
     KKTC’de eylem planı 
     Denktaş hastanede tevadi gördüğü için henüz BM planı üzerinde görüşmediklerini belirten Talat, "Bugüne kadar da zaten basın yoluyla iletişim kuruyorduk" diyerek, KKTC’deki diyalogsuzluğu da gözler önüne seriyor. 
     Talat, salı akşamı CTP meclisini toplamakla BM’nin önerisini değerlendirmek üzere "Kıbrıs’ta çözüme doğru" eylem planını başlatmış oldu. Bundan sonra, KKTC’deki diğer parti liderleriyle de görüşüp, Denktaş’a görüşlerini kabul ettirme sürecini başlatmış olacaklar. Öte yandan da Güney Kıbrıs’ta başlattıkları parti liderleri ile turu sürdürecekler. 
     Talat, Annan’ın sunduğu "Kıbrıs" harita düzenlemesinin Türk tarafını rahatsız etmesine karşılık, BM planını müzakere zemini olarak ele alınmasını engelleyecek bir faktör olarak görmüyor. 
     
     Ya çözüm, ya çözüm 
     Yeniden Türkiye’nin AB’den tam üyelik müzareke tarihi almak için gün saydığı 12 Aralık’a dönersek, Talat bu konuda oldukça iyimser. Çünkü başka çıkış göremiyor. Öyle ki AB’nin yalnızca tarih vermekle kalmayacağı hatta tam üyelik görüşmelerini başlatabileceğini de ileri sürüyor. 
     Olumlu beklentilerin altında yatan KKTC gerçeği aslında. Güney Kıbrıs’a yılda 2.5 milyon turist gelirken, Kuzey’e gelen turist sayısı 300 binde kalıyor. KKTC’nin ekonomik krizi aşmasının yolu ambargonun kalkmasından, yabancı yatırım gelmesinden geçiyor. 
     Talat’ın konuşmalarına bakılırsa, KKTC’de BM planı ıskalanırsa tam bir çöküş yaşanacak. 
     AB’nin Genişlemeden Sorumlu Komiseri Günter Verheugen’in nereden çıktığı muamma gibi duran, "Siyasetinize hala asker karışıyor. Onun için müzakere tarihi alamazsınız" yorumunu dikkate değer bulmayan Talat’ın son sözü 
     "Sağlam bir umut var " 
     12 Aralık Kopenhang hem Türkiye, hem de Kıbrıs’ta çok yüksek beklentiler oluşturmuş durumda. 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
