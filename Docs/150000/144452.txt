<DOC>
<DOCNO> 144452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/ykocaomer.html </URL>
<DATE> 2003/03/22/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Bedensel Engelliler Masa Tenisi 
</HEADLINE>
<TEXT>

     Daha sonra TESYEV, Almanya’dan 100 adet masa tenisi masası 400 adet raket 21.600 adet top getirerek, yer durumları müsait olan Bedensel Engelliler Spor Kulüpleri’ne dağıtarak, bu sporun yapılmaya başlanmasını sağlamıştır. 
     Bedensel Engelliler Spor Federasyonu geçtiğimiz yıl çalışmalarını tamamlamış ve resmi olarak bu sporun Türkiye’de uygulanmasına karar vermiştir. Eski bir milli masa tenisçisi olan diş hekimi Engin Avcı’nın, Bedensel Engelliler Spor Federasyonu Yönetim Kurulu’na girmesiyle, gözle görülür ilerlemeler kaydedilmiştir. Bu bağlamda, bedensel engelli masa tenisçilerimiz, bu yıl 19 - 29 Haziran tarihinde Zagrep’te yapılacak olan Avrupa Bedensel Engelliler Masa Tenisi şampiyonasına katılacaktır. 
     Milli Takımımızda, dört ayakta oynayan engelli Engin Avcı, Ferit Atabey, A. Musa Uzun, Faruk Akbog ile dört tekerlekli sandalyeli Oktay Kaya İsoğlu, Mahmut Yılmaz, Ali özkan, Serkan Çelik masa tenisçisi yer alacaktır. Bu masa tenisçilerimizin büyük bir bölümü, daha önceden masa tenisi sporuyla Milli Takımlar düzeyinde de başarılara imza atmış olduklarından, kendilerinin Avrupa şampiyonasında alacağı derece de ilgili spor çevrelerince merakla beklenmektedir. 
     Bundan sonra yapılacak olan, bu sporun Anadolu’ya yayılması için gerekli çalışmalardır. Görüldüğü gibi, engelliler sporu çok geniş kapsamlı ve bu konuda bilgi sahibi insanlara ihtiyaç duyulan bir aşamaya gelmiştir. Bunun için de, bir süre önce gazetelerde yer alan haberlere göre "Sporun anayasası çalışmalarında engelliler sporuna ayrı bir önem verilmeli ve bu konuda yabancı uzmanların da görüşüne başvurulmalıdır." 
     Sistemli bir çalışmayla önümüzdeki 5 yıl içinde, engelli sporcularımızın ülkemizin adını Avrupa’da ve dünyada engelsiz sporcularımıza oranla çok daha fazla tanıtacaklarına olan inancımız tamdır. 
     
     



 SPOR 





























</TEXT>
</DOC>
