<DOC>
<DOCNO> 118531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko10.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrat maaşı kadar konuşacak 
</HEADLINE>
<TEXT>

     Başbakan Ecevit’in seçimlerin hemen sonrasında tasarruf önlemleri çerçevesinde yayınladığı genelgede kamuda haberleşme giderlerini kısmak için ilginç bir yöntem geliştirildi. 
     Kamuda üst düzey makamlar dışında cep telefonu tahsis edilen bürokratlara, yapacağı görüşmelerde net maaş’ limiti getirildi. Görüşme ücret limitleri, ilgili bürokratın içinde bulunulan yılın ocak ayında aldığı net maaş’ tutarı kadar olacak. Aralarında Genelkurmay İkinci Başkanı Orgeneral Yaşar Büyükanıt, Yargıtay Cumhuriyet Başsavcısı Sabih Kanadoğlu, MİT Müsteşarı Şenkal Atasagun ve Hazine Müsteşarı Faik Öztrak’ın da bulunduğu bürokratlar limiti aşan miktarı bizzat ceplerinden ödeyecek. 
     Genelgede, Başbakan, Genelkurmay Başkanı, yüksek yargı organları başkanları, bakanlar, kuvvet komutanları, Jandarma Genel Komutanı ve Başbakanlık Müsteşarı’nın görüşme ücretlerine sınırlama getirilmedi. 
     



 EKONOMİ 

























</TEXT>
</DOC>
