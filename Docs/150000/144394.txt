<DOC>
<DOCNO> 144394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/ekonomi/eko13.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar düşüşü hızlandırdı 
</HEADLINE>
<TEXT>

     ABD ile ilişkilerde tansiyonun yükselmesiyle birinci seansa satış ağırlıklı başlayan endeks, 8.951 puanı gördükten sonra gelen tepki alımlarıyla günü yüzde 2.47 kayıpla 9.406 seviyesinde kapattı. 
     Banka hisselerinde başlayan satış dalgasının genele yayılması borsanın bir anda 8.900’lere çakılmasına neden oldu. Son günlerde faizdeki dalgalanmadan olumsuz etkilenen banka hisselerini kapsayan bankacılık sektör endeksi günlük bazda yüzde 5.2 değer kaybetti. Savaşın iki günlük bölümünde İMKB savunma endeksi yüzde 13.73’le en fazla kaybeden endeks oldu. Banka endeksi de yüzde 8.91 ile en fazla kayıp yaşayan ikinci endeks olarak belirlendi. 
     Endeks birinci seansta yaşanan yoğun satışlarla dolar bazında son aylarda gördüğü en düşük seviye olan 0.52 sente kadar gevşedi. Birinci seansta yaşanan yüzde 6’lık düşüşün ardından fiyatlardaki gevşemeleri fırsat bilen spekülatörlerin ve bazı fonların alımlarıyla endeks toparlandı. 
     Dalga boyunun yükseldiği piyasaların yön tayininde savaşın seyri kadar ABD ile ilişkiler etkili olacak. 
     



 EKONOMİ 






















</TEXT>
</DOC>
