<DOC>
<DOCNO> 102361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/spor/spo02.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"İstediğimde giderim" 
</HEADLINE>
<TEXT>

Şampiyonlar Ligi’nden elenmeleri halinde yönetimin de sarsılacağı yolundaki eleştirileri cevaplayan Aziz Yıldırım, "Beni göndermeye gücünüz yetmez. Ancak, kendim istediğimde ayrılırım" dedi 
     GÜRCAN BİLGİÇ 

     Türkiye Spor Yazarları Derneği’nin 39. Yıl Balosu’nda Fenerbahçe Başkanı Aziz Yıldırım ile karşılaştık. Kendisi ile tatlı bir çekişmemiz var. Zaman zaman ağır eleştiriler yapıyoruz. Son olarak da Fenerbahçe’nin Şampiyonlar Ligi’ne katılamamasının faturasının sadece Lorant ve futbolculara kesilemeyeceğini, yönetimin de bu hesap içinde yer alacağını yazdık. 
     Tabii ki bizimle aynı fikirde değildi. Biraz da sinirliydi. Yanımızda Hürriyet Gazetesi Spor Müdürü Esat Yılmaer, Asbaşkanlar Sadettin Saran, Mahmut Uslu ve Muhasip üye Ali Yıldırım da vardı. O’nu göndermeye çalıştığımızı iddia ederek, "Beni göndermeye sizin gücünüz yetmez. Şunu iyi bilin. Ben ancak istersem bu görevi bırakırım. 10 yıl kalacaksam, 10 yıl kalırım. Ama böyle bir niyetim yok" diye çıkıştı. 
     
Rakip bile çıkmadı’      Kongrelerde kendisine kimsenin rakip bile olamadığını örnek göstererek, "Ben gitsem kimi getireceksiniz. Kongreler olduğunda, bırakmak istediğim de kimse ortaya çıkamadı. Bundan sonra mı çıkacak" sözleriyle de vazgeçilmez olduğunu belirtmeye çalıştı. 
     Biz ise ısrar ettik "Artık hedefler, görüşler değişti. Sizin hizmetlerinize kimsenin bir sözü yok. Ancak taraftar Galatasaray ile yarışmak istiyor. Bunun kulvarı da artık Şampiyonlar Ligi" dedik. Mahmut Uslu girdi lafa, "Biz Şampiyonlar Ligi’ne katılacağız diye nikah mı yaptık. Spor bu herşey olabilir" diye konuştu. 
     Bunun olamayacağını anlatmaya çalıştık "Taraftar bu hedefi bekliyor. Lorant ile bu zor. O’nu bu takımın başında tutan da sizsiniz. Sorumluluk size de ait" iddasında bulunduk. 
     
Kongreye söylerim’      Ama Yıldırım ısrarlıydı "Buna sizin gücünüz yetmez. Ben istediğim sürece başkan kalırım" diyordu. "Bu sözlerinizi yazalım o zaman" dedik, "Ben bunları size değil, kongreye söylerim. Onlara, hem de isim vererek bazı şeyleri anlatırım ki, neler olur neler. Son 20 yılın en iyi kadrosunu kurduk. Ortega’yı transfer ettik, Dünya konuştu" cevabını verdi. 
     "Aldınız ama hocanız oynatmıyor" deyince, "O da onun görüşü. Biz Feyenoord’u eleriz." diye ekledi. Başkan hesabını kongreye vereceğini söylüyordu. "Peki ya taraftar" diyecek olduk, "Elendiğinizde 20 milyona ne anlatacaksınız " 
     
Ama derbileri kazandı’      Yıldırım, Lorant’ın iyi bir seçim olduğunda ısrarlıydı "Geçen yıl üç derbiyi de kazandı. Bir - iki maçta mı kötü hoca oldu" 
     "Yapma başkan" dedik, "Turhan Sofuoğlu da bütün derbileri kazandı. Hem de nasıl bir takımla. Biz Fenerbahçe’nin üç pastan fazla yaptığını, çağdaş futbolu oynadığını görmek istiyoruz. Sekiz aydır görevde olan bir teknik adam bunu başarmalı, en azından gelişme göstermeliydi." 
     İşte Aziz Yıldırım ile çok özel bir sohbetin çok özel ayrıntıları. Yorum ise kongre haricinde kalan milyonlarca taraftarın. 
     
Bundan sonra yasakbahçe ..      TRABZONSPOR beraberliği, Feyenoord karşısında alınan yenilgiden sonra büyük eleştirilere hedef olan Fenerbahçe’de yönetim ve teknik heyet radikal kararlar aldı. Futbolculara bir dizi yasak getiren Sarı - Lacivertli yöneticiler, bundan böyle futbolcuları yakın takibe alacak. Oyuncular mesaiye 09.30’da başlayacak, akşama kadar tesislerden ayrılmayacaklar. 
     BEKARLAR sürekli göz altında tutulacak, antrenman olmasa bile Samandıra’dan çıkmayacaklar. Evliler dahil tüm oyuncular izin günleri dışında saat 23.30’dan sonra dışarda gezemeyecek. Gereksiz yere kart gören futbolcular yanacak, katlamalı ceza alacak. Yönetim, teknik heyet ve arkadaşları hakkında basına demeç verilmeyecek, izin almadan röportaj yapılmayacak. 
     
Ortega-Serhat ilk onbirde      TEKNİK Direktör Lorant, Feyenoord maçında yedek bıraktığı Ortega ile Serhat’ı Ankaragücü maçında ilk onbirde sahaya sürecek. Alman hocanın ofansif bir kadro ile oynamayı düşündüğü Rapajc’i ise yedek kulübesine çekeceği belirtildi. Lorant basına kapalı yapılan dünkü antrenmanda da gol çalışması üzerinde durdu ve özellikle Washington ile Revivo’yu sürekli uyardı. 
     
Lorant’tan güvence      FEYENOORD maçı sonrası büyük eleştirilen alan Teknik Direktör Lorant, bir basın toplantısı düzenleyerek kendisine sahip çıkan Başkan Aziz Yıldırım’a teşekkür etti. Yıldırım ile görüşen Alman hoca, "Ben ve futbolcularım bu güveninize layık olacağız. Camiayı daha fazla üzmeyeceğiz. Ankaragücü maçıyla galibiyetler serisine başlayacağız. Merak etmeyin" dedi. 
     
Mankenlik yaptılar      Fenerbahçeli futbolcular Mustafa Doğan, Fatih Akyel ve Cem Karaca, yeni sezonda Sarı - Lacivertli takımı giydirecek olan Damat - Tween firmasının kıyafetlerini tanıttı. Mini defileye Teknik Direktör Werner Lorant da katılırken, yönetici Mehmet Karasu Damat - Tween ile kazançlı bir anlaşma yaptıklarını söyledi. 
     
Fener’den sürpriz teklifSekiz futbolcusu milli takımlara çağrılan Sarı - Lacivertliler önümüzdeki hafta oynayacakları Gaziantep maçının ertelenmesi için federasyona başvurdu 
     FENERBAHÇE, Gürcistan ile yapılacak özel maç için milli takım aday kadrosuna çağrılan Rüştü, Fatih, Abdullah, Ümit ve Serhat’ın federasyona başvurarak affını istedi. Ancak Milli Takım Teknik Direktörü Şenol Güneş bu teklifi geri çevirince Sarı - Lacivertliler bu kez önümüzdeki hafta cuma günü oynayacakları Gaziantepspor maçının ertelenmesi için federasyona başvurdu. 
     İDARİ Koordinatör Kemal Dinçer, "Milli takımlarına giden Revivo, Rapajc ve Mirkoviç’in yanısıra beş oyuncumuzun aday kadroya alınması bizi büyük sıkıntıya soktu. 8 oyuncumuz perşembe günü takıma katılacak bir gün sonra Gaziantep maçına çıkacak. Anlayış bekliyoruz" dedi. Federasyonun Fenerbahçe’nin erteleme isteğine sıcak baktığı belirtildi. 
     
GÜNEŞ Tayfun’u affetmedi      AVRUPA Şampiyonası Eleme Grubu maçlarına hazırlanan Dünya üçüncüsü A Milli Futbol Takımı’nın, 21 Ağustos Çarşamba günü Trabzon’da Gürcistan ile yapacağı özel maçın aday kadrosu açıklandı. Şenol Güneş, Kore’de kadrodan çıkartılmasına tepki gösteren Tayfun’u çağırmadı. Kadroda şu isimler bulunuyor Bülent, Arif, Ergün, Hasan Şaş, Emre Aşık, Ümit Davala, Cihan G.Saray , Rüştü, Abdullah, Fatih, Ümit Özat, Serhat F.Bahçe , Tayfur, İlhan Mansız Beşiktaş , Zafer Ankaragücü , Ömer Gaziantep , Metin Aktaş Trabzon , Hakan Şükür boşta , Tugay, Hakan Ünsal B.Rovers , Alpay A.Villa , Okan, Emre Inter , Nihat R.Sociedad , Yıldıray B.Leverkusen , Mustafa İzzet L.City 
     



 SPOR 

























</TEXT>
</DOC>
