<DOC>
<DOCNO> 126443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur27.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da maskeli kapkaççılar... 
</HEADLINE>
<TEXT>

     Alibeyköy'de bir yakınını ziyarete giden genç kadının içinde 20 milyon lira ile şahsi eşyası bulunan çantası, otomobille yanına yaklaşan maskeli 2 kişi tarafından kapkaç yöntemiyle alındı. 
     Yeşilpınar Karadolap Mahallesi'ndeki evinden bir yakınını ziyaret için çıkan Zekiye Çardak'ın 28 omuzunda bulunan çantası, Adnan Menderes Bulvarı üzerinde yanına yaklaşan otomobilden sarkan maskeli bir kişi tarafından alınmak istendi. 
     Önce çantasını vermek istemeyen Çardak, daha sonra sürüklenebileceğini düşünerek bırakmak zorunda kaldı. 
     Kapkaççılar hızla olay yerinden uzaklaşırken, çantasında 20 milyon lira para ile şahsi eşyası bulunan Zekiye Çardak, karakola giderek durumu polise bildirdi. 
     Yetkililer, kapkaççıların yakalanmasına çalışıldığını belirttiler. 
     





</TEXT>
</DOC>
