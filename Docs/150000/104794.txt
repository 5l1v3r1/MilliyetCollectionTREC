<DOC>
<DOCNO> 104794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yazar/sazak.html </URL>
<DATE> 2002/08/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Temiz siyaset 
</HEADLINE>
<TEXT>

     Seçime giden parlamento geçen 3.5 yıl boyunca topluma verdiği iki büyük sözü tutamadı 
     Siyasi partiler ve seçim yasaları değiştirilmedi. Dokunulmazlıklar ve Meclis soruşturmasıyla ilgili Anayasa’nın 83 ve 100’üncü maddeleri, yolsuzlukları caydıracak biçimde ele alınamadı. 
     3 Kasım’da erken seçime gidiliyor. 
     Olasıdır ki, pek çok partinin seçim bildirgesinde temiz siyaset’le ilgili vaatler yer alacak. İnandırıcılığı kuşkulu nutuklar atılacak 
     11 Eylül sendromu’ başlıklı dünkü yazımız üzerine Ankara Ticaret Odası Başkanı Sinan Aygün’den bir mektup aldık. Uluslararası Şeffaflık Örgütü’nün 2002 raporunda Türkiye’nin yolsuzluklar liginde 10 sıra birden düşmesi sanayicileri de üzmüştü. Sinan Aygün, iş dünyasını bu ilişkilerden soyutlayarak, Bu konuda siyasetçilerin günahı büyüktür’ diyerek Genelkurmay Başkanı Hüseyin Kıvrıkoğlu’nun yolsuzluk, terör kadar tehlikelidir’ sözlerine gönderme yapmaktadır. 
     Sinan Aygün’ün görüşleri özetle şöyledir 
     Türkiye’de yolsuzluk ekonomisi öncelikli tehdittir. Yolsuzluk bir ulusal güvenlik sorunu olmaya başlamıştır. En başta yoksulluk olmak üzere yol açtığı sonuçlar itibariyle rejimi tehdit etmektedir. 
     Bugün Türkiye’de kamu yönetimine ve siyasete duyulan güvensizliğin en önemli nedenlerinden birisi de yolsuzluktur. 
     Türk halkı, yolsuzluklar nedeniyle yüzde 36 daha fazla vergi ödemek zorunda kalıyor. Dolayısıyla yolsuzluk, haksızlık ve adaletsizliğe de kapı açıyor. Yolsuzluk toplumsal bir karakteristiğimiz olarak üzerimize yapışıp kalmadan ve yerleşik bir imaj haline gelmeden hastalığı tedavi etmemiz gerekiyor. 
     Uluslararası Saydamlık Örgütü’nün açıkladığı tabloda yolsuzluk ile yoksulluk ilişkisi dikkat çekicidir. 
     Yolsuzluğu sadece polisiye önlemlerle çözmemiz mümkün değil. Siyaset kurumunun, parlamentonun, başta Maliye Bakanlığı olmak üzere tüm bakanlıkların, bürokrasinin, sivil toplum örgütlerinin, sendikaların, kısacası tüm toplum kesimlerinin kendi evinde bir bahar temizliğine girişmesi gerekiyor. 
     Siyasetçilerin, kamu yönetimine ve siyasete duyulan güvensizliği gidermenin en önemli koşullarından birinin yolsuzlukla mücadele olduğunu anlayacakları günü umutla bekliyoruz.’ 
     Aygün haklı, o umutla kaç seçim geçti 
     21’inci dönem TBMM’nin de, gensoruyla düşürülmüş bir hükümet krizi ertesinde seçime sürüklendiğini unuttuk. Yoksulluk ve yolsuzlukla mücadele sözüyle işbaşına gelen son iktidar dönemi de ilerde operasyonlar tarihi’ olarak anılacaktır. Bankalardan sorumlu bakanın gece yarısı şakağına silah dayayıp intihar girişimi’nde bulunduğu zorlamalara da 2000’lerin Türkiye’sinde tanık olmadık mı 
     Saydamlık raporundan anlıyoruz ki, yolsuzluk ekonomisi dipsiz kuyu’ misali Türkiye’nin kaynaklarını kurutmaya devam ediyor. 
     Ülke yoksullaşırken siyasetçi sınıfı zenginleşiyor. 3 Kasım seçimlerinde bu düzen değişmeyecekse’ yoksulluk kader olmaktan nasıl çıkar 
     
     







Gensoru ve üslup 


Köyceğiz’de gündemi çomaklarken... 


Yalçın adamdı 


Kirlenmiş çevre 


Tayyip Erdoğan, siyaset, ahlak 


TIR’da tur 


Bilime ve bilim adamına ne kadar önem veriyoruz 


Seçimin gündemi ve yolsuzluk 


AB artık seçim konusu 


Ayın altında kağnılar gidiyordu.. 


Bir memlekette namus erbabı... 


Temiz siyaset 


Cezaevine gönderilen kitaplar 


</TEXT>
</DOC>
