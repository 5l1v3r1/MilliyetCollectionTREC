<DOC>
<DOCNO> 114787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/spo04.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon rotada 
</HEADLINE>
<TEXT>

Aybaba son iki haftadaki performanslarının umut verici olduğunu, İstanbulspor’u da yeneceklerini söyledi 
     TRABZONSPOR Teknik Direktörü Samet Aybaba, özellikle son 2 haftada gösterdikleri performansı sahaya yansıtmaları halinde, İstanbulspor maçından galibiyetle ayrılacaklarını söyledi. Aybaba, "Bir şeylerin ucundan tuttuk. Futbolda iyi oyundan çok önemli olan 3 puan almak. Biz daha çok çalışıp ve daha az puan kaybetmeliyiz" dedi. 
     LİGDE son 2 haftada Bursaspor ve Kocaelispor’u yendiklerini anımsatan Aybaba sözlerini şöyle sürdürdü "Ancak bu takımda bir rehavet etkisi yapmaz, bir rahatlık oluşturur. Rehavete kapılacak herhangi bir şey yapmadık. Ligde 9. sıradayız ve 13 puanımız var. Bu bizim için yeterli değil. Çünkü daha yukarıları hedefliyoruz. Gökdeniz’in de kendisini geliştirmesi lazım." 
     
     Paralar geldi, yüzler güldü 
     Trabzonspor yönetimi, futbolcularına bugün maç başı alacakları için 282 milyar lira ödedi. Ödemenin 8 maçlık bir periyodu kapsadığı belirtildi. Yönetim, bu ödemeyle birlikte son 20 gün içinde futbolculara toplam 700 milyar lira dağıttı. Dünkü antrenmana Agustin ile sol ayak bileğinden sakat olan Yong katılmadı. Bushi özel çalıştı. 
     



 SPOR 






























</TEXT>
</DOC>
