<DOC>
<DOCNO> 103807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/siyaset/siy03.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu oylar seçimin kaderini değiştirir 
</HEADLINE>
<TEXT>
Her üniversiteye bir sandık’ koyalım 
İlk kez oy kullanacak öğrencilerin oturdukları illere dönme zorunluluğuna karşı çözüm aranıyor. Üniversite rektörleri, YSK’den hazırlık yapmasını istediler... 
     SİBEL KAHRAMAN 

     Üniversite sınav sonuçları bugün açıklanıyor. Eylül ayında da üniversiteler tek tek açılmaya başlayacak. Bir yükseköğretim kurumuna girebilen ve ikamet ettiği kentin dışında bir yeri kazanan gençler ise 3 Kasım’da yapılacak seçimlerde oy kullanamayacak. Bir başka deyişle siyasi partiler "genç oylara talibiz" derken, yüz binlerce üniversitelinin iradesi sandığa yansımayacak. 
     Üniversite rektörleri Yüksek Seçim Kurulu’nun bir an önce buna çözüm bulması gerektiği görüşünde birleşirken, "her üniversiteye bir sandık" çağrısı yaptılar. Kayıp oyların çokluğu siyasilerin de iştahını kabarttı. 
     Sabancı Üniversitesi Rektörü Prof. Dr. Tosun Terzioğlu, 1.5 milyon öğrencinin büyük çoğunluğunun oy kullanamayacağını söyledi. 
     Seçim için 1999 seçmen listelerinin esas alındığını belirten Terzioğlu, "Bu yıldan sonra üniversiteye giren gençler büyük ihtimalle oy kullanamayacaklar. Çünkü kayıtlı oldukları yerler dışındaki üniversitelerde olacaklar. Hem eğitim-öğretim döneminin ortasında olunuyor hem de oy kullanabilecekleri kente gitmeleri büyük masraf" dedi. Rektörlerin görüşleri şöyle 

</TEXT>
</DOC>
