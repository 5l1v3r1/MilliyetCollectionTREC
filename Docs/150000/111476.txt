<DOC>
<DOCNO> 111476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sonspo06.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ı sevindiren lig tatili... 
</HEADLINE>
<TEXT>

     Ligde sakatlıklar nedeniyle sıkıntı yaşayan Galatasaray'a, Milli maçlar nedeniyle verilen ara adeta ilaç gibi geldi. 
     Sarı-kırmızılı ekibin sağlık kurulu, sakat futbolcular Hakan, Almaguer, Berkant, Bülent Korkmaz ve Suat'ın tedavilerinin sürdüğü ve bu oyuncuların 19 Ekim Cumartesi günü İstanbul'da yapılacak Diyarbakırspor maçına kadar hazır hale getirilmesinin hedeflendiği bildirildi. 
     Gaziantepspor'dan takas yoluyla alınan Mehmet Polat'ın da sağlık probleminin kalmadığı ve bu oyuncunun sadece maç ve kondisyon eksiğinin bulunduğu bildirildi. 
     Bu arada, Elazığspor maçında sol kasığında ödem oluşan ve tedavisini başlanan Sarr'ın, 1 hafta sonra yeniden MR'ının çekilip, kesin durumunun bu tarihte belli olacağı açıklandı 
     





</TEXT>
</DOC>
