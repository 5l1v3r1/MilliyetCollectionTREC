<DOC>
<DOCNO> 115915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/gunes.html </URL>
<DATE> 2002/10/30/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Nasıl bir tablo ısmarlamak isterlerdi acaba 
</HEADLINE>
<TEXT>

     Türkiye’nin Avrupalılaşma ülküsü altı hafta sonra Kopenhag’da karara bağlanacak. Ya Avrupa Birliği namzet üyesi olacağız, ya da pışpışlayıp gönlümüzü alacaklar. Üyelik takvimi de savsaklanacak. İlginçtir, Genç Parti seçimleri IMF eksenine oturtmaya çalışırken, MHP de seçimleri AB eksenine oturtmaya çalışıyor. 
     AB yanlıları temmuz ayındaki uyum yasaları kampanyasında, Türkiye ev ödevlerini yapmazsa, üyelik kapısının da kapanacağını savunmuştu. MHP gibi karşıtlar ise, kapıların zaten açılmayacağını, bari kendisine göre teröre yardımcı olacak adımların atılmamasını uyarmıştı. Son gelişmeler adeta MHP’yi haklı çıkarıyor AB Dönem Başkanı Danimarka Başbakanı Anders Fogh Rasmussen geçen hafta, herhangi bir takvimin verilemeyeceğini, Türkiye’deki seçim sonuçlarının belirleyici olacağını belirtince AB yanlılarının morali bozuldu. 
     Kısacası, AB’nin bu kez de savsaklama bahanesi hazır beğenmedikleri bir siyasal tablo ile karşılaşmaları Haşmetmaaplarına peşinen sormak gerekiyor nasıl bir tablo ısmarlamak isterlerdi acaba 
     Türkiye’nin Avrupa Birliği üyeliği 1963’ten bu yana, kolaylaşmak şöyle dursun, giderek zorlaşıyor. Her geçen gün önümüze koşulan yokuş uzuyor, dikleşiyor. Acaba biz mi bir yerlerde hata yapıyor ve giderek daha kötü bir namzet oluyoruz Yoksa bir şeyler mi değişiyor 
     Doğrusu kırk yıldır Avrupa’da çok şey değişti. Bizde ise çok az şey. Avrupa 1960’lı ve 1970’li yıllarda bir "ortak pazar" yaratma amacındaydı. Ancak 1980’li yıllarda "Avrupa Ekonomik Topluluğu" kavramı yerine, "Avrupa Topluluğu", hatta daha öte "Avrupa Birliği" kavramları gelişti. Sonunda Avrupa bir siyasal birlik olma yoluna girdi. Ve tabii tarih birliği ile sosyo - kültürel ortak paydalar öne çıktı. İşte bu noktadan itibaren de AB ile mesafemiz açılmaya başladı. 
     Artık AB yeni adaylara bir pazar genişlemesi gözüyle bakmıyor. Aksine kendisine benzemeyen veya uymayan bir siyasal parçayı içine almak istemiyor. Kaldı ki, çoğu ülke artık gümrük duvarlarını kendiliğinden kaldırıyor. Kısacası, her adayın Avrupalılığı büyük önem taşıyor. 
     Pekiyi Avrupalı olmak nedir Coğrafi bir kavram olmadığına göre, Avrupa bir demokrasi birliği midir Kuşkusuz bu da yetersiz olur. Çünkü demokrasisi gayet topal olan Slovakya’ya takvim verilmiştir. 
     Demek ki, sosyal ve kültürel değerler de işin içine girmektedir. Hatta günümüzde bazıları Avrupalı olmanın derinlerinde gizli bir Hıristiyan birliği havası sezmektedir. Son yıllarda Batı’da giderek yükselen İslam karşıtlığını da göz ardı etmemek gerekiyor. 
     Öte yandan, son kırk yılda Türk demokrasisi darbeler gördü. Hasara uğradı. Özgürlüklerin genişletilmesi geri kaldı. Hatta bu geri kalmaya çanak tutan, onu haklı kılmaya çabalayan entelektüeller hala var. 
     Aralık ortasında ne olabilir Olasılıkla, AB Türkiye’ye kapıyı kapatmadığını belirten bir açıklamada bulunur, ama takvim saptamaz. Bu da züğürt tesellisinden öteye gitmez. İşin özeti şudur Türkiye Avrupa’ya artık tam üye olamayabilir. Ancak bu demokratikleşmedeki geriliğe yorulmamalıdır. Artık karşımızda bir gümrük birliği değil zaten onun üyesiyiz , başka bir olgu bulunmaktadır. Türkiye’nin çağdaşlaşma mücadelesi ise sürmelidir. 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
