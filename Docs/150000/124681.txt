<DOC>
<DOCNO> 124681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/ekonomi/eko02.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasfiyesinde SPK’dan üç model 
</HEADLINE>
<TEXT>

     1- Hazine’nin kuracağı yatırım ortaklığına dönüştürülsün 
     2- Emeklilik yatırım fonu kurulsun 
     3- Özelleştirilecek şirket hisseleri verilsin 
     
     Sermaye Piyasası Kurulu SPK Başkanı Doğan Cansızlar, Çalışanları Tasarrufa Teşvik Fonu’nun tasfiyesinin üç ayrı modelle yapılabileceğini söyledi. 
     Sermaye Piyasası Kurulu SPK tarafından Bolu Abant’ta düzenlenen Sermaye Piyasası Değerlendirme’ toplantısında konuşan Cansızlar, kamuoyunda zorunlu tasarruf olarak bilinen, yaklaşık 11.1 katrilyon lira tutarındaki Çalışanları Tasarrufa Teşvik Fonu’nun tasfiyesi için üç alternatif model önerdi. 
     
     Alternatif öneriler 
     Cansızlar, ilk alternatif olarak, Hazine tarafından özel şirket statüsünde kurulacak yatırım ortaklığı vasıtasıyla zorunlu tasarrufların ülke ekonomisine aktarılması, ortaklık hisse senetlerinin piyasaların olumsuz etkilenmesini önlemek için her yıl belli bir bölümünün borsada işlem görmesine izin verilmesini sağlayıcı önlemlerle birlikte yürürlüğe konulması gerektiğini söyledi. 
     
     Emeklilik destek fonu 
     Doğan Cansızlar, ikinci alternatif olarak zorunlu tasarrufları emekliliğe destek olmak amacıyla bir yatırım fonu şekline dönüştürülmesi, işgörmezlik halleri dışında sadece emeklilik anında yatırım fonunda oluşan nemasıyla birlikte hak sahiplerine ödenmesini dile getirdi. 
     Cansızlar, üçüncü alternatifin ise, özelleştirme kapsamında bulunan ve hisse senetleri borsada işlem gören şirket hisse senetlerinin belli bir fiyatlandırma sistemiyle doğrudan Tasarruf Teşvik Fonu hak sahiplerine verilmesi olduğunu söyledi. 
     
     İMKB yeniden yapılandırılsın’ 

</TEXT>
</DOC>
