<DOC>
<DOCNO> 144013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur09.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, hava sahasının kendi uçakları için de açılmasını istedi 
</HEADLINE>
<TEXT>

     İngiltere Dışişleri Bakanı Jack Straw, dün akşam görüştüğü Dışişleri Bakanı ve Başbakan Yardımcısı Abdullah Gül'den, Türk hava sahasının İngiliz uçakları için de açılmasını istedi. 
     Diplomatik kaynaklardan edinilen bilgiye göre, Straw Gül'e, Türk hava sahasını kullanıp kullanamayacaklarını sordu. Straw, Türkiye'nin Irak'ın geleceğinde önemli bir işlev üstleneceğine olan inancını da dile getirdi. 
     Abdullah Gül ise bunun olabilmesi için önce tezkerenin çıkması gerektiğine dikkat çekerek, ''tezkerede özellikle bir ülkenin isminin ifade edilmediğini, bu nedenle teknik olarak bunun mümkün olduğunu, ancak tüm bunların tezkere geçtikten sonra değerlendirilmesi gerektiği'' yanıtını verdi. 
     Bu arada, Gül'ün Brüksel'deki AB zirvesine katılmak üzere bu akşam saatlerinde Ankara'dan ayrılması bekleniyor. 
     Almanya, Fransa, İngiltere, Yunanistan ve Belçika dışişleri bakanlarının Gül ile ikili görüşme için talepte bulundukları da öğrenildi. 
     





</TEXT>
</DOC>
