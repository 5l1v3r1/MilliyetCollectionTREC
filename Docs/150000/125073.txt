<DOC>
<DOCNO> 125073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/ekonomi/eko04.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Bireysel emekliliğe ancak yabancı ortakla gireriz 
Bireysel emeklilik sisteminin sermaye piyasasında bir ivme yaratacağını belirten Hüsnü Özyeğin, kendilerinin sektöre ancak yabancılarla gireceklerini söyledi 
     SONGÜL HATISARU 

     6 ay önce kurulan Finans Sigorta’yla sektöre geri dönen Fiba Holding’in Yönetim Kurulu Başkanı Hüsnü Özyeğin, bireysel emekliliğe ise yabancı bir ortakla girebileceklerini söyledi. Bireysel emekliliğin çok önemli bir konu olduğunu ve belli bir altyapı hazırlığı gerektirdiğini vurgulayan Özyeğin, getirilen düzenlemede vergi teşviğinin asgari ücrete endekslenmesinin ise sektörü sınırlı büyütecek bir etken olduğunu söyledi. 
     Şu anda Finans Sigorta’ya konsantre olduklarını söyleyen Özyeğin, "Bireysel emeklilikle hem Hazine, hem de özel sektör daha uzun vadeli fonlara ulaşabilecek. Ama Bireysel Emeklilik Yasası vergi açısından daha teşvik edici olmalı. Kısa vadeli vergi gelirini artırma isteği bu fonların uzun vadeli avantajlarını azaltacak ve çok hızlı bir başlangıç olmayacak" şeklinde konuştu. 
     
     6 ayda 25 bin müşteri 
     Fiba Holding, Commercial Union CU Sigorta hisselerini 2 yıl önce satarak ayrıldığı sigorta sektörüne Finans Sigorta ile döndü. 17,5 yıl çalıştığı Axa Oyak’ı sektör liderliğine taşıyan Recai Dalaş’ın ekibiyle birlikte yönetimini üstlendiği Finans Sigorta, 4 yıl içinde sektörün ilk 10 şirketi arasına girmeyi hedefliyor. Fiba Holding bünyesindeki Finans Sigorta’nın Genel Müdürü Recai Dalaş, Türkiye’nin ’First Class’’ Birinci sınıf sigorta şirketi olacaklarını söyledi. 
     Dalaş, faaliyete başladıkları ilk 6 ay içinde 25 bin müşteriye ulaşan şirketin, basına tanıtımı nedeniyle Kapadokya bölgesinde düzenlenen toplantıda, 6 ay gibi kısa bir sürede Finansbank şubeleriyle birlikte 370 acenta sayısına ulaştıklarını belirtti. 
     
     Acentalar bankacılık hizmeti de verecek 
     Özyeğin, Kapadokya’da acentalarıyla düzenlediği yemekli toplantıda, sigortacılıktaki yol haritasını anlattı, acentaların bankacılık ürünlerini de pazarlamasına yönelik çalışmaların ipuçlarını verdi. Finans Sigorta acentaları aynı zamanda taksit imkanı sağlayan kredi kartı CardFinans’ı da pazarlayabiliyorlar. Böylece poliçe satışı yanısıra bankacılık hizmetlerinden de gelir elde edebiliyorlar. Önümüzdeki yıl kredi kartı müşteri sayısının 1 milyonu aşacağını söyleyen Özyeğin, "Perakendeyi de kattığımızda yaklaşık 2 milyon müşterimizin bilgilerinden oluşan sinerjiyi sigortacılıkta da kullanacağız" dedi. 
     
İyi müşteri kötüsünü taşımayacak      Kurdukları teknolojik altyapıyla müşterilerini tanıyan bir sigorta şirketi olacaklarını söyleyen Dalaş, Türkiye’de sigorta şirketlerinin hiçbiri müşterilerini tanımıyor. Biz bu konuda ilk olmayı hedefleyerek k rlı müşteriyi k rsızlarından ayıralım istedik ve bunu başardık. Bu konuda sahip olduğumuz en büyük avantaj ise teknolojimiz.’’ K rlı müşteriyi 
     daha iyi koşullarda teminat altına alacaklarını kaydeden Dalaş, müşteri k rlılığının izlenerek k rlı müşterileri portföyde tutmak için ödüllendirme ve özel birtakım kampanyalar düzenlediklerini anlattı. 
     
     
</TEXT>
</DOC>
