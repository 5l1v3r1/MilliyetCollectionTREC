<DOC>
<DOCNO> 148413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sonspo29.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli-Beşiktaş-Galatasaray teşvik primi savaşı... 
</HEADLINE>
<TEXT>

     Denizlispor Kulübü Başkanı Mustafa Baysal, Beşiktaşlı bir yöneticinin, kendilerine Galatasaray'ın prim vaat ettiğini içeren sözler sarf ettiğini ileri sürerek, ''Galatasaray'ı yendiğimizde, Beşiktaş bize prim mi verdi '' dedi. 
     Kulüp Başkanı Mustafa Baysal, Teknik Direktör Rıza Çalımbay, futbolcular Ali Tandoğan ve Ersen Martin, kulüp binasında basın toplantısı düzenledi. Baysal, yaşanan olayların sahada kalması gerektiğini kaydederek, Beşiktaş'ın olayı saha dışına taşıyarak, büyüttüğünü öne sürdü. 
     Beşiktaşlı yönetici Kıvanç Oktay'ın ''teşvik primi'' imasını içeren sözler sarf ettiğini kaydeden Baysal, ''İstanbul'da Galatasaray'ı yendik. Şimdi o maç için Beşiktaş bize prim mi vaat etmişti Prim mi verdi Bu mümkün değil. Böylesine çirkin iddialar kimseye yarar getirmez'' dedi. 
     Teknik Direktör Rıza Çalımbay ise karşılaşma sırasında İbrahim Üzülmez'in elmacık kemiğinin kırılmasına neden olan Ali Tandoğan'ın hareketini doğru bulmadığını belirterek, bu oyuncuya kulübün ceza yönetmeliğinin uygulanacağını söyledi. 
     Beşiktaş'ta bir dönem forma giyen ve halen faal futbol hayatını sürdüren futbolcular ve teknik adamlara yönelik ''suçlama alışkanlığı'' başladığını kaydeden Çalımbay, şöyle konuştu 
     '' Futbolcular bilerek oynamıyor , teknik adamlar takımlarını oynatmıyor gibi iddialar çok çirkin. Elbette 20 yıl formasını giydiğim Beşiktaş'ın bende ayrı bir yeri var. Ama ben hangi takımın başındaysam, o takımı düşünürüm. Mesela bu hafta Beşiktaş, Malatyaspor ile oynayacak. Ziya Doğan takımını sahaya yenilmek için mi sürecek Yok öyle şey.'' Ali Tandoğan ise İbrahim'den bir kez daha özür dileyerek, ''Ben bu olaydan gerekli dersi aldım. Ama bir kez daha söylüyorum, kimse kasıt aramasın'' dedi. 
     Ersen Martin de Ahmet Yıldırım'ın sakatlandığı pozisyonda, hakemin faulü Denizlispor lehine verdiğini anımsatarak, ''Kendisiyle konuştum. Dirseğimin burnuna geldiğini söyleyip, Olur böyle şeyler dedi. Benim açımdan olay bitmişti'' diye konuştu. 
     
     ''SAMSUNSPOR MAÇI ÖNEMLİ'' 
     Bu arada, Samsunspor ile oynayacakları maçın, Denizlispor açısından çok önemli olduğuna işaret eden Teknik Direktör Rıza Çalımbay, şunları söyledi 
     ''Samsunspor, Fenerbahçe ve Bursaspor maçlarından 9 puan çıkarmalıyız. Kendilerini bugünlere getiren Denizlispor'a çok şey borçlu olan futbolcular, borçlarını ödemek için kapasitelerinin üzerine çıkmalı, yüreklerini ortaya koymalıdır. Üst sıraları düşünen Denizlispor'un artık kredisi bitmiştir.'' 
     





</TEXT>
</DOC>
