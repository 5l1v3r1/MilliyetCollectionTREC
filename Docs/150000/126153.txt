<DOC>
<DOCNO> 126153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/spor/ygokberk.html </URL>
<DATE> 2002/12/22/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Lucescu hep aynı Lucescu 
</HEADLINE>
<TEXT>

     Geçen sene yine Bursa’ydı, ama Bursa’daydı... Yine Lucescu’ydu, ama biliyorsunuz, Galatasaray’ın başındaydı. On birinin, on birini de yerinden oynatmıştı, Bursa, Galatasaray’ı ezmiş, Lucescu başına gelecekleri sezmiş, özür dilemiş, "Hatalıydım" demişti. Belki tesadüf, belki de onun Rumen atasözlerinin içinde, sebebi gizli bir Rumen inadı... Mesela Sergen ve Tümer ile başlıyor... Sola Serdar’ı, Ronaldo ile Ali Eren’in yanına Ahmet Yıldırım’ı alıyor, Tolga, Yasin, İbrahim, Nouma, Kaan Dobra kulübede kalıyordu. Her nedense, hep Bursa’ya risk alıyordu. Belki de Bursa’yı hafife alıyordu. Üstelik şanslıydı da... Geriyi sağlam, ortayı kalabalık tutuyor, santrfor Pancu’yu santrfor değilmiş gibi oynatıyor, Ahmet Dursun’u tek bırakıp, tek Sergen’i onun yanına santrfor gibi sokuyordu. 
     Üstelik İlhan Mansız da yoktu, ama h l kenarda Pascal lüksü vardı. Maç öncesi, İbrahim’in Galatasaray’a gol attığı forması 1.5 milyar ediyor, belki danışıklı dövüş, pardon satış, formayı Hüsnü Güreli alıyor. Ama formanın içindeki İbrahim yedek kalıyordu. Beşiktaş’ın solağının, olmayan sağının, olan solundan daha faydalı olması, Ali Sami Yen’de attığıyla giden maçın, Denizli’de çıkarttığıyla da turun gelmesi... Belki forması değil, olmayan sağı açık artırmaya çıkarılmalıydı. 54’te Ümraniye’den çıkarken, mutlaka o dakikada gireceği belli olan Nouma giriyor, üstelik o Nouma girerken bile, maç 0 - 0 iken ve Beşiktaş’a mutlak gol gerekirken, bir de Lucescu sahadan bir golcü çıkartıyordu Ahmet Dursun... 59’da formasını 1.5 milyara Hüsnü Güreli’nin aldığı İbrahim giriyor, Lucescu defansı ortaya, ortayı biraz daha ileriye çıkartıyor ve risk almaya başlıyordu. Ama bence Beşiktaş’ın saha içinde Bursa, saha dışında da Lucescu adeta tutuyordu, oynatmıyordu. 66’da Ronaldo ile maç 1 - 0 oluyor, bir dakika sonra Amaral giriyordu. İşte Lucescu buydu ve hiç değişmiyordu. Her birimi birbiriyle karışık Fenerbahçe’nin 7 attığı Bursa karşısında, her birimi birbiriyle barışık Beşiktaş, o Lucescu sayesinde h l 1 - 0 korumaya çalışıyordu. Beşiktaşlılar darılmasın ve tabii alınmasın... O çok renkli Beşiktaş kadrolarından bir tanesi, bir kere daha 1 - 0’lık bir siyah beyazlılığa mahkum ediliyordu. 
     Nasıl bağlayalım... Komik, belki traji komik. Ama ligin ikinci yarısı başlarken, birinci yarısının bitmesini başka nasıl izah edebiliriz. 
     



 SPOR 




























</TEXT>
</DOC>
