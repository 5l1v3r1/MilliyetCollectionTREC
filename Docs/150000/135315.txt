<DOC>
<DOCNO> 135315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sontur14.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a asker göndermeye ilişkin tezkere bayram sonrasına... 
</HEADLINE>
<TEXT>

     Hükümet'in Irak operasyonu konusunda yarın TBMM'ye göndereceği tezkerenin, ''üslerin modernizasyonunu'' içereceği bildirildi. 
     Alınan bilgiye göre, Hükümet, Irak konusunda Meclis'ten 2 ayrı tezkere ile yetki isteyecek. Yarın gelecek tezkerenin, ''üslerin modernizasyonu'', Bayram'dan sonra gelecek olan tezkerinin ise ''yabancı ülkelere asker gönderme ve yabancı ülke askerlerinin Türkiye'de bulunmasını'' kapsayacak şekilde düzenlenmesi planlanıyor. 
     Tezkerelerin, daha önce Körfez Savaşı, Bosna, Somali ve Afganistan tezkerelerinin benzeri olacağı ve ''...gereği, kapsamı, sınırı ve zamanı Hükümet'çe belirlenmek üzere'' Hükümet'e yetki verilmesini içereceği öğrenildi. 
     
     AK PARTİ'NİN GÖRÜŞÜ... 
     AK Parti Grup Başkanvekili Salih Kapusuz, yarın TBMM'ye sevkedilecek olan tezkerenin Genel Kurul'da görüşüleceğini belirterek, ''Bugüne kadar uygulamaların çoğu, Hükümet'in daha ayrıntılı bilgi vermesini sağlaması amacıyla kapalı oturumda görüşülmesi şeklinde oldu. Bu nedenle, yarınki görüşmelerin kapalı oturumda yapılma ihtimali var'' dedi. 
     Kapusuz, yarın Genel Kurul öncesinde Başbakan Abdullah Gül'ün parti genel merkezinde miletvekilerini konuyla ilgili olarak ayrıntılı şekilde bilgilendireceğini kaydederek, ''Şimdilik, grup kararı alma ihtiyacı hissetmiyoruz'' dedi. 
     Kapusuz, Başbakan Gül'ün daha önce CHP Genel Başkanı Deniz Baykal'a konu hakkında ayrıntılı bilgi sunduğunu hatırlatarak, bu nedenle yarınki tezkere konusunda ayrıca CHP Grubu'nu bilgi vermeyeceklerini söyledi. 
     





</TEXT>
</DOC>
