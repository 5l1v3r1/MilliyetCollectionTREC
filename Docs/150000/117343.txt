<DOC>
<DOCNO> 117343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sondun08.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Dışişleri Bakanı "Belçika modeli Kıbrıs'ta iyi işleyebilir" 
</HEADLINE>
<TEXT>

     Kıbrıs Rum yönetimi Dışişleri Bakanı Yannakis Kasulides, ''Belçika modelinin Kıbrıs'ta gayet iyi işleyebileceğini'' söyledi. 
     Brüksel dönüşünde Larnaka Havaalanı'nda açıklamalar yapan Kasulides, KKTC Cumhurbaşkanı Rauf Denktaş'ın doğrudan görüşmelerde Belçika modeline değindiğini hatırlatarak, ''Denktaş'ın ortaya koyduğu şeyin, fevkalede kötü olduğunu'' iddia etti. 
     Türk tarafı, Belçika modelinin, Avrupa Birliği ile ilişkileri kapsayan kısmını almak istiyor. 
     Kasulides, ayrıca BM Genel Sekreteri'nin Kıbrıs konusunda sunacağı planın incelenmesi için, taraflara yeterli süre verilmesi gerektiğini belirterek, ''planın, tek bir sesle konuşacak birleşik bir Kıbrıs'ı öngörmesi gerektiğini'' savundu. 
     Öte yandan Rum yönetimi lideri Glafkos Klerides'in, BM Genel Sekreteri Kofi Annan'a, Kıbrıs konusunda sunacağı plan konusunda bir mektup gönderdiği bildirildi. 
     





</TEXT>
</DOC>
