<DOC>
<DOCNO> 128410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/ekonomi/eko05.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar Birliği - ATO gecikme faizi kavgası 
</HEADLINE>
<TEXT>

     ANKARA Milliyet 

     Türkiye Bankalar Birliği TBB ile gecikme temerrüt faizine karşı kampanya yürüten Ankara Ticaret Odası ATO arasında söz düellosu yaşandı. 
     TBB yazılı açıklama yaparak, 2001 Şubat’ındaki krizde uygulanan oranlar gerekçe gösterilip banka sisteminin itibarını zedelemenin doğru olmadığı vurguladı. Temerrüt faizinin işlevinin borcun zamanında ve taraflarca sözleşme ile kabul edilen koşullarda ödenmesini sağlamak, borçluyu ödemede temerrütten gecikme caydırmak olduğu vurgulanarak, "Bir ekonomide borcun ödenmemesini savunmak ve özendirmek kabul edilemez" ifadesi yer aldı. 
     ATO Başkanı Sinan Aygün de bankalardan, yüksek oranlı temerrüt faizlerini vatandaşın ödeyebileceği miktara düşürerek, ödeme imk nı getirmesini isterken TBBB’ye "Borcun ödenmemesini sağlayacak oranda temerrüt faizi uygulamak kabul edilemez" yanıtını verdi. 
     Aygün, "Vatandaş krize kredi kartlarında borç stoğuyla yakalandı. Bankalar o dönemdeki borç stoğunun tamamına yüzde 375 temerrüt faizi uyguladı. Oysa temerrüt faizlerinin geçmişe değil, geleceğe yönelik yükseltilmesi gerekir. Tüketici bu borçları ödeyemeyecek duruma geldi ve adli takibata uğradı" dedi. 
     



 EKONOMİ 


















</TEXT>
</DOC>
