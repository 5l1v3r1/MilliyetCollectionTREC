<DOC>
<DOCNO> 115228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/sazak.html </URL>
<DATE> 2002/10/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdoğan’ın seçim derbisi 
</HEADLINE>
<TEXT>

     Kanal D’de Uğur Dündar’ın yönettiği Erdoğan - Baykal seçim derbisi’nden 24 saat önce, AKP lideriyle Kanal 7’nin İskele Sancak’ programında buluştuk. 
     Ahmet Hakan’ın sunduğu program perşembe gecesi 10.30’da başladı ve dört saat sürdü. Program rekor düzeyde izleyiciye ulaşmış. 
     Gazeteciler, Mehmet Barlas Akşam , Okay Gönensin Vatan , Ali Bayramoğlu Yeni Şafak , Yalçın Doğan Cumhuriyet şeklinde sıralanmıştı. 
     Milliyet yazarı olarak Kanal 7’de Tayyip Erdoğan’la yaz başında benzer bir programa katılmıştım. AKP lideri bu tür tartışmalı oturumlara alışmış. Üzerine gittiğimiz durumlarda, üslubunda özenli. Gerilimden kaçınmaya, uzlaşmacı görünmeye çalışıyor. 
     Örneğin, seçime giden bir partinin başbakan adayı’nın belirsizliği konusunda yapılan eleştiriler AKP yönetiminde de tartışılıyor olmalı ki, Abdullah Gül’ün, Bülent Arınç’ın yanında Bu isimlerden hangisi başbakan adayınız ’ diye sıkıştırdığımızda topu Anayasa değişikliğine atmadı. Anayasa’nın 109’uncu maddesindeki engel kaldırılır, Erdoğan dışarıdan başbakan olur’ diyenlerin aksine AKP lideri Önce seçimi görelim sonra gereğini yaparız’ şeklinde konuştu. 
     Tartışmalı konulardan birisi, Erdoğan’ın seçim meydanlarında Baykal’la polemik yaparken öne sürdüğü CHP’nin ardındaki medya grubu’ desteğiydi Buna açıklık getirdi 
     Doğan Grubu’ndan söz ediyormuş 
     Bu desteği CHP’nin İş Bankası’ndaki hisselerine ve yönetim kurulunda yer alan milletvekili adayı üyelerin varlığına bağlamak istedi. Buradan çıkarak Petrol Ofisi’nin özelleştirilmesine girdi. 
     Oysa bu ihale kamuya açık yapılmıştı ve Derviş girene dek CHP’nin barajın altında seyreden oylarındaki yükseliş herhalde bu durumdan bağımsızdı. 
     Kaldı ki, Erdoğan’la ilgili haberler aylardır manşetlerden inmiyordu. Yazarların AKP lideriyle polemikleri ise editoryal bağımsızlık’ çerçevesinde basın özgürlüğünün gereğidir. 
     Erdoğan da bu demokratik olgunluğa sahip olmalıdır. 
     Nitekim programın sonuna doğru Tayyip Bey, Doğan Grubu’nun Frankfurt tesislerinin açılışına katıldığını ve kişi ya da kurumlarda kavga etme niyetinde olmadığını vurguladı. 
     AKP liderine yolsuzlukla mücadele ve kamu yönetiminde şeffaflık’ sözü vermesine karşın Bozüyük’te batık banka patronlarıyla niye gizli görüştüğünü sorduk. Erdoğan, o toplantıda sorunları dinlediğini, ancak hiçbir vaat’te bulunmadıklarını anlattı. Ancak bu konunun AKP kurmayları arasında tartışıldığı ve Keşke bunu ilk anda açıklasaydık, şık olmadı ’ yargısına vardıkları anlaşılıyor. 
     Erdoğan’ın 28 Şubat’la ilgili değerlendirmelerinde de özeleştiri’ anlamına gelecek sözler vardı. 
     Abdullah Gül’ün bu bağlamdaki Biz bu partiyi niye kurduk ’ çıkışı anlamlıydı. 
     Yarışta artık son düzlüğe giriliyor. 
     Baykal - Erdoğan derbisinin yorumunu da yarına bırakalım. 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
