<DOC>
<DOCNO> 137218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/spor/spo02.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER TEK YUMRUK 
</HEADLINE>
<TEXT>

Sarı - Lacivertli yöneticiler, Başkan Aziz Yıldırım’ın sert açıklamalarına destek çıktı. Asbaşkan Mahmut Uslu, "Bundan böyle yüksek sesle herkese gerekli cevapları vereceğiz" ifadesini kullandı 
     YALÇIN TÜRK 

     Yaranamıyoruz’ 
     FENERBAHÇE Başkanı Aziz Yıldırım’a, Gaziantepspor maçı öncesi yaptığı şok açıklamaların ardından yönetici arkadaşlarından tam destek geldi. İkinci başkan Nihat Özdemir, "Ne yaparsak yaranamıyoruz. Sürekli yıpratmak için çaba sarfediyorlar. Başkanımızın söyledikleri tamamen doğru ve yerinde" dedi. Asbaşkan Mahmut Uslu ise "Sonunda başkanın da sabrını taşırdılar" diye konuştu. 
     
     Çelik gibi sağlam’ 
     USLU, yapılan tenkitlerin hepsinin haksız ve yersiz olduğunu belirtti, "Bundan sonra yönetimimiz başkanımız gibi yüksek sesle gerekli cevapları verecek. Tek vücut mücadele edeceğiz" yorumunu yaptı. Başkan Aziz Yıldırım da çelik gibi sağlam, ayakta duran bir yönetimin bulunduğunu savundu, "Sportif başarıyı yakalayamadık diye eleştiriliyoruz. Ama bunlara göğüs gerecek güçteyiz" ifadesini kullandı. 
     
Çocukca davrandı’      ESKİ başkanlardan Ali Şen, Aziz Yıldırım’ın kendisine yönelik suçmaları ile ilgili olarak, "Bunlar ilkokul öğrencisinin söyleyeceği sözler" yorumunu yaptı. Yıldırım’ın maçtan önce kendisi aleyhine bağırmaları için taraftarlara bilet verdiğini iddia eden Şen, "Başkan Benhur’u beğenmediğini söylüyor. Nasıl olur. Bütün Dünya hayran kaldı, 11 Oscar aldı. Ayrıca insan bir dostundan borç isteyebilir. Bunu yıllar sonra söylemek ayıp ve rezilliktir" dedi. 
     
Durmak yasak      HÜSEYİN YAVUZ 

     SARI - Lacivertliler, hafta sonu deplasmanda oynayacağı Denizlispor maçının hazırlıklarına ara vermeden başladı. Teknik Direktör Oğuz Çetin’in özel işleri olması nedeniyle kaleci antrenörü Nurettin Yıldız yönetiminde Samandıra Tesisleri’nde yapılan çalışmada, Gaziantepspor karşısına ilk 11’de sahaya çıkan futbolcular kısa bir koşuyla idmanı tamamladı. 
     ANTRENMANA hafif sakatlıkları bulunan Rüştü, Mirkoviç, Kemal, Hakan ve Serhat ile boyun fıtığının tedavisi için Almanya’da bulunan Steviç katılmadı. Yedek oyuncuların çift kale maçı ise oldukça çekişmeli ve zevkli geçti. Fenerbahçeli futbolcular bugünü dinlerek geçirdikten sonra yarın Denizlispor maçı için yeniden topbaşı yapacak. 
     
Yenilere güvenoyuRebrov ve Vladimir, ortaya koydukları futbolla Oğuz Çetin’den tam not aldılar 
     TEKNİK Direktör Oğuz Çetin, Gaziantepspor maçında sahaya sürdüğü Vladimir ve Rebrov’un performansından son derece memnun kaldı. Çetin ile yönetim bu iki oyuncunun verimini çok olumlu bulup, ilerisi için ümitlendi. Samandıra’ya geldikten sonra bu iki oyuncu ile konuşan Oğuz Çetin, ligde başarı sağlamak için Rebrov ve Vladimir’den bundan sonra da aynı düzeyde oyun sergilemelerini istedi. 
     ÇETİN, yeni transfer edilen oyuncuların takımla uyum içinde olmasına sevinip, bu durumu yöneticilere de bildirdi. Rebrov’un parformansını daha etkileyici bulan Oğuz Çetin’in yöneticilere Ortega, Revivo, Rapajc gibi oyuncuların açığını Ukraynalı yıldızın mutlaka kapatacağını, çok iyi bir tranfser yaptıklarını dile getirdi. Çetin, Kemal’in de yavaş yavaş takıma ısınmaya başladığını belirtti. 
     



 SPOR 
































</TEXT>
</DOC>
