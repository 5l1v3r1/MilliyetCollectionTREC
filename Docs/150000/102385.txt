<DOC>
<DOCNO> 102385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yazar/guclu.html </URL>
<DATE> 2002/08/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sefalet diz boyu ama eğitimde ön sıradalar 
</HEADLINE>
<TEXT>

Kilisli öğrenciler başarılı. Üniversite giriş sınavında, Eşit Ağırlıklı puanda Türkiye 4’üncüsü, Sözel’de ise Türkiye 8’incisi oldular 
     Kilis’te işsizlik, sefalet, umutsuzluk, devlete küskünlük hiçbir yerde göremeyeceğinizden çok daha fazla. Deprem bölgelerini gezerken böylesine bir kızgınlık ve umutsuzlukla karşılaşmamıştık. Kilis kağıt üzerinde kent olarak gözüküyor. Ama karşılaştığımız Kilis gelişmiş bir kasaba görünümünde... 
     Suları akmıyor, çöpleri toplanmıyor, yolları toz toprak içerisinde. Bazı semtlerinde fosseptik çukurları ve kanalizasyonu olmadığı için Batılı ülkeler için artık tarih olan hastalıklar yaygınlaşmaya başlamış. 
     Vali Aslan Kütük ve Belediye Başkanı Ekrem Çetin’den şikayetçi olanların sayısı öylesine çok ki memnuniyetini dile getirenler susmak zorunda kalıyorlar. Devlete ve siyasete küskünlük hat safhada. MHP kökenli olduğu belirtilen Vali Kütük’ten şikayet edilmesinin en önemli nedeni sınır ticaretini aşırı şekilde kontrol altına alması. Önce CHP’li, sonra DSP’li şimdi ise bağımsız olan Belediye Başkanı Çetin’den şikayetin kökeninde ise kentten çok kendine çalışması gösteriliyor. 
     İki dönemdir Kilis milletvekili olan Doğan Güreş Paşa de eleştiri oklarının hedefinde. İlk dönem biraz olsun çalıştı ama ikinci dönem bizi hepten unuttu diyorlar. 
     Kilis son 50 yılda 5 bakan çıkarmış. 5’i de dışarıdan gelmeymiş. Bu yüzden hiçbir hayırlarını görmedik şeklinde konuşuyorlar. 
     Kilis’te devlet bankalarının dışında özel banka şubesi yok. Diğer kentlerde fazlasıyla gördüğümüz otomobil bayii de bulunmuyor. Peki ne var Bol bol küçük esnaf. Yüzlerce. Ama gezip sohbet ettiğinizde hemen hepsi adeta kan ağlıyor. Siftah yapmadan kapattığımız gün çok oluyor derken yüzlerdeki gerginlik, gözlerdeki umutsuzluk yüreğinizi delip geçiyor. 
     
     ÖSS’de Türkiye 4’üncüsü 
     Yoksulluğun, çaresizliğin tüm sınırları aştığı Kilis’te öğrencilerin başarısı inanılmaz boyutlarda. En varlıklı kentlerin bile ilk 10’a girmekte zorlandığı üniversite giriş sınavında Kilis Eşit Ağırlıklı puanda Türkiye 4’üncüsü, Sözel’de ise Türkiye 8’incisi olmuş. Kilis’te 6 lise dengi okul 3 de dershane var. Öğrenci sayısı az ve hırslı, dershaneler arasındaki rekabet de kıyasıya olunca bu başarı gelmiş. Ankara ve İstanbul’da üç milyar lira sınırını aşan dershanelerin Kilis’teki ücreti ise çok komik düzeyde. 350 ile 600 milyon lira arasında... 
     
     AKP ve YTP’nin neresi yeni 
     Söz siyasetten açılınca hangi partilere oy vereceksiniz sorusu gündeme geliyor. AKP ve YTP’nin yenilikçiyiz diye vatandaşı kandırdığına dikkat çeken Kilisliler onların da diğerlerinden ne farkı var Düne kadar diğer partililerle iç içe değiller miydi yorumunu getirdiler. Eğer gönülleri alınmazsa oy vermeyenler sayısında patlama olabilir... 
     Anlatmaktan bıkmadıkları sorunlarının satır başları şöyle 
     - İşsizlik. 
     - Tarımın ve sınır ticaretinin devlet eliyle çökertilmesi 
     - Pislik nedeniyle hastalıkların artması 
     - - Gaziantep - Kilis yol yapımının durdurulması 
     - - Altyapının yetersizliği 
     - Siyasetçilerin ve devletin kendilerini unutması 
     
     







Derviş nereye 


"Demagoglar saltanatı" noktalanırken... 


MKE cinayeti 


Bundan sonrası 


139 öfkeli adam 


O gece... Ankara’da... 


Sefalet diz boyu ama eğitimde ön sıradalar 


Limonata 100 bine yine de içen yok... 


Derviş hata mı etti, doğru mu yaptı 


TÜSİAD, Derviş için kolları sıvadı 


Eğer, siyaset buysa... 


Derviş’in CHP tercihi 


Her il için acil farklı mikro çözüm 


Askerlik bitti, Paşa gelmesin ’ 


Hortumlanan paralarla iç borç’ 126 katrilyon oldu 


</TEXT>
</DOC>
