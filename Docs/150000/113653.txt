<DOC>
<DOCNO> 113653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun05.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin nişancıdan korunma rehberi Zikzak çizerek yürü 
</HEADLINE>
<TEXT>

     Amerikan polisi, keskin nişancı atışından nasıl kaçınılabileceğine dair, vatandaşlar için bir rehber yayınladı. 
     Rehberde, dikkat edilmesi gereken şu noktalara yer verildi 
     - Dışarıdayken, sürekli hareket edin. Hareket eden bir hedefi vurmak, duran bir hedefi vurmaktan daha zordur. 
     - Kendinizi korunmasız hissettiğiniz bir alanda tek bir noktada durmak zorundaysanız, bu alanın en karanlık bölümünde durun. 
     - Dışarıdayken hızlı hızlı ve zikzaklar çizerek yürüyün. 
     - Eğer dışarıda durmak zorundaysanız, kendiniz ve keskin nişancının bulunabileceği açık alanlar arasında koruyucu bir şey olmasına dikkat edin. Örneğin, eğer aracınıza benzin alıyorsanız, aracınız ile benzin pompaladığınız yer arasında durun, dizlerinizi mümkün olduğu kadar kırın. 
     - Açık bir alanda üzerinize ateş edilirse, kendinizi yere atın ve yuvarlanmaya başlayın. En yakındaki koruyucu olabilecek bir şeyi saptayın ve bu şeyin arkasına geçmek için zikzaklar çizerek koşun. 
     - Dışarıdayken sürekli olarak etrafınızda olanların farkında olun. Şüpheli araçlar veya faaliyetlere dikkat edin ve bunlardan uzaklaşarak polise haber verin. 
     - Unutmayın ki, uygun teçhizata sahip bir keskin nişancı, 5 futbol sahası uzaklıktan bile atışını yapabilir. 
     





</TEXT>
</DOC>
