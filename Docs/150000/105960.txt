<DOC>
<DOCNO> 105960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur21.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP Genel Başkanı "DYP ile aramızda ittifak sözkonusu değil" 
</HEADLINE>
<TEXT>

     BBP Genel Başkanı Muhsin Yazıcıoğlu, partisi ile DYP arasında bir ittifak anlaşmasının söz konusu olmadığını bildirdi. 
     Yazıcıoğlu, parti genel merkezinde düzenlediği basın toplantısında, DYP yetkililerinden seçimlerde işbirliği yapma teklifi aldıklarını, bu teklifi yetkili kurullarında görüştüklerini ve seçimlere BBP'nin kendi amblemi ile girmesine karar verdiklerini söyledi. 
     ''BBP ve DYP arasında bir ittifak anlaşması söz konusu değil'' diyen Yazıcıoğlu, şunları kaydetti 
     ''DYP yetkililerinin teklifi çerçevesinde basın yayın organlarında ifade edildiği şekilde bazı yöneticilerimizin lehinde veya aleyhinde herhangi bir görüşme olmadığı gibi biz prensip olarak hakkında yüz kızartıcı bir suçtan ötürü kesinleşmiş mahkeme kararı ya da şaibe olmadıkça herhangi bir yönetici veya mensubumuzu asla tartışma konusu yapmayız'' Partisinde tartışılacak kimse olmadığını söyleyen Yazıcıoğlu, Genel Başkan Yardımcıları Ökkeş Şendiller ile Musa Serdar Çelebi'nin yargı önüne çıktıklarını ve beraat ettiklerini belirtti. 
     





</TEXT>
</DOC>
