<DOC>
<DOCNO> 143521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/guncel/gun02.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi ne olacak 
</HEADLINE>
<TEXT>

     BARKIN ŞIK Ankara 

     Yeni tezkerenin kapsamı devlet zirvesinde uzun tartışmalara konu oldu. Sadece Türk hava sahasının açılması eğilimi dile getirilmesine karşın yeni tezkerenin daha önceki ile aynı içerikte kabul edilmesi halinde yaşanacak askeri trafik de konuşuldu. Tezkere reddedilen içeriğiyle Meclis’ten geçerse şu gelişmeler yaşanacak l 62 bin ABD askerinin Türkiye’de altı ay konuşlanmasına izin verilecek. l Irak’a geçecek muharip askerler, havayolu aracılığıyla Gaziantep Oğuzeli’ne getirilecek. Burada oluşturulacak bekleme bölgesinde ikişer gün konaklayacaklar. Altı gün içinde bu kanalla 23 bin ABD askeri Türkiye’ye getirilebilecek. Buradaki askerler, Silopi üzerinden Irak’a giriş yapacak. 
     
     255 UÇAK, 65 HELİKOPTER 
     Modernizasyon izni verilen hava üslerine 255 uçak konuşlandırılacak. Tezkerenin kabul edilmesiyle 100 uçak hemen Türkiye’ye gelecek. l Mardin’deki üsse 65 helikopter konuşlandırılacak. l İskenderun ve Mersin limanlarıyla Mardin arasında oluşturacak mücavir alanlara ABD askerleri konuşlandırılacak. Denizyoluyla Türkiye’ye getirilecek 41 bin asker, bu bölgelere yerleştirilecek. l Türk hava sahası ABD uçaklarına açılacak. l İskenderun Limanı’na araç ve teçhizat, Mersin Limanı’na mühimmat indirilecek. l Mardin, kuzey cephesinin lojistik üssü olacak. l TSK’nın bölgedeki asker sayısı ilk başta 32 bin olacak. Bu sayı 42 bine kadar çıkabilecek. l Kuzey Irak’ta toplam sekiz tugay görev alacak. l Türk birliklerinin ana komutası 2. Ordu Komutanı Orgeneral Fevzi Türkeri’ye bağlı olacak. l TSK, Kuzey Irak’ta 20 kilometre derinliğinde göç ve güvenlik şeridi oluşturacak. l Türk uçakları, Türkiye’nin kontrolündeki bölgelerde denetim uçuşları yapacak. 
     



 GÜNCEL 



















</TEXT>
</DOC>
