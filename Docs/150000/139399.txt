<DOC>
<DOCNO> 139399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sondun21.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnavalda belediye binasında seks yapılması yasaklandı 
</HEADLINE>
<TEXT>

     Almanya'nın Bonn kenti belediyesi, bugün ''Weiberfastnacht'' Kadınlar Günü ile başlayan karnaval eğlenceleri boyunca, belediye binasında seks yapılmasını yasakladı. 
     Bonn Büyükşehir Belediye binasında geçen yılki eğlenceler sırasında memurların bürolarda ve asansörlerde seks yapmalarından dolayı bu yıl böyle bir yasağın getirildiği, büroların ve asansörlerin karnaval günlerinde erken bitecek mesaiden sonra kilitleneceği bildirildi. 
     Belediye binasında yapılan seksten dolayı çok sayıda şikayet alındığı, kızını bürodan almaya gelen bir kişinin yaşlı bir memuru kızıyla birlikte çıplak halde yakaladığı ve şikayetçi olduğu belirtildi. 
     Büyükşehir Belediyesi içinde yayımlanan genelgede, karnaval günlerinde mesainin saat 12.30'da TSİ 13.30 biteceği ve mesaiden sonra büro ve asansörlerin kullanılmasının yasak olduğu kaydedildi. 
     Genelgede, belediyenin otomobil parkının saat 14.00'te kapatılacağı ve görevlilerin binanın her köşesini kontrol edecekleri belirtildi. 
     Karnaval eğlenceleri, 3 Mart'ta Aachen, Köln, Mainz, Düsseldorf ve Münster gibi kentlerde düzenlenecek ''Rosenmontag'' geçitleriyle doruk noktasına ulaşacak ve 5 Mart'ta ''Aschermittwoch'' adı verilen günde sona erecek. 
     





</TEXT>
</DOC>
