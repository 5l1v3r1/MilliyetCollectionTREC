<DOC>
<DOCNO> 107583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun09.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ve BM gelecek hafta görüşmelere yeniden başlıyor 
</HEADLINE>
<TEXT>

     Arap Birliği Genel Sekreteri Amr Musa, Irak ile BM'nin gelecek hafta müzakerelere yeniden başlayacağını açıkladı. 
     Arap El Hayat gazetesinin haberine göre, Musa, BM Genel Sekreteri Kofi Annan ve Irak Dışişleri Bakanı Naci Sabri'nin ''3-4 gün içinde'' yeniden bir araya geleceğini söyledi. 
     Musa, BM Güvenlik Konseyi'nin yeni bir karar almasına karşı çıktığını belirterek, ''Yeni bir karara gereksinimimiz yok, çünkü önceki kararlar yeterlidir. Ancak yine de yeni bir karar gerekiyorsa, bu Irak için kışkırtıcı olmamalıdır'' dedi. 
     Başlayacak müzakereler için sabırlı olunması gerektiğini belirten Musa, büyük olasılıkla denetçilerin dönüşü konusunda Sabri'nin hükümetinden bir mesaj getirmesinin beklendiğini kaydetti. 
     ABD'nin tehditlerinin son bulması için, müzakerelerin denetçilerin Irak'a dönüşünün kabül edilmesiyle sonuçlanmasını umduklarını ve müzakerelere zaman tanınması gerektiği belirten Musa, ''Bakan, denetçilerin dönüşü konusunda açık bir kabülle gelirse, gereken tek şey denetçilerin dönüş hazırlıklarını yapmak olacaktır'' diye konuştu. 
     Başkan George Bush yönetimi, BM Irak rejimini silahsızlandırmayı başaramazsa, saldırının kaçınılmaz olduğunu duyurmuştu. Bu açıklama üzerine Irak Başbakan Yardımcısı Tarık Aziz, denetçilerin ''koşulsuz'' dönüşünün Irak ile BM arasındaki sorunu çözmeyeceğini ve saldırı halinde Irak'ın ABD'ye ''bir ders vereceğini'' söylemişti. 
     





</TEXT>
</DOC>
