<DOC>
<DOCNO> 104454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo28.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Ali Eren ve Sinan Engin'in cezasına itiraz edecek 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, Futbol Federasyonu Profesyonel Futbol Disiplin Kurulu'nun PFDK verdiği, Ali Eren'e 2 maç oynamama, menajer Sinan Engin'e de 20 gün hak mahrumiyeti cezalarının indirilmesi için gerekli girişimlerde bulunacaklarını söyledi. 
     Mete Düren, Ali Eren ve Sinan Engin'in cezasını indirmek için gerekli mercilerde girişimlerde bulunacaklarını söyledi. 
     Düren, Futbol Federasyonu'nun kulüplere verdiği yetkiler doğrultusunda girişimlerde bulunacaklarını belirterek, ''Bize verilen yetkiler doğrultusunda Ali Eren ve Sinan Engin'in her türlü cezai indirimi için gerekli mercilere başvuracağız. Ancak çıkacak her türlü karara da saygı duyarız'' diye konuştu. 
     
     ''İLHAN MANSIZ İYİYE GİDİYOR'' 
     Geçtiğimiz günlerde Almanya'da dizinden ikinci kez artroskopi olan İlhan Mansız'ın durumunun iyiye gettiğini anlatan Düren, şöyle konuştu 
     ''İlhan'ın, 9 veya 10 Eylül'de İstanbul'a gelmesini bekliyoruz. Durumu şu anda iyi. Bu futbolcumuzun Almanya'daki fizyoterapistini de İstanbul'a davet ettik. Kendisi de İstanbul'a gelip 1-2 gün burada kalacak.'' 
     





</TEXT>
</DOC>
