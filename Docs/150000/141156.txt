<DOC>
<DOCNO> 141156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/spor/spo03.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Protesto 
</HEADLINE>
<TEXT>

Galatasaray taraftarı, derbi öncesinde biletlerin tükenmesine isyan etti. Yüz kişilik grup Florya’ya yürüdü. Tesisleri emniyet güçleri güvenlik çemberine aldı 
     ERHAN TELLİ Fotoğraf Vedat Danacı 

     İki yerde gerilim 
     ALİ Sami Yen Stadı’nda Galatasaray ile Fenerbahçe arasında oynanacak tarihi derbiye bir gün kala Sarı - Kırmızılılar isyan bayrağını açtı. Maça gelmek isteyen taraftarlar, bilet bulamayınca ayaklandı. Sabah saatlerinde yaklaşık yüz kişilik bir grup Florya’ya yürüdü. Aynı saatlerde Beyoğlu’ndaki kulüp binasına gelen taraftarlar, Taksim’de toplanıp, Eminönü’ne kadar yürüdü. 
     
     500 kişilik koruma 
     FLORYA tren istasyonunda örgütlenen Sarı - Kırmızılı taraftarlar, yönetimi protesto eden tezahüratlarla tesislere doğru hareketlendi. Gelişmeyi öğrenen Galatasaraylı yöneticiler, İstanbul Emniyet Müdürlüğü ile bağlantıya geçip, tedbir alınmasını talep etti. 500’e yakın çevik kuvvet ekibi, Florya Tesisleri’ni çember altına aldı. Giriş - çıkışlar kapatıldı. 
     
     Terim’e büyük ilgi 
     TARAFTARLAR tesislerin önüne gelir gelmez, hemen kontrol altına alınırken, herhangi bir tatsız olay yaşanmadı. Bir süre yönetim aleyhine slogan atan ve "Yönetim nerede, biz buradayız" diye bağıran grup, "Bilet istiyoruz" diyerek protestosunu sürdürdü. Terim’e "İmparator" diye tempo tutan taraftarlar daha sonra dağıldı. 
     
Florya’da gergin gün      GÜNLERDİR Florya - Mecidiyeköy arasında bilet bulma umuduyla dolaşan Sarı - Kırmızılı taraftarlar, dün isyan etti. Yönetimin, "Biletlerin çoğu tükendi" açıklaması gerginliği en üst noktaya taşıdı. Florya’ya yürüyen Galatasaraylılar’ı 500 kişilik dev emniyet gücü karşıladı. Öte yandan gün boyunca Ali Sami Yen Stadı’nın önünde taraftar bilet umuduyla bekledi. 
     
Fatih Terim’den Saldırın’ emri Kasetlerle tespit      FENERBAHÇE rövanşına büyük bir hırsla hazırlanan Galatasaray, kritik 90 dakikanın taktik çalışmalarına başladı. Fatih Terim’in, ezeli rakiplerinin maç kasetlerini futbolcularına adeta ezberlettiği öğrenildi. Kanarya’nın eksiklerini tek tek oyuncularına anlatan başarılı teknik adamın, sahada uygulayacakları oyun kurgusuyla ilgili detaylı bilgiler verdiği de bildirildi. Terim’in forvette Ümit Karan’a şans vereceği de vurgulandı. 
     
Penbe müjde      İki haftadır sakatlığı nedeniyle takımdaki yerini alamayan Ergün’ün Fenerbahçe sınavında forma giyebileceği açıklandı 
     
     Sakatlığı geçti 
     KOCAELİSPOR ve Malatyaspor maçlarında sakatlığı nedeniyle oynayamayan Ergün Penbe’nin, Fenerbahçe karşılaşmasında forma giyebileceği açıklandı. Kontrolden geçen yıldız futbolcunun hafif probleminin olmasına karşın oynayabilecek düzeye geldiği tespit edildi. Kart cezalıları Ayhan, Batista ve Berkant’ın yokluğunda Ergün’ün düzelmesi yüzleri güldürdü. 
     
     Suat da hazır 
     TAKIMIN diğer sakatlarından Cihan da dün yapılan antrenmana katıldı. Genç futbolcunun Fenerbahçe karşılaşmasına hazır olduğu bildirildi. Son dakikada ağrıları artan Suat Usta’nın yoğun bir tedaviye alındığı açıklandı. Gurbetçi futbolcunun yarınki karşılaşmaya kadar hazır olabileceği bildirildi. Doktorlardan gelen olumlu rapor Fatih Terim’in keyfini yerine getirdi. 
     
Çifte onur      Galatasaray’ın kalecisi Mondragon ile Beşiktaş’ın file bekçisi Cordoba’ya, Kolombiya Konsolosluğu tarafından ülkelerinin tanıtımına yaptıkları katkıdan dolayı dün akşam onur plaketi verildi. Mondi, Fenerbahçe’yi mutlaka yeneceklerini belirtirken, Cordoba, "Mondragon arkadaşım olduğu için Galatasaray’ın kazanmasını istiyorum. Ama Fenerbahçe’nin kazanması da bize yarayacak" dedi. 
     
Medyaya kırgın’      İKİNCİ Başkan Ali Dürüst, Hasan Şaş’ın basın toplantısındaki imalı sözlerinin yönetim ile ilgili olmadığını iddia etti. Dürüst, "Hasan Şaş’ın kızgınlığı ve kırgınlığı bize değil, medyaya. Gerginliğini gündemden düşmemesine bağlıyorum. Serbest kalırsa daha rahat eder" dedi. 
     



 SPOR 


























</TEXT>
</DOC>
