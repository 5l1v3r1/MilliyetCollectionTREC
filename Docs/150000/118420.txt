<DOC>
<DOCNO> 118420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun14.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak parlamentosu, BM kararını reddetti... 
</HEADLINE>
<TEXT>

     Irak Parlamentosu, aldığı tavsiye kararında, BM Güvenlik Konseyi'nin 1441 sayılı kararını reddetti. 
     Parlamento, kararla ilgili son sözü Devlet Başkanı Saddam Hüseyin'e bıraktı. 
     Irak Parlamentosu, silahsızlanmayla ilgili BM Güvenlik Konseyi tarafından alınan kararı iki gündür olağanüstü oturumunda görüşüyordu. 
     Parlamentonun kararı, son söz için, Saddam Hüseyin'in başkanlığını yaptığı, ülkenin en yüksek karar organı Devrim Komuta Konseyi'nin önüne gelecek. 
     Dünyada genel beklenti ise Saddam Hüseyin'in BM kararını onaylayacağı şeklinde. Böylece Saddam, barış umutlarının azaldığı bir dönemde ortaya çıkıp savaş rüzgarlarını durduran adam rolünü oynamak istiyor. 
     





</TEXT>
</DOC>
