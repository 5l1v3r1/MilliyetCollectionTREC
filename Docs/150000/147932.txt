<DOC>
<DOCNO> 147932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo16.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor - Galatasaray maçından notlar... 
</HEADLINE>
<TEXT>

     Diyarbakırspor-Galatasaray arasında oynanacak maçın biletleri bir gün önceden tükenirken, taraftarlar sabahın erken saatlerinden itibaren stadın önünde kuyruklar oluşturmaya başladı. 
     Önceki gün satışa çıkarılan 14 bin 600 bilet, dün akşam saatlerinde tükenirken, bilet bulamayanların karaborsadan bilet temin ettiği gözlendi. 
     Bölge illerinden yoğun talebin olduğu maç öncesi 15 bin kişilik stat tamamen doldu. Statın çevresindeki yüksek binaların balkonlarında vatandaşlar Diyarbakırspor bayrağı asarak maçı izlediler. 
     Galatasaray'da 8 eksik futbolcu bulunurken, Diyarbakırspor'da ise sakat ve cezalı futbolcu bulunmuyor. Galatasaray kafilesi kaldığı otelden saat 15.30 sıralarında ayrılarak stata geldi. 
     Diyarbakırspor-Galatarasay maçında bin 500 polis görev alırken, statın üst tarafında ise özel timlerin çevreyi dürbünlerle gözlediği görüldü. 
     Öte yandan Galatasaray Kulüp Başkanı Özhan Canaydın'ın geçen sezon geldiği Diyarbakır'da yaptırma sözü verdiği ve tamamladığı okul Canaydın, Diyarbakır Valisi Nusret Miroğlu ve diğer yöneticilerin katıldığı törenle hizmete açıldı. 
     





</TEXT>
</DOC>
