<DOC>
<DOCNO> 115016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/guclu.html </URL>
<DATE> 2002/10/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Başbakan’dan üniversiteli gençlere müjde 
</HEADLINE>
<TEXT>

     Başbakan Ecevit, önceki gece Genç Bakış’ta konuğumuzdu. Programı biz yaptık ama ev sahibi oydu. Türkiye’nin dört bir yanından gelen gençlerle birlikte üç saate yakın Başbakanlık Konutu’nda biz sorduk, o yanıtladı. Milli Eğitim Bakanı Necdet Tekin, Kültür Bakanı Suat Sezgin, Devlet Bakanı Erdoğan Toprak ve DSP Grup Başkanvekili Emrehan Halıcı da programa katılan diğer konuklardı. 
     Rahşan Hanım da oradaydı. Gözünü bir an olsun Ecevit’in üzerinden ayırmadı. Ama hep uzaktan... 
     Başbakan Ecevit ve Rahşan Hanım, program sonrasında gençleri çaya davet etti. Cömertliklerine diyecek yoktu. Çayın yanında pizzadan pastaya 8, 10 değişik nevale vardı. Öğrenciler bir yandan bunları büyük bir iştahla yerken öte yandan da Ecevit’i soru yağmuruna tutmaya devam ettiler... 
     Ecevitler’in gençleri sevdiğini öteden beri bilirdik. Konukseverlikleri ve onların her sorunuyla yakından ilgilenmeleri bu kanımı daha da güçlendirdi. Anlaşılan o ki eğitim ve gençlik sorunlarının pek çoğunun bugüne kadar çözülememesinin gerçek suçlusu Başbakan’dan çok ona bu sorunu iletmeyenlerdir... 
     
     Paso her yerde geçecek 
     Öğrencilerin ekonomik sıkıntıları ve burslar gündeme geldiğinde hemen o anda ne yapabiliriz konusu tartışılmaya başlandı. 15 dakikalık fikir jimnastiğinden sonra Başbakanlık burslarına artış konusu o anda kesinleşti. Madem fonda para var, neden öğrencilere daha fazlasını vermeyelim ki dedi. Rahşan Hanım, bakın şimdi bunu da seçim yatırımı yapıyor diye dillerine dolayacaklar uyarısında bulundu ama Ecevit kararlıydı. 265 bin öğrenciyi yakından ilgilendiren Başbakanlık bursunun bugün ya da yarın artırıldığını duyarsanız hiç şaşırmayın. 
     Başbakan’ın gençlere başka sürprizleri de var. Öğrenciler, okullarının bulunduğu ilden aldıkları pasolarını başka kentlere gittiklerinde kullanamadıklarını söyleyince hemen o konuda da talimatını verdi. Gereği neyse bir an önce yapın dedi... 
     Keşke üniversite senatolarına olduğu gibi Bakanlar Kurulu’na da gençler girebilse. Bu konu da hem program sırasında hem de çay sohbetinde uzun uzadıya tartışıldı. Ecevit, milletvekili seçilme yaşının 25’e inmesi için yıllardır çaba gösterdiğini ama diğer partilerden destek görmediği için hayata geçiremediğini söyledi. 
     Özetin özeti Ecevit ile gençlerin buluşması geç oldu ama keyifliydi... 
     
     Öğretmen atamaları 
     Milli Eğitim Bakanı Tekin’e çok yoğun soru geldi. Özellikle fen edebiyatlılardan. Eğitim fakültesi mezunlarına puan barajı konulmazken neden kendilerinden 70 puan istendiğini sordular. Bakan’ın cevabı aynen şöyle 5 bin kişilik kadromuz var ve 70’in üzerinde puanı olan 6 bin 800 fen edebiyatlı bulunuyor. Puanı düşürseydik binlerce öğrenciyi boş yere umutlandırmış olacaktık... 
     Peki yeni kadro açılamaz mı Bu soruyu Başbakan Ecevit’e de, Bakan Tekin’e de yönelttik. Her ikisi de olumlu bakıyor. Seçim öncesinde ya da seçim sonrasında ek kadro sağlanırsa MEB anında yeni başvuru alıp tayin yapmaya hazır... 
     Son dakika notu Başbakanlık bursunun dağıtımından sorumlu Devlet Bakanı Melda Bayer aradı. Bursların 45 milyondan 65 milyon liraya yükseltilmesinin kararlaştırıldığını söyledi. Özürlü öğrenci bursları ise 55 milyon liradan 75 milyon liraya çıkacak. 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
