<DOC>
<DOCNO> 135847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun25.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk mlar turneye çıktı 
</HEADLINE>
<TEXT>

15 hükümlüden oluşan Çanakkale cezaevi tiyatrosu, 72. Koğuş’u ücretsiz olarak izleyiciye sunacak 
     ELİF KORAP İstanbul 

     15 hükümlüden oluşan Çanakkale Açık Cezaevi Tiyatro Topluluğu, ilk kez, cezaevinin dışında gerçek bir tiyatro salonunda, izleyicilerle buluşacak. Çanakkale Cezaevi Müdürü Sedat Karaca’nın yönetimindeki mahk mlar, 10 Şubat saat 20.00’de Taksim Sahnesi’nde Orhan Kemal’in "72. Koğuş"unu ücretsiz olarak izleyiciye sunacak. 
     İstanbul’da konaklamaları konusunda sorun yaşanmaması için hükümlü oyuncular oyun günü İstanbul’a gelecekler. Sabah saatlerinde Çanakkale’den yola çıkıp öğle saatlerinde İstanbul’a ulaşacak olan hükümlüler, gün boyunca salonda hazırlıklarını tamamlayacak. 3 saat 15 dakikalık oyun biter bitmez de saat 23.00 gibi yola koyularak, sabaha karşı cezaevine ulaşacaklar. 
     Hükümlülerin ulaşımı Çanakkale Belediyesi tarafından tahsis edilen belediye otobüsüyle sağlanacak. Otobüste hükümlülerin dışında cezaevi müdürü, iki infaz başmemuru ve bir psikolog bulunacak. 
     Oyun sırasında salonda Devlet Tiyatrosu’nun her zaman çalıştığı güvenlik şirketinden silahlı 6 güvenlik görevlisi hazır bulunacak. Bunun dışında özel bir güvenlik önlemi alınmayacak. 
     
     Her suçtan var 
     Daha önce de bazı cezaevlerinde tiyatro yapıldığını dile getiren Cezaevi Müdürü Karaca, "Ancak onlar sadece tutuklu, mahk m ve protokole sunuldu. Bu kez topluluğumuz protokol için değil, sıradan vatandaşlar için oynayacak" dedi. 
     Karaca, hükümlülerin hiçbirinin daha önce bir tiyatro oyunu görmediklerini belirterek, "Oyuncular arasında her türden hükümlü var. Onları tek tek teşhir etmek istemiyoruz. Katil, hırsız, cani hiç önemli değil. Her suçtan var. Ama biz bunlarla değerlendirilmelerini istemiyoruz. Önemli olan hayatlarında hiçbir tiyatro oyunu görmemiş bu çocukların inanarak bu işi yapmaları" diye konuştu. 
     



 GÜNCEL 























</TEXT>
</DOC>
