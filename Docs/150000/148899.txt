<DOC>
<DOCNO> 148899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo27.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Stoitchkov bildiğiniz gibi... Bacak kırıyor, ceza alıyor... 
</HEADLINE>
<TEXT>

     ABD'de futbol yaşamını sürdüren Bulgaristan Milli Takımı'nın eski ünlü futbolcusu Hristo Stoitchkov, rakibinin bacağının kırılmasına neden olduğu için 2 bin dolar para ve 2 maç oynamama cezasına çarptırıldı. 
     D.C.United takımında oynayan Hristo Stoitchkov, 25 Mart'ta Amerika Üniversitesi ile yapılan maçın 10. dakikasında yaptığı faul sonrası Fredy Angel Llerena-Aspiazu'nun sağ bacağında 2 kemiğin kırılmasına neden olmuştu. 
     3 yıl önce ABD'ye gelen Hristo Stoitchkov'un bu hareketi nedeniyle gördüğü kırmızı kart yüzünden 1 maç cezası olduğu, disiplin komitesi tarafından ayrıca bu cezaya çarptırıldığı bildirildi. 
     Bulgarlar'ın ünlü futbolcusu, milli takımda ve kulüp takımlarında oynadığı dönemlerde de hırçın hareketleriyle zaman zaman sorun olmuştu. 
     





</TEXT>
</DOC>
