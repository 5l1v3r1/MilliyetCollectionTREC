<DOC>
<DOCNO> 115058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/soneko09.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'nin kış tarifesi 27 Ekim'de başlıyor 
</HEADLINE>
<TEXT>

     Türk Hava Yolları, 27 Ekim Pazar gününden itibaren kış tarifesine geçecek. 
     THY'nin açıklamasınagöre, 27 Ekim 2002-29 Mart 2003 arasında yürürlükte olacak kış tarifesi döneminde, 26 iç ve 77 dış hat olmak üzere toplam 103 noktaya tarifeli seferlerle direkt uçuş imkanı sağlanırken, sefer saatleri yine İstanbul ve Ankara'dan kısa transit beklemelerle birbirlerine irtibat sağlayacak şekilde düzenlendi. 
     Geçen döneme kıyasla kış tarifesi döneminde yer alan yenilikler şöyle 
     Kuala Lumpur seferleri yerine Uzakdoğu'nun önemli ticaret merkezlerinden biri olan yeni uçuş hattı Hong Kong seferleri, 28 Ekim Pazartesi gününden itibaren haftanın iki günü pazartesi ve cumartesi olmak üzere Bangkok aktarmalı olarak gerçekleştirilecek. 
     2002 yaz tarifesinde uçuşlara başlanan İstanbul-Priştina-İstanbul ve Ankara-Dusseldorf-Ankara seferleri ise 2002 kış tarifesinde de uygulanmaya devam edilecek. 
     Ayrıca, 2002 yaz tarifesinde haftada 2'den 4'e çıkartılan Tokyo seferleri, 2002 kış döneminde 4 sefer olarak uygulanacak. 
     İç hatlarda yoğun talep gören Ankara-Diyarbakır-Ankara seferleri 9'dan 10'a, İstanbul-Gaziantep-İstanbul seferleri ise 14'ten 17'ye yükseltildi. 
     Dış hatlarda ise İstanbul-Viyana-İstanbul seferleri haftada 10'dan 11'e, İstanbul-Brüksel-İstanbul seferleri haftada 7'den 8'e, İstanbul-Sofya-İstanbul seferleri haftada 4'ten 5'e, İstanbul-Atina-İstanbul seferleri haftada 9'dan 11'e, İstanbul-Budapeşte-İstanbul seferleri haftada 5'ten 6'ya, İstanbul-Almaata-İstanbul seferleri haftada 4'ten 5'e, İstanbul-Üsküp-İstanbul seferleri haftada 2'den 3'e ve İstanbul-Şam-İstanbul seferleri de 2'den 4'e çıkartıldı. 
     





</TEXT>
</DOC>
