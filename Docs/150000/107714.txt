<DOC>
<DOCNO> 107714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/cemal.html </URL>
<DATE> 2002/09/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ne ayıp Savaş yaklaşıyor, biz neyle uğraşıyoruz 
</HEADLINE>
<TEXT>

     WASHINGTON 

     Savaş gitgide yaklaşıyor Ankara, seçimle yatıp kalkıyor. Olacak mı, olmayacak mı diye papatya falı açıyor. Washington ise Irak’la yatıp kalkıyor. Saddam’a ne zaman, nasıl vurulacak diye... 
     ABD, Türkiye’den ne ister 
     Türkiye ne yapar 
     Bu konuyu, yıllardır Türkiye’yi yakın takipte tutan ve şu sıralar yine bir Türkiye kitabı çıkarmaya hazırlanan Büyükelçi Morton Abramowitz’le konuştuk. Kendisi halen Century isimli bir vakıfta düşünce üretim merkezinde çalışıyor. Saddam Hüseyin 1990 yazında Kuveyt’i işgal ettiğinde ve 1991 Ocak ayında Körfez Savaşı patladığı zaman Ankara’da Amerikan Büyükelçisiydi. 
     Özal’la yakınlığıyla bilinirdi. 
     Körfez krizi boyunca baba’ Başkan Bush’la Cumhurbaşkanı Özal arasındaki özel kanalı çok iyi çalıştıran, Özal’ın S. Arabistan’a asker gönderme, federasyon gibi bazı bakımlardan aklını çelen, bu yüzden Türk Genelkurmayı’nı kızdıran becerikli bir Amerikalı diplomat olarak ün salmıştı. 
     İlk Körfez krizini Ankara’da çok yoğun yaşamış olan Abramowitz, ABD Türkiye’den ne ister diye sorunca şu yanıtı verdi 
     "Asgari, minimum talebi hiç kuşkusuz üslerin kullanımı olur. Lojistik destek konusunda Türkiye’nin yardımını ister. Üsler deyince tabii en başta İncirlik var. Başka üsler de, örneğin Güneydoğu’da, Batman’daki gibi üsler de gündeme gelir." 
     Şöyle devam etti 
     "Cumhurbaşkanı Özal ilk Körfez krizinde son ana kadar evet dememişti. İncirlik’in, üslerin kullanımına ilişkin taleplerimizi savaşı görünceye kadar askıda bıraktı. Haklıydı. Baştan evet dese, sonra hiçbir şey olmasa, ülkesi güç durumda kalırdı. Şimdi Arap ülkeleri de, Körfez ülkeleri de aynı şeyi yapıyorlar. Bak, ABD Başkan Yardımcısı Cheney birkaç ay önce Ortadoğu turuna çıktı destek için. Ama eli boş döndü. Çünkü kimse savaşın çıkacağına emin olmadan destek sözü vermiyor. Tabii ayrıca pazarlık konusu devreye giriyor." 
     Büyükelçi Abramowitz’in destek konusunda Türkiye’den herhangi bir kuşkusu yok. 
     Aynen şöyle dedi 
     "Türkiye’de kim başbakan olursa olsun Saddam’a karşı Amerika’ya destek verir. Öte yandan Kuveyt’le Katar’ın problem olacağına kimse ihtimal vermiyor. Suudi Arabistan’ı bilemiyorum." 
     Abramowitz, Amerika’dan Türkiye’ye dönük asgari talebin üsler olduğunu belirttikten sonra şöyle devam etti 
     "Irak’a asker sevk etmek için Türkiye topraklarını kullanmak isteyebilir Amerika. Özel kuvvetleri Türkiye’den Kuzey Irak’a sızabilir. Paraşütçü birlikleri Türkiye’de konuşlanabilir. Ya da Amerikan kara kuvvetleri Türkiye topraklarından, kuzeyden de Irak’a girmek isteyebilir." 
     Türkiye tecrübesi’ bir hayli olan Büyükelçi Abramowitz, bu konuların Türkiye açısından ne kadar hassas olduğunu biliyor. Ne kadarının kabul edilebileceği konusunda ise herhangi bir tahminde bulunmuyor. Bush yönetiminden Ankara’ya gelmesi muhtemel bir başka talebi ise şöyle özetledi 
     "Amerika’nın Irak Kürtlerini silahlandırmak ve eğitmek isteyeceğini düşünüyorum. Ama bunun Türkiye açısından ne kadar duyarlı bir konu olduğunu biliyorum. Fakat, Amerika’nın bir yerde bunun yolunu bulacağını sanıyorum." 
     Türkiye’nin askeriyle, tankıyla, topuyla Amerika’nın yanında savaşa gireceğine hiç ihtimal vermiyor. Bundan önceki krizde Turgut Özal’ın isteğine rağmen Türkiye’nin Suudi Arabistan’a sembolik nitelikte bile olsa askeri birlik göndermeyi reddettiğini işaret ediyor. 
     Ayrıca şu var 
     Çankaya Köşkü’nde şimdi Cumhurbaşkanı Sezer oturuyor. Özal’la mukayase edildiğinde Sezer’in Irak’la ilgili farklı duyarlıkları var. Amerikan müdahalesi konusunda çok kaygılı... 
     Abramowitz, Kuzey Irak’ta bir Kürt devleti kurulması, Kerkük’ün ve petrol yataklarının Kürtler tarafından denetlenmesi, Irak’ta Saddam sonrası federasyona gidilmesi gibi konularda Türkiye’nin ne kadar hassas olduğunu biliyor. Bunların Washington’da öteden beri not edildiğini belirtiyor. Örneğin bu yüzden Kuzey Irak’ta bir Kürt devletine ihtimal vermiyor. 
     Şu sözler de onun 
     "Türkiye, Kuzey Irak’a bir işgal gücü’ olarak girebilir mi Sanmıyorum. Bunun birçok bakımdan ne kadar sakıncalı olacağını en başta Türk askeri bilir." 
     Fakat Abramowitz, Türkiye’nin zaten Kuzey Irak’ta olduğunu, birtakım önlemleri önceden almasının normal olduğunu da sözlerine ekliyor. 
     Vurguladığı üç nokta var 
     Amerika vuracak. 
     Türkiye destekleyecek. 
     Türkiye desteği çok önemli. 
     Peki, ABD ne zaman vuracak 
     Abramowitz’in değerlendirmesi, savaş için gelecek yılın ocak ve şubat ayına işaret edenlerden farklı. 
     Şöyle dedi 
     "İşler çok hızlandı. Birleşmiş Milletler, Amerikan Kongresi falan hepsi çabuk biter. En geç kasım ayında her şey yerli yerine oturur. Nihai kararın alınması ve tarihin saptanmasında Ramazan’dı, Noel ya da yeni yıldı, seçimlerdi rol oynamaz, sanmıyorum. Bu iş yılbaşından önce olabilir." 
     Özetle 
     Savaş yanı başımızda 
     Hızla yaklaşıyor. 
     Biz h l seçim mi, değil mi diye papatya falıyla uğraşıyoruz. 
     Ne ayıp 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
