<DOC>
<DOCNO> 145873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/spor/spo05.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarih aldatmasın’ 
</HEADLINE>
<TEXT>

Nihat, İngiltere önünde alınan kötü sonuçların geçmişte kaldığını söyledi, "Bu kez karşılarında farklı bir takım bulacaklar" dedi 
     MEHMET DEMİRCAN 

     Gözdağı verdi 
     İSPANYA’DA yıldızı giderek parlayan ve Milli Takım’ın en etkili gol silahı olan Nihat Kahveci, İngiltere sınavının Türkiye açısından büyük önem taşıdığını söyledi. Genç golcü, iki ülke arasında tarihte oynanan maçlara kesinlikle bakılmaması gerektiğini belirterek, "Bu kez karşılarında farklı bir takım bulacaklar. Çok çekişmeli bir 90 dakika olacak" diye konuştu. 
     
     Baskı yok’ 
     İNGİLTERE’Yİ yenmeleri halinde final yolunda büyük bir avantaj yakalayacaklarını belirten Nihat, "Ancak her türlü sonuca da hazırlıklı olmalıyız" dedi. Yıldız oyuncu, "Üç ihtimalli bir maç. Yenilsek bile dünyanın sonu değil. Şu an çok formdayız. Düşünüldüğü gibi üzerimizde fazla baskı da yok. Her maça çıktığımız gibi, bu maça da çıkıp, kazanacağız" dedi. 
     
Ada tedirginİngiltere Teknik Direktörü Eriksson, Türkiye maçından çok Liechtenstein sınavını düşünüyor 
     Sürpriz istemiyor 
     İNGİLTERE cumartesi günü deplasmanda Liechtenstein ile oynayacağı maça kilitlendi. Teknik Direktör Eriksson’un Türkiye sınavı öncesi kötü bir sürpriz yaşamak istemediği ve bu yüzden tüm yıldızlarına bu karşılaşmada görev vereceği öğrenildi. İngiliz basını tecrübeli teknik adamın, futbolcularını sürekli uyardığını yazdı. 
     
     Kuş uçmuyor 
     TÜRKİYE maçı nedeniyle İngiltere’de güvenlik önlemleri de yoğunlaştırıldı. Başta Futbol Federasyonu olmak üzere emniyet güçleri 2 Nisan’da yapılacak karşılaşmanın problemsiz ve olaysız geçmesi için büyük çaba harcıyorlar. Milli Takımın çevresinde adeta kuş uçurtmayan İngiliz polisi maç günü de güvenliği iki katına çıkaracak. 
     
Barış sağlandı      UKRAYNA maçından önce Teknik Direktör Şenol Güneş ile Federasyon Başkanı Haluk Ulusoy arasında yaşanan gerginlik sona erdi. Ulusoy’un, İngiltere yolculuğu öncesi Güneş ile özel bir görüşme yaptığı ve bütün sorunların çözüldüğü öğrenildi. Başkan antrenmanlarda Şenol Güneş’in yanından ayrılmazken, kritik maç öncesi eriyen buzlar takımdaki huzuru artırdı. 
     
     Milli takım günlüğü 
     Tugay sus pus 
     İNGİLTERE Ligi’nde top koşturan tecrübeli futbolcumuz Tugay Kerimoğlu’nun hiçbir yabancı gazeteci ile görüşmemesi dikkat çekti. Tugay, "Hocam ile böyle bir karar aldık. Çünkü onlara ne tür açıklama yaparsam yapayım, yanlış anlaşılacak. O yüzden hiç konuşmamak en iyisi" dedi. 
     
     Mustafa çok üzüldü 
     SAKATLIĞI nedeniyle kadroya alınmayan Mustafa İzzet büyük üzüntü yaşıyor. Yıldız oyuncu, "Türkiye’de çok kaliteli futbolcular var. Bu yüzden iyi durumda olmama rağmen, kadroya giremedim. Ama, bu maçta oynamayı çok isterdim. Bu yüzden kimseyi suçlamıyorum. Türkiye’ye başarılar diliyorum" diye konuştu. 
     
     Gazeteci ordusu 
     MİLLİ Takım’ın çalışmalarını dün çok sayıda İngiliz medya mensubu takip etti. İngilizler özellikle Hakan Şükür, Tugay, İlhan ve Nihat ile görüşmek için adeta birbirleriyle yarıştılar. 
     
     Bir aylık fenomenler 
     İTALYA’NIN La Gazzetta dello Sport gazetesi, 17. Dünya Kupası sırasında yıldızı parlayan, ancak şu anda isimlerinin duyulmadığı futbolcular arasına Galatasaray’dan Ümit Davala ve Hasan Şaş’ı, Beşiktaş’tan da İlhan Mansız’ı koydu. "Bir aylık fenomenler" başlığı altında verilen listede bu üç oyuncunun kötü performanslarıyla ortadan kaybolduğu ifade edildi. 
     


SPOR 



























</TEXT>
</DOC>
