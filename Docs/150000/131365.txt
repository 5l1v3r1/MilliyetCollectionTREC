<DOC>
<DOCNO> 131365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/magazin/mag01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tetikçi Mahsun 
</HEADLINE>
<TEXT>

Yeni dizisinde bir tetikçi’yi canlandıracak olan Mahsun Kırmızıgül, 15 günlük oyunculuk eğitimiyle konservatuvarda dört yılda öğretilenleri yalayıp yutmuş... 
     BİRSEN ALTUNTAŞ 

     Son olarak "Yıkılmadımöla kamera karşısına geçmişti Mahsun Kırmızıgül. O günden bu yana beş yılda yüze yakın dizi ve sinema filmi teklifi aldığını ama ya öyküyü ya da rolü beğenmediği için kabul etmediğini söyleyen Kırmızıgül, sonunda "James Bond" benzeri bir karakterle kamera karşısına geçmeye karar verdi. 
     
     Çok çabuk öğreniyor 
     Babası ve eşi öldürülen, sıranın kendisine geldiğini anlayınca da çocuğunun geleceğini garanti altına almak için para karşılığı tetikçilik’ yapan, hayatına giren güzel bir kızdan sonra kendini macera dünyasının içinde bulan birini canlandıracak Kırmızıgül’ün günleri oyunculuk dersleri alarak ve spor yaparak geçiyor. Kırmızıgül, oyunculuk dersini İstanbul Şehir Tiyatroları’nda oyunculuk, Müjdat Gezen Sanat Merkezi’nde hocalık yapan Aliye Uzunatağan’dan alıyor. 
     "Çocuklar Duymasınöda "Duygu"yu canlandıran Ayşecan Tatari’nin annesi Uzunatağan’a göre, Kırmızıgül çok istekli ve yetenekli bir öğrenci. 41 yıllık tiyatrocu, yeni öğrencisi için şunları söylüyor "Mahsun Kırmızıgül, iyi bir oyuncu olmak için kendini bana teslim etti. Mahsun gibi star olmuş birinin, bu saatten sonra kendisini bir tiyatrocuya teslim edip, profesyonel yardım istemesi çok önemli. Ona öncelikle, oyunculuğun ana kurallarını öğretiyorum. Dizide oynayacağı karakteri birlikte yaratıyoruz. Çok yetenekli biri. 15 günde konservatuvarda öğrencilerin dört yılda öğrendiklerini öğrendi." 
     
     Sevgili aranıyor 
     Yapımcılığını Böcek Yapım’ın üstlendiği dizide Zafer Ergin, Cezmi Baskın, Nebahat Çehre, Şafak Sezer, Hüseyin Köroğlu gibi ustalarla kamera karşısına geçecek Kırmızıgül’e şu günlerde "sevgili" aranıyor. Rol için düşünülenlerden ikisi Ceyda Düvenci ve Begüm Kütük. Kırmızıgül, "Ortaya beş yıl beklediğime değecek bir çalışma çıkacak" diyor. 



 MAGAZİN 













</TEXT>
</DOC>
