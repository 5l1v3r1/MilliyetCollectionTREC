<DOC>
<DOCNO> 148499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yasam/yas03.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatılmanın gücü adına 
</HEADLINE>
<TEXT>

Kocam’ dediği erkek tarafından aldatılan kadın, alışılmadık bir şey yaptı öteki kadın’la kitap yazdı 
     ELİF KORAP İstanbul 

     Birlikte yaşadığı ve kocam dediği erkek tarafından aldatılan genç bir kadın, onun şarkıcı sevgilisini merak edip buluşmak için arar... İlk görüşmenin ardından arkadaşlıkları ilerler ve iki kadın bir olup aldatan adamı’ deşifre eden bir roman yazar. 
     Oyuncu Elif Nihan Durukan ile şarkıcı Yonca Karadağ, kahramanların ve olayların tamamen gerçek olduğu bu kitabı yazarak kendilerini, ihaneti, aldatılmayı anlattılar... Epsilon Yayınevi’nden çıkan "Sadece Bir Gecelik", özel yaşamın yazılmasının etikliğinin gündemde olduğu şu günlerde tartışmaya yeni bir boyut getirecek gibi görünüyor. 
     
Kitapta bir aldatılan eş, bir de öteki kadın var. Bunlar siz misiniz 
     Yonca K. Evet. İki kadının yaşadığı ihanet kesinlikle gerçektir. Öteki kadını ben yazdım. Aldatılanı Nihan. Birbirimize hiç müdahale etmedik. 
     
Pek çok kadın aldatılıyor. Ama hiç kimse öteki kadınla bir araya gelip yaşadıklarını yazmıyor. Sizi buna iten neydi 
     Yonca Son dönemde aldatma konusunda çok şey yazılıp çizildi, bunları tatmin edici bulmuyorduk. Yaşadıklarımızı her iki kadının da ağzından insanlara anlatmak istedik. Nihan yazalım’ dedi kabul ettim. Aslında iki yıl önce yazdık. 
     
Yaptığınız intikam mı, teşhircilik mi, ünlü olma isteği mi, paylaşım mı 
     Nihan Biz yaşadıklarımızı paylaştığımızı düşünüyoruz. Aslında ihanet tek taraflı bir şey değil. Okura taraf olma hakkı veriyoruz. Aldatılan kadını da, öteki kadını da haklı bulabilir okur. Çünkü öteki kadın da zannedildiği gibi duygusuz, kötü biri değil. O da acı çekiyor. Böyle kötü bir olayla bir araya gelip bunu olumlu bir projeye çevirmemiz çok önemli bence. Ama ünlü olmak yanlış bir tabir olur. Zaten benim oyuncu olarak, Yonca’nın da şarkıcı olarak yeterince ünü var. 
     Yonca Bence tecrübe edilen her şey yazılmalı. Şimdi yalan söylememek gerekir. Ben tabii ki yazarlık adına bundan sonraki adımlarımı atmayı düşündüm. Düşünmedim değil. 
     
İki tarafın da savunması var ama üçüncü kişinin, erkeğin yok. Bu ona bir haksızlık değil mi 
     Nihan Onun bir şey söylemeye hakkı yok. Ona savunma hakkı vermeye gerek yok. O hakkını kaybetti. 
     
Hasan Öztoprak’ın, romanında Aslı Erdoğan’ı anlattığı öne sürüldü kıyamet koptu. Siz de bir erkeğin özel yaşamını deşifre ediyorsunuz. 
     Yonca Evet. Ama biz onun hakkında kötü şeyler yazmıyoruz. 
     
Birbirinizin güzelliğini o kadar övüyorsunuz ki. Birbirinizden nefret etmeniz gerekmez mi Nasıl bir ruh hali bu 
     Yonca İhaneti, birbirimizi tanıdıktan sonra yazdığımız için belki biraz yumuşamış olabiliriz. 
     
Berk şık oldukları erkek kitabı okudu mu 
     Nihan Umarız okumuştur. Şimdi başka sevgilisi var. Görüşmüyoruz. 
     
Yonca Hanım, aldatılan kadın olsaydınız, tepkiniz ne olurdu 
     Nihan kadar sakin kalamazdım. Kıyameti koparırdım. 
     
Nihan Hanım, bir gün evli bir erkeğe şık olursanız, yaşadıklarınızı düşünüp terk mi edersiniz 
     Ben bu olaydan sonra, artık şık olamıyorum. Ama insan şık olunca mantıklı düşünemiyor. Bir şey söylemek, büyük konuşmak olur. 
     
     


YAŞAM 


















</TEXT>
</DOC>
