<DOC>
<DOCNO> 100571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sonspo18.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Gençlerbirliği maçına hazırlanıyor 
</HEADLINE>
<TEXT>

     Kocaelispor Teknik Direktörü Hikmet Karaman, Süper Lig'in ilk haftasında yapacakları Gençlerbirliği maçını mutlaka kazanmaları gerektiğini söyledi. 
     Karaman, Sefa Sirmen Tesisleri'nde bugünkü sabah antrenmanı öncesinde yaptığı açıklamada, yeni bir ekip kurduklarını ve bu yılki hedeflerinin büyük olduğunu söyledi. 
     Süper Lig'de ve UEFA Kupası'nda başarılı bir sezon geçirmeyi amaçladıklarını ifade eden Karaman, ''Geçen yıl kadromuzda bulunan arkadaşlarımızın birçoğu başarılı oldukları için başka kulüplere transfer oldular. Biz de onların yerine genç ve gelecek vaat eden oyuncular aldık. Bu kadromuzla hedefimize ulaşacağımıza inanıyorum'' dedi. 
     Gençlerbiriği'nin Ankara TSYD Turnuvası'nda kupayı alarak gücünü gösterdiğini belirten Karaman, şunları kaydetti 
     ''Rakibimiz güçlü, fakat bizim için fark etmez. Kendi evimizde, taraftarlarımızın önünde, futbolcularım kazanmak için ellerinden geleni yapacak, gerekiyorsa sahada ölecekler, maçı kazanmasını bilecekler.'' Sabah antrenmanının ardından dinlenen Körfez ekibi, akşam antrenmanında da Gençlerbirliği maçının taktik çalışmalarını yapacak. 
     





</TEXT>
</DOC>
