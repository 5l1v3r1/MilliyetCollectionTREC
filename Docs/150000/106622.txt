<DOC>
<DOCNO> 106622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur24.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey anneden Tuğrul Türkeş'e tepki... 
</HEADLINE>
<TEXT>

     Alparslan Türkeş Vakfı Başkanı Seval Türkeş, ''Merhum Alparslan Türkeş'in tarihi misyonu, siyasi rant olarak kullanılamaz'' dedi. 
     Alparslan Türkeş Vakfı Başkanı ve Alparslan Türkeş'in eşi Seval Türkeş, çocukları Ayyüce Türkeş ve Ahmet Kutalmış Türkeş ile birlikte yazılı bir açıklama yaptı. 
     Açıklamada, ''Alparslan Türkeş'in tarihi misyonunun, siyasi rant olarak kullanılamayacağını'' ifade eden Seval Türkeş, özetle şunları kaydetti 
     ''İstikrarı en çok vaadeden DYP'nin, en büyük sosyal adaletsizliği ve haksızlığı yaparak, Alparslan Türkeş'in oğlu Tuğrul Türkeş ile siyasi işbirliği yapması bir yana, Alparslan Türkeş'in vizyonunu ve tarihi misyonunu kendi parti çıkarları doğrultusunda kullanmakta olduğunu idrak etmiş bulunuyorum. 
     ATP Genel Başkanı Tuğrul Türkeş ve Tuğrul Türkeş ile ittifak yapan bir siyasi partinin, milli ve manevi değerlere, Türkeş'in vizyonuna, misyonuna sahip çıkma açıklamasını fevkalade yanlış ve istikrarsız buluyorum.'' 
     





</TEXT>
</DOC>
