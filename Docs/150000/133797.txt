<DOC>
<DOCNO> 133797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/spo03.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU SON 3-0 
</HEADLINE>
<TEXT>

Antalya’da Rapid Bükreş ile berabere kalan, Krilya’dan üç gol yiyen Galatasaray, kampın son gününde Lokomotiv Plovdiv’i Revivo 2 ve Berkant’ın golleriyle geçti 
     GALATASARAY, Antalya kampını mutlu noktaladı. Son günde Bulgar 1. Ligi takımlarından Lokomotiv Plovdiv ile karşılaşan Sarı - Kırmızılılar, Revivo ve Berkant ile güldü. İlk yarının son dakikasında Ergün’ün pasıyla buluşan İsrailli oyuncu ilk golü attı. 75’te yine sahneye çıkan Haim Revivo, skoru ikiye çıkardı. 83’te Cihan’ın ortasıyla buluşan Berkant’ın şık kafa vuruşu ise maçın skorunu belirledi 3-0. 
     
     Maçın karnesi ERHAN TELLİ 
     HAKEMLER Burak Astar, Murat Emin Özçakrak, Ahmet Köse 
     GALATASARAY Mondragon 7 , Ümit Davala 6 , Cihan Dk.78 6 , Vedat 6 Emre Dk.46 7 , Bülent 6 Mehmet Polat Dk.46 7 , Hakan 6 , Berkant Dk.46 7 , Pinto 5 Baliç Dk.46 6 , Batista 7 , Ayhan 7 , Ergün 6 , İlker Dk.75 6 , Lukunku 5 Arif Dk.46 6 , Revivo 8 Hasan Şaş Dk.78 6 
     LOKOMOTİV PLOVDİV Kambuzov R. 5 , Ivanov 5 , Tunchev Dk.81 , Putzov 5 , Kolev Dk.58 5 , Paskov 5 Kotev Dk.58 5 , Biankov 4 Hzistev Dk.30 5 , Donev 6 , Kambuzov M. 5 , Dimitzov Dk.46 5 , Traianov 6 , Sezafimovski 6 , Zatizov 6 , Ceozgiev Dk.83 , Bazkanichkov 6 , Kostadinov Dk.78 5 
     GOL Revivo Dk.45 ve 75 , Berkant Dk.83 
     SARI KARTLAR Lukunku, Revivo 
     
Anlaşmadım Aslan’dayım      Şaş’ın sıkıntısı 
     BAŞKA bir kulüple anlaştığı yönünde spekülasyonlar ortaya atılan Hasan Şaş, bunun bir komplo teorisi olduğunu belirtti. Galatasaray ile parada anlaştıklarını, sadece ödeme planında pürüzler bulunduğunu belirten Sarı - Kırmızılı oyuncu, "Bunların da aşılacağını sanıyorum. Çünkü çok büyük bir fark yok" ifadesini kullandı. 
     
     Teklifler var ama’ 
     TEKLİFLER aldığını kabul eden Hasan, "Ben hiçbir yerle sözleşme imzalamadım. Bu, ne meslek ahlakıma ne de profesyonelliğime sığar" dedi. İtalyan ve İngiliz kulüplerinden ciddi öneriler bulunduğuna dikkat çeken yıldız oyuncu, "Ama benim Galatasaray’la olan sözleşmem devam ettiği için hiçbirine yanıt veremedim" diye konuştu. 
     
Muhteşem karşılama      UFUK TUNCAELLİ 

     Antalya Belek’te kamp yapan Galatasaray, dün İstanbul’a döndü. Akşam saatlerinde Atatürk Havalimanı’na inen kafile, taraftarların yoğun ilgisiyle karşılandı. Fatih Terim’e, İmparator’ şeklinde tezahürat yapan taraftarlar, Revivo’ya da sevgi gösterisinde bulundular. 
     
Göktuğ denemede      İSTANBUL’A dün akşam dönen Galatasaray, Antalya Kepezspor’dan Göktuğ’u denemek için İstanbul’a getirdi. İdmana çıkarılacak oyuncu beğenilirse Cim-Bom’da kalacak. 
     
     



 SPOR 























</TEXT>
</DOC>
