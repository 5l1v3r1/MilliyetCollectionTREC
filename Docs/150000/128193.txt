<DOC>
<DOCNO> 128193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/magazin/amag.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul hiç oturmadı 
</HEADLINE>
<TEXT>

Yılbaşı gecesi İstanbul’un bar ve gece kulüplerinde iğne atılsa yere düşmezdi. O gece 3 trilyon lira harcayan İstanbullular için barlarda 88 şarkıcıya 280 milyar lira ödendi... 
     DENİZ ALTUNTAŞ ABDULLAH MALKOÇ 

     İstanbul’un gözde restoran, bar ve gece kulüpleri 2003’ü tıka basa dolu girdi. Maliyeciler de yılbaşı gecesini boş durmadı, mek nları sıkı denetimden geçirdi. 
     İstanbul Defterdarlığı’na bağlı 600 denetim elemanının yılbaşı gecesi 1565 eğlence yerinde yapılan denetimde toplam 3 trilyon 750 milyar liralık hasılat tespit edildi. İstanbul Defterdarı Kadir Boy, bu rakamın sadece denetlenen yerlerin cirosu olduğunu, İstanbul genelinde ise bu rakamın 10 trilyon lirayı bulduğunu söyledi. 
     
     171 milyarlık ceza 
     Denetlenen 1565 işyerinden bazılarına fiş ve fatura düzenleme konusundaki eklikliklerden dolayı 171 milyar lira özel usulsüzlük cezası kesildi. Denetim elamanlarının izlemeye aldığı 88 sanatçı yılbaşı gecesi 280 milyar 600 milyon lira kazanç elde ettiklerini bildirdiler. 
     
Oba’da Tarkan şov      Tarkan, 2003’e sevgilisi Bilge Öztürk’le birlikte ağabeyi Hakan Tevetoğlu’nun işlettiği Oba’da girdi. Tarkan’ın bir süre eşlik ettiği Zerrin Özer, tam 24.00’te yılbaşı şarkısını söylemeyi unuttu. Özer’in şarkısını bitirmesini sabırsızlıkla bekleyen müşteriler, 2003’e 6 dakika rötarlı "Merhaba" dedi. 
     
Maliye Kenan’ın peşinde      Yılbaşı gecesi Polo 13’te sahne alan Kenan Doğulu, mek na gelir gelmez maliyecilerin kıskacı altına girdi. Geçen yıl az vergi veren Doğulu ve çalıştığı gece kulübünün hesapları incelendi. Kuliste maliyecilerin sorularını cevaplayan Doğulu çıkışta sevgilisi Tuğçe Kazaz ile basına poz verdi. Daha sonra da programına başlayan Kenan Doğulu, İstanbul’da son kez sahneye çıktığını belirtti. Doğulu bunun sebebini de kaset çalışmaları olarak açıkladı. Sahnede bir de pasta kesen Doğulu yaz aylarında Bodrum’da sahneye çıkacağını söyledi. Doğulu’nun son performansını Çocuklar Duymasın’ın annesi Pınar Altuğ ile Umut Elçioğlu da izledi. 
     
Sosyete Eyvan’daydı      Şebnem-Celal Çapa çiftinin işlettiği Swissotel’deki Eyvan Restoran’da yılbaşı partisi vardı. 2003’e sevgilisi Tarkan Sualp’siz giren Hande Ataizi, gece boyunca Can Akçay ile sohbet etti. Geceye katılan Elif Germiyanlıgil ve Özlem Önal ise giydikleri seksi kıyafetleri ve sırt dekolteleriyle ilgi odağı oldu. 
     
Günay tıklım tıklımdı      Günay Restoran yılbaşına Cenk Eren ile girdi. 2003’ün ilk dakikalarında sonra sahneye çıkan Nükhet Duru ise şarkılarını masa masa dolaşarak seslendirdi. İkiliyi izlemeye gelenler arasında Demet Şener-İbrahim Kutluay, Seren Serengil ve Öznur-Ali Talip Özdemir de vardı. 
     Şener-Kutluay çifti, 2003’e birbirini öperek girdi. Nükhet Duru ve Cenk Eren gecenin ilerleyen dakikalarında Serengil’i sahneye çağırarak birlikte şarkı söyledi. Cenk Eren, Nükhet Duru ve Seren Serengil daha sonra Şener ve Kutluay’ın masasına giderek şarkıları beraber söyledi. 
     
Hande’nin derin dekoltesi      Hande Yener, yılbaşını iki ayrı mek nda sahneye çıkarak geçirdi. Yener ilk önce Lütfi Kırdar Kongre ve Sergi Sarayı’nda sahne aldı. Gece yarısından sonra ise Club Türk’e geçti. Yener yandan epeyce’ yırtmaçlı seksi kostümüyle büyük ilgi gördü. 
     



 MAGAZİN 











</TEXT>
</DOC>
