<DOC>
<DOCNO> 123668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/spo02.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Köstebek o 
</HEADLINE>
<TEXT>

Teknik Direktör Lorant’ın, Başkan Aziz Yıldırım ile yaptığı son görüşmede başarısızlığın tüm faturasını yardımcısı Oğuz Çetin’e çıkardığı öğrenildi 
     Tazminat istemedi 
     FENERBAHÇE Başkanı Aziz Yıldırım önceki gece Teknik Direktör Lorant ile bir araya geldi. Alman hoca oldukça uzun süren görüşmenin ardından tazminat istemeden ayrılmayı kabul etti. Sadece Aralık ayı maaşını alacak olan Lorant’ın, Yıldırım’a takımla ilgili rapor verirken çarpıcı ifadeler kullandığı ve başarısızlığı Oğuz Çetin’e bağladığı öğrenildi. 
     
     Takımı kışkırttı’ 
     SARI - Lacivertli yönetimi uyaran Alman çalıştırıcının, "Oğuz bu takımın başından gitmediği sürece Fenerbahçe’nin düzlüğe çıkmasına imkan yok. Benim ayrılmam bir şeyi değiştirmeyecek. Asıl köstebek Oğuz" dediği belirtildi. Lorant’ın, Oğuz’un futbolcuları kendisine karşı kışkırttığını da söyleyerek, "Onun olduğu yerde hiçbir antrenör tutunamaz" görüşünü savunduğu kaydedildi. 
     
Rüştü’ye rahat yok      YUSUF KOBAL 

     İLK yarı bitene kadar kaleyi Oğuz’a bırakan ve tedavi dönemine giren Rüştü acil göreve çağrıldı. Konya ve Diyarbakır’da yaşanan kaleci krizi üzerine teknik heyet milli file bekçisinden, Göztepe, Trabzon ve Beşiktaş maçlarından yeniden kaleye geçmesini istedi. 
     OĞUZ’A güven azalırken zirve yarışı için büyük önem taşıyan son üç maçta Rüştü’nün oynaması için her türlü çaba harcanacak. İğne tedavisi gören milli kaleci doktorlar tarafından bu hafta kontrolden geçirilecek ve forma giymesinde bir sakınca görülmezse sahaya çıkacak. 
     



 SPOR 


























</TEXT>
</DOC>
