<DOC>
<DOCNO> 142733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo37.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 2 - Gaziantepspor 1 
</HEADLINE>
<TEXT>

     Birinci Süper Futbol Ligi'nde Gençlerbirliği, kendi sahasında Gaziantepspor'u 2-1 yendi 
     
     İlk yarı 
     Oyuna daha iyi başlayan Gençlerberliği ilerleyen dakikalarda El Saka ile Ahmed Hassan'ın eksikliğini hissederken, özellikle misafir takım Gaziantepspor hızlı ataklarla Başkent ekibinin kalesinde tehlikeli pozisyonlar buldu. 
     Ancak, Gençlerbirliği kalecisi Hasan bu ataklarda başarılı bir oyun sergileyerek gole izin vermedi. 
     7. dakikada Okan'ın sağ taraftan yaptığı ortada Youla altıpas içinde topa kafayı vurdu. Ancak meşin yuvarlak Ömer'de kaldı. 
     11. dakikada yine Okan'ın sağ taraftan ceza alanına yaptığı ortada oluşan karambolde Gaziantepspor savunma oyuncuları topu ceza yayı üzerine gönderdi. Seken topu önünde bulan Serkan topu düzgün bir vuruşla kaleye yönlendirdi. Bu pozisyonda da Gaziantepspor savunma oyuncuları topu uzaklaştırdı. 
     22. dakikada Erdal'ın pasında Romashenko kaleci Hasan ile karşı karşıya kaldı. Bu futbolcunun şutunda Hasan'dan seken top Cesar'ın önüne geldi. Brezilyalı futbolcunun şutunda kaleci Hasan yine gole izin vermedi. 
     33. dakikada Thomas'ın kullandığı köşe atışında ön direkte bulunan Okan topu arkaya aşırdı. Youla'nın yakın mesafeden yaptığı kafa vuruşunda meşin yuvarlak yandan dışarı çıktı. 
     35. dakikada Deniz'in hatası ile topu önünde bulan Erdal sert vurdu. Hasan bu pozisyonda topu ayakları ile önledi. 
     45. dakikada orta sahadan atılan uzun pasta Hasan ile karşı karşıya kalan Erdal topu kaleye gönderdi. Ancak Gençlerbirliği kalecisi bu pozisyonda da başarılıydı. 
     Karşılaşmanın ilk yarısı 0-0 berabere tamamlandı. 
     
     İkinci yarı 
     Karşılaşmanın ikinci yarısına Gençlerbirliği 1 kişi eksik başlamasına rağmen golü daha fazla düşünen taraftı. 
     Rakip Gaziantepspor ise Gençlerbirliği'nin atağa çıktığı anlarda defansındaki boşlukları iyi değerlendirerek, gollük pozisyonlar yakaladı. Konuk takımda özellikle Viola'nın oyuna girmesi hücum bölgesinde etkili olmasını sağladı. 
     Ev sahibi ekip ise 2. golü bulduktan sonra defans güvenliğine daha fazla önem vererek galibiyete ulaşmayı bildi. 
     46. dakikada Veysel'in kafa ile indirdiği topa Youla ceza alanının dışından çok sert vurdu. Ancak meşin yuvarlak üstten auta gitti. 
     51. dakikada Gençlerbirliği ilk golüne kavuştu. Bu dakikada Deniz'in pasında topu Victoria kesti. Ceza yayı üzerinde topu önünde bulan Mustafa çok sert ve düzgün bir vuruşla topu ağlarla buluşturdu 1-0 
     52. dakikada Gençlerbirliği'nde Okan sarı kart gördü. 
     56. dakikada Gaziantepspor'da Mustafa yerini Viola'ya xxx bıraktı. 
     58. dakikada Viola ceza sahası önünde topu topuk pasıyla Erdal'a aktardı. Erdal'ın ceza sahası dışından vuruşunda top filelerle buluştu 1-1 
     63. dakikada Bülent'in sağ taraftan yaptığı ortasında Viola topu kafa ile tamamladı. Ancak top üstten auta çıktı. 
     65. dakikada Romashenko'nun yaklaşık 25 metreden attığı şutunda top yan direkten döndü. 
     69. dakikada Gençlerbirliği'nde Serkan sarı kart gördü. Aynı dakika içinde Youla oyundan alınırken, yerine Uğur x girdi. 
     72. dakikada Gaziantepspor'da Murat sarı kart gördü. 
     73. dakikada Thomas'ın sol çaprazdan kullandığı serbest vuruşta yan direğe çarpan top bir kez daha ağlara gitti 2-1 
     79. dakikada Gaziantepspor'da Bouazizi'nin yerine Mustafa oyuna dahil oldu. Aynı dakikada Gençlerbirliği'nde de Okan'ın yerine Nihat oyuna girdi. 
     88. dakikada Gençlerbirliği'nde Thomas çıktı Bülent oyuna girdi. Karşılaşmanın uzatma bölümlerinde Bülent'in pasıyla ceza alanına giren Nihat'ın vuruşunda top Ömer'den döndü ve savunma da topu uzaklaştırdı. 
     Karşılaşma da Gençlerbirliği lehine 2-1 sonuçlandı. 
     





</TEXT>
</DOC>
