<DOC>
<DOCNO> 119010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yasam/yas04.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı sürücüler beyaz bastonluk 
</HEADLINE>
<TEXT>

Boğaz Köprüsü’ndeki göz muayenesi’ çevirmelerinde 15 sürücü önünü göremeyecek kadar kör’, 24 sürücü de kataraktlı’ çıktı 
     ASLI ÖKTENER İstanbul 

     İstanbul Valiliği ile Dünya Göz Hastanesi’nin düzenlediği Trafikte Göz Sağlığı’ kampanyası, Türkiye’de hem de ehliyetli’ canavarların nasıl yaratıldığını çok çarpıcı bir şekilde ortaya koydu. 
     Boğaz Köprüsü’nün Anadolu yakasındaki gişelerde, polislerin rastgele çevirdiği’ sürücüler mobil klinikte muayene edildi. Muayene sonucunda, tam 15 sürücünün görme oranı’ yüzde 40’ın altında trafik levhalarını okuyamayacak, hatta önündeki aracı izleyemeyecek kadar az görüyor’ çıktı. Araç kullanabilecek kadar göremedikleri’ anlaşılan bu kişiler Devlet Hastanesi’ne sevk edilirken, ehliyetlerine el konuldu. Polis, ehliyetlerin gözlük takmak şartıyla araç kullanabilir’ raporu getirilene kadar geri verilmeyeceğini bildirdi. 
     
     Hisleriyle’ kullanıyorlar 
     Konuyla ilgili görüş aldığımız Dünya Göz Hastanesi’nden Op. Dr. Şerife Atıl da, yüzde 40’ın altında gören bu 15 hastanın, muayenede belirli bir mesafeden gösterilen çeşitli ebattaki harflerin yarısından fazlasını okuyamadığını kaydetti. Az gören’ sürücülerin gece görüşlerinin sınırlı olacağını, trafik işaret ve levhalarını beş metreden bile göremeyeceğini ve önündeki aracın hareketlerini izleyemeyeceğini kaydeden Dr. Atıl, sözlerini, "Bu kişilerin düzgün araç kullanması mümkün değil. Bir kişinin trafiğe çıkabilmesi için iki gözünün görme oranı toplamı en az yüzde 120 olmalıdır" diye bitirdi. 
     
     Haftaya Fatih Köprüsü’nde 
     Dün akşam saatlerinde, uygulama ile göz muayenesinden geçirilen sürücü sayısı toplam 612’yi buldu. Yukarıdaki rakamlara ek olarak, 82 sürücünün gözlüğünün olduğu ancak kullanmadığı görüldü, 130 sürücüye gözlük önerildi. 28 sürücüde göz tansiyonu, 24 sürücüde de katarakt saptandı. 
     Mobil Göz Kliniği, saat 12.00 - 16.00 arasında hafta sonuna kadar Boğaziçi Köprüsü’nde önümüzdeki hafta ise Fatih Sultan Mehmet Köprüsü çıkışında faaliyet göstereceği bildirildi. 
     
"Batı’da 5 yılda bir yenilenir"      Sürücü belgelerinin yenilenmesi için geçmişte bir öneri sunduklarını anlatan eski TBMM Trafik Komisyonu Başkanı Ahmet Tan, konuyla ilgili, "ABD ve diğer ülkelerde sürücü belgeleri, 40 yaşından sonra 5 yılda, 40 yaşından önce 10 yılda bir yenilenir. Bu sırada sağlık kontrolleri yapılır. Biz de bu yönde teklif vermiştik. Bir yönetmelikle bile bu iş düzenlenebilir" dedi. Trafik Kazalarını Önleme Derneği Başkanı Hitay Güner de, 1997’de çıkarılan yasaya göre, İçişleri Bakanlığı’nın gerek gördüğü takdirde sürücü belgelerini yenileyebileceğini belirtti. 
     



 YAŞAM 















</TEXT>
</DOC>
