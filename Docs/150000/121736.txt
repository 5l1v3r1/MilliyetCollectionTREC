<DOC>
<DOCNO> 121736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/spor/spo03.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES UYUDU 
</HEADLINE>
<TEXT>

Galatasaray, bir Hırvat santrforu İstanbul’a getirdi, antrenmana çıkardı. İşin ilginci, 2 gündür idmanda bulunan forvetten kimsenin haberi olmadı 
     İsmi Ante imiş 
     BUGÜNE kadar birçok transferi gizli tutmayı tercih eden Galatasaray ilk kez basına açık bir şekilde Florya’ya yabancı oyuncu getirdi. 2 gündür idmana çıkan futbolcudan kimse farkına varmadı. Adının Ante ve milliyetinin Hırvat olduğu öğrenilen futbolcunun, basına açık antrenmanlara katılmasına rağmen kimse yeni bir oyuncunun Florya Metin Oktay Tesisleri’nde olduğunu fark etmedi. Gizemli santrforun tam isminden yöneticilerin bile haberi yok. 
     
     PAF zannedildi 
     ÇİFT kale maçta santrfor ve sağ kanatta oynayan, fiziğiyle Cihan’a benzetilen genç oyuncunun, İtalya’nın ünlü takımı Roma’da da antrenmanlara çıktığı belirtildi. Antrenmanı izleyen çok sayıdaki gazetecinin PAF’tan gelen genç oyuncu zannettiği Ante’nin Galatasaray ile bir süre daha antrenmanlara çıkacağı ve denenme aşamasını bitirdikten sonra Terim’in kararı ile takımda kalıp kalmayacağı ortaya çıkacak. n HALİL ÖZER 
     
Terim’den dört dörtlük fırsat      Yeniden süre veriyor 
     GALATASARAY’DA kalmak isteyen için yeni fırsat... Devre arasına kadar kalan 4 haftalık süre içerisinde oyuncularına son bir şans daha tanıyan Fatih Terim, bunun sonrasında kalacaklar, gidecekler konusundaki kararını netleştireceğini söyledi. Terim, yöneticilerle yaptığı özel toplantıda düşüncesini açıklarken, alacağı kararlar bazı futbolcuların kaderini belirleyecek. 
     
     İdareciler temkinli 
     ANCAK Sarı - Kırmızılı yönetim, devre arasında köklü bir transfer çalışması yapmak istemiyor. Genelde genç ve geleceğe dönük futbolcuya sıcak bakan idareciler, özellikle takımın şu andaki futbolcularla düzlüğe çıkmasının daha iyi olacağını belirtiyor. Ayrıca yönetim, yeni yapılacak büyük transferlerin takımı olumsuz etkileyeceği konusunda da birleşiyor. 
     
Biyonik Hakan Ünsal      İKİ kez yan bağlarından sakatlanıp, beklenenden daha kısa süreler içinde arkadaşlarına katılan Hakan Ünsal, yine jet gibi. Artroskopi ameliyatının üzerinden 12 gün geçmesine rağmen sahaya inip çalışmalarına başlayan Sarı - Kırmızılı futbolcunun bu durumu, sağlık kurulunu bile şaşkına çevirdi. Öte yandan Cim Bom, Ankaragücü maçının hazırlıklarına dün yaptığı tek çalışmayla devam etti. 
     



 SPOR 

























</TEXT>
</DOC>
