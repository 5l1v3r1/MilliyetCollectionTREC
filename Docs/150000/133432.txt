<DOC>
<DOCNO> 133432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/soneko18.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 75.80 puan artışla, 1. seansı 10,901.67 puandan tamamladı. Hisse senetleri ortalama yüzde 0.70 değer kazandı. 
     Borsa, haftanın ilk seansına 23.06 puan artışla 10,848.93 puan seviyesinde başladı. Seansın ilk yarısı, 79.98 puan kayıpla 10,745.89 puandan geçildi. 
     Endeks, seans içinde en düşük 10,641.95 puanı, en yüksek de 10,914.59 puanı gördü. 
     Borsa uzmanları, Pamukbank'a ilişkin mutabakat haberinden piyasanın olumlu etkilendiğini dile getirdiler. 
     Seans kapanışında mali endeks, 120.54 puan artışla 13,368.48 puana, sanayi endeksi 36.37 puan artışla 10,572.93 puana, hizmetler endeksi 90.29 puan artışla 7,223.65 puana yükseldi. 
     Böylece, önceki kapanışa göre mali grup hisseler ortalama yüzde 0.91, sanayi grubu hisseler ortalama yüzde 0.35, hizmetler grubu hisseler ortalama yüzde 1.27 oranında değer kazandı. 
     İşlem gören toplam 283 hisse senedinden 93'ü değer kazanırken, 84 hisse senedi değer yitirdi. 106 hissenin fiyatında ise değişiklik olmadı. 
     Seansta, 235 trilyon 352 milyar 469 milyon liralık işlem hacmi oluştu. 
     İş Bankası C , Garanti Bankası, Kardemir D , Sabancı Holding ve Tüpraş en yoğun işlem gören hisseler oldu. 

     
</TEXT>
</DOC>
