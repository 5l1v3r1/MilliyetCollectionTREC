<DOC>
<DOCNO> 146019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo16.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da, Samsuspor maçı hazırlıkları... 
</HEADLINE>
<TEXT>

     Gaziantepspor, Samsunspor maçı hazırlıklarını 7 eksik futbolcuyla sürdürüyor. 
     Teknik direktör Nurullah Sağlam, yaptığı açıklamada, milli maç nedeniyle lige verilen arayı en iyi biçimde hazırlanarak değerlendireceklerini belirterek, ''Zorlu ve önemli bir maça hazırlanıyoruz''dedi. 
     Samsunspor maçı hazırlıklarına 7 futbolcunun katılamadığını ifade eden Sağlam, ''Yabancı futbolcularımız Cesar, Viola, Bouazizi, Maxim ülkelerine gittiler, İbrahim Toraman, Erdal ve Ömer ise milli takıma çağrıldılar. Hazırlıklarımızı bu futbolcularımızdan yoksun olarak südürüyoruz'' diye konuştu. 
     Sağlam, yarın deplasmanda Adanaspor ile de özel bir maç yapacaklarını ifade ederek, şöyle konuştu 
     ''Futbolda, başarılı olmak için çok çalışmak gerekir. Biz de başarılı olmak için çalışmalarımızı günde çift idman yaparak sürdürüyoruz. Önümüzde, önemli bir fırsat olarak değerlendireceğimiz 1 haftalık bir zaman var. Bu zamanı iyi kullanmak istiyoruz. Bu anlamda, Adanaspor ile yapacağımız özel maçı da önemsiyoruz. 
     Beşiktaş maçında ortaya konan oyunun daha iyisini Samsunspor maçında yapabilmeliyiz. Puan kaybı bizi hedeften uzaklaştırır. Samsunspor maçı bizim için önem taşıyor. Bu maçı kazanarak ligdeki çıkışımızı sürdürmek istiyoruz.'' 
     




</TEXT>
</DOC>
