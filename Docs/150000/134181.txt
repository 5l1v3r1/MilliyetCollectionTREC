<DOC>
<DOCNO> 134181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/ekonomi/eko01.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullardan bile tasarruf edecekler 
</HEADLINE>
<TEXT>
Eğitime para yok batakçılara var... 
Hükümet, Milli Eğitim’den taşımalı eğitim ödeneği de dahil 200 trilyon tasarruf planlarken, Çukurova Grubu’nun milyarlarca dolarlık borcuna kolaylık getiriyor 
     ANKARA Milliyet 

     Hükümet, tasarruf için Milli Eğitim’den bile kısıntı yaparken, Çukurova Grubu’nun Pamukbank, Yapı Kredi ve Fon bankalarına toplam 5.3 milyar dolarlık borcunu üç yılı ödemesiz, 15 yıl vadeye yayıyor. Grubun 2.7 milyar dolar borcu bulunduğu Pamukbank’ı yeniden Fon tarafından devralınırken, Turkcell için ek kaynak açılıyor. 
     Batık banka için bu olanaklar sağlanırken, her şeyden tasarruf etmeye çalışan hükümet, Milli Eğitim Bakanlığı’nın ödeneklerini de kısıyor. Maliye Bakanı Kemal Unakıtan ve Milli Eğitim Bakanı Erkan Mumcu arasında önceki gün yapılan Yüksek Planlama Kurulu YPK toplantısında bu nedenle tartışma çıktığı öğrenildi. Hükümet, Milli Eğitim Bakanlığı bütçesi üzerinden 200 trilyonluk kaynak yaratacak önlemler alacak. Önlemler, inşaat projeleri olduğu gibi taşımalı eğitim uygulaması gibi ödeneklerden kesintiyi içeriyor. 
     Bakanlık taşımalı eğitimde yeterli ulaşım sağlayamadığı için Türkiye’nin birçok bölgesindeki öğrenciler, nehirler üzerinde ağaç kütükleri ile geçmeye çalışıyor, karda kilometrelerce yürüyor. 
     
     Bir santim dönüş yok’ 
     Tartışmayla ilgili soruları yanıtlayan Mumcu, şunları söyledi 
     "Eğitimin birikmiş sorunlarını çözmek için büyük kaynağa ihtiyaç duyuluyor. Para yok diye ağlamam, çaresini bulurum. Projelerin hiçbirinden bir santim dönüş olmayacak. Dürüstçe ifade etmek gerekirse, bu tasarım içinde Milli Eğitim Bakanlığı’nın beklentilerini gerçekleştirmek çok zor." 
     



 EKONOMİ 


















</TEXT>
</DOC>
