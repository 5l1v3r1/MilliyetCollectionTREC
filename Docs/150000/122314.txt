<DOC>
<DOCNO> 122314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sonspo08.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, dünya sıralamasında Fenerbahçe'yi geçti... 
</HEADLINE>
<TEXT>

     Avrupa kupalarında aldığı başarılı sonuçlarla dikkat çeken Beşiktaş, dünya sıralamasında yükselişini sürdürerek 39'unculuğa çıktı. 
     Uluslararası Futbol Tarih ve İstatistikçileri Federasyonu'nun IFFHS ekim ayı ''Dünyanın En İyi Takımları'' sıralamasında 58. sıraya çıkan siyah beyazlılar, kasım ayında ulaştığı 168,5 puanla 19 sıra daha yükselerek 39'unculuğa yerleşti. 
     IFFHS'nin dünya sıralamasında uzun süre ilk 10 içerisinde yer alan, UEFA Kupası ve Süper Kupa'yı kaldırdığı 2000 yılında 1 numaraya kadar yükselen Galatasaray'ın Avrupa kupaları ile Türkiye Birinci Süper Futbol Ligi'nde aldığı kötü sonuçlar sıralamasına da etki etti. 
     Geçen ay kendine ancak 61. sırada yer bulabilen sarı-kırmızılı ekip, kasım ayında burada da tutunamadı ve 9. sıra daha gerileyerek 72'nciliğe düştü. 
     Galatasaray ayrıca, sıralamada yer alan Türk takımları arasında gerileyen tek ekip oldu. 
     
     DENİZLİSPOR 53 SIRA BİRDEN ÇIKTI 

     UEFA Kupası'nda Çek Cumhuriyeti'nin güçlü temsilcisi Sparta Prag'ı eleyerek 3. tura yükselen ve tarihi bir başarıya imza atan Rıza Çalımbay yönetimindeki Denizlispor, yine tarihinde ilk kez Dünyanın En İyi 100 Takımı arasında kendine yer buldu. 
     Ekim ayında 138. sırada bulunan yeşil-siyahlılar, kasım ayında sıralık müthiş yükselişle 85'inciliğe yerleşti ve ilk 100 içerisinde yer alan 3 Türk takımından biri oldu. 
     Sıralamada Fenerbahçe 124'üncülükten 112'nciliğe, Kocaelispor 192'ncilikten 188'inciliğe ve Gaziantepspor da 257'ncilikten 231'inciliğe yükseldiler. 
     
     İLK 10 AVRUPALI 

     ''Dünyanın En İyi Takımları'' sıralamasının ilk 3'ünde Real Madrid, Manchester United ve Arsenal'in yeri değişmezken, ilk 10 içindeki tüm takımların Avrupa'dan olması dikkat çekti. 
     IFHHS'nin dünya sıralamasında ilk 10 takım ve puanları şöyle 
     

SIRA TAKIM ÜLKE PUAN 1. Real Madrid CF İspanya 319 2. Manchester United FC İngiltere 310 3. Arsenal FC İngiltere 302 4. FC Barcelona İspanya 264 5. FC Juventus İtalya 257 6. D. La Coruna İspanya 256 7. FC Inter İtalya 252 8. Bayer Leverkusen Almanya 241 9. Milan AC İtalya 237 10. Celtic FC İskoçya 236 39. BEŞİKTAŞ TÜRKİYE 168,5 72. GALATASARAY TÜRKİYE 125,5 85. DENİZLİSPOR TÜRKİYE 116 112. FENERBAÇE TÜRKİYE 100 188. KOCAELİSPOR TÜRKİYE 79,5 231. GAZİANTEPSPOR TÜRKİYE 70,5      

     
</TEXT>
</DOC>
