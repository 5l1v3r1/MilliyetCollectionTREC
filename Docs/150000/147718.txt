<DOC>
<DOCNO> 147718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sondun15.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılhaç ''Bağdat'ta yüzlerce Iraklı yaralandı'' 
</HEADLINE>
<TEXT>

     Irak'ın başkenti Bağdat ve dış mahallelerinin şiddetli bombardımanlarla sarsıldığı bildirildi. 
     Kentteki AFP muhabiri, Bağdat üzerinde en az bir müttefik uçağının görüldüğünü ve yerel saatle 13.30'da TSİ 12.30 kentin bombalandığını duyurdu. 
     Irak savaşının 17. gününde, bir Amerikan öncü birliğinin ilk kez Bağdat'taki bir mahallede Irak güçleriyle çatıştığı bildirilmişti. 
     
     KIZILHAÇ "bAĞDAT'TA YÜZLERCE IRAKLI YARALI" 

     Uluslararası Kızılhaç Komitesi, Amerikan askerlerinin Irak'ın başkenti Bağdat'a ulaşması ve sokak çatışmalarının başlamasıyla başkentte yüzlerce Iraklının yaralandığını bildirdi. 
     Kızılhaç'ın sözcüsü Florian Westphal, Cenevre'deki bürodan yaptığı açıklamada, ''Bağdat'ta şu anda sokak çatışmaları olduğundan durum gittikçe zorlaşıyor. Hastanelerde çok sayıda yaralı var. Daha önceleri günde yaklaşık yüz kadar yaralı olurken, sadece dün yüzlercesi yaralandı'' dedi. 
     Westphal, Kızılhaç çalışanlarının, Bağdat'ta 4 büyük hastaneyi ziyaret ettiğini belirterek, ''Görevliler, sadece bombardımanda değil, sokak çatışmalarında yaralanan yüzlerce kişinin bulunduğunu söyledi'' diye konuştu. 
     Kızılhaç'ın önceliğinin, hastanelere su ve elektriği sağlamak olduğunu ifade eden Westphal, ''Çoğu hastane, kendi enerji sistemlerine bağımlı. Gerekirse bunların onarılmasına yardımcı oluyoruz'' dedi. 
     





</TEXT>
</DOC>
