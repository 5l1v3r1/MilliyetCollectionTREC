<DOC>
<DOCNO> 117270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/guncel/gun10.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankayı soydu Edirne’ye kaçtı 
</HEADLINE>
<TEXT>
Azılı Yunanlı soyguncu Türkiye’de yakalandı... 
Yunanlı kaynaklar, banka soygunlarına karıştığı belirlenen 4 Arnavut uyruklunun yakalandığını ve A.H.’nin solda eşiyle oğlunun da olayla ilgili sorgulandıklarını açıklandı. Yunan polisi ise, A.H.’nin, geçen yıl 14 Haziran tarihinde Y.Sidiropolu, K.Çiahçira ve K. Tasos’ın öldürülmesi olayıyla ilgili olup olmadığını araştırıyor. 
     ABDURRAHMAN CENGİZ DHA 

     
     İpsala Gümrük Kapısı’ndan Türkiye’ye giriş yaptıktan sonra jandarmaya yolda silahlı saldırıya uğradığını iddia eden Yunanlının, azılı bir banka soyguncusu olduğu ortaya çıktı. 
     Sol bacağındaki kurşun yarasıyla Keşan Jandarma Komutanlığı’na gelen ve adının Andreas Chtnas olduğunu söyleyen bir kişi, tedavi için yardım istedi. Daha sonra adının A.H. olduğu öğrenilen 45 yaşındaki Yunanlı, Edirne’ye gönderildi ve üzerinden pasaport çıkmadığı için Emniyet’e haber verildi. İfadesinde çelişkiler olan A.H., polis gözetiminde tedaviye alındı. Emniyet Genel Müdürlüğü şüpheli hakkında Interpol’den bilgi isterken, yapılan telefon görüşmelerinden, A.H.’nin Elefterupolis kentinde 31 Ekim Perşembe günü Alpha’ ve Emboriki’ adlı bankaları soyduğu, çıkan çatışmada yaralandığı ve arandığı öğrenildi. 
     



 GÜNCEL 














</TEXT>
</DOC>
