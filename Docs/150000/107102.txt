<DOC>
<DOCNO> 107102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/guncel/gun06.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pes doğrusu 
</HEADLINE>
<TEXT>
Kuran, 11 Eylül’ü haber vermiş 
     SERHAT OĞUZ İstanbul 

     Milli Gazete yazarı Burhan Bozgeyik, dünkü yazısında, Kuran’da "Müslümanların intikam almasını" anlatan Duhan Suresi’nin 16. ayetinin, 11 Eylül saldırısını kastettiğini iddia etti. İlahiyat uzmanları ise Bozgeyik’in bu iddiasına tepki göstererek, ayetin kıyamet gününü anlattığını söylediler. Bozgeyik, ilahiyatçıları kızdıran yazısında şu ifadelere yer verdi 
     "Bugün 11 Eylül’ün yıldönümü. Duhan Suresi’nin 16. ayeti bu hadiseye işaret etmektedir. Ayet’i kerimedeki yevme nebtişu’l batşete’l kübra’ cümlesinin makam - ı ebcedisi 1422’dir. Onları en büyük yakalayışla yakaladığımız zaman’ cümlesindeki harflerin karşılığı olan sayıların toplamı, miladi takvime göre saldırının olduğu 2001 yılına denk düşüyor. Evvelindeki ayetlerle beraber şöyle işaret eder Sana canibinden gelen bir duman ve harp ateşinin neticesinde, biz o kafirleri en şiddetli bir yakalayışla, Bedir’de yakaladığımız gibi yakalayacağız ve onlardan intikam alacağız’." İlahiyat uzmanları, 11 Eylül’ün İslam’a aykırı olduğunu, Kuran’la günümüzdeki olaylar arasında bağlantı kurmanın kişisel yorum olacağını ifade ettiler. 
     



 GÜNCEL 

















</TEXT>
</DOC>
