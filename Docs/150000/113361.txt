<DOC>
<DOCNO> 113361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/guncel/agun.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis ek süre istedi savcı gerek görmedi 
</HEADLINE>
<TEXT>

Tuna Beni İbrahim vurdurdu’ deyince gözaltına alınan Tatlıses, kendisine ait İmparator gazetesinin adres bildirimi eksikliğiyle ilgili ifade verip serbest kaldı 
     SEMRA PELEK DİNÇER ŞEREF ELVAN EZBER İstanbul 

     Derya Tuna vurulduktan bir kaç saat sonra gözaltına alınan İbrahim Tatlıses, aynı hızla ve mahkeme kararıyla serbest kaldı. Tuna, eski eşini suçladığı ilk ifadesine imza atmayınca, Tatlıses savcıya "azmettirici" olarak ifade vermekten kurtuldu. İddiaya göre ek gözetim süresi istenmesine rağmen, Bozan’ın Tatlıses’le birlikte adliyeye sevk edilmesi, polisin soruşturmayı derinleştirmesini engelledi. 
     Derya Tuna için hastaneye gelen İbrahim Tatlıses ve oğlu Ahmet Salim Tatlı’nın Asayiş Şube Müdürlüğü Cinayet Büro Amirliği ekiplerince gözaltına alınmasına ilişkin itirazı görüşen Şişli 1. Sulh Ceza Mahkemesi’nin kararı da, soruşturmada belirleyici rol oynadı. 
     
     KARAR HEMEN ÇIKTI 
     Tatlıses’in avukatları, gözaltı işleminden hemen sonra mahkemeye başvurarak, yakalamanın usulsüz olduğunu belirtti. Başvuruyu inceleyen mahkeme de, birkaç saat içinde kararı açıkladı. Şişli 1. Sulh Ceza Mahkemesi’nin kararında, Tuna’nın, olayın hemen ardından, saat 22.30 sıralarında Cinayet Büro Amirliği görevlilerine verdiği ifadesinde Tatlıses ve oğlunu suçladığı, ancak bu tutanağı imzalamadığı belirtildi. 
     H kim Hasan Tokur, kararında şunları kaydetti "Ertesi gün saat 10.45’te hastane polisince alınan ifadesinde mağdurenin kendisini vuran şahsı görmediği, her iki sanıkla ilgili Tatlıses ve oğlu Tatlı bir açıklamasının bulunmadığı ve bu tutanağın mağdure tarafından imzalandığı görülmüştür." Tokur bu nedenle Tatlıses ve Tatlı’nın yakalama işleminin yerinde görülmediğini belirterek, her ikisinin emniyetten "derhal" savcılığa gönderilmesini istedi, savcılık da Tatlıses ve oğlunun ifadelerini almaya gerek görmedi. Tatlıses sadece, sahibi olduğu İmparator gazetesinin adres bildirimi eksikliği nedeniyle aynı adliyede süren başka bir soruşturma nedeniyle ifade verdi. 
     
     EK SÜRE İSTEDİK 
     Üst düzey bir emniyet yetkilisi şunları söyledi "Sıcağı sıcağına olmuş bir olayda iki insanı polisin gözetiminde biraraya getirsek acaba duygusal bir boşalmayla itiraf olabilir mi ’ diye düşünüldü. Savcıdan gözaltı için ek süre talep ettik. Ancak izin verilmedi. Sulh cezaya yapılan itiraz üzerine alınan kararda derhal getirilmesi istendi. Sanık kalabilirdi. İlk tutanakta Tuna’nın imzası olmasa da farketmez. İmza konusunu sormak için tekrar hastaneye gittik. Neden farklı bilgi verdiğini soracaktık. Ameliyatta olduğu gerekçesiyle görüştürülmedik." 
     
Derya, ABD yolcusu      İbrahim Tatlıses’i kızdırmak pahasına Günay Restoran’da sahneye çıkma hazırlıkları yapan Derya Tuna, vurulunca planlarını değiştiriverdi. Tuna, hastanede kendisini yalnız bırakmayan yakınlarına taburcu olur olmaz Amerika’ya gideceğini söyledi. Amerika’da havuzlu villası olan Tuna, hastanede olduğunu dün öğrenen oğlu İdo’yla ilgili kararını ise karne tatilinden sonra verecek. Dün korumalar eşliğinde gizlice hastanenin otoparkından Tuna’nın yanına götürülen İdo, "Anneciğim sana ne oldu " diyerek ağlamaya başladı. Bir önceki gece ağrıdan uyumadığı için iyice bitkin düşen Tuna da, ağlayarak "Bir şeyim yok oğlum, zaten çok çabuk iyileşeceğim, beni merak etme" diyerek İdo’yu teselli etmeye çalıştı. 
     Doktorlar etkilenmesin diye İdo’yu odadan çıkarmak isterken, durumu farkeden Tuna espriler yapmaya başladı. İdo annesinin gülmeye başladığını görünce rahatladı. 
     
     OĞLUMU DÜŞÜNDÜM’ 
     Derya Tuna, vurularak yere düştüğü sırada oğlu İdo’yu düşündüğünü söyledi. ATV’ye açıklamalarda bulunan Tuna, "Davanın sonucunu merak ediyorum. Adalete güveniyorum. Beni vuran kişi zavallı biri. Erkek olsaydım ben de daha farklı davranırdım" dedi. Tuna’yı ameliyat eden Prof. Dr. Nejat Güney de, dün ayağa kaldırdıkları Tuna’nın ağrılarının azaldığını, hafta sonuna kadar koltuk değnekleriyle yürüyeceğini söyledi. 
     



 GÜNCEL 

















</TEXT>
</DOC>
