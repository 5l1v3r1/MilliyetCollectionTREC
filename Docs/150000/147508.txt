<DOC>
<DOCNO> 147508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko06.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF İcra Direktörleri Türkiye için Nisan ortasında toplanacak 
</HEADLINE>
<TEXT>

     IMF Dışilişkiler Direktörü Tom Dawson, IMF destekli programın dördüncü gözden geçirme dönemine ilişkin ek niyet mektubunun, bu hafta içinde Türk yetkililerce imzalanmasını beklediklerini söyledi. 
     Dawson, Washington'daki IMF merkezinde düzenlediği basın toplantısında, Türkiye'nin ön koşulları tamamlamasıyla birlikte IMF İcra Direktörleri Kurulu'nun, 1.6 milyar dolarlık yeni kredi diliminin serbest bırakılmasını ele alacağı Türkiye toplantısının Nisan ortalarında yapılmasının beklendiğini söyledi. 
     Tom Dawson, toplantının kesin tarihin şu anda belli olmadığını kaydetti. Dawson, ''işler genel olarak yolunda'' dedi. 
     ABD yönetiminin Türkiye için öngördüğü krediye çevrilebilir 1 milyar dolarlık hibe yardımının gerçekleşmesi durumunda, programa nasıl bir etkisinin olacağının sorulması üzerine Dawson, ''bu yardım olsun veya olmasın'' Türk hükümetinin programı güçlü şekilde uygulaması gerektiği görüşünü yineledi. 
     





</TEXT>
</DOC>
