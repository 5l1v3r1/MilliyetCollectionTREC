<DOC>
<DOCNO> 108161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/ekonomi/eko04.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YABANCILAR YATIRMIYOR 
</HEADLINE>
<TEXT>

Yabancı sermaye çekmede 136 ülke içinde 123’üncü olan Türkiye, Burkino Faso ve Zimbabve ile aynı kategoride 
     EKONOMİ SERVİSİ 

     Yabancı sermaye çekme performansı bakımından Zimbabve, Burkino Faso gibi en geride’ kalan ülkeler içinde yer alan Türkiye, 0.1 puanla 136 ülke arasında 123’ncü, potansiyel endeksinde ise 72. sırada yer aldı. 
     Birleşmiş Milletler Ticaret ve Kalkınma Örgütü’nün UNCTAD , 2001 Dünya Yatırım Raporu, özel izinle tüm dünyadan önce Türkiye’de açıklandı. Yabancı Sermaye Derneği Başkanı Faruk Yöneyman, 2002’nin ilk dört ayında sadece 75 milyon dolar sermaye çekilebildiğini, 2002’nin yatırımsız geçmekte olduğunu söyledi. Türkiye 1999’da 700, 2000’de de 900 milyar dolar yatırım çekmişti. 
     
     Aria kurtardı 
     Yöneyman’ın verdiği bilgiye göre Aria’nın 1.5 milyar dolar, HSBC’nin de 350 milyon dolar yatırımı sayesinde 2001’de 3.2 milyar dolar yatırım çekildi. 500 milyon dolar ulusal yatırım da yurtdışına aktı. 
     Doğrudan yatırımlar dünya çapında 2001’de yüzde 50.7 düşüş gösterdi ve 735 milyar dolara indi. Gelişmiş ülkelere giden doğrudan yatırımlar yüzde 59 azaldı. ABD 124 milyar dolarla en fazla yatırım çeken ülke olma özelliğini korudu. Bu yılın en iyi performans gösteren ülkesi ise 70 milyar dolar ile Çin oldu. 
     
     3.2 milyar dolar 2001 
     Türkiye 2001 yılında 3.2 milyar dolar yabancı sermaye çekti. Bu yılın ilk dört ayında ise sadece 75 milyon dolar yabancı sermaye girişi oldu. 
     



 EKONOMİ 















</TEXT>
</DOC>
