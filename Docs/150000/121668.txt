<DOC>
<DOCNO> 121668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sontur16.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların dokunulmazlığını millet kaldırdı... 
</HEADLINE>
<TEXT>

     Çeşitli suçlardan dolayı haklarında dokunulmazlıklarının kaldırılması için fezleke bulunan ve 3 Kasım'da seçilmeyen 88 milletvekili için yargılama süreci başlıyor. 
     TBMM Başkanı Bülent Arınç, yeniden seçilemeyen 88 milletvekiline ait 111 dosyayı, yargılamanın başlaması için Başbakanlığa gönderdi. 
     TBMM Başkanlığı'na 21. Dönem boyunca 256 dokunulmazlık dosyası gönderildi. Şartla Salıverme Yasası'ndan sonra bu dosyaların büyük bölümü Başbakanlığa iade edildi. Başbakanlığa iade edilen dosyalar Adalet Bakanlığı aracılığıyla ilgili başsavcılıklara sevk edilecek ve 88 eski milletvekilinin yargılanmasına başlanabilecek. 
     Aralarında Başbakan Abdullah Gül'ün de bulunduğu yeniden seçilen 8 milletvekiline ait 15 dosya ile Siirt Bağımsız Milletvekili Fadıl Akgündüz'ün dosyası ise çalışmalara başlanılmasından sonra Anayasa-Adalet Karma Komisyonu'na gönderilecek. 
     Hakkında geçen dönemden dokunulmazlığının kaldırılması istemi bulunan ve yeniden seçilen milletvekillerinin isimleri şöyle 
     ''Mehmet Ağar DYP -7 dosya Sahte Silah taşıma izin belgesi tanzimi, görevi kötüye kullanma, Özel Harekat Başkanlığı kayıtlarında bulunan silahlar ve bu silahlara ait malzemelerin kaybolmasına sebebiyet verme, cürüm işlemek için silahlı teşekkül meydana getirmek, usulsüz silah taşıma belgesi ve pasaport verilmesini sağlama, gıyabi tutuklu sanığın gizlenmesine yardım. 
     Abdullah Gül AK Parti Özel evrakta sahtecilik, Siyasi Partiler Yasası'na muhalefet, Abdülkadir Aksu AK Parti Özel evrakta sahtecilik, Siyasi Partiler Yasası'na muhalefet, Akif Gülle AK Parti Görevi kötüye kullanma, Mahfuz Güler AK Parti Görevi kötüye kullanma 2 dosya , Ali Sezal AK Parti İmar Yasası'na muhalefet, Osman Aslan AK Parti Görevi kötüye kullanma, Dengir Mir Mehmet Fırat AK Parti Halkı sınıf, din, ırk, mezhep veya bölge farklılığı gözeterek açıkça tahrik etmek.'' 
     
     YARGILANACAK ESKİ MİLLETVEKİLLERİ- 

     Yeniden seçilemedikleri için yargılanacak eski milletvekilleri şunlar 
     ''Ufuk Söylemez DYP , Musa Demirci SP , Recai Kutan SP , Oğuzhan Asiltürk SP , Fehim Adak SP , Rıza Ulucak SP , Temel Karamollaoğlu SP , Sedat Edip Bucak DYP , Eyüp Aşık DYP , Ömer Vehbi Hatipoğlu SP , Gönül Saray Alphan YTP , İsmail Çevik MHP , Sema Pişkinsüt ÖDP , Cengiz Aydoğan ANAP , Sebgetullah Seydaoğlu ANAP , Şefkat Çetin MHP , Cemal Enginyurt MHP , Ahmet Erol Ersoy MHP , Ersoy Özcan YP , Hasan Suna DSP , Oğuz Tezmen DYP , Burhan Kara ANAP , Erkan Kemaloğlu ANAP , Rıdvan Budak Bağımsız , Bülent Ersin Gök YTP , Mümtaz Yavuz DYP , Mehmet Batuk SP , Musa Konyar DYP , Eyüp Doğanlar YTP , Nesrin Ünal Bağımsız , Bedri Yaşar MHP , Mustafa Düz ANAP , İbrahim Yazıcı DYP , Cumali Durmuş MHP , Ataullah Hamidi ANAP , Abdülbaki Erdoğmuş ANAP , Levent Mıstıkoğlu ANAP , Mustafa Bayram Bağımsız , Aydın Ayaydın ANAP , Enis Sülün DYP , Takiddin Yarayan DYP , Yusuf Kırkpınar MHP , Ahmet Demircan SP , Sancar Sayın YTP , Ersin Taranoğlu Bağımsız , Murat Akın DYP , Kamer Genç DYP , Yaşar Dedelek ANAP , Ayfer Yılmaz DYP , Nidai Seven MHP , Namık Hakan Turhan MHP , Sadettin Tantan YP , Tunay Dikmen Bağımsız , Hasan Akgül DSP , Faris Özdemir DYP , Osman Müderrisoğlu MHP , Vahit Kayırıcı MHP , Melek Denli Karaca MHP , İlhami Yılmaz MHP , Yıldırım Ulupınar DYP , Kemal Köse MHP , Orhan Bıçakçıoğlu MHP , Zeki Eker Bağımsız , Ertuğrul Kumcuoğlu MHP , Mehmet Güneş ANAP , Ali Tekin ANAP , Zeki Çelik SP , Ali Güner ANAP , Hüseyin Arı BBP , Nurettin Atik DYP , Zeki Ünal AK Parti , Hüsamettin Korkutata SP , Celal Adan DYP , Necati Albay DSP , Kemal Çelik DYP , Sacit Günbey SP , Mustafa Niyazi Yanmaz SP , Mustafa Kamalak SP , Mustafa Geçer SP , Latif Öztek SP , Ali Gören Bağımsız , Mehmet Bekaroğlu SP , Fethullah Erbaş SP , Ali Oğuz SP , Yasin Hatiboğlu SP , Bahri Zengin SP , Hüseyin Akgül MHP .'' 
     
     KUTAN YARGILANACAK 

     FP'nin kapatılmasından önce parti paralarının, örgütlere gönderilmediği halde gönderilmiş gibi gösterilerek ''Evrakta sahtecilik'' yaptığı iddia edilen SP Genel Başkanı Recai Kutan da yargı önüne çıkacak eski milletvekilleri arasında yer alıyor. ''Çete kurmak, gıyabi tutukluyu saklamak'' suçunu işlediği iddia edilen DYP Şanlıurfa eski Milletvekili Sedat Edip Bucak için de yargılama süreci başlayacak. Daha önce ''Adam öldürme, uyuşturucu kaçakçılığı''suçundan dokunulmazlığı kaldırılan Van Bağımsız eski Milletvekili Mustafa Bayram ''Tarihi eser kaçakçılığı''ndan yeniden yargılanacak. MHP eski Milletvekilleri Şefkat Çetin, Cemal Enginyurt, Ahmet Erol Ersoy da Cumhurbaşkanlığına adaylığını koymak isteyen eski Bakan Sadi Somuncuoğlu'nun engelledikleri, korumalarını tehdit ettikleri suçlamasıyla yargı önüne çıkacaklar. 
     Eski milletvekillerinin işledikleri iddia edilen suçlar arasında ''Evrakta sahtecilik, görevi kötüye kullanma, devletin askeri kuvvetlerini tahkir ve tezyif, emniyeti suiistimal, dolandırıcılık, tehdit, hakaret, müessir fiil, dikkatsizlik sonucu ölüme ve yaralamaya sebebiyet vermek'' suçları ağırlıklı olarak yer alıyor. 
     
     TOPLU DOSYALAR 

     Bu arada, yeniden seçilmelerine karşın toplu davalarda yeralmaları nedeniyle 5 milletvekilinin dosyası da Başbakanlığa iade edildi. Bayındırlık ve İskan Bakanı Zeki Ergezen, AK Parti Şanlıurfa Milletvekili Yahya Akman, AK Parti Adıyaman Milletvekili Dengir Mir Mehmet Fırat, AK Parti Ordu Milletvekili Eyüp Fatsa ile AK Parti Tokat Milletvekili Mehmet Ergün Dağcıoğlu'nun dosyaları toplu dosyalardan ayrılarak yeniden TBMM'ye gönderilecek. Bu dosyalarla ilgili yargılama işlemine de ara verilecek. 
     





</TEXT>
</DOC>
