<DOC>
<DOCNO> 133699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo24.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Ulusoy 2004 yılında görevimi bırakıyorum 
</HEADLINE>
<TEXT>

     Türkiye Futbol Federasyonu Başkanı Haluk Ulusoy, 2004 yılında görev süresinin dolduğunu belirterek, bundan sonra görev almayacağını söyledi. 
     Türkiye U 18 Milli Takımının Alanya'da Rusya U 18 Milli takımıyla yaptığı hazırlık maçını izleyen federasyon başkanı Haluk Ulusoy, halkoyunları ekiplerinin gösterileriyle karşılandı. 
     Ulusoy, maçın devre arasında yaptığı kısa konuşmada 2004 yılında görev süresinin sona ereceğini ve yeniden görev almayacağını söyledi. 
     Görevde bulundukları süre içinde Türk futbolunu belirli bir seviyeye getirdiklerini belirten Ulusoy, ''2 Nisan tarihinde İngiltere ile bu ülkede oynanacak olan milli maçı kazanıp Avrupa finallerine grup birincisi olarak gitmek istiyoruz. Avrupa şampiyonasında da final oynamayı arzuluyoruz. Bundan sonrası içinde Türk futbolu için herkesi birlik ve beraberliğe davet ediyorum'' diye konuştu. 
     Konuşmadan sonra Alanyaspor yöneticileri ile ilçedeki amatör takım temsilcileri ve yöneticileri Ulusoy'a plaket ve hediyeler verdi. 
     





</TEXT>
</DOC>
