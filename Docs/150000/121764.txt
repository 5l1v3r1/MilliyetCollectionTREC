<DOC>
<DOCNO> 121764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yazar/guclu.html </URL>
<DATE> 2002/11/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde ilk reform isteği evden 
</HEADLINE>
<TEXT>

     Milyonlarca öğrenci ve velinin gözü kulağı Milli Eğitim Bakanı Erkan Mumcu’da. Hangi konuda ne yapacak merakla bekleniyor. Alacağı her karar, geniş kitleleri ilgilendirdiği için her ne kadar çok temkinli davransa da veli ve öğrencilerden gelen isteklerin ardı arkası kesilmiyor. 
     Önceki gece Genç Bakış’a konuk olan Bakan Mumcu’ya en çarpıcı sorular eşi ve çocuklarından geldi. Küçük oğlu Mehmet Ali, bayram tatilinin neden uzatılmadığını sorarken, büyük oğlu Furkan da önlük ve formaların öğrencileri boğduğunu, bu nedenle serbest kıyafete geçilmesi gerektiğini belirterek, Milli Eğitim Bakanı olarak bunu ne zaman gerçekleştireceğini babasından açıklamasını istedi. Eşi Işın Mumcu’nun sorusu ise biraz sitemle karışık olmasına karşın milyonlarca insanın merak ettiği bir konudaydı. Ben köy okullarında öğretmenlik yaparken bakan olmana rağmen hiç torpil yapmadın, bu tutumunu bundan sonra da herkes için sürdürecek misin dedi. 
     
Soru yağmuru      Ankara’daki lise ve üniversitelerden 500’e yakın öğrenci, öğretmen ve idarecinin soru yağmuruna tuttuğu Erkan Mumcu, eğitim ile ilgili teknik detaylara şimdilik h kim olmadığı için sadece kişisel görüşlerini dile getirdi. Ama bir ay sonra dersimi çalışmış olarak karşınıza tekrar çıkıp teknik konulara daha ayrıntılı cevaplar vereceğim dedi. 
     Bakan Mumcu, oğlunun serbest kıyafet isteğini bir baba olarak gönülden desteklediğini belirterek, şöyle konuştu 
     Kıyafet özellikle ergenlik çağındaki çocuklarımızın kişiliğinin gelişmesinde çok önemli bir etken. Serbest bırakılmasına taraftarım çünkü çok yararlı olacağına inanıyorum. Ama neden karşı çıkılıyor arkadaşlarımla görüşmem gerekir. Bugüne kadar hep zengin fakir ayrımını ortadan kaldırdığı için önlükten, formadan vazgeçilmediği söylendi. Eğer öyle ise ekonomik durumu iyi olmayan öğrencilerimize giysi konusunda destek olalım. Ayrıca eğer böyle bir ayrım zaten sokakta var. Sorunları önlüğün altına gizleyerek çözemezsiniz. Bu konuyu çocuklarımızı mağdur etmeden, üzmeden, farklılık yaratmadan nasıl çözeriz Bunu ciddi olarak araştıracağız... 
     Bakan Mumcu, Türk eğitim sisteminde yeterinden fazla tatil olduğunu bu nedenle bayram tatilinin uzatılmasından yana olmadığını belirtirken tüm öğrencilerin ooooo’ tepkisiyle karşılandı. Eşinin objektif olmaya devam edecek misin sorusunu ise ben neysem oyum, değişmedim şeklinde yanıtladı... 
     
İyi niyetli ama      Eskinin o atak, enerjik, sözünü esirgemeyen Erkan Mumcu’su gitmiş yerine her sözcüğü daha özenle seçen, bürokratlarına danışmadan hareket etmeyen, sanki biraz da eğitimin dağ gibi sorunlarından ürkmüş bir Erkan Mumcu gelmiş. 
     Çok temkinli olması hem iyi hem de kötü. İyi çünkü eğitimi fazlasıyla ciddiye alıyor. Kötü çünkü bürokrasi onu da kendi hantal yapısına benzetebilir... 
     Programda eğitimin A’dan Z’ye neredeyse tüm sorunları konuşuldu. İşte satır aralarından yakaladığım bazı ipuçları 

</TEXT>
</DOC>
