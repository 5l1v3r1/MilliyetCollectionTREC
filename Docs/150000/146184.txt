<DOC>
<DOCNO> 146184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun38.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
200 Baas Partisi üyesinin bulunduğu bina vuruldu... 
</HEADLINE>
<TEXT>

     Koalisyon güçlerinin, Irak'ın güneyindeki Basra bölgesinde, içinde yaklaşık 200 Baas partisi üyesinin bulunduğu bir binaya saldırı düzenledikleri bildirildi. 
     Katar'da bulunan Merkez Komutanlığı'ndan Centcom Amerikalı Tuğgeneral Vincent Brooks, basın toplantısında yaptığı açıklamada, Baas partisi üyesi yaklaşık 200 kişinin saldırı anında binada toplantı yaptığını belirtti. 
     Brooks, binaya bir füze veya bir bombanın düştüğü anı gösteren video filmini göstererek, Baas partisi üyelerinin Basra'nın kuzeydoğusunda dün akşamki toplantısını hedef aldıklarını, bu toplantıya yaklaşık 200 kişinin katıldığını söyledi. 
     İngiliz askeri sözcü Albay Chris Vernon daha önce, Basra çevresindeki koalisyon güçlerinin asıl hedefinin Irak'ta iktidarda bulunan Baas Partisi'nin üyeleri olduğunu söylemişti. 
     





</TEXT>
</DOC>
