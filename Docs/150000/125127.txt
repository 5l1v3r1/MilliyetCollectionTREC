<DOC>
<DOCNO> 125127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas05b.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserli kadın anne olacak 
</HEADLINE>
<TEXT>

Hollanda’da, tedaviden zarar görmesin diye yumurtalığı koluna yerleştirilen kadın, tüp bebek yöntemiyle bebeğine kavuşabilecek 
     İlk sonuç olumlu çıktı 
     TÜRK doktor Kutluk Oktay’ın, Amerikan Tıp Birliği Dergisi tarafından kısırlığa çare olabilecek bir buluş olarak gösterilen "kol derisine yumurta nakli" uygulaması, ilk meyvesini verdi. Yılbaşında, Hollanda’da kanser tedavisinde zarar görmemesi için yumurtalığı koluna yerleştirilen kadının tüp bebek yöntemiyle anne olabileceği bildirildi. 
     
     Hormonal işlevi tam 
     LEIDEN Üniversitesi Tıp Merkezi’nin sözcüsü, ameliyattan beklenen olumlu sonucun alındığını bildirdi. "Analizlerde, kanser hastası genç kadının yumurtalığının hormonal işlevlerini tam olarak yerine getirdiği tespit edildi" diyen uzmanlar, yumurtalığın ürettiği olgun yumurtalarla suni döllenme yapılma olasılığının yüksek olduğunu kaydetti. 
     
Tedavi öncesi donduruluyor      GENELLiKLE 30 yaş civarında kansere yakalanan kadınların, kemoterapi veya radyasyon tedavisinden önce yumurtalık dokuları alınarak donduruluyor. Bu yumurtalar, kanser tedavisi biten hastanın kolunda deri altına yerleştirilerek çoğalması sağlanıyor. Bu teknikle bir yıldan fazla bir süre fonksiyonunu devam ettiren yumurtalar suni döllenmede kullanılabiliyor. 
     



 YAŞAM 























</TEXT>
</DOC>
