<DOC>
<DOCNO> 138889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yazar/sazak.html </URL>
<DATE> 2003/02/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Anayasa 92 ve tezkere 
</HEADLINE>
<TEXT>

     Bir yanda, Irak’a düşecek bombalar yüzünden gözlerime uyku girmiyor’ diyen Başbakan Gül, öte yanda savaşın etik boyutunu ve Kuzey Irak’ta doğuracağı ulusal çıkarları geri plana iterek, Türkiye’yi stratejik konumunu paraya çevirmeye çalışan müttefik’ durumuna düşüren AKP sözcüleri. 
     ABD, Irak konusunda PİAR’ savaşını nasıl kaybettiyse Erdoğan - Gül yönetimi de Türkiye’nin ne yapmak istediğini dünyaya anlatmakta sınıfta kaldılar. 
     Oysa bu zorlu pazarlıkta Ankara’nın stratejik kaygılarını öne çıkaracak çok gerekçe vardı. Sadece Kuzey Irak’taki Kürtlerin gelecekteki yapılanması ve Saddam sonrası ayrı bir devlet oluşturma çabalarından duyulan kuşkular bile ABD ile uzayan görüşmelerin nedeniydi. 
     Ekonomik paket ise Türkiye’ye savaş rüşveti’ olarak verilmenin ötesinde, 2001 krizinin ardından başlayan programın uygulanması açısından gereklidir. ABD Irak’a savaş açmayacak olsa, dengeler bozulmayacaktı. 
     Gül hükümeti ekonomiyi güvence altına almak isterken ABD, destek paketini IMF denetimine bağlamaya çalışıyor. 
     Türkiye’nin hiç istemediği bir savaş nedeniyle yıllarca sürecek yeni bir kapitülasyon’ sürecine elbette karşı çıkılmalı. 
     Ancak bunları savunurken dünya kamuoyunda fırsatçı Türkler’ imajı vermek yanlış. Başbakan Gül, Batı medyasında sık görünerek Türkiye’nin tezlerini dünyaya anlatabilmeli. 
     Hükümet artık bir karar vermeli, savaşa mı karşı ’ yardımın miktarına mı Siyasi belge imzalanmadan ve Anayasa’nın 92. maddesine göre uluslararası meşruiyet’ koşulu yerine getirilmeden ABD askerinin Kuzey Irak’a geçişine izin verilecek mi 
     Washington’daki kimi kaynaklar, tezkere Meclis’ten geçtikten sonra Başkan Bush’un savaş başlamadan’ Başbakan Gül’ü Teksas’taki çiftliğine davet edeceğini bildiriyor. 
     İyi olur, ata biner, pekmez kaynatırlar 
     Baba Bush da Körfez Savaşı ertesinde Özal’ı Camp David’de ağırlamış, gündüz at nalı oynanmış, gece de film seyredilmişti. 
     ABD bu tür bonus’ları ne zaman vereceğini bilir. 
     Son gelişmeler Bush yönetiminin AKP’ye bakışında da değişikliğe yol açtı, güvenilirlik rotasının Erdoğan’dan Gül’e çevrildiği gözleniyor. Başbakan Gül’ün tutumu daha net ve anlaşılabilir bulunuyor. 
     Ankara’da, askeri kanat dahil, ABD’nin Kuzey Irak’taki niyetleri, Kürt grupların silahlandırılması ve kuzeyden girecek kırk bin dolayındaki askerin geri dönüşü’ konusundaki çekinceler artıyor. 
     Mutabakat belgesi imzalanmazsa, tezkere Meclis’e gönderilse bile hemen görüşülmeyebilir. 
     TBMM başkanı Bülent Arınç ise 92. maddeye göre uluslararası meşruiyet koşulunun aranmasında ısrarlı. 
     Hükümet sıkıntılı, tezkere oylaması AKP’yi bölebilir 
     
     







AKP’nin ateşle imtihanı 


Ortak kazığı... 


ABD’ye bakış 


Irak’tan iyimser senaryo çıkarmak 


Mönü 


Sayın AKP milletvekilleri 


Mumcu’nun taslağı şimdiden delik deşik 


At pazarlığı mı 


Kuzey Irak’ta yeni tehlike 


Gölge etme, başka ihsan istemem 


Anayasa 92 ve tezkere 


6 milyar dolarlık hibe başa bela mı 


Borç büyüyor 


Müteahhitler ABD’nin komutasında 


</TEXT>
</DOC>
