<DOC>
<DOCNO> 113615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo11.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi alarmı 
</HEADLINE>
<TEXT>

     CÜNEYT KARAKAYA 

     Taraftarlardan faks 
     BASKETBOL 1. Ligi’nde Fenerbahçe ile Galatasaray arasında oynanan maçta yaşanan tribün krizi Başkan Özhan Canaydın’ı 6 Kasım’daki derbi öncesi harekete geçirdi. Takımlarını desteklemek için salona giden ve polisler tarafından dışarı çıkarılan Galatasaraylı taraftarlar, Canaydın’a faks geçti ve olayları protesto etti. Bu gelişme üzerine Canaydın, Fenerbahçe Başkanı Aziz Yıldırım’ı aradı. 
     
     Stadlarda tedbir şart’ 
     CANAYDIN’IN, Yıldırım’a, "Sayın Başkan, bu işin sonu kötü ve bir çözüm bulalım" dediği kaydedildi. Yıldırım’ın, "Galatasaraylı taraftarların dışarı çıkarılması bizim değil, emniyetin sorumluluğunda" demesi üzerine Canaydın’ın 6 Kasım’daki derbiyi hatırlatıp, tedbir almalarının gerektiğini söylediği vurgulandı. Galatasaray Başkanı, Valilik’te bir toplantı yapılmasını da teklif etti. 
     



 SPOR 































</TEXT>
</DOC>
