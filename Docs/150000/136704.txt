<DOC>
<DOCNO> 136704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/uras.html </URL>
<DATE> 2003/02/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Açlık sınırı 401 milyon lira oldu 
</HEADLINE>
<TEXT>

     Açlık sınırı veya mutlak yoksulluk sınırı denilen şey, insanın biyolojik olarak yaşamını sürdürebilmesi için gerekli kaloriyi, gerekli besin birleşenlerini sağlayacak beslenmenin gerektirdiği harcama rakamıdır. Bu rakamın altında kalanlar açlık sınırının altında demektir. 
     Fakirlik sınırı veya göreceli yoksulluk sınırı insanın toplumsal bir varlık olarak yaşamını sürdürebilmesi için kabul edilebilir en düşük tüketimi sağlayacak harcama rakamıdır. Bu rakamın altında geliri olanlar fakirlik sınırının altında demektir. 
     Devlet Planlama Teşkilatı’nın 1997 yılındaki bir çalışmasına göre, nüfusumuzun yüzde 13’ü yaklaşık 9 milyon Türk insanı açlık sınırının altında yaşıyor. Nüfusun yüzde 24.4’ü, yaklaşık 16 milyon Türk insanı fakirlik sınırının altında. 
     Dünya Bankası’nın 2000 raporuna göre nüfusun yüzde 2.5’u yaklaşık 1 milyon 700 bin Türk insanı günde 1 doların altında harcama ile karın doyuruyor. Nüfusun yüzde 18’inin yaklaşık 12 milyon Türk insanının günlük gıda harcaması 2 doların altında. 
     Hükümetin öncelik vermesi gereken açlık sınırı altındaki 9 milyon insanımızın karnının doyurulmasını sağlamak. Sadece Ramazan ayında çadır kurarak iftar yemeği dağıtmak, TV kameralarının önünde gösteriŞ için erzak dağıtmak, fitre ve zekat dağıtmak, Kurban Bayramı’nda et dağıtmak soruna çözüm getirmiyor. 
     Türk - İş adına Enis Bağdadioğlu on altı yıldır her ay dört kişilik ailenin açlık sınırını belirlemek için asgari gıda harcamasını ve de yoksulluk sınırını belirlemek için de asgari tüketim harcamasını hesaplıyor. Bu hesaplamalar DPT ve DİE tarafından belirlenen esaslara göre yapılıyor. Devamlılık gösteren ve güvenirliği olan bu çalışmanın sonuçları her ay Türk - İş tarafından yayımlanıyor. 
     Dört kişilik ailenin asgari gıda harcaması hesaplanırken yetişkin işçi ve yetişkin eşi yanında 4 - 6 yaş grubunda ve 15 - 19 yaş grubunda iki çocuğun asgari kalori ihtiyacını karşılayacak gıda maddeleri için yapılacak harcama belirleniyor. Bu harcama 2002 Ocak ayında 307 milyon lira iken 2003 Ocak ayında 401 milyon liraya yükseldi. Asgari net ücret 2002 Ocak ayında 163 milyon lira idi. 2003 Ocak ayında 226 milyon lira oldu. Yoksulluk sınırı geçen yıl 935 milyon lira iken bu yıl 1 milyar 200 milyon liraya yükseldi. 
     
Açlık ve yoksulluk sınırı ücret ve maaş  Ocak 2002 Ocak 2003 Gıda harcaması açlık sınırı 307.641.000.- 401.369.000.- Asgari tüketim yoksulluk sınırı 935.000.000.- 1.220.000.000.- Net asgari ücret 163.563.537.- 225.999.000.- 15 1 hizmetli maaşı 271.480.000.- 424.340.000.- SSK en az emekli aylığı 202.159.000.- 332.052.000.- Bağ - Kur en az emekli aylığı 117.597.000.- 248.661.000.- Emekli Sandığı en az emekli aylığı 275.000.000.- 396.540.000.-      
     Kaynak Türk - İş. 
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
