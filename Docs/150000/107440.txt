<DOC>
<DOCNO> 107440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo16.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulsporlu Kona grip oldu... 
</HEADLINE>
<TEXT>

     Birinci Süper Futbol Ligi'nin 5. haftasında kendi sahasında Bursaspor ile yapacağı maçın hazırlıklarını sürdüren İstanbulspor'da, yeni transfer Kona hastalandı. 
     İstanbulspor'un 3. haftadan sonra transfer ettiği ve idman eksiği nedeniyle Samsunspor maçında forma giyemeyen Kongolu futbolcunun, gribal enfeksiyon geçirdiği bildirildi. 
     Tedavisi süren Kona'nın antrenmanda takımdan ayrı çalıştığı kaydedildi. 
     
     BEKARLAR KAMPA GİRİYOR 
     Bursaspor maçı hazırlıklarını bu akşam yapacağı idmanla sürdürecek İstanbulspor'da, bekar futbolcular antrenmanın ardından kampa girecek. 
     Menajer Sinan Dinler, Kona'nın hastalığı dışında takımda sakat futbolcunun bulunmadığını belirterek, ''Çalışmalarımız gayet iyi gidiyor. Bursaspor karşısında kendi sahamızda bu sezonki ilk galibiyetimizi alacağız'' dedi. 
     İstanbulspor, yarın yapacağı antrenmanla hazırlıklarını tamamlayacak ve evli oyuncular da akşam kampa katılacak. 
     





</TEXT>
</DOC>
