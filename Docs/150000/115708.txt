<DOC>
<DOCNO> 115708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/siyaset/siy05.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Time Türkiye, Doğu ile Batı arasında seçim yapacak 
</HEADLINE>
<TEXT>

Time dergisi son sayısında Türkiye’de 3 Kasım’da yapılacak seçimlere geniş yer verdi... 
     CAN KAMİLOĞLU New York DHA 

     Türkiye’de yapılacak seçimleri bu haftaki sayısında işleyen Time dergisi, "Türkler, önümüzdeki hafta, Doğu ile Batı arasında seçim yapacaklar" diye yazdı. 
     Seçimlerde, AKP’nin kamuoyu anketlerinde önde göründüğünü, CHP’nin de ikinci sırada olduğunu kaydeden dergi, Türk seçmeninin Batılı veya Doğulu olma konusunda tam bir yol ayrımında bulunduğunu ifade etti. 
     Dergide, seçim sonuçlarını merakla bekleyen yatırımcıların da uygulanan ekonomik reformların devamı konusunda ve programın akıbetinin ne olacağı konusunda endişeler taşıdığı kaydedildi. "Aklı başında" seçmenin oylarının, Kemal Derviş takviyeli CHP’ye kaydığını yazan dergi, piyasaların, programın mimarı Derviş’i yeniden ekonomiden sorumlu bakan olarak görmek istediğini ileri sürdü. 
     3 Kasım seçim sonuçlarının, Avrupa Birliği ile olan ilişkilerde de bir dönüm noktası olacağına işaret edilen dergi, Genel Başkan Recep Tayyip Erdoğan’a getirilen yasakların AKP’nin oyunu daha da artırdığına dikkat çekti. 
     



 SİYASET 


















</TEXT>
</DOC>
