<DOC>
<DOCNO> 122090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/tamer.html </URL>
<DATE> 2002/12/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yoksulluk yardımında 1 taşla 2 kuş 
</HEADLINE>
<TEXT>

     Siz sevgili okurlarımla bundan böyle yoksulluk konusunu da tartışabileceğim için çok mutluyum. 
     Son yazımda serzenişte bulunmuştum, Demirel’den solun geleceğine, banka hortumlamalarından sinema günlerine ne yazsam fikir belirtiyorsunuz da yoksullukla ilgili yazılarımla pek ilgilenmiyorsunuz diye... 
     Sen misin sitem eden Meral Al sana tonlarca öneri, örnek uygulama, konferans... Almanya’dan mı istersin, Amerika’dan mı, üniversitelerden mi, bankacılardan öğretim üyelerine geniş bir okur yelpazesinden mi 
     Hepinize çok teşekkür ediyorum. Ve umuyorum ki bu köşe, birkaç yıl önce trafik konusunda nasıl önemli bir platform oluşturup resmi otoriteye de, özel sektöre de sivil toplum örgütlerine de yol gösterdiyse, yoksulluk konusunda da toplum yararına önemli kazanımların elde edilmesine katkıda bulunabilir. 
     
Erkan Mumcu ne der      Önümde biriken faks, e - posta ve telefon mesajlarından en çarpıcı olanı, yeni Milli Eğitim bakanımız Erkan Mumcu’yu ilgilendiriyor. Lafı uzatmadan dikkatine sunalım ve yanıtını bekleyelim 
     
"Prof. Ayşe Buğra’nın Yavuz Baydar’ın CNN Türk’teki programında çok ciddi ve uygulanabilirliği yüksek bir teklifi vardı İlköğretim kurumlarında beslenme ihtiyacının devlet tarafından sağlanması. Ailelerin çocuklarını en azından beslensinler diye okula yollamayı amaçlayacakları, hem de böylece daha fazla çocuğun eğitim almaya özendirilmiş olacağı yönünde bir teklif. Bir taşla iki kuş Daha fazla eğitim, daha az açlık ’ Sizin aracılığınızla bu konunun üzerine gidilip, olabilirliğinin ilk aşamada gelişmemiş ve yardıma muhtaç bölgelerdeki okullar için Milli Eğitim Bakanı Erkan Mumcu ve diğer gerekli mercilerce tartışılmasını diliyorum." 
     Yeşim Arıkan - İstanbul 

     Teşekkürler Yeşim Hanım. Prof. Buğra’nın bu önerisine dikkat çektiğiniz için. Milliyet TIR’ıyla Anadolu’da dolaşıp, açlık sınırında yaşayan yığınların çaresizliğine Çocuklarını bile okuldan aldıklarını söyleyenler vardı tanık olduktan sonra okullarda yoksullara verilecek bir öğün yemeğin gerek eğitime ilgiyi, gerekse başarı düzeyini karnı tok çocuğun konsantrasyonu artacağı için artıracağından kuşkum yok. AK Parti’nin politikasına da fevkalade uyar. 
     
Yoksulluk söyleşileri      Türkiye’de çok hayati bir sosyal sorun haline geldiğini düşündüğüm yoksulluk üzerine kafa yormak isteyenler içinse Boğaziçi Üniversitesi’nde bir imkan var 
"Sizi Boğaziçi Üniversitesi Köy ve Kooperatifçilik Kulübü olarak düzenlediğimiz Yoksulluk Söyleşileri programından ve 1 - 2 yayından haberdar etmek istedim. 
- Prof. Ayşe Buğra Refah Politikaları ve Yoksulluk 12 Aralık 
- Prof. Huricihan İslamoğlu Küreselleşme ve Yolsulluk 16 Aralık 
- Tonguç Çoban DİSK Danışmanı İşçi Sınıfı ve Yoksulluk 19 Aralık 
Yayınlar Yoksulluk Halleri, Türkiye’de Kent Yoksulluğunun Toplumsal Görünümleri Editör Necmi Erdoğan 
Toplum ve Bilim Dergisi’nin 89. ve 92. sayıları" 
     Cem Bico - Boğaziçi Üniversitesi 

     
ABD’de gıda karnesi      Ve Amerika’da yoksulluk yardımı uygulamalarından bir örnek 
"Yoksulluk yardımının erkeklere değil de annelere verilmesi çok doğru. Benim yaşadığım memlekette ABD food stamp’ denen bir uygulama var. Gıda karnesi ya da gıda pulu gibi bir şey herhalde M.T. Muhtaç aileler belirlenip ellerine ulaştırılıyor. Bununla alkol, dergi, sigara, vs. alınamıyor, yalnızca belli temel yiyecek maddeleri için geçerli. Her türlü alışverişin kayıtlı olduğu bir ülkede mümkün de Türkiye’de uygulanabilir mi bilemiyorum. Belki bazı değişiklikler yapılabilir." 
     Adı bizde saklı - Amerika 

     Sizlerden gelen görüşlerin eşliğinde gelecek hafta da yoksulluk konusuna devam edeceğim. 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
