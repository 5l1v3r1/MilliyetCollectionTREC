<DOC>
<DOCNO> 144414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun25.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

Musul’da bombalar sivilleri yaraladı      IRAK Türkmen Cephesi Türkiye Temsilcisi Dr. Mustafa Ziya, bombardıman sonucu Musul’da çok sayıda sivilin yaralandığını söyledi. Ziya, Musul’un halen Saddam kontrolünde olduğunu ve bazı haber ajanslarınca ABD birliklerinin şehri kontrol altına aldığı yönündeki iddiaların doğru olmadığını bildirdi. Ziya, dün de Musul’da bombardımanın sürdüğünü ve sivil halktan çok sayıda yaralanan bulunduğunu sözlerine ekledi. 
     
Türkiye sınırına takviye yapıyorlar      ABUDABİ Televizyonu’nda dün Türk askerlerinin Zaho’ya girdiği yönünde haber verilmesi üzerine Kuzey Iraklı Kürtler, endişeye kapıldı. Ancak KDP’nin denetimindeki Kürdistan’ın Sesi Radyosu halka çağrı yaparak, Türk askerinin bölgeye girmediği haberini verdi. KDP ve KYB bir taraftan Musul-Kerkük bölgesine asker yığarken, Türklerin K. Irak’a girme olasılığı üzerine sınırdaki güçlerini takviye etmeye başladı. 
     
ABD, Kızıltepe’de köprü inşa ediyor      ABD’nin Irak’a yönelik harek tı sürerken, Mardin’deki ABD’liler çalışmalarına aynen devam ediyor. ABD’liler, Mardin Kızıltepe’de tren garından dereyi aşarak Organize Sanayi Bölgesi’ne giden araçların geçişi zorlaşınca, köprü yapmaya başladı. Organize Sanayi Bölgesi’nde kiraladıkları üç fabrikaya da artık iyice yerleşen ABD’liler, kira verdikleri arazilerde iş makineleriyle zemin sıkıştırma çalışması yapıyor. 
     
SAVAŞ SÖZLÜĞÜ      SİBEL KAHRAMAN 

     ABD’NİN Irak saldırısıyla milyonlar, haberlere kilitlenirken, televizyon ve gazete haberlerinde bazı sözcükler sık tekrarlanmaya başladı. İşte o kelimeler ve anlamları 

</TEXT>
</DOC>
