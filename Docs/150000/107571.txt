<DOC>
<DOCNO> 107571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yazar/sazak.html </URL>
<DATE> 2002/09/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fesih kozu ve liderler 
</HEADLINE>
<TEXT>

     Küskünler hareketini bastırmaya kararlı gözüken Cumhurbaşkanı Ahmet Necdet Sezer, Şartlar oluşursa Meclis’i feshederim’ dedi. 
     Anlamayana davul zurna az misali... 
     Seçim tarihi ileriye atıldıkça, Sezer’in uyarıları da sertleşiyor. 
     Cumhurbaşkanı, Edirne’de, anayasal yetkilerini kullanarak gerekirse parlamentoyu feshedebileceğini’ bildirdi. 
     Ancak Sezer’in seçime direnen Meclis’i doğrudan feshedebilme yetkisi yok. Cumhurbaşkanı’nın, 3 Kasım’ı iptal edecek kararı veto’ yetkisi de bulunmuyor. Çünkü TBMM, erken seçimi yasa’ şeklinde çıkarmadı. Karar aldı. Dolayısıyla küskünler yeni bir kararla seçimi iptal ederlerse Cumhurbaşkanı’nın eli kolu bağlanacak. Milletvekilleri de buna güveniyor, Sezer, seçimin ertelenmesine karşı ama iptal kararını engelleyemez’ diye Çankaya’ya gönderme yapıyorlar. Hukukçu Cumhurbaşkanı anti - seçim lobisine son sözü’nü söyledi 
     Başbakan Ecevit, güvensizlik’ önergesiyle düşürülse bile küskünlerin 220 imzayla formüle edecekleri havada ikmal’ yöntemine yanaşmayacak. Tansu Çiller’in başbakan adaylığına geçit vermeyecek. TBMM’de en fazla sandalyeye sahip Devlet Bahçeli’yi hükümeti kurmakla görevlendirecek. 
     Bahçeli’ye MHP kurmayları dün Öteki partilerden destek bulamazsa azınlık hükümeti’ kurmasını önerdiler. Sezer’in bu listeyi onaylaması halinde güvenoyu’ süreci işletilecek. Neresinden bakılsa birkaç hafta geçecek. Bahçeli hükümeti de güvenoyu’ alamayacağı için Cumhurbaşkanı Sezer, TBMM Başkanı Ömer İzgi’den geniş tabanlı seçim hükümeti’ kurmasını isteyebilir. O deneme de başarısız kalırsa, 45 günlük fesih süresi dolar ve parlamento seçime mecbur kalır. 
     Sonuçta seçimler yine 3 Kasım’da yapılır 
     Doğru olan parlamentonun ayak oyun’larına tenezzül etmeden halka gitmesidir. Sezer’in uyarıları bu açıdan yerinde fakat eksiktir Cumhurbaşkanı, nedense sistemi çürüten’ asıl soruna değinmiyor. Lider oligarşisi’ni pas geçiyor Eğer bu milletvekillerini gerçekten halk seçiyor olsaydı 1987’den bu yana erken seçim’ kararı alınan her yasama döneminde küskünler hareketi’ doğar mıydı Milletvekilleri sonuçta Bizi niye seçilebilir yerlere koymadınız’ diye liderlere küsüyorlar 
     Seçim sonunda küskünler’ gidiyor ama liderlerin seçmenden habersiz’ belirledikleri bir sonraki listenin müstakbel küskünleri’ni parlamentoya taşıma imtiyazı’na kimse dokunamıyor. Türk Usulü Demokrasi’de bunun adına lider sultası’ deniyor 
     Cumhurbaşkanı Sezer de, TBMM’yi açış konuşmalarında Siyasi Partiler ve Seçim yasalarında değişiklik istemesine karşın son günlerde lider oligarşisi’nden hiç söz etmiyor. Sahi Sezer haftalık görüşmelerinden birinde yakın korumasını, Maliye eski Bakanı’nın üstünde milletvekili adayı gösteren Başbakan’a’ bu tercihteki ekonomi - politiği sorsa fena mı olur 
     2003’teki ağır ekonomik sorunların Derviş’siz’ de çözüleceğini anlar, rahatlarız 
     
     







Yönetemeyen demokrasi 


Dalida’nın ünlü şarkısı, "Palavra, palavra, palavra"... 


Eylül dersleri... 


Çiller’den küskünlere ret 


ABD, Saddam’ı devirmek için Türkiye’den neler istiyor 


Dalgakıran 


Biz de küsüz... ...hem de epeydir... 


ÖSYM diktatörlüğü can yakıyor 4 


Denktaş bir adım daha attı, ama... 


Tolstoy, kadınları yazdığı kadar iyi tanırdı 


Manipülasyon gerçeği 


Şair sözü elbet yalandır... 


Fesih kozu ve liderler 


Bir de küskün seçmen var 


16 Eylül önemli bir gün 


</TEXT>
</DOC>
