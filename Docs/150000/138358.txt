<DOC>
<DOCNO> 138358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/spo01.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zago’dan savunma 
</HEADLINE>
<TEXT>

Slavia Prag karşılaşmasında kırmızı kart gören Brezilyalı yıldıza para cezası geliyor. Pişman olduğunu söyleyen Sambacı, "Herkesten özür diliyorum. Bu hatayı yapmamalıydım" dedi 
     Katlamalı fatura 
     BEŞİKTAŞ savunmasının kritik isimlerinden Zago, Slavia Prag maçında gördüğü kırmızı kartla camianın tepkisini çekti. İstanbul’da oynanacak rövanş maçında takımdaki yerini alamayacak olan Sambacı’ya ceza verilmesi gündeme geldi. Lucescu’nun Prag dönüşünde, havaalanında görüştüğü yöneticilere, 5 bin dolarlık kırmızı kart cezasını ikiye çarpmayı önerdiği iddia edildi. 
     
     Kendini savundu 
     ZAGO, takımını on kişi bırakmasının affedilir gibi bir davranış olmadığını dile getirip, "Herkesten özür diliyorum" dedi. Brezilyalı futbolcu sözlerini şöyle sürdürdü "Pozisyon sırasında kendimi bir anda kaybettim. Takım içinde bu davranışı en son sergilemesi gereken insan olmalıydım. Her cezaya razıyım. Zaten en büyük kaybım rövanşta oynamayacak olmam." 
     
Yüzler asıldı      BU sezon ilk kez Slavia Prag’a yenilen Beşiktaş dün İstanbul’a döndü. Siyah - Beyazlı futbolcuların oldukça moralsiz olduğu gözlenirken, Lucescu da sinirli tavırlarıyla dikkat çekti. Öte yandan maç gecesi Lucescu, futbolcularına sabaha kadar izin verdi. Siyah - Beyazlılar’ın bir kısmı casinolara giderken, bir kısmının da otelde dinlendiği bildirildi. 
     
Antalya gündemde      ÖNÜMÜZDEKİ hafta İstanbul’da Slavia Prag’ı ağırlayacak olan Beşiktaş’ta, rövanş maçı öncesinde kamp konusunda çeşitli alternatifler ortaya atıldı. İstanbul’daki soğuk ve karlı hava şartlarının etkisini sürdürmesi nedeniyle teknik heyetin bu maça Antalya’da hazırlanmayı önerdiği öğrenildi. Lucescu’nun, yönetimle görüştükten sonra bu konuyu netleştireceği bildirildi. 
     
Nouma’ya uyarı geldi      MENAJER Sinan Engin’in Slavia maçı öncesi Pascal Nouma ile özel bir görüşme yaparak sert uyarılarda bulunduğu belirtildi. Engin’in istenilen form düzeyine bir türlü ulaşamayan Fransız yıldıza, "Artık takımın sana ihtiyacı var. H l 90 dakika oynayacak durumda değilsin. Zorlu dönemece girdik. Kendini futbola ver, arkadaşlarına bir an önce yetiş" dediği öğrenildi. 
     
A.Dursun’un İlhan itirafı      BİR dönemlerde aralarında soğuk rüzgarlar esen Ahmet Dursun ile İlhan Mansız şimdilerde birbirinden ayrılamıyor. Slavia Prag karşılaşmasında İlhan’sız oynamanın zorlanmasına neden olduğunu iddia eden Ahmet, "İlhan ile birlikte rakip savunmayı dağıtıyorduk. Böylece daha çok pozisyon bulma şansımız oluyordu. Rövanşta o da oynayacak ve işi bitireceğiz" dedi. 
     
Ahmet Yıldırım rövanşta sahada Çekilen MR’ı temiz çıktı      SLAVİA Prag maçının 43. dakikasında dizinden sakatlanarak oyundan çıkan Ahmet Yıldırım, İstanbul’a döner dönmez soluğu hastanede aldı. Çekilen MR sonucunda, tecrübeli futbolcunun dizinde darbeye bağlı ezilme tespit edildi. Ahmet’in rövanş maçında forma giyebileceği bildirildi. Öte yandan Türkiye - Ukrayna maçında sakatlanan Tümer, bugünden itibaren koşulara başlayacak. 
     



 SPOR 





























</TEXT>
</DOC>
