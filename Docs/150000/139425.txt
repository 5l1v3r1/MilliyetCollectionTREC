<DOC>
<DOCNO> 139425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/soneko25.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 206 puan yükseldi... 
</HEADLINE>
<TEXT>

     İMKB Ulusal-100 Endeksi, 205.67 puan artarak 1. seansı 11,497.60 puandan tamamlarken, hisse senetlerinin ortalama değer artışı yüzde 1.82 olarak gerçekleşti. 
     Seansta alım ağırlıklı seyir izleyen borsada endeks önce 11,400, ardından 11,500 seviyesine yükseldi ve seansı bu seviyenin hemen altında tamamladı. 
     Piyasanın, tezkerenin bugün TBMM'de oylanmasına ilişkin gelişmeleri izlediğini ifade eden uzmanlar, endeksin 11,000 desteğinden gelen bir miktar alımla hafif bir güç kazandığını ve 11,500 puanın üzerini deneyebileceğini belirtiyorlar. 
     Seansa 22.94 puan artışla 11,314.87 puan seviyesinde başlayan endeks, seansın ilk yarısını da 74.97 puanlık artışla 11,366.90 puandan geçti. 
     Endeks, önceki kapanış seviyesi olan 11,291.93 puanın altına inmezken, en yüksek olarak 11,509.96 puanı gördü. 
     Seans kapanışında mali endeks 262. puan artışla 14,462.07 puana, sanayi endeksi 194.81 puan artışla 11,088.60 puana ve hizmetler endeksi 126.01 puan artışla 7,229.49 puana yükseldi. 
     Böylece, önceki kapanışa göre mali grup hisseler ortalama yüzde 1.85, sanayi grubu hisseler ortalama yüzde 1.79 oranında ve hizmetler grubu hisseler ortalama yüzde 1.77 oranında değer kazandı. 
     İşlem gören toplam 285 hisse senedinden 207'si değer kazanırken, 9 hisse senedi değer yitirdi. 69 hissenin fiyatında ise değişiklik olmadı. 
     Seansta, 163 trilyon 655 milyar 741 milyon liralık işlem hacmi oluştu. 
     Finansbank, Yapı Kredi Bankası, Garanti Bankası, Sabancı Holding ve Koç Holding en yoğun işlem gören hisseler oldu. 
     





</TEXT>
</DOC>
