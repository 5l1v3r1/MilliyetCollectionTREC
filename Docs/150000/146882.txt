<DOC>
<DOCNO> 146882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/dunya/dun02.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşiretlerin Saddam yemini 
</HEADLINE>
<TEXT>

Kuzey Irak ’taki ABD’li asker sayısı 3 bini aşarken, Saddam’ın destek istediği aşiretler bölgeye gelmeye başladı 
     NAMIK DURUKAN 

     Güneyde ABD ve İngiliz güçlerine karşı sert direniş gösteren Irak ordusu, kuzeyden gelebilecek saldırıya karşı koymak için, Musul ve Kerkük’teki aşiretlerden destek istedi. Saddam’a bağlılık yemini eden aşiret liderleri, sınırlardaki Irak ordusuna destek için bölgeye gitmeye başladı. 
     Kuzey Irak’a yönelik ABD askeri yığınağı tüm hızıyla sürerken, bölgeye kargo uçaklarıyla ABD ordu birliği intikal etti. Duhok, Erbil ve Süleymaniye’ye indirilen ABD askeri varlığının sayısı da 3000’i aştı. Bölgeye konuşlandırılan askerlerin bir bölümü Duhok ve Akra’ya sevkedilirken, zırhlı araç desteğindeki ABD askerleri, Musul ve Kerkük sınırındaki yakın alanlara konuşlandırıldı. Akra bölgesinde de, ABD tarafından büyük bir sahra hastanesi kurulmaya başladı. 
     
Saddam’dan K. Irak’a füze      FARUK BALIKÇI 

     Irak birlikleri, Mesut Barzani’nin karargahının bulunduğu Selahaddin kenti yakınlarındaki bir köyle ABD uçaklarının indirildiği Erbil yakınlarındaki Harir Havaalanı çevresine dört füze attı. 
     


DÜNYA 













</TEXT>
</DOC>
