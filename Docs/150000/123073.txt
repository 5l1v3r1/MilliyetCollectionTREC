<DOC>
<DOCNO> 123073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko08.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’un lokumu Lafayette’de 
</HEADLINE>
<TEXT>

     Koç Topluluğu bünyesindeki Divan’ın ürettiği lokum çeşitleri, yurtdışında ilgi görüyor. Fransa’daki Lafayette gibi ünlü mağazalarda satılan Divan lokumu, ABD, Avusturya ve Malezya’nın da aralarında bulunduğu çok sayıda ülkeye gönderiliyor. 
     Divan Üretim Maddeleri ve Pastane İşletmesi’nin pazarlama sorumlusu Sündüz Özmen, "Fransa’da temsilciliğimiz var ve ürünlerimiz Lafayette’de satılıyor. 
     Daha önce Londra da Harrod s ve Selfridges’de satılan ürünlerimizin yeniden buralarda satışı için temaslarımız var ve her an başlayabilir. 
     Avusturya’ya, Bahreyn’e de zaman zaman gönderiyoruz. Yine Malezya’ya Fransa üzerinden gönderimler oluyor" dedi. 
     Sadece bu yıl ağırlığı Fransa olmak üzere yaklaşık 10 ton lokum ihraç edildiğini anlatan Özmen, özellikle güllü lokumun Fransa’da en fazla ilgi gören ürün olduğunu bildirdi. 
     



 EKONOMİ 



















</TEXT>
</DOC>
