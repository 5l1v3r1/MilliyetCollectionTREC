<DOC>
<DOCNO> 114170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yasam/yas01.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Potadan sekti sahneye düştü 
</HEADLINE>
<TEXT>

Milli basketçi Filiz Yükrük, artık basket atarak geçinemeyeceğini anlayınca, ekmeğini bileğiyle değil sesiyle kazanmaya karar verdi 
     ADNAN POYRAZ 

     Filiz Yükrük, tam 103 kez milli formayı giyen 28 yaşında başarılı bir kadın basketçimizdi. Ancak ekonomik koşullar, onu sonunda potalardan kopardı. 
     Milli basketbolcu Yükrük’ün potalardan kopmasına, halen oynadığı Galatasaray Kulübü’nün önerdiği aylık 500 milyon lira maaş yol açtı. Bu parayla bir ay İstanbul’da geçinmesinin mümkün olmadığını düşünen Yükrük, bunun üzerine kendine başka bir kadın basketbol takımı aradı. 
     
     Sesim de güzel...’ 

     Başka kulüplerde aradığı ortamı ve ücreti bulmasına rağmen, bu kez de karşısına, lisansını elinde bulunduran Galatasaray Kulübü’nün, başka takıma gitmesi durumunda istediği 30 bin dolarlık yaklaşık 50 milyar lira bonservis bedeli çıktı. Ve bu engelleri aşamayan Yükrük, "Artık ekmeğimi sahnede arayacağım" deyip başarılarla dolu 14 yıllık basketbol hayatını noktalama kararı aldı. Gitar, şan ve solfej dersleri alıp sahne hazırlığına başlayan Yükrük, artık ekmeğini bileği yerine sesiyle kazanmaya çalışacağını söyleyip sözlerini şöyle bitirdi 
     "İçimde hep bir müzik tutkusu vardı. Sesim de güzel. Arkadaşlarımın çaldığı küçük bir yerde şarkı söyleyeceğim. Sonunda hedefime ulaşacağım..." 
     
     
     
     



 YAŞAM 


















</TEXT>
</DOC>
