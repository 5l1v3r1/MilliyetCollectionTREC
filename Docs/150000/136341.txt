<DOC>
<DOCNO> 136341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sontur11.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Acemi kasaplar hastaneleri doldurdu... 
</HEADLINE>
<TEXT>

     Kayseri'de, kurban keserken yaralanan 83 kişi, hastanelerin acil servislerini doldurdu. 
     Kurbanlık hayvan keserken çeşitli yerlerinden yaralanan ''acemi kasaplar'', hastanelerin acil servislerine akın ettiler. 
     Sabahın erken saatlerinden itibaren vücutların çeşitli yerlerini bıçakla kesenler ile özellikle büyükbaş kurbanlık hayvanların tepmesi sonucu yaralanan ve bayılanlar, gözlerini acil serviste açtılar. 
     Kayseri Devlet Hastanesi'ne gelen Salih Gözübüyük adlı kazazede, kurban etmek istedikleri boğanın tepmesi sonucu ayağının kırıldığını söyledi. Gözübüyük, ayağının alçıya alınmasının ardından taburcu edildi. 
     Hastane yetkilileri, kendilerine başvuran kazazedelerin daha çok kol ve bacaklarını kestiklerini, benzer şekilde yaralananların hastaneye gelmeye devam ettiklerini kaydettiler. 
     





</TEXT>
</DOC>
