<DOC>
<DOCNO> 116958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/soneko22.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansta düştü... 
</HEADLINE>
<TEXT>

     Birinci seansta seçim sonuçlarından moral bulan borsa yüzde 7.20'lik artış kaydetmişti. İkinci seansta hızlı yükselişe gelen kar satışları engel oldu ve endeks, 11,175 puan seviyesinden düşüşe geçti. Bileşik Endeksi, 2. seansı 108.29 puan azalarak 10,844.43 puandan kapandı. Hisse senetleri ikinci seansta, ortalama yüzde 0.99 oranında değer kaybetti. 
     İlk seanstaki 735.64 puanlık artış dikkate alındığında, borsa endeksi günün tamamında 627.35 puan yükseldi. Hisse senetlerindeki günlük artış ise yüzde 6.14 oldu. 
     Kapanışta mali endeks 42.10 puan kayıpla 13,286.35 puana, sanayi endeksi 132.03 puan kayıpla 10,255.02 puana, hizmetler endeksi 122.51 puan kayıpla 7,596.41 puana geriledi. 
     Böylece ilk seansa göre mali grup hisseler ortalama yüzde 0.32, sanayi grubu hisseler ortalama yüzde 1.27, hizmet grubu hisseler ortalama yüzde 1.59 oranında değer yitirdi. 
     2. seansta işlem gören toplam 293 hisse senedinden 145'i değer kaybederken, 70 hisse senedi değer kazandı. 78 hissenin fiyatında ise değişiklik olmadı. 
     Seansta, 495 trilyon 651 milyar 563 milyon liralık işlem hacmi kaydedildi. İki seanstaki işlem hacmi toplamı da, 1 katrilyon 91 trilyon 426 milyar 13 milyon lira ile yılın en yüksek değerlerinden birisini oluşturdu. 
     2. seansta Yapı Kredi Bankası, İş Bankası C, Garanti Bankası, Turkcell ve Tüpraş, en yoğun işlem gören hisse senetleri olarak belirlendi. 
     

     
</TEXT>
</DOC>
