<DOC>
<DOCNO> 142101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/ekonomi/eko01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody’s, resmen şantaj yaptı 
</HEADLINE>
<TEXT>

Derecelendirme kuruluşu Moody’s, ABD askeri bulundurulması konusunda hızlı davranılmaması halinde, Türkiye’nin kredi notunda indirim için gözden geçirme başlatabileceklerini açıkladı 
     EKONOMİ SERVİSİ 

     Uluslararası kredi derecelendirme kuruluşu Moody’s, Türkiye’nin, ABD askeri bulundurulmasını öngören tezkereyi bir hafta içinde’ Meclis’ten geçirmemesi halinde çok geç olacağını’, böyle bir durumda kredi notunu indirim için gözden geçireceklerini açıkladı. 
     Reuters’in sorularını yanıtlayan Moody’s Türkiye analisti Kristin Lindow, şantaj yapılıyor’ yorumlarına yol açan açıklamasında Ankara’nın, Irak savaşı için ABD askerlerinin Türkiye’ye gelmesini kabul etme konusunda hızlı davranması gerektiğini söyledi. Kristin Lindow, aksi takdirde ülkenin not görünümünü istikrara kavuşturabilecek bir yardım anlaşmasını kaçırma riski bulunduğunu’ belirtti. Lindow, Irak’ta bir savaş Türkiye’nin borç durumunu kötüleştirdiği takdirde, ülkenin kredi notlarında indirim için gözden geçirme başlatılabileceğini bildirdi. 
     Kristin Lindow, Türkiye’nin kredi notu ile ilgili olarak bir süre önce yaptığı açıklamada, Türkiye’de ABD askeri bulundurulması şartından söz etmemişti. 
     
     Farklı konuşmuştu 
     Türkiye’nin, seçimlerden önce negatif olarak değiştirdikleri görünümünü, savaşın sonuçlarına göre’ revize edebileceklerini belirten Türkiye analisti Lindow, bu açıklamasında not değişikliğini, savaşın Türkiye ekonomisine etkilerine’ bağlamıştı. Ancak, dünkü açıklamasında farklı konuştu. 
     
Ültimatom gibi açıklama      Parlementonun Türkiye’de ABD askeri konuşlandırmayı onaylaması halinde ABD’nin hibe ve kredi garantisi olarak en çok 30 milyar dolar önerdiğini hatırlatan Türkiye analisti Lindow, "Beklerlerse çok geç olacak... Korkarım, bir hafta civarında daha beklerlerse para masadan gidecek" dedi. 
     "Borç maliyetleri açısından durum kötüleşirse kredi notunda belki bir indirim için bir gözden geçirme başlatırız" diyen Kristin Lindow, Ankara’nın halen IMF destekli programa bağlı kalmak için yeterli mali teşvike sahip olmadığını düşündüğünü belirtti. 
     



 EKONOMİ 


















</TEXT>
</DOC>
