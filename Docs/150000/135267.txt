<DOC>
<DOCNO> 135267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sonspo02.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen, Avrupa Kupalarında 281. maçına çıkıyor... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Avrupa Ligi A Grubu'nda mücadele eden ve 2. tura çıkmayı garantileyen Efes Pilsen, yarın Yunanistan'ın AEK takımıyla yapacağı maçla Avrupa kupalarında 281. maçına çıkacak. 
     Avrupa kupalarında bugüne kadar 280 maç yapan Efes Pilsen, bu karşılaşmalarda 177 galibiyet, 103 yenilgi aldı. 
     
     YUNAN TAKIMLARINA KARŞI DEPLASMANDA ÜSTÜN 
     Efes Pilsen, AEK ile yarın yapacağı maçla Yunan takımlarına karşı deplasmanda 9. maçına çıkacak. 
     Lacivert-beyazlılar, Yunan takımlarıyla deplasmanda yaptığı 9 maçta 5 galibiyet, 4 yenilgi alarak, Yunan takımlarına üstünlük sağladı. 
     Efes Pilsen'in Yunan takımlarıyla deplasmanda yaptığı maçlar ve aldığı sonuçlar ise şöyle 
     1979-80 Avrupa Şampiyon Kulüpler Kupası 
Aris-Efes Pilsen............. 112 - 87 
1989-90 Avrupa Koraç Kupası 
Panionios-Efes Pilsen........ 93 - 95 
1993-94 Avrupa Şampiyon Kulüpler Kupası 
Panathinaikos-Efes Pilsen.... 67 - 82 
1994-95 Avrupa Şampiyon Kulüpler Kupası 
Olympiakos-Efes Pilsen....... 56 - 79 
1995-96 Avrupa Koraç Kupası 
Panionios-Efes Pilsen........ 68 - 75 
1997-98 Avrupa Ligi 
Olympiakos-Efes Pilsen....... 61 - 60 
1998-99 Avrupa Ligi 
Panathinaikos-Efes Pilsen.... 77 - 63 
2000-2001 Avrupa Ligi 
Iraklis-Efes Pilsen.......... 72 - 87 
2001-2002 Avrupa Ligi 
Olympiakos- Efes Pilsen...... 87 - 72 
     
     YUNAN TAKIMLARIYLA TARAFSIZ SAHA MAÇLARI 
     Efes Pilsen, Yunan takımlarıyla tarafsız sahalarda yaptığı maçlarda ise henüz galibiyet sevinci yaşayamadı. 
     İtalya'nın Torino kentinde 1992-93 sezonunda Avrupa Kulüpler Kupası finalinde Aris ile karşı karşıya gelen lacivert-beyazlılar, bu karşılaşmayı 50-48 yitirerek kupayı rakibine kaptırdı. 
     Efes Pilsen, 1999-2000 sezonunda da Avrupa Ligi'nde Selanik'te gerçekleştirilen dörtlü finalde Panathinaikos ile karşı karşıya gelirken, bu maçtan 81-71 mağlup ayrıldı. 
     Lacivert-beyazlılar, 2000-2001'de Suprolig'de Fransa'nın başkenti Paris'te gerçekleştirilen dörtlü finalde yine Panathinaikos'a 74-66 yenildi. 
     
     GENELDE YUNAN TAKIMLARI ÜSTÜN 
     Efes Pilsen, Yunan takımlarıyla bugüne kadar 22 maç yaparken, bu karşılaşmalarda 12 yenilgi aldı. 
     Lacivert-beyazlılar, rakipleri karşısında 10 maçtan ise galibiyetle ayrıldı. 
     





</TEXT>
</DOC>
