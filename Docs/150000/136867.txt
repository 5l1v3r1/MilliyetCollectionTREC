<DOC>
<DOCNO> 136867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/bbas.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRA EUROLİG'DE 
</HEADLINE>
<TEXT>

Avrupa Ligi’nde ikinci tur kuraları bugün çekilecek, Efes Pilsen ile Ülkerspor’un yeni rakipleri belirlenecek. İki takımımız aynı torbada olduğu için birbirleriyle eşleşmeyecek 
     Dörderli gruplar 
     BASKETBOLDA Avrupa Ligi 2002 - 2003 sezonu ikinci raund kuraları bugün İspanya’nın Barcelona kentinde çekilecek. Barcelona’daki Euroleague Merkez Ofisi’nde TSİ 12.00’de gerçekleştirilecek olan kura çekimiyle, temsilcilerimiz Efes Pilsen ve Ülkerspor’un ikinci turdaki rakipleri belli olacak. 16 takımın katılacağı kuralar ile dörderli dört grup belirlenirken, deplasmanlı lig usulü oynanacak altı maç sonunda gruplarında birinci sırayı alan takımlar Final - Four’a kalacaklar. 
     
     26 Şubat’ta başlıyor 
     KURAYA ikinci torbadan girecek olan Efes Pilsen ve Ülkerspor, ikinci raundda birbirleriyle eşleşmeyecekler. 26 Şubat’ta başlayacak ve 17 Nisan’da sona erecek ikinci tur sonunda grup birincileri, 9 - 11 Mayıs tarihlerinde İspanya’nın Barcelona kentinde düzenlenecek olan Final - Four’a katılmaya hak kazanacaklar. Kuralar için Efes Pilsen Kulübü İdari Menajeri Engin Özerhun ile Ülkerspor Genel Menajeri Lütfi Arıboğan dün Barcelona’ya gittiler. 
     
     1.Torba 
     Benetton İta 
     Panathinaikos Yun. 
     CSKA Moskova Rus. 
     Barcelona İsp 
     
     2.Torba 
     Tau Ceramica İsp. 
     ÜLKERSPOR 
     EFES PİLSEN 
     U.Olimpija Slo. 
     
     3.Torba 
     Olympiakos Yun. 
     Skipper Bologna İta. 
     Unicaja İsp. 
     V.Bologna İta. 
     
     4.Torba 
     Cibona Zagreb Hır. 
     Maccabi Tel Aviv İsr. 
     ASVEL Fra. , 
     M.Siena İta. 
     
Daçka paramparça 71-74Yeşil-Siyahlılar, Büyük Kolej karşısında da tutunamadı, üst üste üçüncü yenilgisini aldı 
     LİGİN ikinci devresine kötü başlayan Darüşşafaka, Ankara temsilcisi Büyük Kolej karşısında da tutunamadı, rakibine üç sayı farkla teslim olarak üst üste üçüncü yenilgisini aldı. Karşılaşmanın büyük bölümünü önde götüren Büyük Kolej özellikle Murat ve Gazi’nin skorer oyunuyla sonuca gitti. Bu arada Daçkalı Jones’in eşi Amanda bağırdığı için hakem Fatih Söylemezoğlu tarafından basın tribününden seyircilerin arasına alındı. Amanda maç sonrası ise karara tepki göstererek Söylemezoğlu’nun üzerine yürüdü. 
     
     Maçın karnesi 
     HAKEMLER Fatih Söylemezoğlu, Serhat Büker 
     DARÜŞŞAFAKA Cüneyt 6 18, Erdem 6 8, Frahm 6 15, Goodrich 6 12, Jones 5 7, Cevher 4 Mehmet 5 4, Ufuk 5 3, Burak 5 4 
     BÜYÜK KOLEJ Arda Urcu 6 9, Özgür 5 2, Gazi 7 20, Tunç 6 8, Adem 5 6, Murat 8 24, Barış Özen 4 , Barış Görmez 5 5, Erkan 4 
     1. PERİYOT 22 - 19 Büyük Kolej , 2.PERİYOT 43 - 31 Büyük Kolej , 3. PERİYOT 60 - 45 Büyük Kolej , MAÇ SKORU 74 - 71 Büyük Kolej 
     BEŞ FAUL Goodrich 35.03 
     
Mirsad ve Blair zirvede      AVRUPA Ligi ilk raund maçları sonunda bireysel istatistiklerde, Montepaschi Sienalı Mirsad Türkcan ile Ülkerspor’un ABD’li pivotu Joseph Blair, birer kategoride ilk sırada yer aldılar. Mirsad, toplam ribaundda 158 ve 12.15 ortalamayla ilk sırada yer aldı. 14 maçta forma giyen ve 350 puan toplayan Blair de, "en değerli oyuncu" MVP klasmanında, birinciliğini korudu. 
     
Gururumuz Ataman      BASKETBOL Avrupa Ligi’nde son maçında Yugoslav Buducnost’u 112 - 49 yenerek 63 sayılık farkla Euroleague rekoru kıran Montepaschi Siena’da sıkıntılı günler geride kaldı. Siena’nın Türk coachu Ergin Ataman, maç sonrası yaptığı açıklamada, "Çok iyi hazırlanmıştık. Hedefimiz 44 sayının üstünde bir farkı yakalamaktı. Buna konsantre olduk ve başardık" diye konuştu. 
     
12 Dev’e hafif gelir2003 Avrupa Basketbol Şampiyonası finallerinin kuraları Stockholm’de çekildi. Milli Takımımız, Yunanistan, Hırvatistan ve Ukranya ile eşleşti 
     İsveç’te yapılacak 
     İSVEÇ’TE 5 - 14 Eylül tarihleri arasında düzenlenecek olan 2003 Avrupa Basketbol Şampiyonası finallerinde Milli Takımımız’ın ilk raundda mücadele vereceği rakipleri dün yapılan kura çekimi ile belli oldu. İsveç’in başkenti Stockholm’de düzenlenen kura çekiminde ikinci torbada İtalya, Litvanya ve İspanya ile birlikte yer alan Ay - Yıldızlı ekibimiz, D Grubu’nda Yunanistan, Hırvatistan ve Ukrayna ile eşleşti. 
     
     İlk maç 5 Eylül’de 
     İLK tur maçlarını Boras şehrinde oynayacak olan Milli Takımımız, grubundaki ilk maçında 5 Eylül’de Ukrayna ile karşı karşıya gelecek. Finallerde grup maçlarında ilk sırada yer alacak takımlar doğrudan çeyrek finale yükselirken, gruplarında 2. ve 3. sırayı alan ekipler ise eleme maçları sonunda çeyrek finale yükselme hakkını elde edecek. İlk tur maçları Boras, Lulea, Norrköping ve Södertalje kentlerinde, çeyrek final karşılaşmaları da Stockholm’de oynanacak. 
     
Yunanistan OYUNCULAR YAŞ BOY KULÜP F.Alvertis 29 2.06 Panathinaikos T.Papaloukas 26 2.00 Olympiakos D.Papanikolau 26 2.01 Olympiakos G.Dimantopoulos 23 1.96 Panionios D.Dikoudis 26 2.08 AEK N.Chatzivrrettas 26 1.93 Iraklis Nikolaos Zisis 20 1.95 AEK G.Kalaitzis 27 1.95 Panathinaikos G.Giannoulis 27 2.06 Panathinaikos E.Rentzias 27 2.12 Philadelphia 76’ers L.Papadopoulos 23 2.10 Panathinaikos A.Fotsis 22 2.09 Memphis G.      
     Coach Giannis Ioannidis 
     Başarıları 19 kez katıldı. Oynadığı 133 maçta 59 galibiyet, 74 yenilgi aldı. 1987 yılında Atina’da şampiyonluğa ulaştı, 89’da gümüş, 49’da bronz aldı 2001’de Türkiye’de dokuzunculuğu elde etti. 
     Yıldızları NBA’de Memphis Grizzlies’de oynayan Antonis Fotsis ve Philadelphia 76’ers’da görev yapan Efthimios Rentzias ile Panathinaikos’ta forma giyen Fragiskos Alvertis Yunanistan’ın 2003’teki en büyük silahları olacak. 
     
Ukrayna OYUNCULAR YAŞ BOY KULÜP L. Yaylo 30 2.07 A.Mariupol G.Khizhnyak 29 2.16 Z.Kaunas A.Okunsky 32 2.14 L.Rytas D.Korablev 26 1.99 Odessa D.Markov 27 2.04 Dnyepr N.Khryapa 24 2.07 Odessa A.Lebedev 24 1.89 BC Kiev S.Balashov 24 2.11 BC Kiev A.Lokhmanchuk 30 2.08 B.Leverkusen O.Kozorez 27 1.88 Dnyepr V.Potapenko 28 2.08 Boston Celtics S.Medvedenko 24 2.08 LA Lakers      
     Coach Gennadi Zashyk 
     Başarıları İki kez katıldı. Oynadığı sekiz maçta dört galibiyet, dört yenilgi aldı. 2001 Türkiye’de 16. sırayı aldı. 1997’de 13.’lüğü elde etti. 
     Yıldızları Los Angeles Lakers’ta forma giyen Stanislav Medvedenko ile Boston Celticsli Vitali Potapenko Ukrayna’nın iki büyük yıldızı. Darüşşafaka’dan tanıdığımız Aleksander Okunsky ve Leonid Yaylo ise Kuzey Avrupa temsilcisinin tecrübeli isimleri olarak göze çarpıyor. 
     
Hırvatistan OYUNCULAR YAŞ BOY KULÜP V.Anzulovic 25 1.88 Novo Mesto D.Mulaomerovic 29 1.95 R.Madrid G.Giricek 26 1.98 M.Grizzlies N.Vujcic 25 2.11 M.Tel Aviv N.Prkacin 28 2.08 C.Zagreb M.Skelin 29 2.13 Skipper B. M.Mamic 28 2.02 C.Zagreb M.Stojic 22 1.98 Benetton A.Zizic 22 2.07 BC Split V.Krstic 31 1.84 L.Rytas M.Popovic 21 1.85 Zadar D.Marcelic 34 1.98 ASVEL      
     Coach Alexander Petrovic 
     Başarıları Beş kez katıldı. 39 maçta 24 galibiyet, 15 yenilgi aldı. 1993 ve 95’te ikinciliği elde etti. 1992 Olimpiyatları’nda gümüş, 94 Dünya Şampiyonası’nda bronz madalya kazandı. 
     Yıldızları NBA’de Memphis Grizzlies’e transfer olan Gordon Gricek ve Maccabi Tel Avivli Nicola Vujcic Hırvatistan’ın ilk akla gelen starları. Eski Efesli Mulaomerovic ve Nikola Prkacin de Adriyatik ekibinin dikkat edilmesi gereken isimlerinin başında geliyor. 
     
     A GRUBU 
     Fransa 
     İtalya 
     Slovenya 
     Bosna Hersek Lulea 
     
     B GRUBU 
     Almanya 
     Litvanya 
     Letonya 
     İsrail Norkkoping 
     
     C GRUBU 
     Yugoslavya 
     İspanya 
     Rusya 
     İsveç Sodertalje 
     
     D GRUBU 
     Yunanistan 
     TÜRKİYE 
     Hırvatistan 
     Ukrayna Boras 
     
     Potada bugün 
     Erkekler Birinci Ligi 
     Süleyman Seba Salonu 
     14.00 Beşiktaş-Oyak Renault 
     Haldun Alagaş Salonu 
     16.15 Tekelspor-Galatasaray 
     İzmir Atatürk Salonu 
     16.00 Göztepe-Efes Pilsen 
     



 SPOR 
























</TEXT>
</DOC>
