<DOC>
<DOCNO> 146977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun10.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ilk kez karadan karaya füze attı.. 
</HEADLINE>
<TEXT>

     Irak, Necef kenti yakınlarında ABD birliklerine iki karadan karaya füze attı. 
     Amerikan yayın kuruluşu CNN'in bildirdiğine göre, Irak, savaşın başladığı 20 Mart'tan bu yana ilk kez karadan karaya füze kullandı. 
     Ölüm veya yaralanmaya yol açmadığı bildirilen olay üzerine Necef'in yakınlarında bulunan 101. ABD Hava Bölüğü alarm durumuna geçti. Bu tür füzelerde kimyasal başlık bulunabileceğinden askerler gaz maskesi taktılar. Ancak atılan iki füzenin kimyasal başlık taşımadığı bildirildi. 
     Irak'ın füze fırlatması, başkent Bağdat'ı kontrol etmek için yapacağı savaşı başlattığı şeklinde yorumlandı. 
     





</TEXT>
</DOC>
