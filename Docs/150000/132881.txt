<DOC>
<DOCNO> 132881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun19.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de iki Türk Fransız uçağının iniş takımları arasından düştü 
</HEADLINE>
<TEXT>

     Fransız havayolları Air France'ın Paris-Şanghay seferini yapan uçağının iniş takımları arasından düşen iki kişinin Türk olduğu iddia edildi. 
     Paris Roissy Havaalanı yetkilileri, uçağın iniş takımlarından düşerek ölen iki kişinin, Türk olduğunu tahmin ediyor. 
     Çinli yetkililer tarafından bulunan iki kişinin üzerinde, bir İtalyan derneğe ait belgeler, Paris metrosu planı ve Paris Emniyet Müdürlüğü'nün telefonu çıkmıştı. 
     Paris-Şanghay seferinin özellikle neden tercih edildiğini merak eden yetkililer, büyük bir ihtimalle iniş takımına saklanan şahısların binmeye çalıştıkları uçağı karıştırdıklarını düşünüyorlar. 
     Yine yetkililer, uçaktan düşenlerin Paris Havaalanı'na, İtalya'dan uçakla gelmiş olabilecekleri ihtimali üzerinde duruyorlar. 
     Çin Haber Ajansı, dün yaptığı açıklamada, kimlikleri belirlenemeyen iki kişinin, Şanghay'ın Nanhui bölgesindeki Laopiang mahallesinde bulunan bir evin üzerine düştüğünü bildirmişti. 
     





</TEXT>
</DOC>
