<DOC>
<DOCNO> 131925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/spor/spo03.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş bulun yeter 
</HEADLINE>
<TEXT>

Lukunku’nun, ilk teklif aldığında Galatasaray’dan bir tek nişanlısı için iş garantisi istediği öğrenildi. Kongolu yıldız, Mısır Milli maçından sonra herkesten özür diledi 
     Seve seve geldim’ 
     GALATASARAY’IN yeni golcüsü Lukunku, transferi sırasında yaşanan ve gündeme gelmeyen diyalogları Milliyet’e anlattı. Galatasaray’a tek bir şart sunduğunu söyleyen Kongolu futbolcu, "Nişanlım hamile. Türkiye’de evleneceğiz. Kendisi üç dil biliyor ve bilgisayar uzmanı. Yönetime, nişanlıma iş bulabilirseniz geliriz dedim. Garanti verdiler ve imzayı attım" dedi. 
     
     Utangaç bombacı 
     SARI - Kırmızılı formayı giydiği ilk maçta gol atan Lukunku, kendisini tebrik eden yöneticilerden özür dileyerek şaşkınlık yarattı. Golcü futbolcu, "Üzgünüm iyi oynayamadım. Bu ilk maçımdı" ifadelerini kullandı. Lukunku, bugüne kadar televizyondan hayranlıkla izlediği futbolcularla birlikte mücadele etmenin kendisini heyecanlandırdığını da açıkladı. 
     
     Çabuk sarıldılar’ 
     TAKIM içinde büyük bir sevgiyle karşılandığını vurgulayan tecrübeli oyuncu, "Sanki uzun süreden beri aralarında oynuyormuşum gibi hissediyorum" dedi. Lukunku sözlerini şöyle noktaladı "Bir antrenmanla maça çıktım. Herkes beni beğendiğini söylüyor. Ama daha yeni başladım. Beni asıl bundan sonra görün. Perez ve M’Penza’nın Galatasaray’ı övmesi de beni etkiledi." 
     
Xavier’e özel şart      TRANSFERDE son tercihini savunma için kullanacak olan Galatasaray, Xavier, Lalatovic ve Stoika üzerinde karar aşamasına geldi. Portekizli yıldız Xavier’in yıllık 900 bin dolar istediği öğrenildi. Sarı - Kırmızılılar ise tecrübeli oyuncuya bonservisini ücretsiz getirmesi durumunda bu fiyatı ödeyebileceğini bildirdi. Öte yandan Fatih Terim transferin perşembe gününe kadar netleşmesini istedi. 
     
Formada yanlış bilgi      REVİVO’YA Felipe’nin giydiği 10 numaralı formanın verilmesi kafalarda soru işareti yarattı. Medyanın "Felipe gitti mi " sorusuna Burak Elmas, "Gitmesine gerek yok. İstediğimiz oyuncunun forma numarasını değiştirme hakkına sabihiz" açıklamasını yaptı. Ancak talimatlar gereği Revivo’nun 10 numarayı giymesi için Felipe’nin ayrılması gerekiyor. 
     
Kapılar kapandı      MISIR’DAN dün dönen Galatasaray, yol yorgunluğuna karşın Metin Oktay Tesisleri’nde yaptığı tek çalışmayla hazırlıklarını sürdürdü. Teknik Direktör Fatih Terim, antrenmanı basına kapalı yaptırdı. Tecrübeli teknik adamın, idman sırasında çift kale maç ve taktiksel hazırlıklara ağırlık verdiği öğrenildi. 
     
Mısırlılar için takip      SARI - Kırmızılı yönetim, sezon sonunda Gençlerbirliği ile sözleşmesi bitecek olan Ahmet Hassan ve El Saka’yı da listesine aldı. Önceki gün Mısır’daki Türk Konsolosluğu’nda yenilen yemekte iki futbolcuya yakın ilgi gösterilmesi gözden kaçmadı. Bu arada Mısır Milli Takımı’nın iki yıldızı Abdel Hafith ve Hazım Eman için da araştırmaların başladığı öğrenildi. 
     



 SPOR 

























</TEXT>
</DOC>
