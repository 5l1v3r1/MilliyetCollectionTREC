<DOC>
<DOCNO> 127130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/ekonomi/eko03.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2.8 katrilyon için yaklaşım’ istedi 
</HEADLINE>
<TEXT>

İstanbul Yaklaşımı’na başvuracağını açıklayan Yapı ve Kredi Bankası’nın Çukurova Grubu şirketlerinden olan takipteki kredi alacağı 2.8 katrilyon 
     EKONOMİ SERVİSİ 

     Önceki gün Çukurova Grubu şirketlerinin kendisine olan kredi alacağı için lider banka olarak İstanbul Yaklaşımı’na başvuracağını açıklayan Yapı ve Kredi Bankası’nın Çukurova Grubu’ndan 2.8 katrilyon liralık kredi alacağı bulunuyor. Banka bu kredilerin 940 trilyon liralık kısmına karşılık ayırabildi. 
     Tasarruf Mevduatı Sigorta Fonu TMSF tarafından Çukurova Grubu’na ait Pamukbank’a el konulurken, hissedarlık ilişkisi nedeniyle grubun diğer bankası Yapı ve Kredi’deki yönetim hakları da Fon’un kontrolüne geçmişti. 
     Bankacılık Düzenleme ve Denetleme Kurulu BDDK Pamukbank için daha önce yapılan görüşmelerde, grubun borçları için bazı şirketlerinin verilmesi ve bir kısım kredi borcunun İstanbul Yaklaşımı içinde çözümlenmesini gündeme getirmişti. 
     
     Zararı yükseldi 
     Bu arada Yapı ve Kredi Bankası’nın bilanço verilerine göre bankanın ilk altı ayda 88.42 trilyon lira olan zararı, dokuz ay sonunda 432.33 trilyon liraya çıktı. 
     Yine dokuz aylık bilanço rakamlarına göre Yapı Kredi’nin toplam kredi tutarı 3.5 katrilyon lira. Bunun 2.8 katrilyon lirası Çukurova Grubu şirketlerinin Yapı ve Kredi’ye olan takipteki alacağı olarak gözüküyor. 
     
Başvuru yapacak      Yapı ve Kredi Bankası, Çukurova Holding ve holding bünyesindeki şirketlerin bankaya kredi borçlarının yeniden yapılandırılması için İstanbul Yaklaşımı’na başvuracağını açıkladı. Yapı Kredi’den önceki gün İMKB’ye gönderilen açıklamada, şöyle denildi 
     "Bankamızın 25.12.2002 tarihinde yapılan Yönetim Kurulu toplantısında, Çukurova Holding A.Ş. ve holding bünyesindeki şirketlerin bankamıza olan kredi borçlarının finansal yeniden yapılandırılması İstanbul Yaklaşımı için, bankamızın "Lider Banka" sıfatıyla Finansal Yeniden Yapılandırma Koordinasyon Sekreteryası Türkiye Sınai Kalkınma Bankası A.Ş’ye başvurmasına karar verilmiştir." 
     
Borç 5.2 milyar      BDDK verilerine göre Çukurova Grubu’nun Pamukbank ve Yapı Kredi’den kullandığı kredilerin faizle birlikte toplam tutarı 5 milyar dolar. Grubun, Pamukbank ve Yapı Kredi ile beraber Tasarruf Mevduatı Sigorta Fonu Fon kapsamında bulunan diğer bankalara olan toplam borcu ise 5.2 milyar dolar. 
     BDDK verilerine göre Haziran 2002 itibarıyla Çukurova’nın Pamukbank’tan kullandığı kredi miktarı 2.7 milyar dolar, Yapı Kredi Bankası’dan temin ettiği miktar ise 2.3 milyar dolar. 
     Grubun, Fon yönetimindeki bankalara olan kredi borcu ise 200 milyon dolar. 
     
     



 EKONOMİ 






















</TEXT>
</DOC>
