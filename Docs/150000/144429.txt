<DOC>
<DOCNO> 144429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/siyaset/siy11.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan yuvaya döndü 
</HEADLINE>
<TEXT>

     SELMAN EKİCİ Ankara 

     Beş yıllık siyasi yasağı sona eren kapatılan RP’nin Genel Başkanı Necmettin Erbakan, eski RP milletvekilleri Ahmet Tekdal ve Şevket Kazan’la birlikte dün SP’ye üye oldu. Erbakan, üyelik töreninden önce RP döneminde her hafta gittiği Hacıbayram Camii’nde cuma namazı kıldı. Törende Erbakan’a rozetini SP Genel Başkanı Recai Kutan taktı. Murat Göğebakan’ın "Neredesin ay yüzlüm" adlı şarkısı ile Refah Marşı’nın çalındığı törende Erbakan hükümet ve Başbakan Recep Tayyip Erdoğan’a yüklendi. 
     
     Hata yaptılar’ 
     Hükümetin sadece hata yapmakla kalma-dığını, ne yapacağını da bilmediğini öne süren Erbakan, "Bir şaşkınlık içindeler. Avrupa Birliği dediler, yüzlerine gözlerine bulaştırdılar. Kıbrıs ve Irak dediler, onu da mahvettiler" dedi. 
     Milletin büyük bir yanılgıyla "milli görüşçü" olduğunu söyleyen AKP’ye oy verdiğini ifade eden Erbakan, "Milletin gördüğü su değil, serapmış. Ortalık sadece çölden ibaretmiş" şeklinde konuştu. 
     



 SİYASET 















</TEXT>
</DOC>
