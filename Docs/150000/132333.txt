<DOC>
<DOCNO> 132333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yasam/ayas.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Soygun yapıp suçu Aldatmak’a attılar 
</HEADLINE>
<TEXT>

Mağazadan elektrik süpürgesi çalan iki kadın, bunu Ahmet Altan’ın romanındaki gibi suçlu psikolojisini yaşamak için’ yaptıklarını söyledi 
     ANTALYA DHA 

     Antalya Alanya’da bir mağazadan iki elektrik süpürgesi çaldıkları iddiasıyla yakalanan Ayşe Hacıoğlu 30 ve Emine Söylemez 35 , suçu Ahmet Altan’ın Aldatmak’ adlı romanına attı Haklarında 1 yıldan 5 yıla kadar hapis istemiyle dava açılan, ikisi de bek r olan maceracı kadınlar, romanın evli kahramanı Aydan’ gibi "Suçluluk psikolojisini yaşamak istediklerini" söylediler. 
     
     Pazarda yakalandılar 
     İddiaya göre, çok iyi arkadaş olan Ayşe ile Emine, Altan’ın "Aldatmak" adlı romanından çok etkilendi. Kitabın kahramanı Aydan’ın yaşadığı heyecanı tatmak için plan yapan iki kadın, 11 Ocak’ta bir beyaz eşya mağazasına gitti. Hacıoğlu mağaza sahibini sorularıyla oyalarken Söylemez, fırsattan yararlanıp 2 elektrik süpürgesini çalarak uzaklaştı. Hacıoğlu da bir süre sonra hiçbir şey satın almadan dükk ndan ayrıldı. 
     Hırsızlığı fark eden mağaza sahibi, şüphelenerek polise başvurdu. Olaydan 4 gün sonra pazarda polisi görünce paniğe kapılan Ayşe ile Emine, gözaltına alındı. 
     
     1 milyar kefaleti ödedi 
     İfadelerinde suçlarını itiraf eden iki kadın, maddi durumlarının iyi olduğunu, yaşamlarına renk katmak için roman kahramanı Aydan’ gibi heyecan olsun diye hırsızlık yapmaya karar verdiklerini söyledi. Mahkemeye çıkarılan kadınlardan Hacıoğlu, 1 milyar lira kafaletle tutuksuz yargılanmak üzere serbest bırakıldı. Söylemez ise para bulamadığı için tutuklandı. Alanya Savcılığı, sanıkların 1 yıldan 5 yıla kadar hapis cezasına çarptırılmasını istedi. 
     
     Otomobili kim çaldı 
     Ayşe Hacıoğlu, önceki gün polise başvurarak Emine Söylemez’in cezaevine girmeden önce sevgilisi Özdemir Şentürk’le birlikte kendisine babasının hediye ettiği otomobili çaldığını öne sürdü. Polis, olaya adı karışan altı kişiyi gözaltına aldı. Zanlılardan Kerim Mengin otomobili çalmadığını, diğer zanlı İlyas Tutar’dan ödünç aldığını öne sürdü. Tutar ise anahtarı Söylemez’le sevgilisi Şentürk’ten aldığını iddia etti. Polis, Şentürk’ü arıyor. 
     



 YAŞAM 

























</TEXT>
</DOC>
