<DOC>
<DOCNO> 125416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko29.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Babacan Nemalarla ilgili çalışma devam ediyor... 
</HEADLINE>
<TEXT>

     Devlet Bakanı Ali Babacan, nemalarla ilgili çalışmanın devam ettiğini söyledi. 
     Babacan, Bakanlar Kurulu'nun ardından geldiği AK Parti Genel Merkezi'nde, Maliye Bakanı Kemal Unakıtan ile Acil Eylem Planı konusunda bir süre çalıştı. 
     Babacan çıkışta, gazetecilerin nemalara ilişkin sorusuna karşılık, ''nemalarla ilgili çalışmalar devam ediyor. Çalışmalar bitince sonuçlar açıklanacak. Hangi tarihte, ne kadar ödeme yapılacağı daha sonra açıklanacak'' dedi. 
     Gazetecilerin, hayat standardı uygulamasına dönük tepkileri hatırlatması üzerine de Babacan, ''konuyu maliye bakanı ile görüşün'' demekle yetindi. 
     Maliye Bakanı Unakıtan ise hayat standardı uygulamasına ilişkin sorusu üzerine, ''konu Meclis'te daha görüşülecek'' dedi. 
     





</TEXT>
</DOC>
