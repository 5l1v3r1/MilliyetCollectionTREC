<DOC>
<DOCNO> 144926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/spor/spo09.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz’e güvence yok 
</HEADLINE>
<TEXT>

Liechtenstein, 29 Mart’ta İngiltere ile sahasında oynayacağı maç için güvenlik garantisi vermedi, UEFA’nın karşılaşmayı ertelemesi gündeme geldi 
Araştırma başladı      AVRUPA Şampiyonası elemelerinde Türkiye’nin grubunda yer alan İngiltere’nin, 29 Mart’ta Liechtenstein ile deplasmanda oynayacağı grup maçının güvenlik nedeniyle ertelenmesi gündeme geldi. Liechtenstein’ın Irak’taki savaş yüzünden özellikle terörist saldırı endişesini ilettiği UEFA, konuyla ilgili araştırma başlattı. 
     
Komşulardan yardım      İNGİLTERE Teknik Direktörü Eriksson ve İngiliz federasyon yetkilileri ise maçı oynamak istediklerini ancak son kararın UEFA’ya ait olduğunu söylediler. Liechtenstein federasyonu, Vaduz’daki 3 bin 500 kişilik Rheinpark Stadı ve çevresinde ekstra koruma sağlamak için İsviçre ve Avusturya polisinden de yardım istedi. 
     
Haydi hayırlısıMilli Takım, İngiltere maçının hazırlıklarına bugün başlayacak 
     AVRUPA Şampiyonası Elemeleri’nde 2 Nisan’da İngiltere ile deplasmanda karşılaşacak olan A Milli Futbol Takımımız bugün hazırlıklarına başlayacak. Teknik Direktör Şenol Güneş tarafından açıklanan aday kadro Polat Otel’de kampa girecek, saat 18.00’de Metin Oktay Tesisleri’nde ilk çalışmasını gerçekleştirecek. Salı günü iki çalışmayla İstanbul’daki kamp çalışmalarını noktalayacak olan Ay - Yıldızlı ekip, çarşamba günü özel uçakla İngiltere’ye gidecek. Bu arada Teknik Direktör Şenol Güneş, bugün düzenleyeceği basın toplantısında İngiltere maçına yönelik soruları yanıtlayacak. 
     


SPOR 

































</TEXT>
</DOC>
