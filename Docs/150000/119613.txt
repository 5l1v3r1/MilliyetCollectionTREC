<DOC>
<DOCNO> 119613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/ekonomi/eko03.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özellerin gücü artıyor 
</HEADLINE>
<TEXT>

Yeniden yapılandırılan 25 özel banka yılın ilk yarısında 516 trilyon lira k r etti. Bu bankalarda sermaye yeterlilik rasyosu yüzde 15.8’e yükseldi 
     BDDK, banka sermayelerinin yeniden yapılandırılması programı kapsamında değerlendirdiği 25 özel banka, bu yılın ilk yarısında toplam 516 trilyon lira 332 milyon dolar k r etti. Söz konusu bankaların sermaye yeterliliği rasyosu da yüzde 15.8’e kadar yükseldi. 
     BDDK raporunda yer verilen bilgilere göre program kapsamındaki bankalar bu yılın ilk yarısında 516 trilyon lira 322 milyon dolar k r elde etti. Bu bankaların 17’si 744 trilyon lira dönem k rı elde ederken, 8 banka ise 228 trilyon lira zararla karşılaştı. Söz konusu 25 bankanın 2001 yılı sonunda 10 katrilyon 570 trilyon lira olan özkaynakları, bu yıl haziran sonunda 12 katrilyon 198 trilyon liraya yükseldi. Sermaye yeterliliği rasyosu ise yüzde 15.8 oldu. 
     
     Özkaynakları da arttı 
     Programdaki bankaların 2001 sonunda 71 milyar dolar olan toplam aktif büyüklüğü, bu yıl haziran sonunda 73.1 milyar dolara yükseldi. Bankaların aktiflerindeki en belirgin artış 10.7 katrilyon lira ile menkul kıymet stokunda gözlendi. Krediler portföyü ise 16.7 milyar dolardan 18.5 milyar dolara yükselirken, kredilerin toplam aktifler içerisindeki payı ise yüzde 23.5’ten yüzde 25.3’e yükseldi. Ekonomik durgunluğun hakim olduğu yılın ilk yarısında takipteki kredilerde artış yaşanmadı. Kredilerin takibe düşme oranı ise yüzde 24.7’den yüzde 21’e düştü. 
     
Mevduat ve kredi artışı da oldu      Özel bankaların 72.8 katrilyon lira olan toplam mevduatı haziran sonunda 80.5 katrilyona çıktı. 2001 sonunda 7 milyar 855 milyon dolar olan yurtdışı bankalardan kullandıkları krediler ise 7 milyar 994 milyon dolara yükseldi. Bu bankaların Mayıs 2003’e kadar geri ödemek zorunda olduğu sendikasyonların toplam tutarı ise 2.4 milyar dolar düzeyinde bulunuyor. 
     
Banka sayısı 55’e indi      BDDK raporuna göre 1997 - 2002 döneminde TMSF’ye 20 banka devredildi. Bu bankaların birleştirme, satış ve tasfiye yöntemleri ile çözümlemesi sonucunda, 11 Kasım itibariyle Fon bünyesinde Bayındırbank ve satış süreci devam eden Pamukbank olmak üzere, iki banka kaldı. Devir tarihleri itibariyle 37 bin 889 ve bin 815 olan Fon bankalarının personel ve şube sayısı, sırasıyla 6 bin 358’e ve 255’e indirildı. 
     Halen Fon’da bulunan Pamukbank’ın satış süreci devam ediyor.Varlık yönetimi işlevini yürütecek bir geçiş bankası olan Bayındırbank’ın şube sayısı da 6’ya indirilecek. 
     
Kamu bankaları da k r etmeye başladı      Nisan 2001 itibariyle 1 katrilyon 338 trilyon lira zararı bulunan kamu mevduat bankaları, bu yılın ilk dokuz ayında 1.2 katrilyon lira k r etti. 
     Görev zararlarının tasfiyesi ve yeniden yapılandırma kapsamında bu bankalara 23 katrilyon liralık özel tertip tahvil verildi. 16 Mart 2001 itibariyle 8.5 katrilyon lira olan özel bankalara ve banka dışı kesime olan kısa vadeli yükümlülükleri sıfırlandı. Ödenmiş sermaye tutarı 3.4 katrilyona, özkaynakları da 713 trilyondan 5 katrilyon liraya çıkarıldı. Toplam bilanço büyüklükleri ise 30.8 katrilyon liradan 63.2 katrilyon liraya yükseldi. 
     Emlak Bankası tasfiye edildi. 61 bin 601 olan personel sayısı 30 bin 896’ya, şube sayısı ise 2 bin 494’ten 1687’ye indi. Yeniden yapılandırmanın başladığı Nisan 2001’de 1 katrilyon 338 trilyon lira zararda olan kamu bankalarından Halk Bankası 622 trilyon, Ziraat Bankası ise 544 trilyon lira k r etti. 
     



 EKONOMİ 

















</TEXT>
</DOC>
