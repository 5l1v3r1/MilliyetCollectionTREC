<DOC>
<DOCNO> 124831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur07.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ardahan'da hava sıcaklığı -28 dereceye kadar düştü... 
</HEADLINE>
<TEXT>

     Doğu Anadolu Bölgesi'nde olumsuz hava koşulları yaşamı etkilemeye devam ediyor. Soğuk havanın etkisi altındaki bölgede kutup soğukları yaşanıyor. 
     Meteoroloji Bölge Müdürlüğü yetkililerinden alınan bilgiye göre, soğuk hava kütlesi etkisi altındaki bölgede, gece en düşük hava sıcaklıkları Ardahan'da eksi 28, Kars'ta eksi 26, Ağrı'da eksi 24, Erzurum'da eksi 22 ve Iğdır'da eksi 15 derece olarak belirlendi. 
     Yetkililer, bölgede akşam saatlerinde kar yağışı beklediklerini ve yağışla birlikte hava sıcaklıklarının artacağını bildirdiler. Yağışlı havanın 2 gün etkili olacağı kaydedildi. 
     Karayolları Bölge Müdürlüğü yetkilileri de, aşırı soğuklar nedeniyle yollarda meydana gelen buzlanmalar konusunda sürücülerin dikkatli olmalarını istediler. 
     





</TEXT>
</DOC>
