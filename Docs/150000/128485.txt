<DOC>
<DOCNO> 128485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/tamer.html </URL>
<DATE> 2003/01/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Beyin fırtınası virtüözü olabilirsiniz 
</HEADLINE>
<TEXT>

Yalnız çalışan dahiler devri çoktan kapandı. Günümüzde yaratıcılığın yolu sıkı ekip çalışması ve beyin fırtınasından geçiyor 
     Eczacıbaşı Topluluğu birkaç yıldır yeni bir adet edindi. Grup şirketlerinde yaratıcılık ve yenilikçilikte öne çıkan çalışanlarını ödüllendiriyor. Eczacıbaşı’nın tüm çalışanları, yılbaşı öncesinde bir çalışma gününü, üst düzey yöneticileri ve patronlarıyla birlikte Swissotel’de bu amaçla düzenlenen etkinliklerle geçiriyorlar. 
     Eczacıbaşı Yaratıcılık ve Yenilikçilik Günü’ne dönük faaliyetler, çalışanları yıl boyunca motive edip kişisel gelişmelerine de katkıda bulunduğu gibi, Eczacıbaşı şirketlerine de sadece geçen yıl 10 milyon dolarlık tasarruf sağlamış. 
     
     Bir verirsen 5 alırsın 
     Küçük bir parantez Zaten kişisel düzeyde de karşımızdakine verdiğimizden kat kat fazlası, çoğu zaman bize geri dönmez mi Kimimiz vermekte çok cimri olduğumuz için bu geri dönüşlerin tadını bilmeden göçüp gideriz. Kimimiz ise tam tersine hesapsız - kitapsız cömertçe verdiği için, geri dönüşlerin farkına bile varmayız. Günün birinde bir bakarız ki verdiklerimizden çok fazlası bize geri dönmek için çevremizde pervane olmuş duruyor. 
     Konumuza geri dönecek olursak Eczacıbaşı’nın bu toplantılarında her yıl bir de yabancı konuk konuşmacı oluyor. Bu yılki konuşmacı, dünyaca ünlü ürün geliştirme ve tasarım firmalarından IDEO’nun genel müdürü Tom Kelley’di. 
     
     Edison, Mikelanj 
     Kelley, büyük düşüncelerin aklına gelmesini bekleyen, "yalnız çalışan dahi" mitine inanmıyor. Gerçi Edison’a da Mikelanj’a saygısı sonsuz, ama büyük keşiflerin neredeyse tümünün çoktan yapıldığı günümüz dünyasında Kelley’e göre "Temel ilke, yaratıcılık kuyusunun kapağını açmak ve ekip çalışmasıyla gerekli özgürlük ortamının oluşturulmasını sağlamak" olmalı. Kelley için yaratıcılık ve yenilikçilikte ekip çalışması kadar önemli bir diğer husus da beyin fırtınaları. 
     Konuşmanın ardından tüm Eczacıbaşı çalışanlarıyla birlikte bize de armağan edilen Yaratıcılık Sanatı adlı kitabında Tom Kelley, beyin fırtınasıyla ilgili olarak bakın ne diyor 
     
     Piyano çalmak gibi 
     "İş dünyasından birçok kişi beyin fırtınasını, "Bisiklete binebilir misiniz " ya da "Ayakkabılarınızın bağlarını bağlamayı biliyor musunuz " gibi değişken bir eşik, bir denetim mekanizması olarak ele alır. Beyin fırtınasının ayakkabı bağlarını bağlamaktan çok, piyano çalmaya benzeyen bir beceri, bir sanat olma olasılığını göz ardı ederler. Beyin fırtınasında hep öğreniyorsunuz ve sürekli daha iyi olabilirsiniz. Hatta bir beyin fırtınası virtüözü olabilirsiniz ve beyin fırtınanızdan yararlanmak için dev şirketlerin başkanları koşup size gelebilir. 
     
     Ayda 1 kereden fazla 
     Şirketinizde beyin fırtınasını ne kadar sık yaparsanız, o kadar fazla değer üretebilir, o kadar çok yenilik yapabilirsiniz. Formunuzu korumak istiyorsanız, beyin fırtınası kaslarınızı ayda bir kereden fazla çalıştırmalısınız. Uygun bir yer bulun, iyi bir grup oluşturun ve o sırada canınızı sıkan bir soruna düzinelerce olası çüzüm bulmak için beyin fırtınası yapın. Hatta beyin fırtınasını şirketinizin kültürel dokusu haline getirin. 
     Beyin fırtınası düzenli bir toplantı değildir. Not alacağımız bir şey değildir. Sırayla konuşmazsınız. Çok zamanınızı almamalıdır. Bizim deneyimimizde, bir beyin fırtınası bazen 1.5 saat sürebildiği halde, optimum süre 1 saattir. Bir beyin fırtınası için gerekli fiziksel ve zihinsel enerji düzeyini, 1 saatten fazla devam ettirmek zordur. Beyin fırtınası oturumları sunum değildir. 
     Beyin fırtınası, IDEO’da şirket kültürünün düşünce motorudur. Ekipler için bir projenin başlangıcında "deneme" düşünceler üretme, projenin daha sonraki aşamalarında ise ortaya çıkan karışık bir sorunu çözme fırsatıdır. Grup ne kadar üretkense, beyin fırtınası o kadar düzenli ve verimlidir." 
     
     Devamı Yarın 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
