<DOC>
<DOCNO> 133406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sondun19.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin lokantasında anne sütlü yemek... 
</HEADLINE>
<TEXT>

     Çin'de değişik uygulamayla müşteri kazanmak isteyen lokantacı, mönüye anne sütüyle hazırlanmış yemekler kattı. 
     Gazete haberlerine göre, güneydeki Çangşa kentindeki lokantada, anne sütü katılmış denizkulağı ve tatlısu levreği, mönüye eklenen ilk yemekler oldu. 
     Şenguo Şibao gazetesi, lokanta sahibinin, anne sütü katılmış 108 çeşit yemek hazırlamayı tasarladığını ve bu projeyi zaman içinde uygulamak istediğini belirtti. 
     Lokantacı, yemeklerde kullandığı anne sütünün ''hijyenik'' olduğunu öne sürerek, ''Doğal ürünleri özellikle kullanmak gerek. Ana sevgisine saygımız sonsuz'' dedi. Kimliği açıklanmayan lokantacı, ''İnsan sütüyle hazırlanmış yemek yiyenler, aynı zamanda anne sevgisini deneyimleyeceklerdir'' diye konuştu. 
     





</TEXT>
</DOC>
