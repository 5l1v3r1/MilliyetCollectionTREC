<DOC>
<DOCNO> 107364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/guclu.html </URL>
<DATE> 2002/09/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Pişkinliğin bu kadarı da olmaz 3 
</HEADLINE>
<TEXT>

     ÖSYM tarafından sınav cevap kartı kaybedilen Gökseli Göde ile ilgi cevap nihayet geldi. ÖSYM Başkanı Fethi Toker, burası Türkiye olur böyle vakalar tarzı bir bilgi notu gönderdi. 
     Yapılan soruşturmalar sonucunda cevap kartının kaybolduğu tespit edildi denildikten sonra sonuç olarak bakın ne deniliyor 
     "Cevap k ğıdı bulunamayan bir adaya merkezimiz tarafından bir ÖSS puanı takdir edilmesi veya adayın tekrar sınava alınması mümkün değildir. Böyle bir yola gidildiği takdirde, sınavın güvenirliliğinin önemli ölçüde kayba uğrayacağı kaçınılmazdır. 
     Bir adayın cevap k ğıdının bulunamaması ÖSYM için son derece üzücü bir olaydır. ÖSYM böyle bir soruna çözüm bulamamakta, nedeni belli olmayan bir olay için ne adayı ne salon yetkililerini ne de ÖSYM çalışanlarını suçlamayı bir çözüm yolu olarak görmemektedir." 
     ÖSYM Başkanı cevap k ğıdı İzmir’den bize gelmedi diyor. Oysa baba Emin Göde’nin yaptığı tüm araştırmalar k ğıdın Ankara’ya gönderildiği yönünde. ÖSYM İzmir Temsilcisi Prof. Dr. Hüsnü Erkan’nın görüşü de bu yönde. O halde cevap k ğıdı nerede .. 
     ÖSYM, yanlış söz konusu olduğunda öğrenciye karşı öylesine gaddar ki, en ufak bir kodlama hatasında bile canına okuyor. Anında sınavını iptal edip en az bir yılını yakıyor. Ama hatayı yapan kendisi olduğunda burası Türkiye olur böyle vakalar diyor. Bu cevap kartı mutlaka bulunmalı. Hem de hemen. Eğer bulunmaz ya da öğrencinin hakkı teslim edilmez ise esas o zaman ÖSYM’nin güvenirliliğine gölge düşer. 
     ÖSYM bu konularda zaten sabıkalı. Önceki yıllarda da ÖSS barajını zor aşan bir aday ÖYS’de soruların tümünü doğru yanıtlamış ve en iyi fakültelerden birine girmişti. Aylarca süren yayınımızdan sonra ortaya çıktı ki birileri ÖSYM’de k ğıdını değiştirmiş... 
     ÖSYM, kayıp cevap kartı skandalının faillerini bulamıyorsa öğrenciyi mağdur etmeyecek bir çözüm üretmelidir. Yoksa o koltukları boş yere işgal ediyor olurlar .. 
     
     Bakanı da dinlemediler 
     YÖK ve ÖSYM derebeyliği sadece öğrencileri değil, siyasi iradeyi de ciddiye almıyor. Milli Eğitim Bakanı Necdet Tekin geçtiğimiz hafta YÖK’teki toplantıya katılarak ÖSS ile ilgili sıkıntılarını dile getirmişti. Ama YÖK ve ÖSYM bu sıkıntıları hiç dikkate almayarak yeni sınav sistemini yine kafalarına göre açıkladılar. Bakan Tekin, bu durumdan fazlasıyla rahatsız. Sanırım yurtdışı dönüşünde ÖSS konusu bir kez daha masaya yatırılacak... 
     
     Bir başka skandal mı 
     Meslek lisesi çocuk gelişimi ve ona eşdeğer programlardan mezun olanların AÖF Okul Öncesi Öğretmenliği Bölümü’ne yerleştirme işleminde vahim hatalar olduğu konusunda ciddi iddialar var. Hatta ciddi örnekler de. Yüksek puanlı öğrenciler açıkta kalırken, düşük puanlı adayların yerleştirildiğine ilişkin elimizde çok sayıda puan kartı bulunuyor. Gençler, verdikleri dilekçeye günlerdir cevap alamıyor. Bugün de bizzat başvuracaklar. Bu konudaki gelişmeleri aktarmaya devam edeceğiz... 
     
     Din mi, bilim mi 
     Partilerin aday listeleri incelendiğinde dini kökenli profesörlerin ilk sıralarda yer aldıkları dikkati çekiyor. Ya Türkiye’nin en önemli sorunu olan deprem konusunda ne oldu Başta depremci dede Ahmet Mete Işıkara olmak üzere tümü ya alt sıralarda yer aldılar ya da listelere hiç giremediler. Bu da siyasilerin olaylara bakış açısını çok net ortaya koyuyor. 
     Anlaşılan o ki ilim, bilim, üniversite h l siyasilerin umurunda değil .. 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
