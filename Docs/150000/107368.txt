<DOC>
<DOCNO> 107368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/okur.html </URL>
<DATE> 2002/09/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sistem çalışmıyor’ 
</HEADLINE>
<TEXT>

     Vitrinler süslenememiş.’ İşadamları, siyasi partilerin aday listeleriyle ilgili ilk yorumu böyle yaptı. Acaba bunun nedeni ne olabilir 
     İşadamlarına göre neden çok açık. Herkes hesap kitap yaptı, elini taşın altına sokmaya korktu. 
     Çünkü, siyasi parti sultalığı hala devam ediyor. Diyelim ki, A partisini seçtiniz. Ama olmadı, bunun siyasi riski, siyasetçi sizin hangi partili olduğunuzu biliyor. Olacak iş mi .. İşadamı, siyasetçi ile her zaman karşı karşıya gelmekten korkuyor. O yüzden çoğunluk bu riski üstlenemedi. 
     
Kısa liste      Peki ya her türlü riski üstlenenler. 
     İSO’nun eski Başkanı Memduh Hacıoğlu, TİM’in eski Başkanı Okan Oğuz, GİSAD Dış Ticaret’in Yönetim Kurulu Başkanı Hikmet Tanrıverdi, Yaşar Holding’in patronu Selçuk Yaşar’ın oğlu Selim Yaşar, TÜSİAD üyesi ve TGSD’nin eski Başkanı Nur Ger, bankacı Mevlüt Aslanoğlu, Yapı Merkezi’nden Ersin Arıoğlu, İZTO Başkanı Ekrem Demirtaş, Deniz Ticaret Odası Başkanı Cengiz Kaptanoğlu, Ulusal Sanayiciler Derneği Başkanı Kemal Özden, Altaca Dershaneleri’nin sahibi Erol Altaca, Tekser İnşaat’tan Tuğrul Erkin, gazeteci Nazlı Ilıcak’ın eşi Emin Şirin. 
     Liste öyle upuzun değil. Mutlaka başka işadamları da vardır. Ama lafı fazla uzatmaya gerek yok... Biz, ilk etapta bu listeyi verelim istedik. 
     Ve listelere piyasanın tepkisi ne oldu Özellikle AKP’nin listesi nasıl bulundu İşin özü, piyasa, AKP’yi "light" buldu. Korku yaşamadı, panik yapmadı. 
     Çünkü panik yapacak konu zaten ortadaydı. Kızgınlar ve kırgınların tavrı, seçimin ertelenmesine ilişkin gelişmelerde siyasetçilerin açıklamaları gün için yeterliydi. 
     Ancak bir noktanın altını ısrarla çizelim, yıllardır ANAP’a göre rota çizen mali piyasalar artık bu defteri kapattı... Yönünü CHP, AKP ve DYP’nin rotasına çevirdi. İşte o yüzden seçimlerin ertelenmesi meselesi en önemli gündem maddesi olarak karşımıza çıkıyor. Onun yarattığı tedirginlik dalgalanmayı da beraberinde getiriyor. 
     
Piyasa yapıcılığı      Siyasetçi, didişiyor. Piyasalar izliyor. Ama bizim izlediğimiz yer borçlanma piyasası. 207 milyar dolara ulaşmış iç ve dış borç bizi daha fazla düşünmeye itiyor. Ve yeniden çalışmaya başlayan "piyasa yapıcılığı" sistemi de bizim için çok daha önem arz ediyor. Çünkü bugün Ankara’da piyasa yapıcısı 10 banka yöneticisi bir araya gelip sistemle ilgili aksaklıkları tartışacak. 
     Biliyorsunuz, Akbank, Yapı Kredi, İş, Garanti, Ziraat, Vakıfbank, Oyak, Finansbank, HSBC ve Denizbank piyasa yapıcılığı sistemiyle bono piyasasının aktörleri olarak karşımıza çıkıyor. Hazine, Merkez Bankası ve İMKB tarafından hazırlanan düzenlemeye göre, piyasa yapıcıları ihale sonrası teklif veriyorlar Verilen tekliflerin miktarı piyasa yapıcısı bankanın ihalede kazandığı net tutarın yüzde 25’i kadar oluyor. 
     Ayrıca bu bankalar kısa vadeli nakit işlemleri yapıyorlar. Sürekli alım ve satım kotasyonu veriyorlar. Aylık yüzde 3 olmak kaydıyla her üç aylık dönemde ihraç edilen devlet borçlanma senetlerinin yüzde 5’ini almak zorundalar. 
     Ancak işte bu noktada sorun var. 
     Çünkü üç banka dışında kalan bankalar çoğunlukla sisteme uygun davranmıyorlar. Özellikle bir banka var ki, piyasa yapıcılığı sistemine hiç mi hiç uygun davranmıyor. Kağıt portföyü taşımak istemiyor. Sistemi dengelemek yerine sistemi bozma eğilimi gösteriyor. Konulan zorunluluklara uymuyor. 
     Bu şikayetler ilgili birimlere iletilmiş durumda. İşte bugünkü yapılacak toplantıda ağırlıklı olarak konuşulacak konu bu. Çünkü sistem çalışmıyor. 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
