<DOC>
<DOCNO> 110930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yazar/cetiner.html </URL>
<DATE> 2002/10/03/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Otopark soygununda paralar nereye gidiyor 
</HEADLINE>
<TEXT>

     Fırsat bu fırsat siyasi otoritede boşluk var ya, idari otorite de kendi kabuğuna çekilmiş uykuda Aman bana kimse dokunmasın ne olursa olsun diyor 
     Otopark işkencesi otopark soygunu yoğun trafik ile el ele İstanbulluları canlarından bezdirdi. 2 milyon 300 bin kadın ve erkek araç sürücüsü her gün çile çekiyor, üstelik değnekçilerin hakaretine uğruyor akıl almaz paralar ödeyerek Nişantaşı, Şişli ve civarı söylendiğine göre yıllığı 60 milyar liraya otoparkçılara kiralanmış birtakım kimselere Adamlar bu parayı, belki de birkaç günde kazanıyorlar. Gidin gezin görürsün. Resmen söylüyor değnekçiler 
     - Otomobilinizi bir saat park etmenin bedeli 8 milyon, her saat için iki milyon alıyoruz... 
     Ee peki orada civarda işiniz varsa 15 milyon ödediniz diyelim. Bu paranın makbuzu var mı Yok. Kazancın vergisi nereye gidiyor 
     Şimdi hemen diyecekler ki, "Koçan var elimizde, bal gibi makbuz kesiyoruz..." Yüzde 99’u adi zımbalı defterler bunların, bazılarının üzerinde uydurma kaşe basılmış. Ama buna bile lüzum görmeyenler daha çok, milyonları, milyarları cebe atıyorlar. 
     Bir kolluk, bir şapka ile ayak işi yapan değnekçiler yevmiye ile çalışıyorlar veya götürü ödüyorlar patronlarına ama oluk oluk kara paralar gidiyor Ağa babaları ya Kıbrıs’ta kumar oynuyor, ya Etiler’de ünlü meyhanelerde kadın oynatıyor 
     Bir de yüzlerce araba içinden birkaç tanesinin çekilme rezaleti var Bu da önemli bir gelir kaynağı. Bakmayın siz göstermelik vakıf isimlerine. Çoğu fişsiz, makbuzsuz taşınıyor veya yarı yoldan döndürülüyor Bu şekil ceza trafiği önleyen araçlara verilir. Yüzlercesinin içinden üç tanesini çekip milli serveti heba etmek birçok yolsuzluğun öncüsü olmuyor mu Ünlü restoranların, gazinoların, eğlence yerlerinin civarı hep kapkaç otoparkçıların elinde. Bu işte açıktan trilyonlar dönüyor. Gidin Amerikan Hastanesi’nin çevresine veya diğer hastanelere... birkaç saat için 10 bin, 15 bin lira istiyor değnekçiler. Yazık, günah milletin parasına ve hastası olana. Bari bu paralar devletin Hazinesi’ne girse. 
     Otopark korsanlarının yasal olmayan kazançlarını belediyeler kontrol edemiyor bu gerçek. Ama mutlaka bu soygunun ve eziyetin önüne geçilmeli. Otopark işi legal, yasal hale getirilmeli. 
     
Kürtçe bilen polis aranıyormuş      Kürtçe bilmeyen Kürt kökenli vatandaşlarımızın karakollarda işlerini yapmakta zorlanıyormuş polislerimiz özellikle Doğu’da . Gayet doğal, adliyede, hastanelerde, diğer devlet dairelerinde de aynı sorunlar yaşanıyor. Şimdi yasa çıktı ya, karakollarda Kürtçe bilen tercüman polisler görevlendirilecekmiş Hatta Emniyet Genel Müdürlüğü kendi bünyesi içerisinde Kürtçe kurslar açmayı tartışıyormuş 
     Tamam. Araya dursunlar, gayet iyi de. Peki, bugünlere kadar akılları neredeydi gelmiş geçmiş devletlilerimizin Polise, hakime, hekime Türkçe bilmediği için derdini anlatamayan bu sevgili vatandaşlarımıza bunca yıldır neden Türkçeyi öğretmediler 
     Almanya’da yerleşmiş ama yaşadıkları ülkenin dilini öğrenemeyen Türklere 2. sınıf vatandaş muamelesi yapılıyor. Almanca bilen Türkler ise oy kullanıyor. Alman parlamentosuna bile giriyor öyle değil mi 
     Yüzlerce yıldır yaşadıkları ülkenin dilini, Türkçeyi öğretmenin yolunu herhalde bulmalıydık. Doğduğu, büyüdüğü, kazandığı ülkenin dilini öğrenmeyenlerden çok öğretemeyenlerin kabahati var gibime geliyor... 
     







Seçmen kim 


"Rezaletler müzesi" için malzeme bolluğu... 


Asiye’nin kaderi 


Gözler Kuzey Irak’ta 


Irak’ta az zarar çok zarar hesabı 


Otopark soygununda paralar nereye gidiyor 


CHP ve ibadet 


"Baltalar elimizde uzun ip belimizde Gidiyoruz seçime, hey seçime..." 


Hazine’nin borç finansman hesabı 


AKP’nin yeni yaklaşımı 


Genel seçim yöntemiyle parti kongresi 


Krizi yenenler 


Çok şeyler yazmak lazım çoookkkk 


Seçim şimdi başlıyor 


Tarımda işler kötü 


İşadamının Karaoğlan anısı 


</TEXT>
</DOC>
