<DOC>
<DOCNO> 101574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/yasam/yas04.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yat değil YAAAAAAAT 
</HEADLINE>
<TEXT>

İngiltere’de dünyanın en büyük yatı inşa ediliyor.. Ama tam 83 metrelik yatın fiyatı, sudan biraz pahalı YAKLAŞIK 70 TRİLYON LİRA 
     Maliyet yüksek 
     İNGİLTERE’nin Southampton kenti tersanesinde hummalı bir çalışma var. Tersane işçileri dünyanın en büyük yatı için harıl harıl çalışıyor. Sterlin milyarderi Joseph Vittoria’nın yatı tamamlandığında 83 metre uzunluğu, 17 metre genişliği ve 98 metrelik yüksekliğiyle direkleri dahil dünyanın en büyük yatı unvanını alacak. Bu şahesere sahip olmanın maliyetiyse hayli yüksek. Vittoria, yat için 33 milyon sterlini yaklaşık 70 trilyon lira gözden çıkardı bile... 
     
     İlk müşterisi Hanks 
     MIRABELLA V’ isimli bu devasa yatı inşa eden Vosper Thornycroft, aslında savaş gemileri inşası üzerinde uzmanlaşmış bir mühendis. Tüm birikimini Mirabella V’ için kullanan Thornycroft, yatın her parçasını özel olarak tasarladı. Mirabella V’in tamamlandığında özel geziler için kiralanacağı da gelen bilgiler arasında. Hatta ünlü aktör Tom Hanks’in yatla ilgilendiği ve "Mirabella V"in ilk müşterisi olmak istediği söyleniyor. 
     
     İçinde yok yok 
     DEV yatın konukları için ise her türlü konfor düşünülmüş. Yatta bir jakuzi, bir havuz, bir jimnastik salonu, bir sauna ve bir de açık hava sineması bulunuyor. Duvarları ipekle kaplanacak yatta çok sayıda antika eşya da bulunacak. Mürettebat sayısı ise konuk sayısının üzerinde olacak. Mirabella V’in konuk sayısı 12 iken, yatın seyrini ve konukların konforunu 14 kişilik mürettebat sağlayacak. 
     



 YAŞAM 
















</TEXT>
</DOC>
