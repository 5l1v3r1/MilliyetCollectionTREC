<DOC>
<DOCNO> 103567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko25.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürettikleri domatesleri satamayınca, yola döktüler... 
</HEADLINE>
<TEXT>

     Tokat'ta, ürettikleri domatesleri satamadıklarını belirten Kazovalı çiftçiler, bir traktör kasası domatesi yola döktü. 
     Merkeze bağlı Kazova beldesi çiftçileri, ürettikleri domatesleri maliyetinin altındaki fiyata bile satamadıklarına ifade ederek, yetkililerin dikkatini çekmek amacıyla, her üreticiden bir kasa olmak üzere topladıkları bir traktör domatesi, belde girişindeki yola döktüler. 
     Hükümetin çiftçilere sahip çıkmadığını, tarım kredi kooperatifinden gramı 120 milyon liradan aldıkları domates tohumdan, bir kilogram domatesi 132 bin liraya mal ettiklerini kaydeden Kazova çiftçileri, 100 bin liraya bile alıcı bulamadıklarını belirtiler. 
     Kazovalı çiftçiler, Ziraat Bankası, Ziraat Odası ve Tarım Kredi Kooperatifi yetkilillerinin borçlarından dolayı peşlerini bırakmadıklarını hatırlatarak, ''borcumuzu inkar etmiyoruz. Ürettiğimiz ürün para etmediği için ödeyemedik. Gece gündüz emek vererek yetiştirdiğimiz mahsuller para etmiyor. Ürünlerin karşılığını alamayınca borcu ödeyemiyoruz. Bunun suçlusu biz değil yetkililerdir'' dediler. 
     





</TEXT>
</DOC>
