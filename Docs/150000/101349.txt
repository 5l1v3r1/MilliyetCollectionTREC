<DOC>
<DOCNO> 101349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/magazin/amag.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum Mali’den illallah dedi 
</HEADLINE>
<TEXT>

Mehmet Ali Erbil’in açtığı bar yüzünden uykuya hasret kalan Bodrumlular şik yet için her yere başvurdular ama sonuç değişmedi 
     YAŞAR ANTER DHA 

     Mehmet Ali Erbil ve ağabeyi Mustafa Erbil’in Bodrum’da birlikte açtığı "Mali Bar" adeta kentin k busu oldu. Eğlence mekanından ilçeye yayılan yüksek desibeldeki müzik tatile gelen herkesi canından bezdirdi. Mali Bar’ın yüksek gürültüsü tatilcilere ve ilçe halkına uykusuz geceler yaşatırken, çevrede oturanlar da evlerinde duramaz, misafir davet edemez oldu. 
     Uygulanan para ve kapatma cezasına karşın her gün sabahın ilk ışıklarına kadar çevreyi rahatsız etmeyi sürdüren barın çevresindeki restoran ve çay bahçeleri de birer birer boşaldı. 
     
Ceza, çerez parası      Geçen ay Neyzen Tevfik Caddesi’nde açılan ve 800 kişinin aynı anda eğlenebildiği üstü açık barın önünde, İstanbul’un gözde eğlence mekanları Laila ve Reina’daki gibi uzun kuyrukları oluşuyor. Çevredeki cadde ve sokaklarda park eden otomobiller yüzünden trafik kilitlenirken, mavi yolculuğa çıkan turistler, bara 50 metre mesafedeki Bodrum limanında bir gece konaklayıp "kaçıyor." 
     10 gün önce "Çevrede gürültü kirliliği" yarattığı gerekçesiyle 1.5 milyar lira para cezası kesilen bar, suçun tekrarı nedeniyle 5 gün süreyle kapatıldı. Ancak barın, bu cezaya karşın yine yüksek sesle müzik yayını yaparak gürültü kirliliğine devam etmesini Bodrumlular şaşkınlıkla karşıladı. 
     Yüzlerce ilçe sakini Bodrum Emniyet Müdürlüğü’nü arayarak şik yetlerini dile getirirken Bodrum Kaymakamı Cumhur Güven Taşbaşı da, gürültüye hassas bölgelerde müzik yayınını en aza indirmeyi amaçladıklarını ve denetimleri artırdıklarını belirterek şunları söyledi "Bodrum’da eğlence yerlerinde müzik yayını 90 desibeli aşamaz. Saat sınırlaması yok. Ancak yazın nüfusu 1 milyonu aşan ilçede çevre ve gürültü kirliliği yaratıp rahatsızlığa yol açan işletmelere hoşgörü gösteremeyiz. Suçu tekrar ederlerse, ruhsatlarını iptal edebiliriz." 
     
"Çağla, bana da mesaj yolla"      YAŞAR ÇAKMAK 

     Son aylarda yaşadığı aşklarla gündeme gelen Çağla Şıkel, gönderdiği mesajlarla İlhan Mansız - Berrak Tüzünataç aşkını bitiren "üçüncü şahıs" olarak Milliyet’te haber olduğu gün, bir grup manken ve Mehmet Ali Erbil’le birlikte Kuzey Kıbrıs’taydı. 
     Sunuculuğunu yaptığı programlarda bazı isimleri diline dolamasıyla ünlü şovmen Mehmet Ali Erbil’in bu kez hedefi Çağla’ydı. Erbil, prova boyunca Şıkel’e, "Çağla merhaba. Ben 17 numara. Bana da mesaj yolla" diye takıldı. Erbil’in esprileri diğer mankenleri kahkahaya boğarken Şıkel sinir içindeydi. 
     



 MAGAZİN 













</TEXT>
</DOC>
