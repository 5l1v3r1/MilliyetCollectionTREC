<DOC>
<DOCNO> 146197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko05.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     29.03.2003 - Irak'ta savaşın tıkanacağının hissedilmesi, bundan endişe duyulması üzerine, yatırımcıların hafta sonuna giriş öncesinde daha riskli yatırım araçlarından kaçınmaları sonucu, ABD Doları değer kaybetti. 
     HSCB'nin baş döviz stratejistine göre, savaş birkaç ay sürecek ve dolar buna uyum sağladı. 
     ABD Doları en fazla ve bariz şekilde euro karşısında değer kaybederken, euronun değeri 17 Mart'tan bu yana ilk kez 1.0800 dolar düzeyine erişti. 
     New York döviz borsasının Cuma günkü kapanışında dolar, 119.51 yenden 119.71 yene yükselirken, 1.3820 İsviçre Frangı'ndan 1.3696 franga geriledi. Sterlin 1.5640 dolardan 1.5752 dolara yükseldi. 
     Japonya'da bu mali yılın 31 Mart'taki kapanışından önce dolar 120.00 Japon Yeni civarında gezindi. Japon hükümeti bu pariteyle hala iyi rekabet edilip ihracat yapılabileceğini düşünüyor. Japon Yeni'nin güçlenmesi, ihracata dönük büyümeye dayalı dünyanın ikinci büyük ekonomisinde zayıf büyüme belirtilerini eritmeye başlayabilir. 
     Bazı döviz stratejistlerine bakılırsa, mali yılın bitimi öncesinde Japonya'ya pek az sermaye geri dönüşü oldu. Tipik olarak, Japon şirketleri ve bankalar dışardaki bazı malvarlıklarını satıp bu mali yıl açıklarını kapatmak için yen cinsinden fonlara dönüyordu. Fakat, bu yıl dışardaki varlıkların Japonya'ya dönüşü gerçekleşmedi. 
     Londra Borsası'nda Pazartesi günü 1.0649 dolardan işlem gören euro, Cuma günkü kapanışta 1.0758 dolara çıktı. 
     ABD Doları'nın Avrupa döviz borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle değerleri şöyle 
     
     
PARA BİRİMİ PAZARTESİ CUMA JApon Yeni 120.56 120.10 İsviçre Frangı 1.3844 1.3714 Kanada Doları 1.4844 1.4667 
     Londra borsasında sterlin 1.5724 dolardan 1.5686 dolara indi. 
     
     ALTIN FİYATLARI BİRAZ YÜKSELDİ 
     Altının ons fiyatı bazı borsalarda Pazartesi günü öğleyin ve Cuma günkü kapanış itibariyle şöyle idi 
     
     
BORSA PAZARTESİ CUMA Londra 330.15 330.90 Zürih 329.12 330.77 Hong Kong 329.80 330.45 
     Londra borsasında gümüşün ons fiyatı 4.37 dolardan 4.41 dolara yükseldi. 
     
     MENKUL KIYMETLER BORSALARI 
     Yatırımcıların Irak'ta savaşın tıkanmasından endişe etmelerinin olumsuz etkisiyle, New York menkul kıymetler borsası Wall Street'te Dow Jones Endeksi son iki haftalık kazancını kaybetti. 
     Dow Jones Endeksi geçen hafta yüzde 4.4 oranında puan kaybıyla 8,145.77 puana, Nasdaq Bileşik Endeksi yüzde 3.7 puan kaybıyla 1,369.61 puana indi. Standard Poor's 500 endeksi de yüzde 3.6 puan kaybetti. 
     Tokyo menkul kıymetler borsasında da Nikkei Endeksi geçen hafta 85.11 puan kayıpla 8,280.16 puana, Londra borsasında FTSE-100 endeksi 152.6 puan kayıpla 3,708.5 puana indi. 
     




</TEXT>
</DOC>
