<DOC>
<DOCNO> 141061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo37.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor Deplasmandaki maçlarımız durumumuzu belirleyecek 
</HEADLINE>
<TEXT>

     İkinci Futbol Ligi A Kategorisi takımlarından Sakaryaspor'da, teknik direktör Hüseyin Hamamcı, zirve mücadelesindeki iddialarının, deplasman maçlarında alacakları puanlara bağlı olduğunu söyledi. 
     Hüseyin Hamamcı, son haftalarda takımın başarı grafiğinin düştüğünü ve sürekli puan kaybına uğradığını ifade ederek, yeniden yükselişe geçmek istedikleri kaydetti. 
     Deplasmanda yapacakları Antalyaspor maçını kazanarak zirve yarışından kopmamak istediklerini ifade eden Hamamcı, ''Sahamızda kaybettiğimiz puanlar nedeniyle önemli bir avantajı yitirdik. Bu yüzden deplasmandaki maçlar zirvedeki durumumuzu belirleyecek. Deplasman maçlarında bu kayıpları telafi etmek zorundayız'' dedi. 
     Hamamcı, sakatlığı süren Alparslan ve Görkem'in dışında eksikleri bulunmadığını ve Antalya'dan 3 puanla dönecek güçte olduklarını kaydetti. 
     Bu arada yeşil-siyahlı ekip, Antalyaspor maçının hazırlıklarını yaptığı çift kale maçla tamamladı. 
     





</TEXT>
</DOC>
