<DOC>
<DOCNO> 111647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo09.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ancelotti Milli Takım'ın başarısızlığı liglere olumlu yansıdı 
</HEADLINE>
<TEXT>

     AC Milan Teknik Direktörü Carlo Ancelotti, İtalyan Milli Takımı'nın Dünya Kupası finallerinde yaşadığı hayal kırıklığının lige güzel futbol getirdiğini söyledi. 
     Radyoya verdiği demeçte Ancelotti, ''İtalya'da asla gösterişli futbol arayışı olmadı. Ama Dünya Kupası'ndaki hayal kırıklığı ve bazı kulüplerin ekonomik krizde olmaları ligde kaliteli futbol arayışını doğurdu'' dedi. 
     İtalyan futbol kulübü yöneticileri ve taraftarların hiçbir zaman iyi futbolu aramadıklarını, yerine kazanmayı ön planda tuttuklarını ifade eden AC Milan teknik direktörü, ''Bu yıl Milan'da kaliteyi artırmaya çalıştık. Kaliteli oyuncular getirdik. Onların karakteristik özelliklerini ortaya koymak için bu şekilde oynamamız gerekiyordu. Ama herkes bu projeye ikna oldu'' şeklinde konuştu. 
     Gulit, Van Basten, Rejkardlı günlerine dönmeyi hedefleyen Milan'da gerek Ancelotti, gerekse futbolcular ve yönetim yeni bir devir açacaklarına ikna olduklarını söylüyor. 4. haftası geride kalan ligde Milan 10 puanla 2. sırada yer alırken, Şampiyonlar Ligi'nde grubunda lider durumda bulunuyor. 
     





</TEXT>
</DOC>
