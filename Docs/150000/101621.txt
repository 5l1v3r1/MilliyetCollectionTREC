<DOC>
<DOCNO> 101621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun33.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi'nin yeni bölümü bulundu 
</HEADLINE>
<TEXT>

     Çin Seddi'nin şimdiye kadar bilinmeyen bazı bölümleri bulundu. 
     Kuzeybatıdaki Gansu eyaletindeki kazıyı yürüten ekipten, Gansu Arkeolojik Araştırmalar Enstitüsü arkeologlarından Yue, iki yıldır devam eden çalışmalar sonunda 30 gözetleme kulesi, iki burç ve iki başka binanın kalıntılarının ortaya çıkarıldığını söyledi. 
     Yue, bulunan bölümün MÖ 206 ile MS 220 yıllarında hüküm süren Han hanedanı döneminde inşa edilmiş olduğunu, buluntuların hanedanın siyasi, ekonomik ve kültürel hayatıyla ilgili önemli ipuçları vereceğini belirtti. 
     Dünyanın uzaydan görülebilen tek insan yapısı olan Çin Seddi, Pekin'in doğusunda deniz kıyısından başlayıp Gansu'ya kadar uzanıyor. 
     İnşaatı birçok hanedan döneminde binlerce yıl süren duvarın tamamının uzunluğunun 6 bin kilometre civarında olduğu tahmin ediliyor. 
     





</TEXT>
</DOC>
