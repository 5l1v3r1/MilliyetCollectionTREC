<DOC>
<DOCNO> 119356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yazar/tamer.html </URL>
<DATE> 2002/11/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vaatler mükemmel, icraatı görelim 
</HEADLINE>
<TEXT>

İş dünyasının ağzı kulaklarında, neredeyse herkes iyimser. Sadece Fazilet’ten AKP’ye kayan seçmen buruk. Başörtüsü hariç AKP’den her kesime bol bol mavi boncuk var 
     Herkes şaşkın. Özellikle de AKP’yi öcü gibi görenler, ANAP ya da DYP barajı aşamadı da CHP ile koalisyon olasılığı doğmadı diye karalar bağlayanlar... 
     AKP, yıllardır sürüncemede kalmış dev sorunların neredeyse tümüne nasıl da uzlaşmacı yaklaşıyor Avrupa Birliği ile ilişkiler de, Kıbrıs sorunu da yakında çözülüverecek gibi. Sanki toplumun değişik katmanlarının arasına gizli kulaklar yerleştirerek neyi duymak istediklerini saptamışlar ve hepsini peşpeşe sıralıyorlar. Hatta "Daha ne duymak istiyorsanız söyleyin, hemen yerine getirelim. Emrinize amadeyiz" havasındalar. 
     
     İyimserlik salgını 
     İş dünyasına 2 haftadır acayip iyimserlik hakim. Yüzler gülüyor, geleceğe umutla bakılıyor. Borsa tavanlarda. TV kanalları arasında şöyle bir rastgele zaplayın Haber spikerlerinin yüzlerinde bile sürekli bir gülümseme ve iyimserlik hali var son günlerde. 
     Yine de iş dünyasının en iyimserleri bile, AKP lideri Tayyip Erdoğan’ın dün açıkladığı acil eylem planına inanamadılar "Pes Too good to be true gerçek olabilmek için fazla iyi " dediler. 
     AKP, İstanbul’un varoşlarından Anadolu’nun dört bir yanına uzanan açlık ve sefaletin gayet iyi farkında. Halkın önceliğinin iş ve aş olduğunu göz önüne almış. Ekonominin çarklarını yeniden döner hale getirmek için ne gerekiyorsa art arda devreye sokmayı vaad ediyor. İlk 1 ayda şu şu şu, ilk 3 ayda şu şu şu, ilk 6 ayda..., 1 yılda... İş dünyası, kendilerine böylesi bir takvim sunulmasına bayıldı 
     
     Başörtüsü hariç 
     Seçimlerden bu yana AKP’den en fazla şikayetçi olan kesim kim biliyor musunuz Fazilet’ten AKP’ye kayan koyu İslamcı seçmen Zira her türlü vaadin ortasında sadece türbana yer yok Herkese mavi boncuk dağıtılıyor, sıra başörtüsüne gelince o konuda herhangi bir takvim bile yok 
     Bir zamanlar şeriat devleti kurma özlemi içindeki Tayyip Erdoğan, Ramazan günü İtalya Başbakanı ile öğle yemeği yiyeceğim diye orucunu aksatıyor. Buna karşılık Sosyalist Enternasyonel toplantısı için aynı gün Varşova’ya giden Deniz Baykal, oruçlu olduğu için öğle yemeğine katılamıyor Çoğumuz için şu anki durum, rüyamda görsem hayra yormam vaziyeti 
     Benim fikrimi soracak olursanız, dereyi görmeden paçaları sıvamam. Biz geçmişte ne parlak vaatler, ne 2 anahtarlar gördük. Hangisi gerçek oldu ki Hoş Tansu Çiller’le Erdoğan’ı kıyas bile etmem. Erdoğan’ın şimdiye kadar hiç bol keseden atar halini görmedim. Ama yine de ben icraatı bekliyorum. Tıpkı İstanbul Sanayi Odası eski Başkanı, çiçeği burnunda CHP milletvekili Memduh Hacıoğlu gibi. 
     
     Önemli olan icraat 
     Hacıoğlu "Hele bir hükümet olsunlar da görelim " diyor ve ekliyor 
     "Toplum çok yüksek bir kredi açtı bu arkadaşlara. Her şeyin bir karşılığı vardır. Dolayısıyla yüksek kredinin hükümete yükleyeceği yük de çok ağır olacaktır. Toplumda öylesine yüksek beklenti yarattılar ki, günü kurtarma politikasıyla devam edemezler. Şimdi herkes konuşuyor. Konuşurken mangalda kül bırakmıyorlar. Ama hükümet and içip göreve başladıktan sonra daha birinci günün sonunda icraatlarını önlerine koyup bir değerlendirme yapmak durumundalar. Eğer uzun vadeli bir işin ilk adımlarını atmışlarsa mesele yok, ama sadece o günü kurtarmışlarsa, toplumun onlara verdiği kredi çok çabuk tükenir." 
     
     







"Gelen gideni görmez, iki kapılı handır bu" 


Güzel başlangıç 


Erdoğan Kıbrıs Planı’na sıcak 


Yeni Başbakan Gül niye şanslı 


Birbirimize güveniyoruz 


"Gül"ü seven... 


Asistanlardan askerlik için ilginç bir öneri 


Kamyon şoförleri... 


Gül emanetçi olmaz 


Vaatler mükemmel, icraatı görelim 


Unutulmuş şehrin "Robin Hood"u Jet Fadıl 


Devir sözleşmesine bakın 


Hükümetin IMF ile pazarlık şansı var 


AKP enkaz devralmayacak 


Türkiye'nin kadın hat sanatçısı Gaye Zapsu 


</TEXT>
</DOC>
