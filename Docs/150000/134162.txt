<DOC>
<DOCNO> 134162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur21.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk'ta ölen Gonca Us'un abisi ev bastı... 
</HEADLINE>
<TEXT>

     ''Susurluk Kazası''nda yaşamını yitiren Gonca Us'un erkek kardeşi Mahir U., İzmir'in Hatay Semti'nde, sevgilisi olduğu belirtilen kadının evini basarak, dövdüğü ve silahla havaya ateş açtığı gerekçesiyle gözaltına alındı. 
     Alınan bilgiye göre, ihbar üzerine İnönü Caddesi 573 numaralı apartmana giden polislere, çevre sakinleri, Ebru G.'nin kaldığı daireye gelen bir kişinin, kapıyı yumrukladığını, içeri girdiğini, ardından bağrışma ve silah sesleri duyduklarını söyledi. 
     Bir kamu kuruluşunda çalıştığı bildirilen Ebru G. 27 , polise, Mahir U.'nun evine gelerek kendisini dövdüğünü, evde zarara yol açtığını, tabancasıyla havaya bir el ateş ettiğini, daha sonra silahı pencereden apartmanın bahçesine attığını söyledi. 
     Evde yapılan incelemede, tavana saplanmış mermi çekirdeği tespit edildi ve tabanca da bahçede bulundu. 
     Alkollü olduğu belirtilen Mahir U. 31 gözaltına alınırken, Ebru G. ile kızkardeşi Burcu G. 23 de ifadelerine başvurulmak üzere Asayiş Şube Müdürlüğü'ne götürüldü. 
     Mahir U., daha önce de Çeşme Sheraton Oteli'nin 2001 yılında kurşunlanması olayının faili olarak tutuklanmış ve cezaevine konulmuştu. Bu olayın ardından, Mahir U., bu kez de kendisine sahip çıkmadığı ve adını polise verdiği iddiasıyla avukat Talat Tekkılıç'ı ayağından silahla yaraladığı gerekçesiyle yakalanmıştı. 
     





</TEXT>
</DOC>
