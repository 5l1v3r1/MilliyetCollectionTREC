<DOC>
<DOCNO> 125698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur13.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya güzeli Azra Akın, Başbakan Gül'ü yakışıklı buldu 
</HEADLINE>
<TEXT>

     Dünya güzeli Azra Akın, Başbakan Abdullah Gül'ü "sempatik ve yakışıklı" buldu. 
     Londra'da düzenlenen güzellik yarışmasında dünya güzeli seçilen Azra Akın, Başbakan Abdullah Gül'ü ziyaret etti. 
     Akın, Gül'e "Dünya Güzelleri Kataloğu"nu verirken, Gül de Akın'a gümüş şekerlik hediye etti. 
     Başbakan Gül'le görüşmesinin ardından Başbakanlık giriş merdivenlerinden el sallayarak poz veren Akın ısrarlar üzerine kısa bir açıklama yaptı. Akın, heyecanlanarak, Başbakan yerine "Cumhurbaşkanı ile tanıştığım için çok mutluyum" dedi. Tanışmanın kendisine büyük bir onur verdiğini söyleyen Akın, Gül'ün makamında çok iyi karşılandıklarını ve onunla tanıştığı için çok gururlu ve mutlu olduğunu ifade etti. Gül'ün kendisini tebrik ettiğini kaydeden Akın, bir soru üzerine Gül'ün "çok iyi, şirin, sempatik ve aynı zamanda yakışıklı olduğunu" söyledi. 
     





</TEXT>
</DOC>
