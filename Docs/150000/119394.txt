<DOC>
<DOCNO> 119394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sonspo08.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif'in yitirdiği birşey yok... 
</HEADLINE>
<TEXT>

     Geçen sezonun Beşiktaşlı İlhan Mansız ile birlikte gol kralı Arif'in, yaşadığı bocalama dönemine karşın yitirdiği fazla birşey yok. 
     Geçen sezon ligin 13. haftasının sonuna dek ligde toplam 9 gole ulaşan Arif, gollerinin çoğunu ikinci yarıda atmış ve şampiyonlukta büyük katkı sağlamıştı. 
     Arif, bu sezon ise 13. hafta sonunda toplam 8 gole ulaşırken, gol sayısında önemli performans kaybı yaşamadı. 
     
     YALNIZCA 2 MAÇTA 90 DAKİKA OYNADI 
     Ligde bu sezon en son 5. haftadaki Kocaelispor maçının 6. dakikasında gol atan Arif, Trabzonspor maçının 66. dakikasına dek gole hasret kaldı. 
     İlk 5 hafta oynadığı tüm maçlarda gol atma başarısını gösteren ve 7 gole ulaşan Arif, gol atamadığı dönemdeki 7 karşılaşmada ise yalnızca 2 kez 90 dakika forma giyip, 2 maçta da son 45 dakikalarda şans bulabildi. 
     Arif, Trabzonspor maçında takımının galibiyet golünü atarak, sarı-kırmızılıları büyük bir krizden çıkaran isim oldu. 
     





</TEXT>
</DOC>
