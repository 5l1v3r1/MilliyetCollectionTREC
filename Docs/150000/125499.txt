<DOC>
<DOCNO> 125499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur28.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Süper Türk"ün başarısı... 
</HEADLINE>
<TEXT>

     ABD'nin San Antonio kentinde yapılan ve çeşitli ülkelerden 3 bin mühendisin katıldığı proje yarışmasında, 30 yaşındaki Ertan Yılmaz, motorlarda yağ tüketimini yüzde 50 oranında azaltan projesiyle dünya birincisi oldu. 
     Büyük bir başarıya imza atarak, bir anda adından ''Süper Türk'' olarak söz ettiren Yılmaz'ın, ateşlemeli motorların yağ tüketimini yüzde 50 oranında azaltan projesi, birinciliğe layık görüldü. 
     Amerika'da bulunan ve kısa adı SEA Karada, Havada, Denizde ve Uzayda Hareket Kabiliyetini Geliştiren Mühendislik Topluluğu olan kuruluş tarafından 2001 Kasım ayında düzenlenen ''Otomobil Yağları Fuarı ve Proje'' yarışmasına 3 bin mühendis katıldı. 
     1902 yılında kurulan ve 97 ülkede 83 binin üzerinde mühendis, işadamı ve öğrencisi bulunan SEA, 1986'dan bu yana dünyanın en iyilerine ödül veriyor. 
     
     ÖDÜLÜ ALAN İLK TÜRK 
     Ertan Yılmaz, sunduğu projenin birinci seçilmesiyle ''ödüle layık görülen ilk Türk'' unvanına sahip oldu. 
     Daha büyük başarılara imza atmak için yılmadan çalışacağını belirten Yılmaz, ''Türkiye'den hiçbir yetkilinin beni arayarak tebrik etmemesine çok üzüldüm. Ama ben yine de Türk olmaktan gurur duyuyorum'' dedi. 
     Sivas'ta doğan ve 5 yaşında ailesiyle Almanya'ya giden Yılmaz, ''Rhesnisch West Failsche Techniche Hochsehale Üniversitesi''nin Makine Mühendisliği bölümünü bitirdi. Daha sonra ABD'ye giderek ''Masachutetts İnstutute Of Technol''da proje üzerinde çalıştı. 
     





</TEXT>
</DOC>
