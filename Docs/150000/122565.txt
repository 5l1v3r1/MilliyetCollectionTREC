<DOC>
<DOCNO> 122565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/guncel/gun01.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceci polisler hep kanaat’le kurtulmuş 
</HEADLINE>
<TEXT>

İşkence suçundan mahk m olan, ancak "Bir daha yapmazlar" kanaatiyle cezaları ertelenen polisler, benzer şekilde tam iki kez daha cezaevinin kapısından dönmüş 
     ESRA ALUS İstanbul 

     Sendikacı Süleyman Yeter’in de aralarında bulunduğu 15 kişiye işkence iddiasıyla yargılanırken aldıkları cezalar ertelenen üç polis, daha önce de aynı şekilde serbest kalmış. Önceki gün aynı suçu tekrar işlemeyecekleri kanaatiyle’ cezaları ertelenen komiserler Bayram Ali Kartal, Sedat Selim Ay ve Yusuf Öz, aynı suçlamayla yargılandıkları farklı iki davada da yine kanaatle cezaevinde yatmaktan kurtulmuş. 
     
     1996 YILINDA AÇILDI 
     Terörle Mücadele Şube Müdürlüğü’nün kurulmasından önce İstanbul Siyasi Şube’de tim şefi olarak görev yapan Kartal, Ay ve Öz, işkence yapmak suçlamasıyla haklarında 1996’da açılan üç ayrı davada, İstanbul 5. ve 7. Ağır Ceza mahkemelerinde yargılandı. 5. Ağır Ceza Mahkemesi’nde geçen yıl sonuçlanan davada Ay, yeterli delil bulunamadığından beraat ederken, 22 Nisan ve 25 Eylül 2002’de sonuçlanan davalarda ise Kartal, Öz ve Ay, alt sınır olarak kabul edilen 1 yıl hapis cezasına çarptırıldı. Ancak mahkeme heyeti, "sanıkların suç işleme konusundaki eğilimlerine göre cezanın ertelenmesine" kanaat getirdi. 
     
     UYSAL KARŞI ÇIKTI AMA... 
     Davanın kararına muhalefet şerhi koyan üye h kim Mehmet Uysal’ın, 7. Ağır Ceza Mahkemesi’ndeki daha önceki iki davada da aynı yönde görüş vermesi dikkati çekti. Uysal’ın muhalefet gerekçesi ise hep aynıydı "Bu davada isimleri geçen sanıklar hakkında mahkememizde bulunan birden çok dava dosyasında benzer iddialarla kamu davası açılmıştır. Sanıkların bu dava dosyalarına yansıyan eğilimlerine göre ileride bir daha suç işlemekten kaçınmayacakları anlaşılmaktadır. Bu itibarla, mahkememizin görüş ve uygulamasına katılmadım." 
     
     H KİM KARARI SAVUNDU 
     İstanbul 7. Ağır Ceza Mahkemesi Başkanı Niyazi Aydın ise son kararla ilgili olarak şunları söyledi "Yargılama, baktığımız dava dosyasıyla sınırlıdır. Eldeki deliller ışığında karar verdim. Üstelik polislerin sabıkası yoktu. Mahkemeye yeni atandım. Sanıkların daha önce başka ne gibi suçları işlediğini bilemem. Ayrıca mağdurların aldığı işkenceye dair raporlar üç günlüktü." Öte yandan sanık polis memurlarının, sabıka kayıtlarının bulunmadığı belirtildi. Avukat Gülizar Tuncer, karara itiraz edeceklerini belirterek, "Polislerin sabıkasız oluşu bu erteleme kararları neticesidir" dedi. 
     
Erteleme kararı Aksu’yu şaşırttı      NAMIK DURUKAN 

     Dokuz polisten dördünün cezasının ertelenmesi İçişleri Bakanlığı’nı harekete geçirdi. Sanık polislerle ilgili dosyanın yeniden incelenmesini isteyen İçişleri Bakanı Abdülkadir Aksu, "Nasıl ceza verilmemiş, anlamak mümkün değil" dedi. Aksu işkence davasını yakından izlediklerini ve konuyla ilgili yetkili kurumlarla bakanlık olarak temasa geçtiklerini belirtti. 
     



 GÜNCEL 




















</TEXT>
</DOC>
