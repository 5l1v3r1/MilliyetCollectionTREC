<DOC>
<DOCNO> 108917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/gun04.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaklardan sahneye 
</HEADLINE>
<TEXT>

Hayatını sokaklarda geçiren Mustafa Ün, çıkış yolunu kitaplarda buldu. Şimdi tiyatro oyunları yazıp sahneliyor 
     ASLI ÖKTENER İstanbul 

     Yüzümüzün bir yarısı sokağa, diğer yarısı ise uzanan yardım eline bakıyor. Ne taraf baskın gelirse o tarafa dönüyoruz. Ben şanslıydım, kurtuldum. Yoksa şimdi ölmüş olurdum..." 
     Bu sözler bir dönem sokaklarda yaşayıp tiner kullanan, şimdiyse tiyatro oyunları yazan Mustafa Ün’e ait. İşte Ün’ün 26 yıllık yaşamına sığdırdığı şaşırtıcı hik yesi... 
     Mustafa için kötü gidiş 12 yaşındayken sol bacağını kaybetmesiyle başladı. Bir gece aniden ateşlendi ve hastanede test yapılmadan iğne vurulunca bir bacağını kaybetti. Mustafa, aynı dönemlerde yatılı okula kaydedildi. Mustafa, ailesi de arayıp sormayınca bunalıma sürüklendi. Okulun kalorifer dairesinde tiner ve bali kullanmaya başladı. Tatillerde İstanbul’a kaçarak sokaklarda yatıp kalktı. Sokaklara her seferinde biraz daha alışan Mustafa, lise 2. sınıfa geldiğinde okulu bıraktı ve soluğu yine İstanbul’da aldı. 
     Birçok kez bıçaklandığını anlatan Mustafa Ün, "Bir gün Beyoğlu sokaklarında ağlayarak dolaşıyordum. Şair Can Yücel beni durdurdu. Ağlama, geçer’ dedi ve bana bir kitap uzattı. O günden sonra çok okumaya başladım" dedi. 
     
     Yazarlığa başladı 
     Kitaplara ilgisi yüzünden arkadaşları da Mustafa’ya "komin" ismini taktı. Sokak Çocukları Gönüllüleri Derneği Başkanı Yusuf Ahmet Kulca’yla tanıştı. 1993 sonunda ise Sefaköy’de yurda gitti. Mustafa üç yıl sonra İzmir’e gitti. İki gün sokakta yaşadı, olmadı, sokak hayatını artık istemediğini fark etti. Çocuk Gelişimi Bölümü’nü bitirdi. Bir yandan tiyatro oyunları yazıyor, bir yandan da Alsancak Sokak Çocukları Evi’nde memur olarak çalışıyordu. Bugüne kadar yazdığı yedi oyundan beşi 20 şehirde sahnelendi. 
     



 GÜNCEL 








geçerli olur mu 







</TEXT>
</DOC>
