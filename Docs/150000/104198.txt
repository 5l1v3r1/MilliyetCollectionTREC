<DOC>
<DOCNO> 104198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun21.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam " BM'ye karşı bütün yükümlülüklerimizi yerine getirdik" 
</HEADLINE>
<TEXT>

     Irak lideri Saddam Hüseyin, BM kararlarından doğan ''bütün yükümlülükleri'' yerine getirdiklerini söyledi. 
     INA ajansının haberine göre, Bağdat'ta Katar Dışişleri Bakanı Hamad bin Casim el Tani'yi kabul eden Saddam, ''Irak, BM Güvenlik Konseyi kararlarıyla üstlendiği yükümlülüklerin hepsini yerine getirdi, ama BM kendi yükümlülüklerini bize karşı yerine getirmedi'' dedi. 
     Saddam Hüseyin, BM'nin yükümlülüklerinin başında, Irak'ın bağımsızlık ve egemenliğinin kabul edilmesi ve ambargonun kaldırılmasının geldiğini kaydetti. 
     Irak lideri, ABD'nin Bağdat'ı kitle imha silahları üretmekle suçladığına da işaret ederek, ''ABD bizi vurmakla tehdit ediyor, ama böyle yaparak sadece Irak'ı değil, bütün Arap ulusunu hedef alıyor'' diye konuştu. 
     





</TEXT>
</DOC>
