<DOC>
<DOCNO> 109437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/spor/spo04.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba golcü istedi 
</HEADLINE>
<TEXT>

Trabzonspor Teknik Direktörü, Fatih dışında son vuruşlarda etkili oyuncusunun olmadığını söyledi. Alban Bushi’nin devre arasında gönderilmesi gündeme geldi 
     

     Mehmet yetersiz’ 
     TRABZONSPOR Teknik Direktörü Samet Aybaba, golcülerden yana oldukça dertli. Tecrübeli teknik adam, Fatih’in gol atmadığı karşılaşmalarda sustuklarını belirterek, "Bu takıma iyi bir santrfor, mutlaka gerekli. Mehmet Yılmaz çok dağıtıcı, güçlü, kuvvetli bir oyuncu, ancak son vuruşları istenilen düzeyde değil. Selahattin sakatlığı nedeniyle takımdan uzun süre ayrı kaldı, bir süre daha oynayamayacak" dedi. 
     
     Bushi gözden düştü 
     AYBABA, sezon başından bu yana beklediği verimi alamadığı Arnavut golcü Bushi’nin de gönderilmesinin gündemde olduğunu açıkladı. Trabzonspor’un hocası sözlerini şöyle noktaladı "Bu ekibe kaliteli bir golcü alınması şart. Süratli, çabuk, gol vuruşları iyi olan bir oyuncuyla sorunlarımızı rahat çözeriz. Şu anda oyuncu transfer edemeyiz. Fakat devre arasında alınması için yönetime rapor verdim." 
     
     Samsun hazırlığı 
     BORDO-Mavili takım, Samsunspor ile evinde oynayacağı maçın hazırlıklarını dün yaptığı tek idmanla sürdürdü. Çift kale maçta Bordo - Mavili futbolcuların hırsı gözdoldurdu. Ligin en az gol yiyen kalecisi olan Petkoviç, "Beşiktaş elimizden zor kurtuldu. Samsunspor karşısında da aynı futbolu oynarsak galibiyete ulaşırız. Tek sıkıntımız gol. Forvet oyuncularımız kaliteli olmasına karşın çok şanssızlar" dedi. 
     
     Forma krizi 
     GEÇEN yıl göğüs reklamı alamayan Bordo - Mavili yönetim, ligde altıncı hafta bitmesine rağmen hiçbir kuruluşla anlaşma yapamadı. Bu arada 3 milyon dolar bonservis bedeli beklenen Rune Lange ve Vugrineç konusunda da FIFA, henüz karar vermedi. Yöneticiler, "Artık Lange’de umudumuz kalmadı. Vugrineç konusunda ise İtalyanlar’ın FIFA’daki gücüne karşı koyamıyoruz" diye konuştu. 
     
     



 SPOR 


























</TEXT>
</DOC>
