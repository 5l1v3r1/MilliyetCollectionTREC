<DOC>
<DOCNO> 111342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sonspo07.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'de Emre ve Okan kadroda yok... 
</HEADLINE>
<TEXT>

     İtalya Birinci Futbol Ligi'nde lider durumda bulunan FC Inter, sakat futbolcularından dolayı Piacenza deplasmanına endişeli gidiyor. 
     Arjantinli teknik direktör Hector Cuper, sakatlıkları halen süren Emre, Okan, Vieri, Materazzi ve kaleci Toldo'yu Piacenza maçının kadrosuna almadı. 
     Ayak baldırlarında çekmeden kaynaklanan hafif sakatlığı bulunan Emre'nin, perşembe gününden itibaren takımla birlikte çalışmalara başlamasına karşın, Cuper tarafından riske atılmadığı bildirildi. Cuper, sakatlıklardan dolayı kadrosuna genç takımdan oyuncu dahil etmek zorunda kalırken, kaleci Enrico Rossi ve forvet oyuncusu Obafemi Martins, ilk kez A takımda kadroya girme şansı yakaladı. 
     





</TEXT>
</DOC>
