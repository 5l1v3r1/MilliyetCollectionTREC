<DOC>
<DOCNO> 113173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/asiy.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oy namustur, satılmaz 
</HEADLINE>
<TEXT>

Miting meydanlarında kumanya dağıtanlara dikkat çeken CHP Lideri Baykal, "Bu parayı nereden buluyorlar Erzakı alın, ama sakın ha oy vermeye kalkmayın" çağrısında bulundu 
     SALİH ŞAHİN Kars DHA 

     CHP Genel Başkanı Deniz Baykal, bazı partilerin adayları arasında savcıların aradığı kişilerin bulunduğunu ve seçim meydanlarında kumanya dağıtıldığını belirterek "Bu parayı nereden buluyorlar Erzakı alın ama sakın ha oy vermeye kalkmayın. Asıl günah bunları dağıtanlara oy vermektir. Oyunuzu satmayın. Çünkü oy namustur, kutsaldır" dedi. 
     Seçim gezilerini dün Doğu Anadolu Bölgesi’nde sürdüren Baykal, Kars Bulvar Meydanı’nda yaklaşık 4 bin kişiye seslendi. İktidara geldiklerinde tarım ve hayvancılığa 2 milyar dolar ayıracakları vaadinde bulunan Baykal, "Çiftçiye sahip çıkacağız. Süt sudan daha pahalı duruma getirilecek" diye konuştu. 
     Siyasi rakipleriyle çatışmaya girmeyeceği mesajını veren Baykal, "Ben onları önce Allah’a, sonra size havale ediyorum. Amacımız çatmak değil, çare bulmaktır" şeklinde konuştu. Milletvekili adaylarının yüzde 25’inin sabıkalı olduğunu ve arandığını kaydeden Baykal, Jet - Pa Holding’in patronu Siirt Bağımsız Milletvekili adayı Fadıl Akgündüz’e de atıfta bulunarak, şöyle devam etti 
     "Hele biri var ki, uluslararası sanık. Yurtdışında yaşıyor ve Interpol bunu arıyor. Ama o, Türkiye’de telefonla miting düzenliyor. Sonra Anayasa’nın kalbine girecek, milleti temsil edecek milli iradenin k besinde yer alacak. Suç işleyeceksin, sonra parayı bastırıp milletvekili olacaksın. Olur mu böyle şey CHP olarak milletvekili adaylarından noterden onaylı taahhütname aldık. Dokunulmazlığı kaldıracağız. Peki ama bizden başka parti yok mu Onlar niye istemiyor Biz çiğ yemedik, karnımız ağrımıyor. Onlar çiğ mi yediler, yoksa çiğ yemek için mi hazırlık yapıyorlar Ama onlarda bu yürek yoktur." 
     AKP’ye de yüklenen Baykal, "O da söyleyemiyor. O da yetim hakkı yiyor değil mi Listelerinde savcıların aradığı adaylar var. Bunlara oy vermek, yolsuzluğun sorumluluğunu almak değil midir Onlara oy verip sakın bana şik yet etmeyin. Eğer milleti mutlu edemeyeceksek, Allah bize o mevkileri nasip etmesin" dedi. 
     



 SİYASET 
















</TEXT>
</DOC>
