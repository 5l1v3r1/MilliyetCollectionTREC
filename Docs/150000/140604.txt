<DOC>
<DOCNO> 140604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo27.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen, Gençlerbirliği maçında yok... 
</HEADLINE>
<TEXT>

     Beşiktaş, Türkiye Kupası çeyrek finalinde yarın kendi evinde oynayacağı Gençlerbirliği maçının hazırlıklarını tamamladı. 
     BJK Nevzat Demir Tesisleri'nde öğle saatlerinde kampa giren siyah-beyazlılar, hazırlıklarını bu akşam basına kapalı yaptığı idmanla tamamladı. 
     Beşiktaş'ta, sakatlıkları süren Tümer, İbrahim ve Bayram'ın yanı sıra Sergen de Gençlerbirliği maçı kadrosuna alınmadı. 
     Siyah-beyazlıların Gençlerbirliği maçına Cordoba, Tolga, Ronaldo, Zago, Kaan Dobra, Tayfur, Pancu, Giunti, Ahmet Yıldırım, Ahmet Dursun ve İlhan muhtemel 11'iyle çıkması bekleniyor. 
     BJK İnönü Stadı'nda saat 20.00'de başlayacak maçı hakem İsmet Arzuman yönetecek. 
     





</TEXT>
</DOC>
