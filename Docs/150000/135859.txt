<DOC>
<DOCNO> 135859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/siyaset/siy03.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski bakan müdür oldu 
</HEADLINE>
<TEXT>

     Eski Kültür Bakanı Prof. Dr. Suat Çağlayan, Ege Üniversitesi EÜ Devlet Türk Musikisi Konservatuvarı Müdürlüğü’ne atandı. Bakanlıktan sonra Ege Üniversitesi Tıp Fakültesi Çocuk Hastalıkları Bölümü’nde öğretim üyeliği görevine başladığını, ayrıca konservatuvar müdürlüğünü yürüteceğini belirten Çağlayan, şunları söyledi "Rektör, geçmişte kültür bakanlığı yaptığımı da dikkate alarak konservatuvar müdürlüğünü önerdi. Ben de seve seve kabul ettim. Daha önce buraya Rektör Yardımcısı Diş Hekimi Prof Dr. Haluk Baylas bakıyordu. Ancak çok yoğun olduğu için bıraktı. Bu kurum, gizli kahramanların çalıştığı çok güzel bir yer. Severek görev yapacağım." 
     



 SİYASET 














</TEXT>
</DOC>
