<DOC>
<DOCNO> 131694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/soneko07.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Salondaki hastane sahibini ''rahmetle'' andı.. 
</HEADLINE>
<TEXT>

     Sanayicilerin görüşlerini almak ve bu konuda yapılan çalışmalar hakında bilgi vermek amacıyla Bursa Sanayici ve İşadamları Derneği'nce BUSİAD düzenlenen ''İş Kanunu'' konulu panele katılan TBMM Plan ve Bütçe Komisyonu Başkanvekili Altan Karapaşaoğlu'nun, konuşmasının başında yaptığı bir hata, salonda bulunanları neşelendirdi. 
     Karapaşaoğlu'nun, ''Önceki günlerde yaşamını yitiren Konur Hastanesi'nin kurucusu Onuralp Konur Başol'ü rahmetle anmak istediğini'' ifade etmesi üzerine, paneli ön sıradan izleyen Onuralp Konur Başol ayağa kalkarak, ''Sayın başkan, özür dileyerek sözünüzü kesiyorum. Ben Konur Hastanesi'nin sahibi Onuralp Konur Başol. Dün de sizi dinledim. Bugün de dinliyorum'' diyerek hala yaşadığını belirtti. 
     Altan Karapaşaoğlu, salonda yaşanan şaşkınlık ve gülüşmelerin ardından hatanın bir yanlış duyumdan kaynaklandığını ve kendisini iş dünyasıyla ilgili bir kitabı Türkçeye kazandırmasından dolayı anmak istediğini söyledi. 
     Karapaşaoğlu, İş Güvencesi Yasası ile getirilen düzenlemelerin hayata geçirilmesi halinde bundan KOBİ'lerin büyük zarar göreceğini söyledi. 
     





</TEXT>
</DOC>
