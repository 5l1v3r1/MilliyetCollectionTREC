<DOC>
<DOCNO> 137303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko21.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'a göre savaşın bir yıllık maliyeti 16.6 milyar dolar 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu ABD'nin Irak'a yönelik olası bir harekatının Türkiye ekonomisine bir yıllık maliyetinin 16.6 milyar dolar civarında olacağını bildirdi. 
     Hisarcıklıoğlu krizin uzaması ve savaş tehdidinin devam etmesinin bu zararı daha da büyüteceğini kaydetti. 
     Hisarcıklıoğlu Almanya Büyükelçisi Rudolf Schmidt ile ortak bir basın toplantısı düzenledi. Hisarcıklıoğlu TOBB'un yaptığı çeşitli çalışmalar sonucunda, savaşın Türkiye ekonomisine bir yıllık maliyetinin 16.6 milyar dolar civarında olacağını gösterdiğini söyledi. Krizin uzaması ve savaş tehdidinin devam etmesi halinde bu zararın daha da büyüyebileceğini ileri süren Hisarcıklıoğlu, Türkiye'nin sadece turizmden kaybının beş milyar dolar olacağını kaydetti. Hisarcıklıoğlu turizmdeki bu kaybın rezervasyon iplatlerinden kaynaklandığını ifade etti. 
     Türkiye'deki üslerin modernizasyonu kapsamında yapılacak yatırımların yaklaşık yüzde 75'nin Türk mütahitlerine verilmesi konusunda bir mutabakat olduğunu kaydeden Hisarcıklıoğlu bunun değerininde yaklaşık 300 milyor dolar civarında olduğunu belirtti. Bu konudaki çalışmaların devam ettiğini bir kısmının da yürürlüğe girdiğini kaydeden Hisarcıklıoğlu, "Esas olan bu üslerde yapılacak olan çalışmalardan daha önemlisi Türkiye'nin olası bir Irak savaşında göreceği zararların hangi noktada olduğudur. İnşallah bunda da aklıselim noktasında her iki ülkenin yapacağı müzakereler sonucunda olumlu bir noktaya varılacağına inanıyorum" dedi. 
     Türkiye'nin savaş zararlarının karşılanması konusunda yazılı bir belge olması gerektiğine dikkat çeken Hisarcıklıoğlu Amerika ve Türkiye'nin iki dost müttefik ülkenin gerektirdiği şekilde hareket edeceğine inandığını kaydetti. 
     TOBB Başkanı Hisarcıklıoğlu Türkiye ve Almanya arasındaki ekonomik ve sosyal ilişkilerin önemine işaret ederek bugün Almanya'da Türk vatandaşlarınca kurulan teşebbüslerin sayısının 55 bine yükseldiğini, yaklaşık 26 milyar Euro'luk ciroya eriştiğini ve 300 bin kişiye de iş olanağı sağladığını kaydetti. Almanya'daki Türklerin yaptıkları yatırımların yaklaşık 4 milyar Euro olarak tahmin edildiğini söyleyen Hisarcıklıoğlu Almanya'da tamamen veya kısmen Türk sermayeli 6 adet Türk Bankası bulunduğunu söyledi. Türkiye'de yaşayan Almanların sayısının da 100 bin kişiyi bulduğunu söyleyen Hisarcıklıoğlu, "Bu veriler ticari ve ekonomik ilişkilerin ötesinde halkların kaynaştığının, sosyal ve kültürel güçlü bağların kanıtıdır" dedi. 
     Yürütülen mali iş birliği çerçevesinde Almanya'nın tahsis ettiği 5 milyar Euro tutarındaki finansmanla yaklaşık 150 proje gerçekleştirildiğini söyleyen Hisarcıklıoğlu 
     teknik işbirliği çerçevesinde ise bugüne kadar 500 milyon Euro'dan fazla kaynak kullanıldığını ifade etti. Hisarcıklıoğlu Almanya'nın Türkiye'nin en önemli ticari partneri olduğunu belirterek Alman hükümetinden Türkiye'deki Alman yatırımlarının arttırılmasında öncü bir rol üstlenmesini beklediklerini kaydetti. Hisarcıklıoğlu, Türkiye'nin özelleştirmedeki hedeflerinin iki ülke arasındaki yatırım ilişkilerinin geliştirilmesi için önemli bir fırsat oluşturduğunu savundu. Hisarcıklıoğlu, Alman yatırımlarının Türkiye'deki yabancı yatırımlar içinde yüzde 12 olan payının arttırlaması gerektiğini belirtti. 
     





</TEXT>
</DOC>
