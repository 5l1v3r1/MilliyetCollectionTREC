<DOC>
<DOCNO> 133776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/magazin/amag.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AHMET bir saat kabinde DURSUN 
</HEADLINE>
<TEXT>

Manken Başak Şahin’le muhabbet ederken gazetecilere yakalanmamak için ilk gördüğü mağazanın soyunma kabinine saklanan Ahmet Dursun bir saat içeride bekledi 
     YAŞAR ÇAKMAK 

     BEŞİKTAŞ’IN gözde futbolcusu Ahmet Dursun, geçtiğimiz günlerde birçok mankenin bir dizi defilede birçok podyuma çıktığı Deri Günleri’ne gitti. Dursun, fuarda karşılaşıp sohbet ettiği Aysu Baçeoğlu ve Başak Şahin’le aynı anda fuardan ayrıldı. Aysu Baçeoğlu’nun kullandığı otomobille Yeşilköy sapağına kadar giden Başak Şahin, burada inip bir taksiyle Bakırköy Carrousel’e geçti. Şahin’in ardından Ahmet Dursun da Carrousel’e gitti. 
     
     Gazeteciler gitmeyince... 
     CNR’DAN sonra Carrousel’de karşılaştığı Başak Şahin’le ayaküstü sohbet ederken iki gazetecinin kendilerine doğru geldiğini gören Ahmet Dursun, en yakındaki blue jean mağazasına daldı ve görevliye, "O gazeteciler gidince bana haber verin" dedi. Gazeteciler Başak Şahin’le bir süre sohbet ettikten sonra kafeteryaların bulunduğu kata çıktı. Dursun, gazetecilerin oturduğu yerden rahatlıkla mağazayı gördüğünü öğrenince onlar gidene kadar içeride bekledi. Futbolcunun zorunlu kabin istirahati 1 saate yakın sürdü. 
     



 MAGAZİN 













</TEXT>
</DOC>
