<DOC>
<DOCNO> 124806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo03.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor-Diyarbakırspor maçından notlar... 
</HEADLINE>
<TEXT>

     Elazığspor-Diyarbakırspor maçı için Elazığ Emniyet Müdürlüğü geniş çaplı güvenlik önlemleri aldı. 
     Elazığ Emniyet Müdürü Mehmet Tekin, Diyarbakırspor karşılaşması için Elazığ Emniyet Müdürlüğü'nden 850, jandarmadan 150 ve Malatya Emniyet Müdürlüğü'nden de 100 kişilik bir ekibin görev yapacağını söyledi. 
     Tekin, karşılaşma için tüm önlemlerin alındığını ve Diyarbakır'dan gelen taraftarların Sivrice İlçesi'nde durdurularak üst aramalarından geçirilip biletlerinin verileceği ve güvenlik kordonuyla maç saatinde stada getirileceğini bildirdi. 
     Elazığ'a gelecek olan Diyarbakırlı sporseverlerin en iyi biçimde karşılaşmayı izleyip daha sonra kentten ayrılmaları için gerekli her türlü önlemin alındığını ifade eden Tekin, ''İyi bir karşılaşmanın olmasını istiyoruz'' dedi. 
     Elazığspor Kulübü Basın Sözcüsü Faruk Çikoğlu ise Diyarbakırspor taraflarlarına statta 1500 kişilik yer ayrıldığını söyledi. 
     Çikoğlu, Diyarbakırspor maçının çekişmeli olacağını düşünerek stad kapılarını saat 10.30'da açtıklarını kaydetti. 
     





</TEXT>
</DOC>
