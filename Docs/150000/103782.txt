<DOC>
<DOCNO> 103782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/dunya/dun01.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
40 yıllık karısını bu güzel için terk etti 
</HEADLINE>
<TEXT>

     YORGO KIRBAKİ Atina 

     Yunanistan’ın, Türkiye ile ilişkilerde, Savunma Bakanı iken "şahin", Kalkınma Bakanı olduktan sonra ise "kuzu" kesilen PASOK’lu politikacısı 63 yaşındaki Akis Çohacopulos, iktidar partisi PASOK’un kurucusu Andreas Papandreu’nun "izinde" yürüyerek, kendisinden çok genç sevgilisi Viki Stamati ile evlenebilmek için yıllar yılı aynı yastığı paylaştığı ve kendisinden 2 çocuk sahibi olduğu Alman eşi Gudrun Moldehauer’i boşadı. 
     Çohacopulos, yaklaşık 5 yıldır yasak aşk yaşadığı Stamati ile evlenebilmek uğruna, Alman eşinden boşanmakta büyük zoruklarla karşılaştı. Özellikle çocukları, babalarına bunu yakıştıramadılar. Ancak, Stamati ile evlenmeyi kafasına takan Çohacouplos, sonunda hedefine ulaştı ve Alman eşinden boşanmasını yakın dostları ile birlikte kutladı. 
     
     Artık daha iyi bir insanım’ 
     Çohacouplos’un müstakbel eşi Stamati de, kamuoyunda imajını düzeltmek amacıyla "Gineka" dergisine poz verdi. Stamati, Çohacopulos hakkında, "Benzerliklerimiz kadar farklılıklarımız da var. Saf ve temiz bir ilişkimiz var. Bu ilişki sayesinde daha iyi bir insan oldum" dedi. 
     Atina’da, Çohacopulos’un ikinci evliliği için ne zaman kiliseye gideceği merak konusu. Yunan Bakanı tanıyanlar, "Gecikmeyecek" diye konuştular. 
     



 DÜNYA 











</TEXT>
</DOC>
