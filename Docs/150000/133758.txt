<DOC>
<DOCNO> 133758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/ekonomi/eko06.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercedes’ten Meclis’te kitaplı savunma 
</HEADLINE>
<TEXT>

     EKONOMİ SERVİSİ 

     Mercedes Benz Türk, beş buçuk yıldır devam eden Karapınar kazası davasını Meclis’te kitapçıkla anlatacak. 24 Ekim 1997’de meydana gelen, İpek Turizm yolcu otobüsü ile bir akaryakıt tankerinin çarpıştığı kazada 49 kişi yanarak ölmüştü. Beş yılı aşkın süredir devam eden kazaya ilişkin dava, CHP Milletvekili Atilla Kart’ın yazılı soru önergesiyle, Meclis gündemine de getirildi. Bunun üzerine, Meclis’i bilgilendirmek için bir kitapçık hazırlayan Mercedes Benz Türk AŞ, kazada 0 403 otobüsün kusuru bulunmadığını savundu. Firma, kendilerini suçlayan İpek Turizm’in sahibi Derviş Binboğa’nın da h l 0 403 otobüslerle yolcu taşımayı sürdürdüğüne dikkat çekti. 
     
     H kim de eleştiriliyor 
     Davaya bakan Karapınar Asliye Ceza Mahkemesi h kimi Habip Kılınç’ın da aldığı tüm kararların üst mahkemelerce bozulduğuna dikkat çekilen kitapçıkta, Kılınç’ın aldığı kararların adliye çatısı altında yazılmadığı savunuldu. 
     Kitapta, Meclis’e soru önergesi veren ve davada müdahil avukat olan CHP’li Atilla Kart için, "Mercedes’i yenen adam olarak tanıtılan Ailla Kart, bugüne kadar Mercedes’e karşı hiçbir dava kazanmış değildir" denildi. 
     Kitapta, Mercedes’in kendisine yönelik hukuka aykırı hareketlerle, hukuk içerisinde, mücadeleye kararlı olduğu da vurgulandı. 
     



 EKONOMİ 

















</TEXT>
</DOC>
