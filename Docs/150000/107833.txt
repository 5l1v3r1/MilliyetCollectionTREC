<DOC>
<DOCNO> 107833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/spor/spo06.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AŞKIN MUCİZESİ 
</HEADLINE>
<TEXT>

Atletizmde zirveye oturan isimleri duygusal ilişkileri uçuruyor. 100 metre rekortmeni Montgomery’nin rüzg rın kızı Marion Jones, Süreyya Ayhan’ın ise antrenörü ile yaşadığı aşk en çarpıcı örnekler 
     MURAT AĞCA 

     Dudaklarından öptü 
     ATLETİZM camiası, Dünya’nın "en hızlı" aşkını konuşuyor. Paris’teki Grand Prix finalinde 9.78 ile 100 metrede Dünya rekorunu tarihe gömen ABD’li Tim Montgomery’yi dudaklarından öperek kutlayan "rüzgarın kızı" Marion Jones, böylece pistlerin en hızlı erkeği ile kadınının sırılsıklam aşkını tüm Dünya’ya ilan etmiş oldu. Gülle Dünya şampiyonu CJ Hunter ile evliliğini noktalayan Jones’un "aşk dopingi", geçen yılki en iyi derecesi 9.84 olan Montgomery’yi, mükemmel performansla adeta bulutların üzerine uçurdu. 
     
     Sevgi motivasyonu 
     PİSTTEKİ bu jet aşk, akıllara yakın geçmişte Avrupa Şampiyonu atlet Süreyya Ayhan ile antrenörü Yücel Kop arasındaki yaşanan duygusal ilişkiyi getirdi. Ayhan’ı Dünya’nın elit atletleri arasına sokan sevgi ve motivasyon bağının, bir başka yansıması kuşkusuz Montgomery’yi rekora taşıyan en önemli faktörlerden biri oldu. Aynı antrenörün öğrencileri Jones ile Montgomery’nin meyvesi dünya rekoru olan ilişkisi de, pistin yıldızları arasında yıllardır yaşanan ünlü aşklar kervanına yeni bir halka olarak katıldı. 
     
     



 SPOR 






























</TEXT>
</DOC>
