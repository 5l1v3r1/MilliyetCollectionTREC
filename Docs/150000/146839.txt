<DOC>
<DOCNO> 146839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sonspo13.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Başkanı Celal Doğan, görevi bırakmaya kararlı... 
</HEADLINE>
<TEXT>

     Gaziantepspor Kulübü Başkanı Celal Doğan, kulübün yeni bir yönetime kavuşmasının zorunlu olduğunu söyledi. 
     Gaziantep'te yarın yapılacak ''Ağrısız Yaşam'' konulu toplantının tanıtımında, ''Gaziantepspor'a başkan buldunuz mu'' sorusunu yönelttiği gazetecilerden, ''Gaziantepspor'un başkanı var, sizsiniz'' yanıtını alan Doğan, ''Ben bırakacağım, benim başka işlerim de var'' diye konuştu. 
     Gaziantepspor'un görünüşte kentteki herkesin takımı olduğunu kaydeden Doğan, sözlerini şöyle sürdürdü 
     ''Bir gün nasıl olsa bırakacağım, her zaman başkan olarak kalmam düşünülemez. Ben ayın 10'undan sonra yokum. Lafa gelince Gaziantepspor kentteki herkesin evladı, ama kim bakıyor Gaziantepspor'u evladı sayan çok ama evladına bakan yok.'' Doğan, Gaziantepspor'u mali yapı, tesis ve futbolcu altyapısı itibarıyla teslim aldıkları noktadan çok ileri bir düzeye taşıdıklarını, yönetimlerindeki Gaziantepspor'un Türkiye'yi iki kez UEFA Kupası'nda temsil etme başarısı gösterdiğini sözlerine ekledi. 
     





</TEXT>
</DOC>
