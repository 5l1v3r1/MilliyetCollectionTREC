<DOC>
<DOCNO> 102780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur28.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Anadolu yakası yağmura teslim 
</HEADLINE>
<TEXT>

     İstanbul'un Anadolu Yakası'nda etkili olan sağanak yağış sonucu Maltepe'de 26 ev ve işyerini su bastı. 
     Öğle saatlerinde etkili olan yağış sonucu Küçükyalı Üstündağ Caddesi üzerinde bodrum ve giriş katlarında bulunan birçok ev ve işyeri sular altında kaldı. 
     Ev veya işyerlerini su basanların yardımına gelen Maltepe İtfaiye ekipleri, içeride biriken suları boşalttı. Bazı vatandaşlar da sular altında kalan eşyalarını dışarı çıkardı. Yağmur sonucu bazı dükkanlarda su yüksekliğinin 60 santimetreye kadar ulaştığı görüldü. 
     Bu arada, Üstündağ Caddesi Lale Sokak'ta yağmur suları altında kalan trafonun patlaması sonucu kablolar yandı. Olay yerine gelen TEDAŞ yetkilileri sokağın elektriğini kestiler. 
     





</TEXT>
</DOC>
