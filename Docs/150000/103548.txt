<DOC>
<DOCNO> 103548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko06.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Uzanlar hakkında "itaatsizlik" kararı verildi... 
</HEADLINE>
<TEXT>

     ABD'de bir federal mahkeme Motorola ve Nokia tarafından açılan hilecilik davasında Telsim'in sahibi olan Uzan ailesini mahkemeye itaatsizlikle suçlu buldu. 
     New York bölge mahkemesi yargıcı Jed Rakoff, Uzan ailesinin daha önce verdiği 2 emre uymadığına karar verdi. 
     Motorola ve Nokia, Telsim ailesinin bazı üyelerini, şirketlerinden aldıkları 3 milyar dolar borcu ödemeye niyetli olmadıkları gerekçesiyle mahkemeye vermişti. 
     Rakoff, Uzanların, 4 Ocak'ta aldıkları yeni Telsim hissesi ihraç etme kararını geri almaları ve Telsim'deki tartışmalı hisseleri mahkemeye tescil ettirmeleri halinde, verdiği itaatsizlik kararını kaldıracağını söyledi. 
     ABD hukuk sisteminde mahkemeye itaatsizlik kararı, mahkemeye saygısızlık kararının aksine kastı itaatsizlik durumunun bulunmasını gerektirmiyor. 
     





</TEXT>
</DOC>
