<DOC>
<DOCNO> 105329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo17.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da 2 günlük izin yarın bitiyor... 
</HEADLINE>
<TEXT>

     Galatasaray'da, teknik direktör Fatih Terim tarafından futbolculara verilen 2 günlük izin yarın bitiyor. 
     Sarı-kırmızılılar, gelecek hafta yapılacak Kocaelispor maçının hazırlıklarına, yarın sabahki antrenmanla başlayacak. 
     Çalışmaya, A Milli Takım'da bulunan 9 oyuncu ile ülkesinin milli takımına giden Sarr ve çocuğunun doğumu için ülkesine giden Batista katılmayacak. 
     Sarı-kırmızılılarda Ergün, Hasan, Pinto, Berkant ve Ümit Davala'nın sakatlıkları bulunuyor. 
     Öte yandan Galatasaray'ın, Slovakya milli maçı nedeniyle lige verilecek arada hazırlık maçı yapmayacağı öğrenildi. 
     Diğer yandan, Galatasaray'ın Meksikalı yeni transferi Almaguer, bu sabah Florya Metin Oktay Tesisleri'nde, antrenör Ahmet Ceyhan yönetiminde özel olarak çalıştı. 
     





</TEXT>
</DOC>
