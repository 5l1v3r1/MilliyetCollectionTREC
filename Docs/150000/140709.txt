<DOC>
<DOCNO> 140709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yasam/yas02.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleyna’nın kaderi yeniden’ yazılıyor 
</HEADLINE>
<TEXT>

Ameliyat olan Aleyna’nın görüp göremeyeceği altı ay sonra belli olacak. Ama doktorunun Kanal D’de yaptığı yardım çağrısı, hayatını şimdiden değiştirdi 
     ŞÜKRAN PAKKAN İstanbul 

     İzmirli Sevgi Dağ tarafından annesinden velayeti alınan 15 aylık görme özürlü Aleyna Dağ için başlatılan kampanyaya destek yağıyor. Fenerbahçeli futbolcular Ümit Özat ve Fatih Akyel’in de 5’er milyar lirayla katıldığı kampanyaya gösterilen ilgiye şaşırdığını belirten Sevgi Dağ, "Bu parayla beraber yaşayacağımız bir ev almak istiyorum" dedi. 
     İzmir’de kendisini evlat edinen Sevgi Dağ’la birlikte yaşayan görme özürlü Aleyna’nın hik yesini kamuoyu basından öğrendi. Bir akaryakıt komisyoncusunda çalışan Sevgi Dağ, Aleyna’nın görme sorunu yaşadığını anlayınca basından yardım istemişti. Ardından Dünya Göz Hastanesi, Aleyna’nın tedavisini üstlendi. Önceki gün de Prof. Dr. Murat Öncel tarafından ameliyat edilen Aleyna’nın bir gözünün kısmen görüp görmeyeceği altı ay içinde belli olacak. 
     
     Ünlülerden bağış yağdı 
     Sevgi Dağ, Aleyna’yla birlikte, Seda Sayan’ın dün sabah Kanal D’de yayımlanan programına katılıp hik yelerini anlattı. Programı telefonla arayan Dünya Göz Hastanesi Yönetim Kurulu Başkanı Eray Kapıcıoğlu, ailenin bir ev alabilmesi için destek çağrısı yaptı ve 5 bin dolar vererek kampanya başlattı. Daha sonra programa bağlanan Fenerbahçeli futbolcu Ümit Özat şunları söyledi "İzlediklerimizden çok duygulandık. Sevgi Hanım’ı takdir ediyoruz, herkese örnek olsun. Biz de takım arkadaşım Fatih Akyel ile birlikte 5’er milyar lira bağışlıyoruz." 
     
     Avukat olsun istiyorum...’ 
     Yaşadıklarını Milliyet’e değerlendiren Sevgi Dağ ise şöyle konuştu "Ben Aleyna’yı bulduğumdan beri ona bakabilmek için evdeki eşyalarımı satıyordum. Başlatılan yardım kampanyasından çok duygulandım. Canlı yayında öğrendim, şoke oldum. Her şeyden ümidimi kesmişken, insanların ne kadar duyarlı olacağını gördüm. Onu baleye, müzik kurslarına göndermek istiyorum. Okuyup avukat olması için elimden geleni yapacağım." 
     
Al senin olsun’      Başından kısa bir evlilik geçen Sevgi Dağ, Aleyna ile yollarının kesişmesini şöyle anlattı "Aleyna ve annesiyle emlak komisyoncusunda karşılaştım. Çocuk hiç iyi durumda görünmüyordu, yüzü yara bere içindeydi. Ben çocukla ilgilenince bana, İçimden onu boğmak geliyor. Al senin olsun’ dedi. Ben de çocuğu evime götürdüm, banyo yapıp karnı doyunca üç gün aralıksız uyudu. Annesi benden 600 milyon lira istedi ancak ödemedim. Daha sonra annesiyle anlaşarak Aleyna’nın velayetini aldım." 
     



 YAŞAM 























</TEXT>
</DOC>
