<DOC>
<DOCNO> 134903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/ekonomi/eko01.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şeyi rehin alındı 
</HEADLINE>
<TEXT>

6.2 milyar dolarlık operasyonla Karamehmet kurtarıldı. BDDK, gruptan alacaklara teminat olarak, Yapı Kredi ve Turkcell gibi önemli şirketlerin hisselerini rehin aldı 
     EKONOMİ SERVİSİ 

     Bankacılık Düzenleme ve Denetleme Kurulu BDDK Başkanı Engin Akçakoca, batık Pamukbank’ın sahibi Mehmet Emin Karamehmet’in sahibi olduğu Çukurova Grubu ile yapılan anlaşmanın detaylarını açıkladı. Türkiye tarihinin en büyük şirket batığını kurtarmaya yönelik anlaşmaya göre Mehmet Emin Karamehmet borçlarını 15 yılda 6 milyar 225 milyon dolar olarak ödeyecek. Bu borca karşılık grubun Turkcell ve Yapı Kredi hisseleri gibi önemli varlıkları Tasarruf Mevduatı Sigorta Fonu’nun TMSF rehininde olacak. Ödeme planındaki aksama halinde anlaşma hükümsüz kalacak. 
     
     Satamazsa, Fon satacak 
     Akçakoca’nın yaptığı açıklamalara göre, grubun Yapı Kredi’deki hisselerinin satışında süre 4 yıldan 3 yıla çekildi. Yapı Kredi Bankası’ndaki hisselerinin satışı için ilk protokolde 3 artı 1 formülü kabul edilmiş, toplam 4 yıl süre tanınmış olmasına karşın, son anlaşmada bu süre 2 artı 1 olarak toplamda üç yıla çekildi. 
     Çukurova Grubu’nun Pamukbank’ı Yapı Kredi ile birleştirmesine onay vermeyen BDDK ile Çukurova arasında yapılan anlaşmaya göre, bu iki bankanın birleştirilmesi yine gündemde. Pamukbank’ın fiilen sahibi durumundaki TMSF, önemli oranda hisse sahibi olduğu Yapı Kredi ile bu bankayı birleştirebilecek. 
     Bu arada, ilk protokolde, Çukurova Grubu’nun Yapı Kredi’ye ait Turkcell hisselerini de alması öngörülmüştü. Ancak nihai anlaşmada bu madde yer almadı. Bunun yerine grubun bir yıl içinde parasını peşin ödeyerek bu hisseleri alabileceği belirtildi. 
     
Ödeme tabloları Milyon dolar Yıl YKB Anapara Pamukbank Anapara Toplam faiz Toplam 1 0 - 144 144 2 0 - 145 145 3 0 320 139 459 4 250 50 163 463 5 250 100 146 496 6 300 75 129 504 7 350 100 110 560 8 400 400 87 887 9 387 400 55 842 10 - 520 31 551 11 - 350 19 369 12 - 300 15 315 13 - 270 8 278 14 - 200 4 204 15 - 1 - 1 Toplam 1.937 3.086 1.195 6.218      
     Toplam rakama Turkcell hisselerinin satışından kaynaklanan borç rakamı da dahil edildi. 
     1. Ödeme tutarları LIBOR’daki değişime bağlı olarak değişebilecek. 
     2. YKB ödeme rakamları LIBOR yüzde 2.27375 olarak alındı. Diğer ödemelerde ise sözleşmenin imzalandığı tarihteki oranlar üzerinden hesaplamalar yapıldı. 
     3. YKB, ödeme rakamlarında gösterilen tutarlar ile YKB kayıtlarındaki rakamlar farklılık gösterebilir. Bu tablolarda gösterilen ödemeler gösterge niteliğinde bulunuyor. 
     4. Henüz mutabakat sağlanamayan Fon bankalarının alacakları bu tabloda yer almıyor. 
     
En büyük kurtarma operasyonu      BDDK ile Çukurova Grubu arasında imzalanan 32 maddelik sözleşmenin ana unsurları şöyle 
     1. Çukurova Grubu, açtığı davalardan feragat edecek. 
     2. Bu davalarda doğabilecek tazminat yükümlülüğünü Çukurova Grubu üstlenecek. 
     3. Çukurova aleyhine mevzuat gereği açılabilecek hukuk davaları Pamukbank ve Fon tarafından ikame edilmeyecek. 
     4. Çukurova Grubu, BDDK ve TMSF’nin işlemleri için dava açmayacak, tazminat iddiasında bulunmayacak. 
     
     Pamukbank iştirakleri Çukurova’ya 
     5. Pamukbank’ın iştirak payı son derece küçük bazı iştiraklerinin hisseleri, 25 milyon dolara Çukurova’ya satılacak. 
     6. Grubun Yapı Kredi’deki YKB hisseleri iki yıl içerisinde satılacak, bu sürede satılmazsa satış üçüncü yılda uluslararası bir yatırım bankasınca gerçekleştirilecek yine satılamazsa satış inisiyatifi TMSF’ye geçecek. 
     7. Bu hisseler satılırsa, Fon hisselerin dolar üzerinden satış bedeli ile devir bilançosunda yer alan 226 milyon dolar tutarındaki bedelin yıllık libor 2 oranı uygulanarak hesaplanacak faizli bakiyesi arasındaki fark, aynı gün valörü ile grubun borcundan indirilecek. 
     8. Çukurova’nın YKB hisseleri, borçlarına karşılık rehnedildi. 
     9. YKB’nin sermaye yeterlilik rasyosunun yüzde 10’un altına düşmemesi için önlem alınacak. Grubun sermaye artıramaması halinde artışı TMSF yapacak. 
     10. YKB hisseleri satılıncaya kadar k r dağıtılmayacak. 
     
     Fon bankalarına borçlar görüşülüyor 
     11. Pamukbank’a borç 2 milyar 671 milyon dolar, Fon bankalarına olan ve mutabık kalınan borçlar 66.5 milyon dolar olarak belirlendi. 
     12. İthalat ve İhracat Bankası’na ve Marmarabank iflas masaları ile Fon bankalarına borçlar için görüşmeler sürecek. 
     13. TMSF’ye toplam borç tutarı mutabakatı yapılacak borç ile Turkcell hisselerinin satışından doğacak borç hariç 31 Ocak 2003 itibariyle 2 milyar 737 milyon 595 bin dolardır. 
     14. Çukurova’nın mer’i gayrinakdi kredileri tazmin oldukları tarihte borca eklenecek. 
     
     15 yıllık ödeme planı 
     15. Borç, üç yılı ana para ödemesiz, toplam 15 yılda ödenecek. Ana para yılda bir, faizler altı ayda bir, libor’a 0.5 spread eklenerek ödenecek. İlk üç yılın faizinin yüzde 50’si ödenecek, kalanı anaparaya eklenerek kapitalize edilecek. 
     16. Teminatlar aynen devam edecek. 
     17. TMSF’ye rehinli hisse oranı, mevcut rehinli hisse oranının altına düşmeyecek. 
     18. TMSF’nin, Turkcell’deki rehni, grubun maddi teminat açığı olmaması koşuluyla kaldırılacak, rehinliyken satılırsalar, bedelin tamamı TMSF’ye ödenecek. 
     
     İstanbul Yaklaşımı sürecek 
     19. Üçte biri maddi olmak üzere yeterli teminat tesis edilecek. 
     20. Teminat açığında bir ay içinde ek teminat verilecek. 
     21. Çukurova, varlıklarını satarsa, satış tutarının yüzde 55’ini YKB ve TMSF’ye borçlarının ödenmesinde kullanacak. TMSF rehinlilerin satışında bedelinin tamamı Fon’a verilecek 
     22. Çukurova Grubu’nun YKB’ye borçları için yapılan İstanbul Yaklaşımı yürürlükte kalacak. 
     23. Çukurova, YKB’deki paylarının toplamını, YKB toplam hisselerinin yüzde 10’unun altına düşecek şekilde elden çıkaracak. 
     
     YKB’deki Turkcell hisselerini de alabilecek 
     24. Çukurova, YKB’nin Turkcell hisselerini de iki yıl içinde, bedelini nakden, peşin ödeyerek satın alabilecek. 
     25. Fiyat, geriye dönük işlem gördüğü ağırlıklı günlük kapanış fiyatının 30 günlük ortalaması esas alınarak belirlenecek. 
     26. Çukurova, YKB mülkiyetindeki Fintur Technologies, Dijital Platform, Genel Sigorta ve Banque de Commerce hisselerini sözleşmeyi izleyen bir yıl içinde satın alabilecek. 
     27. YKB’nin işletme ve hisse değerinin yükseltilmesi esas amaç. Hesap sorulabilirlik, hesap verilebilirlik, şeffaflık, kaynak kullanımında, etik ve hukuku uygunluk aranacak. 
     28. Yapı Kredi’nin yönetimi taraflarca müştereken seçilecek, uluslararası bir danışmanlık firması tarafından oluşturulacak aday listesi içerisinden, TMSF tarafından seçilecek. 
     
     Pamukbank ve YKB birleştirilebilecek 
     29. YKB’de 4 kişilik bir ortaklık yönlendirme kurulu’ oluşacak. 
     30. Taraflarca uygulanabilirliği konusunda anlaşılması halinde, Pamukbank’ın YKB ile birleştirilmesi söz konusu olabilecek. 
     31. Vadesinde ödenmeyen taksitler için yıllık Libor 4 cezai faiz yürütülecek, Amme Alacaklarının Tahsili Usulü Hakkında Kanun hükümleri uygulanacak. Üst üste iki taksitin ödenmemesi halinde ise anlaşma da geçersiz olacak. 
     32. Bu sözleşmeye taraf şirketler, denetimden geçmiş mali tablolarını ve TMSF’nin istediği diğer finansman bilgilerini TMSF’ye verecekler. 
     
Çukurova Grubu’ndan alınan teminatlar      1. Yapı Kredi hisseleri 
     Grubun toplam payı Yüzde 58 Anlaşma öncesi hukuki durum. 
     Pamukbank mülkiyetindekiler Yüzde 13 Fon mülkiyetine geçti. 
     Genel Sigorta mülkiyetindekiler Yüzde 5.5 Sigortacılık mevzuatı gereği rehin mümkün değil. Bu hisseler grup tarafından satın alınırsa Fon lehine rehnedilecek. 
     Kalan hisseler Yüzde 39.2 Fon’a rehinli. 
     
     2. Doğrudan dolaylı Turkcell hisseleri 
     Grubun payı Yüzde 42.5 Anlaşma öncesi hukuki durum. 
     Yapı Kredi mülkiyetindekiler Yüzde 11.3 Grup tarafından satın alınması halinde rehnedilecek. 
     Pamukbank mülkiyetindekiler Yüzde 8.4 Gruba satışı yapılacak ve hisse- ler rehnedilecek. 
     Genel Sigorta mülkiyetindekiler Yüzde 0.07 Mevzuat gereği rehin mümkün değil. 
     Kalan hisseler Yüzde 22.7 
     Yüzde 0.4 Pamukbank’a rehinli. 
     Yüzde 16.7 Yapı Kredi’ye rehinli. 
     Bakiye Yüzde 5.6 Turkcell’in kullandığı krediler için grup tarafından bir kuruluşa teminat olarak verildi. Kredi ödemeleri sonunda Fon’a rehnedilecek. 
     
     3. Diğer 
     Çukurova Grubu’na dahil muhtelif şirketlerin hisse senetlerinin rehni, gruba dahil bazı şirketlerin gayrimenkullerinin ipoteği, gruba dahil gerçek ve tüzel kişilerin kefaletleri diğer teminatlar olarak temin edildi. 
     



 EKONOMİ 

















</TEXT>
</DOC>
