<DOC>
<DOCNO> 104453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo27.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tenis... Hewitt, Safin, Capriati ve V.Williams ABD'de 2. turda 
</HEADLINE>
<TEXT>

     Sezonun son ''Grand Slam'' mücadelesi olan 122. ABD Açık Tenis Turnuvası, New York kentinde sürüyor. 
     USTA Ulusal Tenis Merkezi Arthur Ashe Kortları'nda süren 16.17 milyon dolar yaklaşık 26.7 trilyon lira toplam ödüllü turnuvanın 2. gününde, teklerde ilk tur maçları tamamlanırken, favori raketler genellikle rakiplerine üstünlük sağladı. 
     Tek erkeklerde dünya klasmanında ilk sırada bulunan bu yılın Wimbledon Turnuvası Şampiyonu Avustralyalı Lleyton Hewitt, ilk karşılaşmasında, Fransız Nicolas Coutelot'u 6-2, 6-3 ve 6-3'lük setlerle 3-0, 2000 yılının şampiyonu 2 numaralı seribaşı Rus Marat Safin de Alman Nicolas Kiefer'i 6-3, 4-6, 4-6, 6-4 ve 7-6'lık 7-4 setlerle 3-2 yenerek, 2. tura yükseldiler. 
     Tek erkeklerde ayrıca 7 numaralı seribaşı İspanyol Juan Carlos Ferrero, Avustralyalı Wayne Arthurs karşısında 7-6 7-4 , 7-6 7-2 , 3-6 ve 7-5, 9 numaralı seribaşı İspanyol Carlos Moya, Rumen Adrian Voinea önünde 3-6, 6-4, 6-3 ve 7-6'lık 7-4 setlere 3-1, 11 numaralı seribaşı ABD'li Andy Roddick, Hollandalı Martin Verkerk karşısında 7-6 7-2 , 6-3 ve 6-4, 18 numaralı seribaşı İspanyol Alex Corretja da Gürcü rakibi Irakli Labadze önünde 6-3, 6-4 ve 6-2'lik setlerle 3-0 galip gelerek tur atladı. 
     Tek bayanlarda ise son 2 yılın şampiyonu ve 2 numaralı seribaşı ABD'li Venus Williams, ilk turda Mirjana Luciç Hırvatistan engelini 6-0 ve 6-0'lık setler ve 2-0'lık skorla çok rahat geçerken, bu yılın Avustralya Turnuvası Şampiyonu ve 3 numaralı seribaşı ABD'li Jennifer Capriati, yurttaşı Bethanie Mattek'e yine 6-0 ve6-0, 6 numaralı seribaşı Yugoslav asıllı ABD'li Monica Seles de Macar Zsofia Gubacsi'ye 6-3 ve 6-3'lük setlerle 2-0 üstünlük sağlayarak bir üst tura çıktı. 
     Tek bayanlarda diğer seribaşı raketlerin maçlarında ise şu sonuçlar alındı 
     Kim Clijsters 7 Belçika -Conchita Martinez Granados İspanya 2-0 6-1, 6-0 
     Martina Hingis 9 İsviçre -Marissa Irvin ABD 2-1 6-3, 5-7, 6-4 
     Amelie Mauresmo 10 Fransa -Iveta Benesova Çek Cumhuriyeti 2-0 6-3, 6-2 
     Chanda Rubin 14 ABD -Jill Craybas ABD 2-0 6-1, 6-3 
     Magdalena Maleeva 16 Bulgaristan -Kveta Hrdlickova Çek Cumhuriyeti 2-1 6-3, 3-6, 7-5 
     Turnuvada yarın teklerde 2. tur maçları başlayacak. 
     





</TEXT>
</DOC>
