<DOC>
<DOCNO> 105053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun08.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvalette "yolsuzluk" operasyonu 
</HEADLINE>
<TEXT>

Erzurum’da bir kişi, Bayındırlık’taki müteahhit karne dosyalarına koymak için hazırladığı sahte belgeleri kadınlar tuvaletinde imha ederken yakalandı... 
     ANKARA Milliyet 

     Bayındırlık Bakanlığı’nda müteahhit karnesi skandalıyla ilgili savcılığa gönderilen müşavirlik firması sorumluları Seher Erdoğdu ile Ramazan Soğukbunar tutuklandı. Olay, Erzurum’da faaliyet gösteren müteahhitlik şirketi sahibinin, Başbakanlık’ta görevli polis memuru yakınından yardım istemesiyle ortaya çıktı. Karne dosyalarına sahte vergi makbuzu koyarak devleti zarara uğratan Erdoğdu, olayı itiraf etti. 
     
     Sifonu çekti ama... 
     Polis memurunun dalgınlığından yararlanan Erdoğdu, sahte belgeleri imha etmek amacıyla kadınlar tuvaletine girdi. Müşavirin durumundan şüphe eden polis memuru, evrakın imha edileceği endişesiyle birden kadınlar tuvaletine girerek Erdoğdu’yu sahte makbuzu imha etmeye çalışırken yakaladı. Erdoğdu, sahte evrakın bir bölümünü tuvalete atıp sifonu çekerken, polis memuru ele geçirdiği evrakın bir bölümünü Ankara Emniyet Müdürlüğü’ne götürerek şik yetçi oldu. İki müşavirin devleti 1 milyar 80 milyon liralık zarara uğrattıkları saptandı. 
     



 GÜNCEL 
























</TEXT>
</DOC>
