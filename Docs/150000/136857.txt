<DOC>
<DOCNO> 136857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/siyaset/siy03.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Barış’ peşinde 
</HEADLINE>
<TEXT>

Bir çok ülke başkenti bugün yüzbinlerin katıldığı savaş karşıtı gösterilere sahne olacak 
     DIŞ HABERLER SERVİSİ 

     Dünyanın büyük kentleri bu hafta sonu olası Irak savaşına karşı düzenlenen dev gösterilere sahne olacak. İtalya’nın başkenti Roma’da, bugün düzenlenmesi planlanan gösteriye 1 milyon kişinin katılması bekleniyor. İngiltere’de de hafta sonu yüzbinlerce kişi Londra’da gösteri yapacak. BM Genel Merkezi’nin bulunduğu New York’ta da çok sayıda kişinin katılımıyla bugün büyük bir gösteri düzenlenecek. 
     İspanya, Avusturya, Çek Cumhuriyeti, Belçika, Polonya, Slovakya, Hollanda ve Fransa’nın da aralarında bulunduğu Avrupa ülkeleri de hafta sonu olası Irak savaşını protesto edecek. 
     Mısır’da ise 14-15 Şubat günleri "öfke ve protesto günü" ilan edildi. Savaş karşıtı gösterilerin Ürdün, Lübnan, Suriye, Bahreyn, İsrail, Güney Afrika, Pakistan, Arjantin, Brezilya ve Meksika’da da düzenleneceği belirtiliyor. 
     



 SİYASET 
















</TEXT>
</DOC>
