<DOC>
<DOCNO> 109338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo02.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, liderlik hesapları yapıyor 
</HEADLINE>
<TEXT>

     Birinci Süper Futbol Ligi'nde averajla lider olan Gençlerbirliği'ni ağırlayacak olan Gaziantepspor, galibiyet için koşullandı. 
     Profesyonel Futbol Şube Sorumlusu Asım Atmaz, ligin sürpriz ve güçlü ekiplerinden Gençlerbirliği ile yapacakları maçın çok önemli olduğunu ve galip gelmek için çaba göstereceklerini söyledi. 
     Elazığspor, Altay ve Adanaspor'dan sonra Gençlerbirliği'ni de yenmek için oynayacaklarını belirten Atmaz, ''Fatih, Hasan Özer, Ramazan ve Mehmet Polat gibi, her takımın kadrosunda bulundurmak istediği oyuncuları başka takımlara verdik. Ama gücümüzden kaybetmediğimiz gibi kazanmaya başladık'' dedi. 
     ''O zaman bizi eleştirenler takımın küme düşebileceğini bile iddia ettiler. Ama beklenen gelişme olmadı, gidenlerin yerine kadroya giren gençler çok iyi performans sergilediler'' diyen Atmaz, şöyle konuştu 
     Sakat olan Preko, Halit ve kart cezalısı Viola'nın eksikliğine rağmen Gençlerbirliği maçından üç puanla ayrılacaklarına inandığını ifade eden Atmaz, konuşmasını şöyle tamamladı 
     ''Gençlerbirliği hazırlıklarını sürdürüyoruz. Gençlerbirliği ligin flaş ekiplerinden. Güçlü rakibi yenersek lig lideri olabiliriz. İlk haftalardaki uyum sorunu bitti. Taraftara büyük görev düşüyor. 
     Sahamızda maç kaybetmeye tahammülümüz yok. Beraberliği bile kötü sonuç kabul ederiz. Gençlerbirliği, Fenerbahçe, Galatasaray ve Beşiktaş gibi çok önemli rakip. Bunun bilinci ile sahaya çıkacağız. Haftanın en zorlu maçının Gaziantep'te oynanacağı görüşündeyim.'' 
     





</TEXT>
</DOC>
