<DOC>
<DOCNO> 118121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sontur04.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Bağımsız Milletvekili Fadıl Akgündüz Diyarbakır'a gitti 
</HEADLINE>
<TEXT>

     Siirt'ten bağımsız milletvekili seçildikten sonra dün Türkiye'ye dönen Fadıl Akgündüz, Siirt'e gitmek üzere uçakla Diyarbakır'a hareket etti. 
     Sabah saatlerinde Atatürk Havalimanı'na gelen Akgündüz, burada bazı akrabaları tarafından karşılandı. Akrabaları ile havalimanında bir süre sohbet eden Akgündüz, daha sonra saat 07.00'de THY'ye ait bir uçakla Diyarbakır'a gitti. 
     Akgündüz, Diyarbakır'a haraketinden önce basın mensuplarının soruları üzerine, ''Ben dokunulmazlık için buraya gelmedim. Dokunulmazlığa karşı ilk önergeyi verecek olan milletvekili de ben olacağım'' dedi. 
     Fadıl Akgündüz, bir basın mensubunun, ''Kırmızı bültenle arandığınız için seçime girdiğiniz iddia ediliyor. Doğru mu '' şeklindeki sorusuna da ''Siirt'te konuşalım. Bunlar böyle ayak üstü zor anlatılır'' yanıtını verdi. 
     





</TEXT>
</DOC>
