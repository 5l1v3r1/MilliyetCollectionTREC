<DOC>
<DOCNO> 112989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/magazin/amag.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İÇİYORSAM SEBEBİ VAR’ 
</HEADLINE>
<TEXT>

Geçen hafta bir gece eğlencesinde ardı ardına gelen kadehlerin kurbanı olan Nurseli İdiz’in durumu, Nurseli nasıl kurtulur ’ dedirtecek boyutta... 
     ALİ EYÜBOĞLU 

     Nurseli İdiz, Emrah ve Özlem Conker’le başrolünü paylaştığı Kınalı Kar’ dizisiyle zirvede. İdiz’in ilk kez bir köylü kadını oynadığı dizi, reyting rekorları kırıyor. Ancak İdiz, eğlencelerde aldığı aşırı alkolle gündemde. 
     İdiz’le Kınalı Kar’ın çekimlerinin yapıldığı Bursa’da konuştuk ve anladık ki, durumu iç ve dış borç sarmalındaki Türkiye’den farksız. İdiz’in 500 bin doların üzerinde borcu, buna karşılık Alkent’te dairesi, Arnavutköy’de yalısı, Bodrum’da yazlığı, Assos’ta 2 dönüm arsası var. İdiz, 700 bin doları aşan bu varlığını yok pahasına’ da olsa satıp borçlardan kurtulmak istiyor ama alan yok. Kazandığı para ise borç faizlerine bile yetmiyor. İşte İdiz’in hali... 
     
Bu duruma nasıl geldiniz 
     Zirvedeyken işler hep böyle sürecek sanıp, borçlanarak yatırımlar yaptım. Sonra önce özel hayatımda sıkıntılarım oldu, boşandım. Bir yapım şirketi kurup, iflas ettim. Bu durumda ya mallarımı satacak ya da çok çalışıp çok kazanacaktım. İş hayatım, bazı söylentiler yüzünden çok iyi gitmemeye başladı. Gayri menkullerim var. Ekonomik kriz nedeniyle alıcı çıkmıyor, satamıyorum. Fırtınalı bir dönem geldi, ben de kendimi kaptırıp, koyverdim. Beş yıl önce alnıma bir alkolik’ lafı yapıştırıldı. Oysa 1.5 yıldır ağzıma içki sürmüyordum. İğneyle kuyu kazar gibi mesleğimde yeniden bir noktaya gelmeye çalışıyordum, onu da bir gecede berbat ettim. 
     
     Sözlerim, iç sesim’ 
Şöhretin yükü ağır mı geldi 
     Şöhreti çok iyi taşıyabildiğimi söyleyemem. 
     
Durup dururken Hülya Avşar’la Seda Sayan’a sataşmanızın sebebi ne 
     İçkiliyken birilerine laf atıyorsam aslında kendimle kavga ediyorum. Kendime bir şeyler söylüyorum. Psikolojik meselelerim artaya çıkıyor. İçince sesli düşünüyorum. Camiadaki dürüst insanlardan biriyim. Yaşadığım hiçbir şeyi saklamadım. Daha politik olsaydım, zaaflarımı saklasaydım, üç - beş yerde içkili görünmeseydim, bugün ben de trilyonlarla oynuyordum. Fizik var, yetenek var, kültür var. Peki iş olarak hak ettiğim yerde miyim Değilim. 
     
     Basını hafife aldım’ 
Zamanı geri döndürmek mümkün olsa, neleri yapmazdınız 
     Haketmeyen insanlara, haketmedikleri laflar söyledim. Magazin basınını, dizi oyunculuğunu küçümsedim. Çocukluk yaptım. 5 yıl önce bir hata yaptım, manşetlere çıktım. O olaydan sonra alnıma bir alkolik lafı yapıştırıldı. Oysa bu camiada kimler neler içiyor. Camiada içinlerden fazla içen biri değilim. Ama bu laf, özel hayatımı ve iş hayatımı mahvetti. Öyle şapşal biriyim ki, bir hatamı bütün ömrüme malettim. Alkolik’ alnıma yapıştı kaldı. 
     



 MAGAZİN 












</TEXT>
</DOC>
