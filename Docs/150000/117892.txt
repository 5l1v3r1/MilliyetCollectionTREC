<DOC>
<DOCNO> 117892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/guncel/gun05.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşim başbakan olacak’ 
</HEADLINE>
<TEXT>

Eşinin siyasi yasağını değerlendiren Emine Erdoğan, "Eşim başbakan olacak. Yasak çok yakında kalkacak" diye konuştu 
     KEMAL BULUT Ankara 

     AKP lideri Recep Tayyip Erdoğan’ın eşi Emine Erdoğan önceki gün iftarını Ankara’nın varoşlarından Gülveren’de bir gecekonduda yaşayan Durhanım Dönmez’in evinde yaptı. Emine Hanım, bir soru üzerine seçim sonuçlarını yorumlarken, "Olması gereken oldu. Bu başarıdan mutluluk duyuyorum. Çok yakında yasak kalkacak. Eşim başbakan olacak" diye konuştu. İftarını yaptıktan sonra, ev ev dolaşarak vatandaşları ziyaret eden Emine Hanım, semt çocuklarına da çeşitli hediyeler dağıttı. Daha sonda Ankara’da gösteri yapan "stand upöçı Cem Yılmaz’ı izlemeye giden Emine Hanım, Yılmaz’ın anlattığı askerlik anılarına bol bol güldü. Emine Hanım gösteriyi izlerken, görüntü almak isteyen haberciler içeri alınmadı. 
     
     AKSU’NUN EVİNDE SAHUR 
     Gösterinin ardından AKP Genel Merkezi’ne geçen Emine Hanım, eşiyle buluştu. Erdoğanlar sonra sahur yemeği için, Genel Başkan Yardımcısı Abdülkadir Aksu’nun Balgat Birlik Sitesi’ndeki evine gitti. Erdoğan çifti 2.5 saat kaldıkları Aksu’nun evinde, kebapçıdan sipariş edilen pidelerden yiyerek sahur yaptı. 
     



 GÜNCEL 


















</TEXT>
</DOC>
