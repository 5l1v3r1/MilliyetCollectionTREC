<DOC>
<DOCNO> 125995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/guncel/gun99.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Depremzedenin hukuk zaferi      Marmara depreminde evi yıkılan Orhan Köse’nin müteahhit aleyhine açtığı ve 10 ay önce kazandığı tazminat davası, Yargıtay 13. Hukuk Dairesi’nce de onandı. Köse, depremde yıkılan evi ve hasar gören eşyaları için açtığı 24 milyar 170 milyon liralık tazminat davası sonucu 10 milyar lira tazminat kazandı. Yasal faiziyle 30 milyar lira alacağını ifade eden Köse, "Mücadelem tüm depremzedelere örnek olsun. Haklarını arasınlar" dedi. 
     
Polisevi’nde taciz rezaletiAKP’li Ürün’ün kızına tacizle suçlanan Fatih Emniyet Müdürü hakkında soruşturma açıldı 
     TOLGA ŞARDAN, Ankara 

     Ankara Polisevi’nde yaşanan taciz skandalı sonucunda İstanbul Fatih İlçe Emniyet Müdürü Hakan Sülükoğlu hakkında soruşturma açıldı. Sülükoğlu’nun taciz ettiği genç kızın AKP Konya Milletvekili Halil Ürün’ün kızı olduğu ortaya çıktı. 
     Çarşamba akşamı yaşanan olayda, Emniyet Genel Müdürlüğü’nün İlçe Emniyet Müdür-leri’ne yönelik eğitim kursu amacıyla Ankara’ya gelen Sülükoğlu, meslektaşlarıyla birlikte Polisevi’nin Müdürler Lokali’nde yemeğe başladı. Alkollü olduğu öne sürülen Sülükoğlu, karşı masada oturan bir kızı tanışmak amacıyla masasına davet etti. Daveti geri çeviren kız, yakışıksız davranışlardan rahatsız olduğu Sülükoğlu’ndan da Polisevi’nin nöbetçi amirliğine durumu anlatarak şik yetçi oldu. Sülükoğlu, restoran dışına çıkarılırken, Polisevi Müdürü İbrahim Kök devreye girdi. Kızın şik yeti tutanak hazırlanarak kayıt altına alındı. 
     
     MÜFETTİŞLER DEVREDE 
     Şik yet üzerine yapılan incelemede genç kızın AKP’li Halil Ürün’ün kızı olduğu ortaya çıktı. Milletvekili Ürün, devreye girerek Emniyet Genel Müdürü Kemal Önal’la görüşüp durumu aktardı. Emniyet Genel Müdürlüğü, Sülükoğlu hakkında soruşturma açtırdı. Dün de müfettiş görevlendirildi. Olayın ortaya çıkmasının ardından Milliyet’in görüşünü sorduğu milletvekili Halil Ürün, "Herhangi bir şey yok. Bana böyle bir şey intikal etmedi. Önemli bir şey olsaydı bana da intikal ederdi" dedi. 
     
İstanbullu Hannibal yaşlı kadını parçaladı      Zeytinburnu Yeşiltepe Mahallesi 56. Sokak’ta dün sabah Özbek asıllı Rabia Nazari’ye 84 saldıran kimliği belirsiz bir kişi, dövdüğü ve bıçakla bazı yerlerini kestiği yaşlı kadının yüzünü ve kolunu ısırarak parçaladı. Akıllara başrolünü Antony Hopkins’in oynadığı Hannibal isimli filmi getiren saldırıda kanlar içinde yere yağılan yaşlı kadın, İstanbul Üniversitesi Tıp Fakültesi Hastanesi’nde tedavi altına alındı. Nazari’nin sağ kolundan 10 santimetreye ulaşan bir deri parçasını koparan saldırgan ise kaçtı. 
     
Yazar Memet Fuat’a veda      N zım Hikmet’in manevi "oğlu" Memet Fuat Bengü 76 , Altunizade Camii’ndeki cenaze namazının ardından Karacaahmet Mezarlığı’nda toprağa verildi. Kültür Bakanı Hüseyin Çelik’in çelenk gönderdiği törene, Bengü’nün oğlu Kenan Bengü, Müjdat Gezen, aralarında Yaşar Kemal, Selim İleri, Enis Batur, Turgay Fişekçi’nin bulunduğu çok sayıda edebiyatçı katıldı. 
     
Patrik Erenerol kalbine yenildi      Bağımsız Türk Ortodoks Patriği Selçuk Erenerol 76 , geçirdiği kalp krizi sonucu vefat etti. Erenerol, yarın Karaköy’deki Patrikhane Kilisesi’ndeki ayinin ardından toprağa verilecek. Başbakan Gül, Erenerol’un kızı Sevgi Erenerol’u arayarak başsağlığı dileğinde bulundu. Gül’den Türk Ortodoksları için özel mezar yeri isteyen Sevgi Erene-rol, patrikhanenin Atatürk ilke ve inkılaplarını korumak için mücadele ettiğini belirterek, "Babam da Hab-lemitoğlu ile aynı mücadeleyi verdi. Her ikisi de hayatlarını Türklük için noktaladılar" dedi. 
     
Nezih Restoran öksüz kaldı...      İstanbul’da faaliyet gösteren kebaplarıyla ünlü Nezih Restoran’ın sahibi İsmail Hakkı Öztürk 58 , memleketi Gaziantep’te kalp krizinden öldü. Öztürk’ün cenazesi Asri Mezarlık’ta toprağa verildi. Antep yemeklerinin ünlü mek nlarından Kazasker ve Erenköy’deki Nezih Restoran’ın sahibi Öztürk, önde gelen yemek ustalarındandı. 30 yıldır hizmet veren Nezih Restoran, siyasilerin de uğrak yeriydi. 
     
Turist yayalara kırmızı ışık cezası      Antalya’da trafik ekiplerinin dün sabah önemli kavşaklarda yaptığı ceza uygulaması vatandaşları şoke etti. 1.5 saat süren uygulama sonucu 51 yayaya, kırmızı ışıkta geçtikleri için ceza kesildi. İlk kez karşılaştıkları uygulamaya itiraz eden vatandaşlar, "Önceden duyurulsa geçmezdik" dedi. Alanya’da da gerçekleştirilen uygulamada, turistler de cezalardan payını aldı. Turistler, "Herkes kırmızı ışıkta geçiyor. Biz de onlara uyduk" diye konuştu. 
     
Eşcinsel gaspçılarına 25 yıl hapis cezası      Samsun’da 5 ay önce intihar eden Mehmet Altuniç ile Murat Budak adlı iki eşcinselin bıçak tehdidiyle fotoğraf makinelerini, para ve cep telefonunu gasp eden Serhat Çeğil ile Engin Şenol, Samsun 1. Ağır Ceza Mahkeme-si’nde h kim karşısına çıktı. Gasptan yargıla-nan sanıklardan Çeğil, "Murat, bana M. Ali Erbil’in menajeri Pipis’i tanıdığını söyleyip Seni manken yapacağım’ dedi. Onların isteği üzerine birlikte olduk" dedi. Şenol da "Cep telefonlarını bize hediye etti" diye konuştu. Mahkeme, 2 sanığı 25’er yıla mahk m etti. 
     



 GÜNCEL 

















</TEXT>
</DOC>
