<DOC>
<DOCNO> 141911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/magazin/amag.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Xavier yüzünden imajını tazeledi 
</HEADLINE>
<TEXT>

Galatasaray’ın yeni transferi Xavier daha çok göze batınca kendisine ikizi kadar benzeyen Satya Oblet şekil’ değiştirdi... 
     BİRSEN ALTUNTAŞ 

     NETWORK’ÜN Hintli modeli Satya Oblet, saçı, sakalı ve bakışlarıyla kendisine çok benzeyen Galatasaray’ın Portekizli futbolcusu Abel Luis Xavier yüzünden tipini değiştirdi. Yıllardır firmanın katalogları için beyaz saç ve sakalıyla Eyşan Özhim ile birlikte modellik yapan Oblet, KKTC’de yapılan yeni çekimlerde yeni yüzüyle objektif karşısına geçti. 
     
     Taklitlerinden kurtuldu 
     AYNI zamanda firmanın marka müdiresi olan Eyşan Özhim, Oblet’in yeni yüzü’ için şunları söyledi "Satya’nın tipini değiştirmeye önceden karar vermiştik. Çünkü benzerleri artmıştı. Özellikle sürekli göz önünde olan Xavier’in Satya’ya çok benzemesi bu değişikliği yapmamızda temel sebep oldu. Yeni görünümüyle Satya, taklitlerinden de ayrılmış oldu." 
     



 MAGAZİN 













</TEXT>
</DOC>
