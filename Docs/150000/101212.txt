<DOC>
<DOCNO> 101212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/ekonomi/eko05.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’ya ihracat durgunluğa rağmen arttı 
</HEADLINE>
<TEXT>

İHKİB Başkanı Nuri Artok, Almanya’nın hazır giyim ithalatının yüzde 11.5 düştüğü bir dönemde, Türkiye’nin bu ülkeye ihracatını yüzde 3 artırdığını söyledi 
     EKONOMİ SERVİSİ 

     Dünyanın en büyük hazırgiyim fuarlarından CDP Düsseldorf Fuarı’na 69 Türk firması katıldı. İstanbul Hazırgiyim ve Konfersiyon İhracatçıları Birliği İHKİB Başkanı Nuri Artok, "Ülkemizin en büyük pazarı durumunda olan Almanya’da bir durgunluk ve gerileme yaşanırken ilk dört ayda Almanya’nın ithalatı yüzde 11.5 düşerken, Türkiye’den yapılan ithalatta yüzde 3’lük bir artışın başarılmasında bu fuardaki konumumuzda oldukça etkili" dedi. 
     Fuarda, Türk tasarımcıları Arzu Kaprol, Hakan Yıldırım, Evrim Timur, Ümit Ünal, Özlem Süer ve Hatiçe Gökçe’nin de standlarıyla yer aldığını belirten Artok, fuar idaresinin özel davetlisi olarak defile yapan Özlem Süer’in "Şifa" adını verdiği koleksiyonuyla ve özel bir alanda sergiediği şifalı bitkilerle ilgi odağı olduğunu söyledi. 
     Artok, yine Türk tasarımcılarından Evrim Timur ve Ümit Ünal’ın fuar süresince koleksiyonlarını defilelerle moda ve basın dünyasının temsilcilerine sunduklarını vurguladı. Artok, Türk tasarımcılarının, "Türkler modada iyi gidiyor veya Türkler ne yapmış görelim" şeklinde bir merakla firmalara olan ilgiyi de tetiklediğini kaydetti. Artok şöyle konuştu 
     
     Kazanç olarak döndü 
     "Hem bu ilgi hem de firmalarımızın iyi hazırlanmış olmaları ve geçmiş yıllardaki performansları mevcut müşterilerinden daha çok sipariş almalarına ve yeni müşterilerle tanışa, çalışma imkanları yaratmış ve sektörümüze ticari kazanç olarak geri dönmüştür." 
     



 EKONOMİ 

















</TEXT>
</DOC>
