<DOC>
<DOCNO> 129016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yasam/yas03.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni nesil, bu kotu giyip genç kalacak 
</HEADLINE>
<TEXT>

Japonya’da üretilen bakteri düşmanı Amino Jean deriyle temas ettiğinde dokusundaki vitamin kırışmayı engelliyor, derideki pürüzleri yok ediyor. Bu kotu giyen gençleşiyor... 
     NEVSAL ELEVLİ Londra 

     Japonya’da bir ilk 
     BİO - mühendisliğin geçirdiği evrim, moda tasarımcılarına da ilham kaynağı oldu. Japonya’da "Amino Jean" adı verilen giysileri giyenler şık olmakla kalmıyor genç de kalıyor. "Amino Jeanöler "Arginini" adlı amino asite batırılarak bir tür işlemden geçiriliyor. Bu jeanler, deriyi nemlendirdiği için cilde yumuşaklık getiriyor, güzel kokuyor ve bakterileri öldürüyor. 
     
     Etkisi iki yıl sürüyor 
     ARAŞTIRMALAR Amino Jean’lerin yararının normal yıkama ile iki yıl süreceğini gösterdi. Vitamin ihtiva eden pijama üreticisi Fuji Spinning Şirketi menajeri, "İnsan derisinin doğal nemi ile kumaştaki vitaminler aktif hale gelerek C vitamini oluşturuyor. Bu da derideki pürüzleri yok ettiği gibi dolaşımı hızlandırıyor ve ciltte kırışma yaratan melaninin salgılanmasını azaltıyor" diyor. 
     
     Bir günde tükendi 
     "Amino JeanöLER, Tokyo’da Noel’den önce satışa sunuldu ve 24 saat içinde tükendi. Japonya, sağlıklı tekstil ürünleri üzerine yapılan araştırmalarda dünyada birinci sırayı alıyor. Dokuma sırasında doğal kimyevi maddeler eklenen kumaşlarda bulunan vitaminler zamanla vücuda deriden nüfuz ederek kişi sağlığına olumlu katkıda bulunuyor. 
     
     Sırada gömlek var 
     KISA bir zamanda 40 bin adet satılan "Amino Jeanöleri üreten firma Tejin Wow’un yöneticilerinden Takashi Taketomi satışların çok iyi gittiğini belirterek şöyle konuştu "Seneye değişik modeller geliştireceğiz. Ayrıca gömlek imalatına da başlayacağız. Müşterilerimz özellikle jeanlerin vücuda oturuşundan ve yumuşaklığından çok memnun." 
     



 YAŞAM 

























</TEXT>
</DOC>
