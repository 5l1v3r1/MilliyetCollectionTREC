<DOC>
<DOCNO> 102118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur24.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet getiren öğretmen bir kişiyi öldürüp iki kişiyi yaraladı 
</HEADLINE>
<TEXT>

     Antalya'nın Alanya İlçesi'ne bağlı Konaklı Beldesi'nde, cinnet getiren edebiyat öğretmeni Hakan Çavuş 33 , bir kişiyi öldürdü, iki kişiyi yaraladı. 
     A.A muhabirinin aldığı bilgiye göre, Alanya'nın Konaklı Beldesi'nde bir restorana giden Hakan Çavuş, restoranın girişindeki masalardan birinden aldığı bıçakla, Hasan Güngör 44 ve Mustafa Uysal'a 21 saldırdı. 
     Güngör ve Uysal'ı çeşitli yerlerinden defalarca bıçaklayan Çavuş, daha sonra yan masada oturan Mustafa Arslan'a 44 saldırdı. Aşırı alkollü olduğu bildirilen Hakan Çavuş, lokanta çalışanları tarafından etkisiz hale getirildi. 
     Alanya'da sınıf öğretmeni olduğu bildirilen Hasan Güngör, kaldırıldığı Konaklı Medikal Hastanesi'nde hayatını kaybetti. 
     Alanya Devlet Hastanesi'nde tedavi altına alınan Mustafa Uysal ve Mustafa Arslan'ın ise durumlarının iyi olduğu bildirildi. 
     Jandarma tarafından gözaltına alınan edebiyat öğretmeni Hakan Çavuş'un, bir süredir psikolojik sorunlarının olduğu ve bugün adliyeye çıkarılacağı öğrenildi. 
     





</TEXT>
</DOC>
