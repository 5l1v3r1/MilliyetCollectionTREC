<DOC>
<DOCNO> 142893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sontur09.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetin güvenoylaması önümüzdeki Pazar günü... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın başbakanlığına kurulan Bakanlar Kurulu, TBMM Genel Kurulu'nun bilgisine sunuldu. Güvenoylaması 23 Mart Pazar günü yapılacak. 
     TBMM Genel Kurulu, çoğunluk sağlanamaması üzerine verilen aradan sonra Başkanvekili İsmail Alptekin'in başkanlığında toplandı. Bakanlar Kurulu listesinin okunmasının ardından, Alptekin, Başbakan Recep Tayyip Erdoğan'a hükümet programının ne zaman okunacağını sordu. Erdoğan ise 18 Mart Salı günü programın okunacağını bildirdi. 
     Buna göre, Anayasa'nın ilgili hükümleri uyarınca, Hükümet programının Genel Kurul'a sunulmasının üzerinden iki tam gün geçtikten sonra yani 21 Mart Cuma günü programa ilişkin görüşmeler yapılacak. 
     Görüşmelerin üzerinden bir tam gün geçtikten sonra 23 Mart Pazar günü de güvenoylaması yapılacak. 
     





</TEXT>
</DOC>
