<DOC>
<DOCNO> 134566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/spor/spo03.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AHMET HASSAN ATAĞI 
</HEADLINE>
<TEXT>

Galatasaray, gelecek sezonun transferlerine şimdiden start verdi. Sarı - Kırmızılı kulüp Kahire’de pazarlık masasına oturduğu Gençlerbirliği’nin Mısırlı yıldızıyla söz kesti 
     CÜNEYT KARAKAYA 

     CİM - BOM gelecek sezon için şimdiden kolları sıvadı ve Gençlerbirliği’nin Mısırlı orta saha oyuncusu Ahmet Hassan ile söz kesti. Mısır Milli Takımı karşılaşması için Kahire’ye giden Sarı - Kırmızılı takımın yöneticilerinin tecrübeli futbolcu ile kaldıkları otelde pazarlık masasına oturdukları ve anlaşma sağladıkları öğrenildi. 
     AHMET Hassan’ın, "Marsilya’dan da iki yıllık teklif aldım. Ancak kariyerim açısından Galatasaray’da oynamak çok önemli" diye teklifi kabul ettiği belirtildi. Fatih Terim ile de biraraya gelen yıldız futbolcu, "Ondan öğreneceğim çok şey var" diye konuştu. Sezon sonunda sözleşmesi sona erecek olan Ahmet Hassan’ın Beşiktaş’ın da listesinde bulunduğu kaydedildi. 
     
Zeki, cevik, ahl klı      HALİL ÖZER 

     Böyle olursa gelmem’ 
     GALATASARAY ilk kez futbolcunun karakteri yüzünden bir transferde 100 bin doları daha cebinden çıkardı. Bu oyuncuyu almak için yola çıkan Sarı - Kırmızılı yöneticiler, Volkan’ın uzun süreden beri kulübünden para alamadığını öğrendi. İlk olarak futbolcuyla temasa geçen Galatasaray, "Seni FIFA yoluyla alabiliriz. Paranı ödememişler. Hem de bir kaç günde bu işi bitiririz" dedi. Ancak Volkan bu teklife büyük tepki gösterdi ve "Hayır bunu yaparsanız gelmem" dedi. 
     
     Bu bize yakışır ’ 
     VOLKAN’DAN bu yanıtı alan idareciler buna çok şaşırdı ve bunun nedenini sordu. Genç yıldız ise şu yanıtı verdi "Ben kulübümle kötü ayrılmak istemiyorum. Onların da kazanmasını istiyorum. Eğer bu yolu tercih ederseniz ben gelmem." Bu cevap, Galatasaray Yönetimi’nin çok hoşuna gitti. Emre, Okan olaylarından ağzı yanan Sarı-Kırmızılılar, "Bize karakterli futbolcu yakışır" diyerek 100 bin dolar daha fazla verdi, transferi normal yoldan gerçekleştirdi. 
     
Aslan’dan gol şov 5-0      DENİZLİSPOR maçının hazırlıklarını sürdüren Galatasaray, Beylerbeyi’ni 5 - 0 mağlup etti. Cim - Bom’un gollerini Ayhan, Hasan, Baliç, Mehmet Polat ve Volkan attı. Sarı - Kırmızılılar sabah ise güç geliştirici çalışmalar yaptı. Terim, yapılan testler sonrasında futbolcularını üç gruba ayırarak çıkış, çabukluk ve dayanıklılık çalışması yaptırdı. 
     ASLAN’DA sakatlıkları devam eden Suat Kaya, Ümit Karan ve Hakan Ünsal’ın tedavilerinin sürdüğü ve Denizlispor maçına yetiştirilmeye çalışıldıkları belirtildi. Öte yandan Futbol AŞ Genel Müdürü Ahmet Demet, FIFA’nın Felipe için kararını bu ay içinde vereceğini belirterek, "Felipe’nin kulüpten alacağı yok. Tüm ödemelerimizi FİFA’ya sunduk" dedi. 
     



 SPOR 























</TEXT>
</DOC>
