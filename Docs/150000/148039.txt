<DOC>
<DOCNO> 148039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yasam/yas05.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoldaş Yuri’ye çılgın eğlence 
</HEADLINE>
<TEXT>

Gagarin’in uzaya çıkışının yıldönümü Türkiye de dahil pek çok ülkede, çılgın partilerle kutlanacak 
     SERHAT OĞUZ İstanbul 

     Kozmonot Yuri Gagarin, 12 Nisan 1961’de uzaya çıkan ilk insan olmuştu. Bu tarihi günün 42’nci yıldönümünde, 25’ten fazla ülkede "Yuri’s Night" adıyla 50’den fazla parti düzenlenecek. 
     12 Nisan gecesi dünyanın dört bir yanında, uzay dekorları önünde, uzay temalı şarkılarla, Star Trek kostümleriyle dünya, uzayı yaşayacak. Tekno müzik eşliğinde dans, gökyüzü gözlem organizasyonları, uzay pikniği, uzay filmleri gösterimi, model roket fırlatma, uzay giysisi yarışması, uzay konulu şiir dinletileri ve konferanslar etkinliklerinden birkaçı. 
     
     İlki İzmir’de... 
     Ülkemizdeki parti, İzmir Kültürpark’ta TOBB Pavyonu’nda... DJ U.F.U.K’un müzik şovu yapacağı partide, Jetgiller ve uzay nostaljisi gösterileri, dünyadaki partilere canlı bağlantılar da yer alacak. Adana, Ankara, Antalya ve İstanbul’da da parti planlanıyor. 
     


YAŞAM 


















</TEXT>
</DOC>
