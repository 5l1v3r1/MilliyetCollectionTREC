<DOC>
<DOCNO> 102820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/guncel/gun08.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’nın kararları korkuyla mı alınıyor 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Radikal gazetesi yazarı Mehmet Ali Kışlalı, "Milli Güvenlik kararlarını bütün bakanlar imzalıyor. Korktukları için mi imzalıyorlar Askerin dosyalarına bakıp alınacak başka karar yok diyorlar ve ittifakla kararı alıyorlar. Sonra da asker baskı yaptı deniyor" dedi. Askerlerin karar empoze edemeyeceğini belirten Kışlalı’nın sözleri tartışma yarattı. 
     
     Abdullah Gül AKP Milletvekili 
İçeride ve dışarıda başka      Doğru bulmadığım, başkasının üzerine yükleyeceğim hiçbir işin altına imzamı atmadım. Ancak doğrudur Türk siyasetinde farklı şeyler söyleyip farklı davranılıyor. İçeride başka, dışarıda başka... Sadece askerlere karşı değil, halkın karşısında da farklı konuşuyorlar. Sonra içeride farklı bir şeyin altına imza atıyorlar. Bu, Türkiye’de demokrasinin ne kadar eksik olduğunu gösteriyor. AB standartlarında demokrasimizin olmadığı bir gerçek. Sorun, sivil yönetimin, AB kriterlerinde bir ülkeye tam olarak h kim olma kabiliyetini gösterememesidir. Bu sorumluluk almayla, birikimle ilgili. Ben burada siyasetçileri çok sorumlu buluyorum. Eğer yetkinseniz, inanmadığınız işlerin altına da imza atmayacaksınız. 
     
     Meral Akşener MHP Milletvekili 
İstifa etselerdi      Ben "asker baskı yaptı" diyen bir siyasetçi hatırlamıyorum. RP hükümeti döneminde 28 Şubat’la ilgili pek çok yazar çizer "postmodern" darbe dedi. Ama ben, o dönem İçişleri Bakanı olarak, bunun böyle olmadığını, öyle olduğuna inanıldığı zaman da o dönemin siyasetçilerinin hiçbirinin görevini yerine getirmemiş olacağını söyledim. MGK bütün tartışmalara açıktır, kimse kimseye nezaketsizlik etmez. 28 Şubat’la ilgili metnin imzalandığı toplantıda, herkes istediğini konuştu. Bunu bir dayatma olarak gören Başbakan çıkıp, "Biz bunu dayatma olarak kabul ediyoruz" diiyerek istifa etmeliydi. Bu denmemiştir. Dönemin hükümeti olarak bu metni tartışarak imzaladık. 
     
     Mehmet Ağar Bağımsız Milletvekili 
Asker sıcak yaklaşır      Asker, fevkalade iyi çalışmalar ve hazırlıklar yaparak MGK’ya geliyor. Dolayısıyla MGK’da bu çalışmaların bir mutabakat halinde çıktığını biliyorum. Ancak sivil kesim, istemediği bir kararı orada çıkarmaz. Çünkü kimsenin onlar üzerinde bir baskısı söz konusu değil. Burada karşı ya da alternatif bir fikir üretme meselesi son derece önemlidir. Nihai kararın verilmesinde siyasi otorite kararlı ise istediği kararı alabilir. Önemli olan burada vizyon sahibi, bilgi sahibi olabilmek verileri sağlam bir şekilde ortaya koyabilmek ve onların çıkarttığı senteze ulaşıp bunu da bir karar haline getirebilmek. Onları engelleyen yok. Çünkü askerlerin çok zaman son derece sıcak yaklaştıklarını gördüm. 
     
     Ahmet Cemil Tunç SP Milletvekili 
Korkuyla iş yapılmaz      Bakanların hepsinin MGK kararlarını imzalaması diye bir şey söz konusu değil. Ben de bakanlık yaptım ama MGK’nın istemediğim kararlarını imzaladığımı hatırlamıyorum. Dolayısıyla bakanların öyle gözü kapalı olarak MGK’nın kararlarını imzalayıp uyguladığı doğru değildir. Ayrıca bugüne kadar MGK’nın aldığı kararların hepsi Bakanlar Kurulu’nda uygulanıp yasalaşmadı. Örneğin Özal zamanında MGK "cezaevlerinde koğuş sistemine son verilmesi"yle ilgili karar aldı ama bu karar bugüne kadar uygulanmış değil. Bütün bakanlar bildiklerini yasalar çerçevesinde uygular, korkuyla talimatla iş yaptıklarına ben ihtimal vermiyorum. 
     



 GÜNCEL 

















</TEXT>
</DOC>
