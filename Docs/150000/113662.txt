<DOC>
<DOCNO> 113662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun14.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Peres Arafat'ın meşruiyeti tartışılmaz 
</HEADLINE>
<TEXT>

     İsrail Dışişleri Bakanı Şimon Peres, Filistin lideri Yaser Arafat'ın meşruiyetinin tartışılmaz olduğunu söyledi. 
     Peres, Belçika'da yayınlanan Le Vif L'Express dergisine yaptığı açıklamada, "Tehlikede olan Arafat'ın güvenilirliği. Özellikle de, reformları yerine getirmedeki yetisi ve terörizmle mücadeleye olan bağlılığı göz önüne alındığında" dedi. 
     Arafat'ın meşruiyetinin "şüphe götürmez" olduğunu belirten Peres, "ABD Dışişleri Bakanı Colin Powell bile onu Filistin halkının lideri olarak tanıyor" diye konuştu. 
     Peres, Arafat'ın değişimlere devam etmesi gerektiğini, bunu yapmazsa meşruiyetini kaybedeceğini belirterek "Arafat, sınır dışı edilmeyecek. Bölgede özgürce hareket edebilir. İstemesi halinde, Gazze'ye gidememesi için neden yok" dedi.. 
     





</TEXT>
</DOC>
