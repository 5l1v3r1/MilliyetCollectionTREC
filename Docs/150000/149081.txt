<DOC>
<DOCNO> 149081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun46.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrabasına göre Saddam'ın üvey kardeşi öldü... 
</HEADLINE>
<TEXT>

     Irak lideri Saddam Hüseyin'in üvey kardeşlerinden Berzan El Tikriti'nin, Amerikan-İngiliz bombardımanında öldüğü bildirildi. 
     Kahire'de AFP muhabiriyle konuşan bir akrabası, El Tikriti'nin, Bağdat'ın batısındaki Ramadi yöresinde bulunan evini hedef alan bombardımanda öldüğünü söyledi. 
     Kimliğini açıklamayan akrabaya göre, 5 Mart'ta Bağdat yakınlarındaki Cedriye'de başkanlık sarayında göz hapsine alınan El Tikriti, Amerikan kuvvetlerinin Bağdat'a girmesi üzerine firar ederek Ramadi'deki evine gitti. Akrabası, ''Avrupa'da yaşayan ailesi, El Tikriti'nin bu sabah şehit olduğunu bana bildirdi'' dedi. 
     El Tikriti'nin evine, dün gece yarısından sonra ''akıllı'' 6 JDAM füzesiyle saldırı düzenlenmişti. 
     Saddam'ın akıbeti ise bilinmiyor. 
     





</TEXT>
</DOC>
