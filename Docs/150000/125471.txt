<DOC>
<DOCNO> 125471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo42.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1-Ankaragücü 0 maç sonucu 
</HEADLINE>
<TEXT>

     Türkiye Kupası 3. kademe maçında Ankaragücü'nü 1-0 yenen Galatasaray, çeyrek finale yükseldi. 
     
     İlk yarı 

     11. dakikada ceza alanı içinde topa sahip olan Hasan Şaş, savunma oyuncularından kurtulup uygun durumda şutunu attı. Top az farkla yandan auta gitti. 
     17. dakikada Berkant'ın sağdan ortasında, ceza alanı içindeki Hasan topu göğsüyle uygun durumdaki Arif'in önüne indirdi. Arif'in sert vuruşunda, top kaleci Zafer'de kaldı. 
     33. dakikada Hasan'ın soldan ortasında topu önüne indiren Arif, kaleci Zafer'in boşalttığı kaleye altıpasta çok kötü bir vuruş yapınca, meşin yuvarlak direkten döndü. Pozisyonu izleyen Ümit Karan topu filelere gönderen isim oldu 1-0. 
     39. dakikada hakem Serdar Tatlı, tribünlerden küfürlü tezahüratta bulunulduğu gerekçesiyle bir numaralı anonsu yaptırdı. 
     44. dakikada, Cihan'ın arapasında topla buluşan Ümit Karan, kaleciyle karşı karşıya kaldı. Bu oyuncu müsait durumda kötü vurdu ve top yandan auta gitti. 
     Maçın ilk yarısı Galatasaray'ın 1-0 üstünlüğüyle tamamlandı. 
     
     İkinci yarı 

     Ankaragücü ikinci yarıya sağ dizinden sakatlanan Baidoo'nun yerine Burak'ı alarak başladı. 
     53. dakikada Ankaragücü'nde Yılmaz sarı kart gördü. 
     60. dakikada Ümit Karan'ın sağdan ortasında, altıpasta uygun pozisyonda meşin yuvarlakla buluşan Berkant, yerden seken topa kötü vurunca, takımını bir golden etti. 
     65. dakikada Ankaragücü'nde Hüseyin'in yerine Gökmen, 72. dakikada da Simao'nun yerine Sedat oyuna girdi. 
     Galatasaray'da ise 76. dakikada Hasan yerini Pinto'ya, Arif de Ayhan'a bıraktı. 90. dakikada Berkant'ın yerine Faruk oyuna girdi. 
     Galatasaray, maçı 1-0 kazanarak çeyrek finale yükselen ekip oldu. 
     





</TEXT>
</DOC>
