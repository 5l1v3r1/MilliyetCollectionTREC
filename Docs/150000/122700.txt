<DOC>
<DOCNO> 122700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sonspo08.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçın biletleri, asgari ücretten fazla... 
</HEADLINE>
<TEXT>

     Galatasaray ile Beşiktaş arasında 8 Aralık Pazar günü yapılacak derbi maçı numaralı tribünden izlemek isteyen taraftarlar, asgari ücretten daha fazla ödeme yapmak zorunda kalacak. 
     Biletix tarafından derbi maçın biletleri bugün satışa çıkarılırken, 260 milyon liralık numaralı tribün bileti, brüt 250 milyon, net 184 milyon lira olan asgari ücreti geride bıraktı. 
     Bu arada, yeni açık tribün üst kısmı biletlerinin 17, alt kısmının da 12 milyon liradan Biletix'den alınabileceği ifade edildi. 
     
     BEŞİKTAŞ TARAFTARLARINA HENÜZ SATIŞ YOK 
     Biletix firması tarafından yapılan açıklamada, Beşiktaş taraftarları için 500 bilet ayrıldığı, ancak bunların satışına önümüzdeki günlerde başlanacağı bildirildi. 
     Galatasaray taraftarlarına sarı zeminli, Beşiktaşlılara ise yeşil zeminli bilet satılacağı, evsahibi takım biletiyle maça gelecek siyah-beyazlı taraftarların İstanbul Emniyet Müdürlüğü kararı uyarınca tribünden dışarı çıkarılacağı ifade edildi. 
     





</TEXT>
</DOC>
