<DOC>
<DOCNO> 109953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur29.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da ayağına taş bağlayıp denize atılmış bir kişi bulundu... 
</HEADLINE>
<TEXT>

     Kartal'da, denizde ayağına taş bağlanmış bir kişinin cesedi bulundu. 
     Sahilyolu Kumcular İskelesi açıklarında denizde bir erkek cesedi olduğu fark edildi. Olay yerine gelen polis ekipleri, denizin dalgalı olması nedeniyle uzun süre cesedi kıyıya çıkaramadılar. 
     Deniz Polisi'ne bağlı bir dalgıç tarafından ip bağlanarak kıyıya çekilebilen cesede, ayak kısmından bir taş bağlanmış olduğu görüldü. 
     Yapılan araştırmada cesedin, İsmet Çelik'e 62 ait olduğu belirlendi. 
     Olay yerine çağrılan oğulları Bülent ve Erdal Çelik ile kardeşi Enver Çelik, İsmet Çelik'in cesedini teşhis ettiler. 
     Polis yetkilileri, Çelik'in ailesinin 5 gün önce Kartal Merkez Karakolu'na kayıp başvurusunda bulunduğunu bildirdiler. 
     Ailesinin, başvuru sırasında İsmet Çelik'in ruhsal durumunun iyi olmadığını ve intihar etmesinden korktuklarını belirttiklerini söyleyen yetkililer, olayla ilgili soruşturmaya başlandığını bildirdiler. 
     





</TEXT>
</DOC>
