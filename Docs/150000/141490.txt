<DOC>
<DOCNO> 141490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sonspo02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent derbisi için nefesler tutuldu... 
</HEADLINE>
<TEXT>

     ''Başkent Derbisi''nde Ankaragücü ile Gençlerbirliği, yarın ligde 56. kez karşı karşıya gelecekler. 
     44 yıllık lig tarihinde, başkentin 2 temsilcisi arasında yapılan 55 maçta, Ankaragücü'nün 23, Gençlerbirliği'nin ise 15 galibiyeti bulunuyor. 2 takım arasında yapılan 17 maç ise beraberlikle sonuçlandı. 
     Ankaragücü, ezeli rekabette 81 gol atarken, Gençlerbirliği ise 67 gol buldu. 
     Ligde yapılan ''Başkent Derbileri'' arasındaki en gollü maç, 1990-91 sezonun ikinci yarısındaki karşılaşma oldu. Toplam 9 golün kaydedildiği maçta, Ankaragücü, rakibini 7-2 yenmeyi başardı. Sarı-lacivertliler bu skorla, lig tarihinde ezeli rakibi karşısındaki en farklı skorlu galibiyeti de almış oldu. 
     Gençlerbirliği ise ligde rakibini en fazla 3 farklı skorlarla yenebildi. 1993-94 sezonunun ilk yarısında kırmızı-siyahlılar, Ankaragücü'nü 3-0, geçen sezon da ilk yarıda 5-2'lik skorla geçti. 
     Bu sezon ligin ilk yarısında yapılan karşılaşmayı ise Ankaragücü 1-0 kazandı. 
     





</TEXT>
</DOC>
