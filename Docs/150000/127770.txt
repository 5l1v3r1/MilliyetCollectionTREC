<DOC>
<DOCNO> 127770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/soneko10.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki ham petrol rezervi 40 yıl sonra tükenecek... 
</HEADLINE>
<TEXT>

     Petrol rezervlerinin ömrünün, fiyata bağlı olduğu bildirildi. 
     Amerika'da petrol şirketlerinden Exxon Mobil'in araştırmasında, ''yükselen petrol fiyatlarının açamayacağı kuyu yok'' görüşü dile getirilirken, akaryakıt fiyatının artması, üretim maliyeti yüksek olan petrol yataklarına inilmesini sağlayacak. 
     Araştırmaya göre, dünyadaki bilinen ham petrol rezervi 40 yıl sonra tükenecek. Ancak bu enerji üretiminin son bulacağı anlamına gelmiyor. Çünkü yapılan araştırmaya göre, geliştirilecek teknolojiler sayesinde yeni petrol kaynakları bulunabilecek. 
     Bu kapsamda, uydu destekli petrol arama çalışmaları ve modern yüzer kuyuların yardımıyla, okyanus diplerinin kilometrelerce altındaki petrol yataklarına ulaşılması sorun olmaktan çıkacak. Bu da ''petrolün ömrünün, fiyatına bağlı'' olduğunu kanıtlayacak. 
     Otomotivcilerin ve araç sahiplerinin endişelenmesine gerek olmadığını belirten Exxon Mobil sözcüsü Schult-Bornemann'ne göre ise dünyada 250, 300 yıl yetecek kadar petrol ve doğalgaz bulunuyor. 
     Günümüz teknoloji ve fiyat düzeyinde yararlanılabilecek rezervlerin ömrünün en az 40 yıl olduğunu kaydeden Schult-Bornemann, ancak üretilmesi kolay ve ucuz petrol yataklarına el atılmasının yeni riskler de doğurabileceğine işaret ediyor. 
     
     OPEC'İN KONUMU 
     Dünyanın en büyük petrol üreten 10 ülkesi arasında tek Suudi Arabistan'ın kaldığını ifade eden Schult-Bornemann, OPEC'in konumu ile ilgili olarak ise şunları kaydetti 
     ''Ham petrol ve doğalgaz arzında OPEC'in konumu küçümsenmemeli. Ham petrol rezervleri açısından OPEC'in payı yüzde 80'i aşıyor. Bu bakımdan OPEC ülkelerindeki siyasi istikrarsızlık ihtimaline hazırlıklı olmak gerekir.'' 
     





</TEXT>
</DOC>
