<DOC>
<DOCNO> 138147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yazar/guclu.html </URL>
<DATE> 2003/02/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK’te dağ fare doğurdu 1 
</HEADLINE>
<TEXT>

     Erbakan sözü dönüp dolaştırıp üniversitelere ve o günlerin ateşli tartışma konusu türbana getirdi. Elini yumruk haline getirip baş parmağını havaya kaldırarak şu yemini ettirdi 
     İktidara geldiğimizde, YÖK ve rektörler, bir bir türbana selam duracak... Ardında büyük bir coşkuyla sloganlar atıldı... 
     Nitekim o seçim sonrasında Refahyol hükümeti kuruldu. Onların da ilk icraatlarından birisi, tıpkı AKP’ninki gibi YÖK’ü ve üniversiteleri hizaya getirmek için düğmeye basmak oldu. Ancak koalisyon hükümetinin zorluğu, dönemin koşulları ve kamuoyunun tepkisi nedeniyle hazırladıkları yasa tasarısını Meclis’e bile getiremediler. 
     Şimdi koşullar çok değişti. İktidarda ben yeniyim, biz değiştik diyen bir parti ve bir hükümet var. Ama sanki 90’lı yılların sonunda Konya’da edilen o meşhur yemin h l unutulmamış... 
     
YÖK değişsin ama ..      Eğitim ve üniversiteler ile uzaktan yakından ilgisi olan bir kişinin YÖK yasasının değişmesine ya da Kemal Gürüz diktatörlüğünün sona erdirilmesine bir itirazı olmaz. 
     Başta Cumhurbaşkanı Sezer olmak üzere toplumun ileri gelenleri bunu defalarca dile getirdiler. Biz de bu konuda yüzlerce yazı yazdık. Ama şimdi AKP iktidarı bunu gerçekleştirme girişiminde bulundu diye sevineceğimize sanki panik olduk. 
     Başkalarının panik olma gerekçelerini bilmem ama benimkisi yasa taslağını hazırlayanların beceriksizliğinden kaynaklanıyor. 
     Milli Eğitim Bakanı Mumcu’nun eğitim ve üniversiteler konusunda birikimsiz ve deneyimsiz olduğu baştan beri bilinen bir gerçek. Ama beklerdik ki 20 yıldır tartışılan bir yasayı, daha uzman isimlerle birlikte hazırlasın. 
     Bakanın, daha doğrusu AKP’nin bu konudaki danışmanları kimlerdir, bugüne kadar hangi görevlerde bulundular, dünyayı ne kadar tanıyorlar, üniversite sorunlarına ne kadar v kıflar 
     Köklü değişimler, parmak hesabıyla ya da güçle çözülmez. Ortada ABD örneği var. Irak’a girmek için kıvranıp duruyor. Çünkü dünya kamuoyunu ikna edemedi. 
     AKP’nin YÖK konusundaki konumu da Irak’ın canına okumak isteyen Amerika’dan hiç farklı değil. Tamam YÖK yasası değişsin, buna kimsenin itirazı yok. Ama önce iktidarın samimi niyetini ortaya koyması ve kamuoyunu ikna etmesi gerekiyor. 
     Taslakta öylesine çelişkiler, öylesine acemilikler, öylesine kuşku yaratacak noktalar var ki bu yüzden kamuoyundan kabul görmesi çok zor. Keşke açıklanmadan önce daha geniş bir platformda tartışılabilmiş olsaydı. Örneğin vergi şampiyonları üniversite yönetim kuruluna alınacakmış. Manukyan gibi vergi rekortmenleri ile üniversiteler iyi renklenir. 
     Çıkartılması düşünülen yasanın da tıpkı şimdiki gibi sürekli eleştiri oklarına hedef olmaması için tarafların kamuoyunu daha fazla bilgilendirmeleri gerekiyor. YÖK, AKP ve rektörlerin, kapalı kapılar ardında yaptıkları kulisin hiç kimseye bir yararı yok. Üniversiteler gerginlik değil, tartışmasız bir yasa ve hizmet bekliyor. 
     Özetin özeti Mumcu, şipşak bir yasa taslağı ile ortaya çıkarak, siyasi kariyerini riske soktu. İşi çok zor. Ondan daha iyisi beklenirdi, hayal kırıklığına uğradık, art niyetli unsurlarla dolu diyenlerin sayısı o kadar çok ki. Nedenleri yarına... 
     
     







En büyük devrim 


Tavlada düşeş kimin, gele kimin 


Turizmde durum 


Ankara Barzani’den rahatsız... 


Her şey hesap kitap meselesi 


5 kara soru 


Gül’den Bush’a şik yet mektubu... 


YÖK’te dağ fare doğurdu 1 


Verilen yardımın anlamı 


Türkiye "evet" derse... 


Ver parayı çal düdüğü 


Taşeronluk 


Yeni süpergüç dünya kamuoyu 


Ne korkunç şey sevmek 


Yaşadık .. ABD bizi maaşa bağlıyor 


</TEXT>
</DOC>
