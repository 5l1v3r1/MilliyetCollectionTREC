<DOC>
<DOCNO> 117823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo15.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de, Samsunspor maçı hazırlıkları... 
</HEADLINE>
<TEXT>

     Fenerbahçe, Samsunspor ile deplasmanda yapacağı lig maçının hazırlıklarını sürdürüyor. 
     Teknik direktör Werner Lorant yönetiminde, Samandıra Tesisleri'nde basına kapalı olarak yapılan antrenmanda, futbolcuların koşunun ardından dar alanda pas çalışması yaptığı bildirildi. 
     Galatasaray maçında 90 dakika oynayan futbolcular ile kasığındaki sakatlığının tedavisi için ülkesine giden İsrailli futbolcu Revivo'nun antrenmana katılmadığı öğrenildi. 
     Sakatlığı bulunan futbolculardan Mustafa Doğan, takımdan ayrı çalışırken, İsmail ve Mirkoviç'in tedavileri sürdürüldü. 
     Sarı-lacivertliler, bu akşam tam kadro yapacakları antrenmanla hazırlıklarını sürdürecek. 

     
</TEXT>
</DOC>
