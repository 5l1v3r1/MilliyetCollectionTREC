<DOC>
<DOCNO> 136592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sonspo03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'de gözler 2. turda... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Avrupa Ligi A Grubu'ndaki son maçında Fransa'nın PAU Orthez takımına 71-69 mağlup olan ve grubu 3. sırada tamamlayan Efes Pilsen'de, gözler ikinci tur kuralarına çevrildi. 
     Efes Pilsen Menajeri Engin Özerhun, deplasmanda 11 sayı farkla yenildikleri PAU Orthez'i İstanbul'da da yenerek, ilk tur maçlarını galibiyetle tamamlamak istediklerini, ancak bunu yedikleri son saniye basketiyle başaramadıklarını söyledi. 
     Özerhun, gruptaki son maçta PAU Orthez'e yenilmelerine rağmen Avrupa Ligi'nin en zor grubunu 3. sırada tamamlamanın mutluluğunu yaşadıklarını dile getirdi. 
     Menajer Özerhun, 15 Şubat Cumartesi günü çekilecek 2. tur kuralarını beklediklerini belirtirken, kura usulüne göre Ülkerspor'la eşleşmelerinin ise söz konusu olmadığını sözlerine ekledi. 
     
     DEPLASMANDA DAHA BAŞARILI OLDU 
     Efes Pilsen, ligde ilk turda deplasmanda yaptığı 7 maçın 4'ünü kazanarak dış sahada daha başarılı bir görüntü ortaya koydu. 
     Lacivert-beyazlılar, deplasmandaki 3 karşılaşmayı da yitirirken, kendi sahasında ise 7 maçta 4 galibiyet, 3 yenilgi elde etti. 
Efes Pilsen'in ilk turda yaptığı maçlar ve aldığı sonuçlar ise şöyle 
Alba Berlin-Efes Pilsen...... 63 - 84 
Efes Pilsen-Benetton Treviso. 84 - 83 
Cibona Zagreb-Efes Pilsen.... 64 - 56 
Efes Pilsen-Barcelona........ 91 - 92 
Skipper Bologna-Efes Pilsen.. 72 - 73 
Efes Pilsen-AEK.............. 74 - 79 
PAU Orthez-Efes Pilsen....... 74 - 85 
Efes Pilsen-Alba Berlin...... 74 - 62 
Benetton Treviso-Efes Pilsen. 87 - 75 
Efes Pilsen-Cibona Zagreb.... 91 - 57 
Barcelona-Efes Pilsen........ 73 - 60 
Efes Pilsen-Skipper Bologna.. 75 - 57 
AEK-Efes Pilsen.............. 64 - 81 
Efes Pilsen-PAU Orthez....... 69 - 71 
     





</TEXT>
</DOC>
