<DOC>
<DOCNO> 130073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur20.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikotin aşısı insanlarda denenmeye başlıyor... 
</HEADLINE>
<TEXT>

     Amerikan bilim adamlarının nikotin bağımlılığına karşı geliştirdiği aşı, Hollanda'da insanlar üzerinde denenmeye başlanacak. 
     Maastricht Üniversitesi'nin sözcüsü, gönüllü kişiler üzerinde yapılacak aşı denemelerinin tıp fakültesine bağlı araştırma enstitüsünde yürütüleceğini açıkladı. 
     Sözcü, araştırmanın Amerikan ilaç firması Nabi tarafından yaptırıldığını söyledi. 
     NicVax ismindeki aşı, vücudun nikotine karşı antikor üretmesine yardımcı olacak. Bu antikorlar, kandaki nikotini yakalayarak, beyine ulaşmasını engelleyecek. 
     Hayvanlar üzerinde yapılan denemeleri olumlu sonuç veren aşının, insanlardaki etkisinin tam olarak anlaşılabilmesinin en az 2 yıl alacağı belirtildi. 
     





</TEXT>
</DOC>
