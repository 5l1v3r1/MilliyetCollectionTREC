<DOC>
<DOCNO> 126595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/soneko34.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank Genel Müdürü Irak operasyonu fikir olarak satın alındı 
</HEADLINE>
<TEXT>

     Denizbank Genel Müdürü Hakan Ateş, Irak operasyonunun bir noktadan sonra olacak gibi göründüğünü belirterek, ''Bir an önce olsun da işimize bakalım'' dedi. 
     Ateş, Denizbank müşterilerine de Bonus Card sunulmasını amaçlayan işbirliğinin tanıtımının ardından basın mensuplarının sorularını yanıtladı. 
     Denizbank Genel Müdürü Ateş, olası Irak operasyonuna ilişkin bir soru üzerine, savaşın belirsizlikleri de beraberinde getirdiğine işaret ederek, ''Bu fikir olarak satın alındı. Herkes tedbirini aldı'' dedi. 
     Irak konusunun programın dışında olduğunu vurgulayan Ateş, piyasalara etkisine ilişkin olarak da, şunları kaydetti 
     ''Faiz yükselirse bu pek tabii ki zarar verir. Sadece bankacılığa değil, reel kesime de, ekonominin bütününe de. Dileyelim ki düşük faiz ortamı özellikle dövizde böyle bir süre daha devam ederse reel sektör de kendini finansal giderlerini ucuzlatması bakımından toparlayacak, yaralarını saracak bir fırsat bulacaktır.'' Ateş, savaşın, turizmi etlecek, paranın giriş çıkışını belli ölçüde tehdit edebileceği düşünülen bir hadise olduğunu belirtti. 
     ''Ülke genelinde gerilimi düşürmek herkesin işine yarayacaktır, hepimizin çıkarınadır'Ateş, ''Onun için yeni iktidarı devralmış, daha önce hükümet tecrübesi olmayan belli bakanlıklar şu veya bu şekilde kararlarında değişiklikler gösterebilir diye düşünüyorum. Önemli olan herhangibir karar varsa ve bu idrak edilmişse, düzeltebiliyorsa da problem yoktur diye düşünüyorum. Zaman vermek lazım'' dedi. 
     
     DÖVİZLERDE FAZLASIYLA LİKİT POZİSYON VAR 
     Hakan Ateş, Türkiye'de bankacılık sektörünün çok ileride olduğunu ve ürün çeşitliliğinin oldukça geliştiğini söyledi. 
     Ateş, dövizlerde fazlasıyla likit bir pozisyunu belirtereka şunları kaydetti 
     ''Bilanço genel yapısı aynen öyledir. Krediler yüzde 25, kar portföyü yüzde 30 ile 40 arasında değişir. Süreyya Serdengeçti Bey'in likidite konusunda bir problem olmayacağına dair deklarasyonu da var. Sistem böyle bir tehditle asla karşı karşıya değildir.'' Bankacılığın çok kritik bir sektör olması gerekçesiyle daima özerk bir kurum tarafından yönetilme gereği olduğunu vurgulayan Ateş, ''Hali hazırdaki durum da böyle. Önemli bir değişiklik olacağını da zannetmiyorum. Biz her zaman için ekonomideki kaynakların rasyonel dağılımına aracılık eden bir yapı olarak zaten her türlü ekonomik arayışa varız. İstesek de varız, istemesek de varız'' diye konuştu. 
     Piyasada birçok varlığın değerinin aşırı ölçüde düştüğüne dikkat çeken Ateş, ''Bugün 300-500 milyon dolara, 2-3 milyar dolara kuramayacağınız tesisleri veya bankaları alırsınız. Hesapta alırsınız, kimse satmaz tabii'' diye konuştu. 
     
     İŞBİRLİĞİ KAZANÇLI 
     Hakan Ateş, Garanti Bankası ile Bonus Card'da işbirliği konusundaki bir soru üzerine de, sadece kredi kartı programları değil, POS, ATM, para taşımacılığı ve güvenlik gibi konuların birarada yapılmasının Türkiye için kazançlı olacağını dile getirdi. 
     Şu anda 350 bin olan kredi kartı sayısını, Bonus Card'ın da devreye girmesiyle önümüzdeki yılın sonuna kadar 500-600 bine çıkartmayı hedeflediklerini açıklayan Ateş, Garanti Bankası ile maliyetleri paylaştıklarını, bunun dışında ceplerin ayrı olduğunu bildirdi. 
     Programın büyümesine paralel kazancın da artacağını ifade eden Ateş, işbirliğinin 5 yıllık bir süreyi kapsadığını belirterek, ''Alan memnun, satan memnun olduktan sonra bunun yürümemesi mümkün değil. Başka herhangi bir bankayla işbirliğimiz yok, olamaz'' diye konuştu. 
     





</TEXT>
</DOC>
