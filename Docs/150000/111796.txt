<DOC>
<DOCNO> 111796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun17.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevrecilerin yeni korkusu, atık cep telefonları 
</HEADLINE>
<TEXT>

     ABD'deki çevreciler, kullanım dışı kalan cep telefonları atıklarının yaratacağı yeni tehlikelere dikkat çekiyorlar. 
     New York Times gazetesinin haberine göre, ABD'de 1985'te 340 bin olan cep telefonu kullanıcısı sayısı geçen yıl 128 milyon yükselirken, bir cep telefonunun daha yeni bir modeli çıkmadan önce ortalama 18 ay kullanıldığı belirtiliyor. 
     Çevre örgütü Inform, kullanım dışı kalan, modeli geçtiği için atılan cep telefonlarının büyük bir kirlilik yarattığını açıkladı. 
     Açıklamada, ABD'de 2005'e kadar her yıl 130 milyon cep telefonunun kullanım dışı kalacağına dikkat çekilerek, telefon cihazı, pil ve şarj aletleri ile birlikte yılda 65 bin ton atık oluşacağı kaydedildi. 
     Cep telefonları atıklarının salt ABD'de değil, tüm dünyada ciddi bir tehdit olduğuna, dünya çapında 1 milyardan fazla cep telefonu kullanıcısı bulunduğuna dikkat çekiliyor. 
     Japonya ve bazı Avrupa ülkelerinde cep telefonu üreticilerine, zehirli kimyasalların yok edilmesi için baskı yapılıyor. 
     Bazı firmalar, atık ürünün geri dönüşümü için çalışılırken, diğerleri eski telefonları azgelişmiş ülkelere aktarmayı ya da yeniden satmayı tercih ediyorlar. 
     





</TEXT>
</DOC>
