<DOC>
<DOCNO> 118975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/magazin/yazdud.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekstra zengini Nez köşe oldu 
</HEADLINE>
<TEXT>

Levent’de Baci şıklığı, Etiler’de Eshki Kebap, Neşe’m’de lezzet ve eğlence bir arada, Reina geliyor, İzzet şimdi de tekstil krallığına oynuyor 
     Bu yazı, ne yazık ki gözyaşları içinde yazıldı. Neden mi Benim gibi 10 yaşından beri fanatik Galatasaraylı olursanız ve Galatasaray, tarihinde ilk kez böylesine bir hezimete uğrayıp yerlerde sürünürse ne olur Bitmedi. Bütün tanıdıklarınız Fenerbahçeli olup sizinle dalga geçse, lokmalarınızı boğazınıza dizse siz kendinizi nasıl hissedersiniz Fenerbahçe Kulübü Başkanı sevgili Aziz Ağabey Yıldırım Yıldırım Mayruk’un defilesinde karşılaştığımızda maçı izlemem için beni davet etmişti. Ardından Galatasaraylı fanatiklerden sevgili Ali "Gözümüzü karartıp maça gidelim" demişti. Yine POSTA’nın Spor Müdürü ve fanatik Fenerli Can Uyguç "Maçı bizim locada izleyelim" demez mi Tam "Evet" diyecektim ki direkten döndüm, konuğum vardı. Yılın bir bölümünü New York’da geçiren sevgili arkadaşım Nurdan Gür ile Levent’te yeni açılan Baci’de yemek yemeyi yeğledim. Sanki başımıza gelecekleri bilmiştim. Maç ve ramazan ayının birinci günü olması nedeniyle Levent bomboştu ama Baci’de biraz da olsa hareket vardı. Buranın koordinatörü sevgili Tula Karacalidis, Fenerbahçe yönetiminde olan genç iş adamı patronu Davud Dişli’nin aksine Galatasaraylı. Ama ben geleceğim diye maça gitmemiş. Baci gerçekten farklı bir mekan. Nurdan dünyadaki en pahalı ve lezzetli restoranları iyi bilir ama Baci’ye ilk kez geliyormuş. O da yemeklere hayran kaldı. Ön yemek olarak içinde yengeç ve avokado olan somon ruloları, domates soslu tavuk ve mantarlı kroket vardı. Ana yemek olarak da taze ev yapımı porcini mantarlı pappardelle ve peynir soslu bonfile yedik. Aslında her şeyi ortaya söyleyip birlikte tattık. Garsonlardan Serkan ile Zeki Fenerbahçeli, yardımcıları Ramazan ise Galatasaraylıydı. Her golü, Serkan ezile-büzüle bana iletiyordu. Nurdan ve eşi Gökhan Yüzbaşıoğlu da Fenerli. Gökhan, Amerika’dan telefonla yetişiyor, Nurdan ise karşımda. Kısacası yemek mi yedim, dayak mı belli değil. O nedenle Baci’ye bir daha gideceğim. Tula Hanım’la da üzüntüden iki laf edemedik. Ama dahi mimar Ali Türker yine konuşturmuş. Bence Levent’teki Baci şık ve keyifli bir yemeğin yeni adresi. Telefon numarası 0212 264 63 98. Sonra çayları Gatto’da içtik. Patronlardan Raşit Fenerbahçeli, Süleyman ve işletmeci Ergun Yıldız Galatasaraylı. Zavallı Süleyman toz olmuş. Bu arada Raşit Karakuş, 15 Aralık’da evleniyor. Fenerbahçe de 6 gol atınca keyfi zirveye çıktı. 
     Gelelim yine Galatasaray-Fenerbahçe muhabbetine. Gerçekten büyük hezimet, sevgili Aziz Ağabey’i kutluyorum. Acaba diyorum, yeni başkan Galatasaray’a uğursuz mu geldi Mehmet Cansun hem sempatik hem de sanki daha sıcak bir adamdı. Özhan Canaydın’a ısınamadım mı ne Bu arada Nurdan ile can dostum İzzet Çapa, Nico Nurdan-İzzet Company adlı bir tekstil şirketi kuruyorlar. Malı Türkiye’de üretip Amerika’ya ihraç edecekler. Nurdan çok iddialı. Bütün dizaynerları, stilistleri ayarlamış, şimdi atölye arıyor. İzzet’in zaten eski işi bu. Annesi Gürnar Çapa eski bir modacıydı. İzzet de özellikle Arap ülkelerine gelinlik ve tuvalet ihraç ederdi. Şimdilerde cidden büyük hedefleri var. E, bakarsınız İzzet- Nurdan ikilisi adlarını ve markaları Nico’yu dünya modasına yazdırırlar. 
     
Müthiş bir üçlü ve Neşe’m de sonsuz eğlence      Onlar herkesin dilindeydi aslında. Ama ben Panço Divarcı, karısı Rula ve oğlu Petro’yu Sezen Aksu’nun Brüksel konserinde tanıdım. Sezoş’un 185 kişilik dev grubunda bu muhteşem üçlü de vardı. Şarkıları ile 2 bin kişiyi mest ettiler. O ana kadar bu sıcak insanları tanımamış olmanın üzüntüsünü yaşadım ve uçakta yanlarına gidip tanıştım. Sonra da kardeş kuruluşumuz Fanatik’in gecesinde birlikte olduk. Fanatik Spor Gazetesi benim eski yuvam. 2 yıl süren magazin yazılarımda Fanatik okuyucularıyla buluştum ve büyük mutluluk duydum. Gazetenin genç ve başarılı Yayın Yönetmeni Necil Ülgen ve tüm ekip öylesine sıcak insanlar ki, o güzel gecelerine yoğun bir iş trafiğim olmasına rağmen gittim. Simge Yayın Grubu Başkanı Mehmet Y.Yılmaz, gazetedeki kankalarımdan ve gerçek dostum olan Radikal Gazetesi İdari Editörü Zerrin Yazıcı, çok eski dost Mustafa Hocam Denizli , yine eski ama eskimeyen arkadaşım Şeytan Rıdvan Dilmen , güzel insan Erdoğan Şenay... Daha kimler vardı, kimler Neşe’m’de. Tam 36 yıllık bir şirketmiş Neşe’m. Bu yıl işletmeye Panço Divarcı’nın yanı sıra Metin Sarıyer de ortak olmuş. Müdür Tuncer Demirtaş, mutfak şefi Mustafa Demirhan, şef İlyas Demircan, hepsi eski arkadaşlar. Gece ise sımsıcaktı. Üstelik herkes yemekler ve eğlenceden büyük bir keyif alıp benim kanalımla müesseseye teşekkürlerini ilettiler. Özellikle Zerrin mutfağın temiz, yemeklerin ise birçok meyhaneye oranla lezzetli olduğunu, çok memnun kaldıklarını söyledi. Bundan böyle Neşe’m de portföyümde, siz de gidin, keyifle eğlenin. Yakışıklı Petro, centilmen Panço, güzel Rula’nın şarkılarıyla coşun. Telefon numarası 0212 265 10 93. 
     
Evinize servis Eshki’de      Sahibi çok eski bir ağabeyimiz, Cabir Eşki. Çalışanlar Vedat Lafduymaz ve Sabri Pötügeli’yi yıllardır çeşitli lokantalardan tanırım. Şimdilerde hepsi Etiler’deki Eshki’de birleştiler. Burası hoş bir kebapevi. Personel çok ilgili. Servis muntazam. Üstelik canınız evden çıkmak istemedi, konuklarınıza iftar yemeği vermek istiyorsunuz, bir telefonunuz yeter. Fiyatları ehven. Adana, Urfa, beyti, kuzu kaburga, çoban kavurma, söğürtmeli, Topkapı, Eshki, Kilis ve fıstıklı kebap özel yemekleri arasında. Sanırım yazın daha da hoş olacak, çünkü çok güzel bir bahçesi var. Ramazan ya, Vedat’dan Eshki Kebap’ın tarifini aldım. Hani yapmak isteyeniniz olabilir diye. Folyo içine kuzu şiş, mantar, sivri biber, kekik, nar ekşisini koyuyorsunuz. Kırmızı, karabiber, kekik, ne kadar baharat varsa doldurup fırına veriyorsunuz. Acayip lezzetli oluyor. Telefon numarası 0212 257 03 74. 
     
Reina sürprizlerle geliyor      Sevgili dostlarım Mehmet Koçarslan ve Ali Ünal ile geçtiğimiz gece bir davette birlikteydik. Reina’nın büyük patronu sevgili Memo, kış sezonuna acayip hızlı giriyor. Aslında Koçarslan bana göre çok zeki bir adam. İstanbul’un yeni ve eski tüm mekanlarını tek tek izledi, sonra da kolları sıvadı. Ortağı Ali ile cumartesi gecesi Reina’nın kapılarını kapattı, anahtarı da ünlü dekoratör ve mimar Barbara Penso’ya teslim etti. Bu yıl Reina restoran olarak küçülürken kulüp olarak büyüyor. Ayrıca içerde kulüp ve restoran olarak VIP bölümü oluşuyor. Bu arada Crystal çok iyi gidiyor. Ramazan ayının üçüncü perşembe gecesinden itibaren de The Mix’de Kenan Doğulu geceleri başlıyor. 
     
Etiler’de Cüneyt Kurt ve Şans farkı, Nez dört nala      Cücü Cüneyt Kurt 22 yıllık arkadaşım. DJ’lik yaptığı günlerden tanırım. Bugüne tırnaklarıyla gelmiştir. Dosttur, menfaatçi değildir. Gönlü iyidir, tenkitlerinizi bile tebessümle karşılar. Dünya güzeli karısı Demet Söz ise hemşerim. Demet Show TV dizisi Beşibiryerde’de dadı rolünde. Rol arkadaşı Demir Demirkan. Aslında diziden tüm aileye rol teklif etmişler. Minik kızları Merve oynamak istememiş, Cücü de öyle. Ama Demet’i sette ziyaret eden erkek kardeşi yakışıklılığı ile yönetmenin dikkatini çekince diziye alınmış. Candaş Söz, dizide Demet’in sevgilisi rolünde. Yine konuyu dağıttık. Açılıştan önce Cücü, hesapta damak tadımız var ya, "Güzelim, gel de şu yemekleri sınavdan geçirelim" deyince gittim. Çeşme Alaçatı’dan komşum olan güzel insan Aslı Dülger, Cücü’nün ortağı Niso Adato, karısı Demet, dev oyuncu Metin Akpınar ve birkaç arkadaşımız aşçıbaşı Niso Adato ustayı sınavdan geçirdik. Aslında ustanın sınavdan geçmesi gerekmez, yemeklerinin lezzeti herkesin dilinde. Çok güzel ve şık bir akşamdı. İzmir’den arkadaşımız, İzmir sosyetesinin yakından tanıdığı ünlü kuyumcu Şems İlkan Kuyumculuk’un sahibesi Belma İlkan da gelecekti. Belma yarı yarıya İstanbullu sayılır. Nişantaşı’nda çok şık bir mücevher dükkanı açtı. Fiyatları makul. 
     Telefon numarası 0212 291 57 37. Şans’ın klasik yemeklerinden zeytinyağlı ıspanak kökü acayip güzel , pazı dolması, balık çorbası, çikolata sufle ve sakızlı muhallebi harika. Mönüden birkaç tavsiye de sevgili Cücü’den köy ekmeğinde bal kabağı çorbası, portakal soslu yengeç pane, sonbahar mantar ve sebzeli ızgara, hiitake mantarlı risotto, kaz ciğerli siyah tagliolini, limon ve rezene soslu cipura fileto. Cücü, Mayadrom’da yer alan Bistro’nun, İş Kuleleri’nin altında bulunan ve bu yılın in’ yerlerinden olan Mirror’ın da ortağı. Yani bu işi iyi biliyor. Şans’ın dekorasyonunu eğlence dünyasının ünlü mimarlarından Mustafa Toner yapmış ve yine konuşturmuş, eline sağlık. Açılışta ünlü rallici Metin Kap ve sevgilisi Güliz Onursal, Nursen-Ömer Gündüz, Nuray-Okan Fenercioğlu, gece aleminin piri Celal Çapa ve güzel eşi Şebnem, İlker Mengi ve güzel Rus sevgilisi Daria Ankersen konuklar arasındaydı. Etiler’deki Club Türk’de Nez varmış. Benim Seba’dan da komşum. Ama nedense bir türlü yıldızımız barışmadı. Nedenini de inanın bilmiyorum. Aslında kızın elektriği iyi de bende bir gariplik var galiba. Belki de Esen ile Mehmet Ali Açılmış, yani Q Jazz Club’ın sahipleri arkadaşım olduğu içindir. 
     E, Nez de onlara görüntüde tabir-i caiz ise kazık attı ya, o nedenle olabilir. Ama acayip bir Nez fırtınası var. Açılıştan sonra Club Türk’e gittim, ancak iki şarkı dinleyip çıktım. Tabii benimki bir kıstas değil. Türkiye’nin dört bir yanından kıza ekstra teklifleri geliyor. Bir bakıyorsunuz Adana’da, bir bakıyorsunuz Ankara, İzmir veya Bursa’da. Nez, esktra başına 14 milyar alıyormuş. İstanbul’da da 12 milyar. Anlayacağınız köşe olmuş. Yakında bir de Avrupa turnesine çıkacakmış. Tam dört nala koşuyor Nez. Şimdi moda o anlaşılan. Dilerim kazandığı bu paraları iyi değerlendirir de modası geçtiğinde en azından dikili birkaç ağacı olur. Evet, bu pazar da bu kadar. Tüm güzel günler sizin, artanlar benim olsun efendim. Hoşçakalın. 
     
     



 MAGAZİN 
















</TEXT>
</DOC>
