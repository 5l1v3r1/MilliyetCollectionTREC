<DOC>
<DOCNO> 105275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sondun25.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BM zirvesinde liderler çocuklardan zılgıt yedi... 
</HEADLINE>
<TEXT>

     Dünya Sürdürülebilir Kalkınma Zirvesi'ne katılan hükümet ve devlet başkanları, bugün çocuklardan ''zılgıt yedi''. 
     Liderlerin önünde konuşan çocuklardan 14 yaşındaki Ekvadorlu Analiz Vergara ile 11 yaşındaki Çinli Liao Mingyu ve Kanadalı Justin Friesen, politikacıların kendilerini dinlemediğinden yakındı. 
     Çocuklar, ''Yetişkinlerin çoğunun çevreden çok parayla ilgilendiği için hayal kırıklığına uğradık'' dediler. 
     ''Çocuklarınızı, yeğenlerinizi, torunlarını düşünün. Onlara nasıl bir dünya bırakmak istiyorsunuz'' diye konuşan çocuklar, Johannesburg'da, çocukların mutluluk içinde yaşayabileceği kararların alınmasını istediler. 
     Liderler, ''çevreye zarar veren insanları, cezaevine sokmak çok mu zor '' diyen Ekvatorlu Analiz'i uzun uzun alkışladılar. 
     





</TEXT>
</DOC>
