<DOC>
<DOCNO> 135627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/aspo.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Üç kupa bizim" 
</HEADLINE>
<TEXT>

Yeni Kartal Giunti, Siyah-Beyazlı formaya çabuk adapte oldu, sezon sonu için rotayı şimdiden çizdi "UEFA Kupası, Türkiye Kupası ve Süper Lig’de şampiyon olacağız." 
     TÜRK Futbolu’na gelen ilk İtalyan oyuncu olarak tarihe geçen Beşiktaş’ın yeni transferi Giunti, bilinmeyen yönlerini dobra dobra açıkladı. İşte İtalyan yıldızın, Beşiktaş’taki hedefleri 
     - İlk teklifi ne zaman aldın 
     - Sezon başında Lucescu aradı. Brescia ile sorunum vardı. Sıcak baktım. Çünkü O’na karşı aşırı bir güven duygum var. 
     - Lucescu’yu iyi tanıyorsun yani... 
     - Çok çok iyi. İtalya’daki her oyuncu Lucecscu’yu tanır ve takip eder. 
     - İlk etapta beklentilerini bulabildin mi 
     - Havalimanında Beşiktaş’ın büyüklüğünü anladım. İlk intiba çok önemliydi. Bunlar İtalya’da yaşanmaz. 
     - Beşiktaş’a gelmeden önce kimleri tanıyordun 
     - Cordoba, Zago ve Ronaldo... Dünya Kupası’ndan büyük ün yapan İlhan... Zago’nun ayrı bir yeri var. Büyük tecrübe. Aynı dili konuşmamız da avantaj. 
     - En verimli olduğun bölge hangisi 
     - Orta sahanın her bölgesinde oynarım. Farklı yerlerde de görev yapabilirim. 
     - Bu transferi eşinin istemediği doğru mu 
     - Eşimle ilgili bir şey yok. Ayrıca evde benim sözüm geçer. 
     - Peki Okan, Emre ve Fatih Terim için ne diyeceksin 
     - Sayın Terim’i takdir ediyorum. Beni asla unutamaz. Hem Galatasaray hem de Milan’dayken takımına goller atmıştım. Okan ve Emre’yi çok beğeniyorum. İkisi de bizden biri oldu. Ben de sizden. 
     - Beşiktaş bu sezon ne yapar 
     - Bu sezon üç kupa birden alırız. Lucescu da, Hayatında bir kupa aldın, şimdi 3 tane birden alma şansın var bunu kaçırma’ dedi. Bu sözlerden bayağı etkilendim. 
     



 SPOR 


























</TEXT>
</DOC>
