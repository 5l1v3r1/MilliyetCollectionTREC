<DOC>
<DOCNO> 100028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/siyaset/siy03.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den artık tam üyelik bekliyoruz 
</HEADLINE>
<TEXT>

Ecevit Artık kimse Türkiye, tam üyeliğe layık olamaz, hazır değil’ diyemez... 
     ANKARA Milliyet 

     Başbakan Bülent Ecevit, dün, TRT’nin canlı yayınında, AB uyum yasalarının çıkması ve seçime ilişkin görüşlerini dile getirdi. Türkiye’nin AB’den en kısa zamanda üyelik beklediğini belirten Ecevit, Kopenhag’da müzakere tarihi verilmemesi durumunda gerekenin yapılacağını söyledi. 
     "Türkiye şimdi dünyada daha güçlü ve daha saygın. Bu haklar ve özgürlükler kullanılırken elbette ulusal birliğimiz ve ülke bütünlüğümüz sımsıkı korunacaktır" diyen Ecevit, sözlerini şöyle sürdürdü 
     "AB ile aramızdaki duvarlar artık yıkılacak, bu kesindir. Evvela şu gereksinmeleri yerine getirin ondan sonra, bu konuda da adım atabiliriz’ diyenler vardı. Artık bunların söyleyebilecekleri bir şey kalmadı. Birkaç ayrıntı dışında Türkiye gelişmiş AB ülkelerinde var olan özgürlüklerin ve hakların tümüne kavuşmuş olacak. O bakımdan artık kimse Türkiye, AB’de tam üyeliğe layık olamaz, hazır değil’ diyemez. Buna rağmen Kopenhag’da müzakere tarihi verilmemesi gibi bir durumda, gereken yapılır. Ancak böyle bir varsayımı düşünmek bile istemiyorum." 
     
     MHP yapıcı davrandı 
     Hükümetin seçim ekonomisi uygulamayacağını kaydeden Ecevit, MHP’nin uyum yasalarının iptali için Anayasa Mahkemesi’ne başvurma-sının da "hakkı" olduğunu ifade etti. 
     



 SİYASET 














</TEXT>
</DOC>
