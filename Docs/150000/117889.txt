<DOC>
<DOCNO> 117889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/guncel/gun02.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş endişeli’ 
</HEADLINE>
<TEXT>

     EZELHAN ÜSTÜNKAYA Ankara 

     KKTC Cumhurbaşkanı Rauf Denktaş’la telefonda görüşen Deniz Baykal, Denktaş’ın BM’nin hazırladığı yeni taslağın Türkiye ve KKTC aleyhinde olabileceği yönünde tereddütleri olduğunu söyledi. KKTC’nin 15 Kasım’da yapılacak kuruluş yıldönümü törenlerine Varşova gezisi nedeniyle katılamayacak olan Baykal, Kıbrıs konusunda AKP hükümetinin BM nezdinde acilen girişimde bulunması gerektiğini belirtti. 
     
     VAKİT KAYBEDİLMEMELİ’ 
     "BM, çok yakında taraflara bir paket sunarak yanıtlarını isteyecek. BM’nin ortaya koyacağı önerilerde umarım bizim kabul edemeyeceğimiz nokta yoktur" diyen Baykal’a göre Denktaş, Türkiye’deki seçim öncesi ve sonrası süreç nedeniyle, BM nezdinde girişimde bulunulması konusunda "zaman sıkıntısı" yaşandığını düşünüyor. Denktaş, hükümet kurulana kadar geçen sürede AKP ve CHP liderlerinin Kıbrıs konusunda harekete geçmesini istiyor. 
     



 GÜNCEL 


















</TEXT>
</DOC>
