<DOC>
<DOCNO> 139379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sondun01.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı trenin makinisti uyuyunca... 
</HEADLINE>
<TEXT>

     Japonya'da bir hızlı trenin makinistinin uyuya kalmasının ardından, içinde 800 yolcu bulunan trenin saatte 270 kilometre hızla 26 kilometre ilerlediği ve otomatik kontrol sayesinde durduğu bildirildi. 
     Japonya demiryolları sözcüsü, otomatik kontrol sisteminin makinisti uyuya kalan trenin hızını aşamalı olarak azalttığını ve trenin başkent Tokyo'nun 550 kilometre güneybatısındaki Okayama istasyonunda durduğunu söyledi. 
     Trenin durmasının ardından makinistin bulunduğu bölüme gittiklerini ve 33 yaşındaki makinisti uyurken bulduklarını belirten sözcü, ''Onu uyandırmak için sarsmak gerekti'' dedi. 
     Sözcü, uyandırılmasının ardından makinistin görevine devam ettiğini ve treni 200 kilometre ilerideki diğer istasyona kadar götürdüğünü söyledi. 
     





</TEXT>
</DOC>
