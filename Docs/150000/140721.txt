<DOC>
<DOCNO> 140721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yazar/akyol.html </URL>
<DATE> 2003/03/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Demirel’den uyarılar 
</HEADLINE>
<TEXT>

     "Evet, fevkalade endişeliyim" diyor 
     - Irak’taki gelişmelerden, Türkiye’nin kararsız görüntüsünden ve Irak’taki ayrışmanın sirayet etmesinden endişeliyim 
     Türkiye Irak’ta güvenilir bir unsur olarak Türkmenlerin etkili olmasını istiyor, bu son derece normal. Ama Irak konusunda Türkmenler ve Kürtler diye tavır aldığımızda Türkiye’nin iç yapısı bundan nasıl etkileniyor 
     Dokuzuncu Cumhurbaşkanı Demirel’in endişelerine hak vermemek mümkün mü 
     Evet, bu mesele bizim meselemiz 
     Demirel’in sözleri 
     - Haritaları gördün değil mi Oraya Güney Kürdistan’ diyor. Kuzeyi neresi bunun Ben Kürdüm’ diyen vatandaşım, Türkiye’nin her şehrinde var, sanayiinde var, ticaretinde var, eğlence sektöründe var. Ayrılmaya kalkmak, Irak’a da benzemez, felaket olur. 
     Bu gerçeğe rağmen Barzani ve KADEK kışkırtıcılık yapıyor. 
     
     TÜRKİYE’NİN Irak meselesinde temel stratejisi, Demirel’e göre, "oraya, istikrar için ABD ile birlikte gitmek ve bu şekilde ABD’nin elini, ayağını Türkiye’ye bağlamak" olmalıdır. 
     Gerçekten tezkere kabul edilseydi Amerika giriş, çıkış ve lojistik bakımından Türkiye’ye bağlı olacaktı. 
     Türkiye ben yokum’ deyince 
     - Amerika Barzani ve Talabani’nin 70 bin silahlısı ile yapar bunu, onları ağır silahlarla donatır ve bunun diyetini onlara öder O zaman ne yapacaksın Onlarla mı çarpışacaksın Bu senin içini nasıl etkiler 
     Demirel devam ediyor 
     - Çok endişeliyim. Ayrışmanın derinleşmesinden ve buna tepki olarak Türk milliyetçiliğinin ayağa kalkıp birçok maddi ve manevi değerlerimizin kırılıp dökülmesi ihtimalinden çok endişeliyim. 
     Türkiye "ABD’nin elini ayağını Türkiye’ye bağlayarak" Irak’ta etkin olursa, orada ve burada çatışmaya sebebiyet vermeden sorunu çözüm yoluna sokma gücünü kazanır. Bu gerekçeyle Demirel tekrar tekrar "tezkere yeniden Meclis’e gelmeli ve kabul edilmeli" diyor. 
     
     FAKAT Cumhurbaşkanı Sezer uluslararası yasallık yok’ diyor 
     - Diyor da yanlış diyor Kıbrıs’ta, Kuzey Irak’ta halen niye varsın kardeşim Hiçbir ülke kendi milli siyasetinin meşruiyet vesikasını dışarıdan almaz O meşruiyet, haklılık anlamına gelir... 
     Demirel ABD’nin Irak’a saldırmasının haksız olduğunu, ama "o haksızlığın Türkiye’ye vereceği zararları önlemede Türkiye’nin haklı olduğunu" vurguluyor. 
     Tezkere bunun için meşru... 
     MGK’nın sessiz kalmasını sorduğumda Dokuzuncu Cumhurbaşkanı şunu söyledi 
     - O da yanlış. Bu konuda değilse hangi konuda konuşacaksın Askerler istekliydiler, ne oldu da MGK’dan bir şey çıkmadı bilmiyorum. 
     Demirel hükümete de haklı eleştiriler yöneltiyor 
     - Baştan ABD’ye hayır deseydin, demedin. Masada olmalıyız’ dedin. İşi buraya kadar getirdin, şimdi de ne yapayım Meclis kabul etmedi’ diyorsun Bu Türkiye’nin itibarını sarsmıştır Bu demokrasi değil kararsızlıktır Demokrasi yönetmemek için değil, yönetmek için vardır. 
     Demirel’in uyarı ve eleştirileri haklı... 
     
     







Demirel’den uyarılar 


Kükredikçe tüyü dökülen bir aslana dönmeyelim 


Cüneyd Zapsu... 


Kraldan fazla kralcı olmak 


Asker neden rahatsız 


Türk B’ planı 


ABD çok uzatmayacak 


Kamuoyunun önemi 


ABD anladı, ya biz 


Kuzey Irak krizi... 


Irak’ta Kürt devleti.. Sadece bizim sorunumuz mu 


Hele Tayyip Erdoğan başbakan olsun... 


Neden kalkınmış tek Müslüman ülke yok 5 


Sevinçli bir telaş içindeydiniz 


Dolar, faiz, borsa’ üretimi unutturdu 


</TEXT>
</DOC>
