<DOC>
<DOCNO> 134360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur26.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
VJ Esra Balamir gözaltına alındı... 
</HEADLINE>
<TEXT>

     VJ ve şarkıcı Esra Balamir, Antalya'ya gitmek üzere geldiği Atatürk Havalimanı'nda görevli polislerle tartışınca gözaltına alındı. 
     Kız arkadaşı ile Antalya'ya gitmek üzere Atatürk Havalimanı'na gelen Balamir, salonun girişinde bulunan X-Ray cihazından geçerken uyarı sinyali çaldı. 
     Polisler tarafından cihazdan yeniden geçmesi istenen Balamir ile kız arkadaşı buna tepki gösterdi. Balamir ve arkadaşının görevlilere hakaret ettiği ve Şerafettin Damar adlı polis memurunun kolunu tırnaklayarak yaraladığı öne sürüldü. 
     Gözaltına alınan Balamir, İç Hatlar Büro Amirliği'nde ifadesi alındıktan sonra çıkışta gazetecilere yaptığı açıklamada, görevli polislerin kendisine tokat attığını ve yerlerde sürüklediğini iddia ederek, kendilerinden şikayetçi olduğunu söyledi. Balamir, daha sonra polise mukavemet ettiği gerekçesiyle kız arkadaşıyla birlikte Atatürk Havalimanı Şube Müdürlüğü'ne götürüldü. 
     





</TEXT>
</DOC>
