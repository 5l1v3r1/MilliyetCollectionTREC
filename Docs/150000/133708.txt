<DOC>
<DOCNO> 133708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur01.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını öldürüp cesedini 45 gün evde saklamış... 
</HEADLINE>
<TEXT>

     İzmir'de, babasını boğarak öldürdükten sonra, cesedini 45 gündür evde saklayan, daha sonra da polise kayıp başvurusu yapan genç, arkadaşının ihbarı üzerine yakalandı. 
     Alınan bilgiye göre, Ercan Ö. 28 , babası Yaşar Ö'nün 55 13 Aralık 2002 tarihinde Ankara'ya gittiğini ve bir daha dönmediğini belirterek, Balçova karakoluna başvuruda bulundu. 
     Murat N. adlı bir kişi, yaptığı ihbarda, arkadaşı Ercan Ö'nün, ayrı yaşadığı Melsu Ö. ile yaptığı telefon konuşmasında, babasını öldürdüğü ve cesedini odada halının içinde sakladığı şeklinde sözler sarfettiğini duyduğunu bildirdi. 
     Nöbetçi Cumhuriyet Savcısı Halil İbrahim Yüksel'in talimatıyla, Balçova Özsağlık sokak 36 1 numaralı eve gidilerek arama yapıldı. Ercan Ö, suçunu itiraf ederek, babasıyla kavga ettiğini, şuurunu kaybederek kendisini iple boğduğunu söyledi. 
     Astsubay emeklisi Yaşar Ö'nün cesedi evde bir halıya sarılı olarak bulundu. 
     Ercan Ö, yakalanarak gözaltına alındı. 
     





</TEXT>
</DOC>
