<DOC>
<DOCNO> 101487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sonspo22.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor "Biz de Galatasaray'a benzer zorluklar çıkaracağız" 
</HEADLINE>
<TEXT>

     Samsunspor taraftarlarının maça alınmamasına tepki gösteren Samsunspor Kulübü Genel Menajeri Süleyman Hurma, ''Sahamızda Galatasaray'a benzer zorluklar çıkaracağız'' dedi. 
     Nuri Asan Tesisleri'nde basın toplantısı düzenleyen Süleyman Hurma, maç için İstanbul'a giden 2 otobüs taraftarın sahaya alınmadığını belirterek, şunları söyledi 
     ''Maçı seyretmeye giden taraftarlarımız stada yaklaştırılmadan polis kordonu altında bekletilerek sahaya alınmadı. Galatasaray Kulübü ile yapılan tüm görüşmeler olumsuz sonuçlandı. Stat ne kadar doluda olsa, centilmenlik gereği bir avuç taraftarımız stada alınmalıydı. Biz de kendi sahamızda Galatasaray'a benzer zorluklar çıkaracağız. Ahlaki değerlere sığmayan bir tutumla karşılaştık.'' Hurma, Portekiz'in FC Porto takımında oynayan orta alan oyuncusu Milan Pavlin ile anlaşma sağlanmasına karşın, bu oyuncunun dün ülkesine mazeret göstermeden döndüğünü de kaydederek, ''İstanbul'da takımın çalışmalarını izledi ve Galatasaray maçından sonra beraber Samsun'a geldik. Pavlin, neden göstermeden ülkesine dönmek isteğini belirterek, geldiği uçakla ülkesine geri döndü. Pavlin ile faks üzerinden gerekli anlaşmayı sağlamıştık. Bu davranışı affedilir gibi değil. Gelse bile önemli bir mazeret göstermesi gerekir'' dedi. 
     Transfer çalışmalarının sürdürüldüğü kaydeden Hurma, 3 yabancı futbolcu daha transfer edebileceklerini de sözlerine ekledi. 
     





</TEXT>
</DOC>
