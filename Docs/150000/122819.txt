<DOC>
<DOCNO> 122819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/akyol.html </URL>
<DATE> 2002/12/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Pazarlıklar, hassas dengeler 
</HEADLINE>
<TEXT>

     IRAK AB ve Kıbrıs konuları Ankara’yı Avrasya’nın en yoğun başkenti yaptı. Bu yoğun trafikte ufak arızalar da olmuyor değil. 
     Dışişleri Bakanı Yaşar Yakış, Amerikalı ve İngiliz bakanlarla görüştükten sonra açıklama yaptı 
     - Eğer gereklilik olursa ABD ile işbirliğine girer, hava sahamızı ve üsleri kullandırırız... 
     Gece yarısı Genelkurmay 2. Başkanı Org. Büyükanıt karşı açıklamada bulundu 
     "Bize böyle bir karar iletilmemişti. Bakan’ın şahsi görüşü..." 
     Ve hemen Dışişleri’nin açıklaması geldi 
     - Sayın Bakan’ın sözleri taahhüt değil... 
     O kadar hassas dengelerde sıkı pazarlıklar sürüyor ki... 
     Üsleri kullandıracağımızı söylemek ABD ve Türkiye dostluğunu daha bir öne çıkarıp hem Irak pazarlıklarında, hem Kıbrıs ve AB konularında elimizi güçlendirir mi .. Yoksa, elimizdeki üsler kozunu erken mi açmış oluruz 
     
     HASSASİYETLERE, ince hesaplara başka bir örnek... CNN TÜRK’te Yavuz Baydar "Soru Cevap" programını bu akşam ve yarın akşam Batı Trakya’dan yayımlayacaktı. Batı Trakya Türkleri, azınlık ve Yunan milletvekilleri canlı yayına katılacaktı. 
     Yunan hükümeti memnuniyetle izin vermişti. Türk - Yunan dostluğunu güçlendiren çok iyi bir program olacaktı. Ama ne yazık ki, Atina son anda iptal etti 
     CNN TÜRK ısrarcı oldu. Olay, Ankara’daki Yunan Dışişleri Bakanı Papandreu’ya bile intikal etti... 
     Ve Atina’dan Yavuz Baydar’a dün beş defa telefon geldi 
     - Yanlış anladınız, iptal etmedik. Bu yayını biz de çok istiyoruz. Ayın 17’sinden sonra hangi tarihte isterseniz... 
     Yani ayın 12’sindeki Kopenhag zirvesinden sonra 
     Sanıyorum Atina’nın bir kaygısı var Ya canlı yayın çok güzel giderken üç beş holigan çirkin bir eylem yapmaya kalkarsa Provokasyon olursa... 
     İki halkın da bastırmış bulunduğu eski duygular kışkırtılırsa Atina böyle bir iyi niyetli kaygıyla programı erteledi’. 
     
     DETAYLARIN bu kadar önemli olduğu hassas ortamda Ankara’nın başında bir de Irak trafiği var... 
     Bana göre de, Sayın Yakış acele etmemeliydi, elimizdeki üsler kozunu erken kullanmamak daha iyi olurdu. Ama Sayın Org. Büyükanıt da karşı görüşünü basına açıklamayıp Başbakan’la, Bakan’la, Dışişleri ile konuşsa ve ona göre de tek "tavzih" açıklaması bakanlıktan veya Başbakanlık’tan yapılsa daha iyi olurdu. 
     Uyum paketinde de, üsleri kullandırma konusunda da hükümetin askeri irade karşısında geri adım attığı görüntüsü verilmese daha iyi olurdu Yönetimin ahengi ve dış imajımız bakımından... 
     Bu çok yoğun trafikte, bu çok hassas pazarlıklar trafiğinde Ankara’dan tek ses çıkmalı iyi ölçüp biçen bir tek ses’, hükümet sesi... 
     Arızaları fazla da büyütmemek lazım. Başka arızalar olmadan, yürütme organının başı olan Başbakan Gül bu disiplini sağlamalı... 
     Ben iyimserim... 3 Kasım’dan sonra Türkiye sanki kıştan çıkıp bahara girmiş gibi canlandı. Ekonomi çok iyi işaretler veriyor. Kıbrıs’ta çözüm umudu var. AB’den kötü bir sonuç çıkmayacak gözüküyor. 
     Türkiye iyimserliği hak etmiştir. Bu iyimserlikle, bayramınız kutlu olsun. 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
