<DOC>
<DOCNO> 115029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun05.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide lideri Ebu Katada İngiltere'de yakalandı 
</HEADLINE>
<TEXT>

     El Kaide örgütünün Avrupa'daki lideri, İngiltere'de yakalandı. The Times, bugün yayımladığı haberinde, birçok ülkede aranan Ebu Katada'nın, başkent Londra'nın güneyindeki bir eve terörle mücadele birliklerince düzenlenen operasyonda yakalandığını yazdı. 
     Terörle bağlantılı suçlardan aranan Katada, İngiliz yetkililerinin pasaportunu almasından ve malvarlığını dondurmasından sonra geçen yıl aralık ayında kayıplara karışmıştı. 
     Bir İspanyol hakimin uluslararası terörist Usame Bin Ladin'in militan ağının Avrupa'daki ruhani lideri olarak tanımladığı Katada'nın, Ürdün, Alman, İtalyan ve Fransız istihbarat ajansları tarafından da arandığı belirtildi. 
     Bir İçişleri Bakanlığı sözcüsü, yeni terörle mücadele yasası uyarınca bir yabancının tutuklandığını bildirdi, ancak tutuklanan kişi ve yeri hakkında açıklama yapmadı. 
     Filistinli olan Katada, 1993'de siyasi mülteci olarak geldiği İngiltere'de tutuklanmış ve geçen yıl şubat ayında serbest bırakılmıştı. 
     





</TEXT>
</DOC>
