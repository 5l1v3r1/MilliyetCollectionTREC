<DOC>
<DOCNO> 122762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/guncel/gun01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize de bekleriz... 
</HEADLINE>
<TEXT>

Siz çocuklarınızla bayram ziyaretlerinizi yaparken, yüzlerce terk edilmiş çocuk yanaklarını okşayacak, şeker uzatacak bir el bekliyor. O el neden sizinki olmasın 
     SEMRA KARDEŞOĞLU İstanbul 

     Yağmur, Melisa, Batu, Ozan... Çocuk Esirgeme Kurumu’na bağlı Bahçelievler Çocuk Yuvası’nın zorunlu misafirleri onlar. Bazıları anneli, babalı, kırmızı pabuçlu, bol şekerli bayramları yaşamışlar. Ama şimdi bu yuvadalar... Beş yaşındaki Yağmur da onlardan biri. Geleli bir ay olmuş. O yüzden durmadan, "Biz evdeyken şeker toplamaya çıkardık komşulara, yine gidebilir miyiz " diye soruyor. Kimileri de hep yuvada karşılamışlar bayramı. Öyle ki bayramlar sadece yuvada kutlanırmış gibi. Bayramlar gönüllü anne babaların çokça geldikleri günmüş gibi onlar için. 
     Yuva çocukları bu bayramı soğuk bir aralık gününde karşılıyorlar. Yeni kıyafetler, yeni eşofmanlar gelmiş, onları çekmişler üstlerine. Aslında kot pantolon giyeceklermiş ama ölçüler gönül ölçüsü olunca minik bedenlere büyük gelmiş biraz. 
     
     AİLESİ OLAN VAR AMA.. 
     Siz yarın bayram ziyaretlerinizi yaparken, İstanbul’da Sosyal Hizmetler’e bağlı 30 ayrı kurumda da yüzlerce çocuk ve yaşlı hatırlarını soracak birilerini bekleyecek. Kiminin anne babası olsa da hepsi çok uzakta. Mesela Bahçelievler Çocuk Yuvası’ndaki Elif’in annesi gelemez, Adana’da demir parmaklıkların ardında. Murat’ın babası da gelemez, çünkü öyle bir oğlu olduğunu bile hatırlayamayacak kadar uzakta, bir ruh hastanesinin ruhsuzluğunda. 
     
Hediye konusu önemli      Bayramda gelecek her ziyaretçinin çocukları mutlu edeceğini belirten Bahçelievler Çocuk Yuvası Müdürü Türkan Seydibeyoğlu, "Yakınları hayatta olan çocuklarımızı tatil için gönderdik. Kimi aileler de bayram günü ziyarete gelecek. Ama kimsesi olmayanlar da var. Biz tüm personel bayramda burdayız. Ziyaretçilerden isteğimiz, hediye getirmeden önce bize sormaları" dedi. 
     
Sakın ailesini sormayın      SHÇEK İl Müdürü Kahraman Eroğlu ise ziyarete gelmek isteyenlere birkaç uyarıda bulundu "Ziyaret ettiğiniz yaşlılara ya da çocuklara Senin oğlun, kızın var mı Senin anne baban var mı ’ diye sormayın. Bu onları yaralıyor. Hediyeleri ellerine vermek de kimi zaman rencide edici olabiliyor. Yetkililere vermek daha doğru. Onlara acımak yerine konuşun." 
     



 GÜNCEL 

















</TEXT>
</DOC>
