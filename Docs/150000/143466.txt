<DOC>
<DOCNO> 143466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur03.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kadın, kendisini erkeklere satmak isteyen kadını öldürdü 
</HEADLINE>
<TEXT>

     Ümraniye'de genç bir kadın, kendisini para karşılığı erkeklere pazarlamak istediğini ileri sürdüğü kadını öldürdü. 
     Alınan bilgiye göre, Namık Kemal Mahallesi Cengiz Topel Caddesi Lodos Sokak'taki bir evde oturan Emel Tepe 25 ile gece evine gelen gelen Hanife Tabak 39 arasında tartışma çıktı. 
     Tartışmanın kavgaya dönüşmesi üzerine Tepe, Tabak'ı göğsü ve karnından bıçakladı. 
     Daha sonra Uğur adlı küçük çocuğunu yanına alan Tepe, polis merkezine giderek teslim oldu. 
     Emel Tepe'nin durumu bildirmesiyle eve giden polis ekiplerince yapılan incelemede Tabak'ın öldüğü anlaşıldı. 
     Gözaltına alınan Tepe'nin polise verdiği ifadede, ''erkeklerle para karşılığı cinsel ilişkiye girmek istemediğini, ancak kendisini pazarlamak isteyen Tabak'ın buna karşı çıktığını ve bu nedenle aralarında çıkan kavgada bıçakladığını'' söylediği bildirildi. 
     Zanlı Tepe'nin, bir süre önce normal yaşam sürebilmek için bir kişiyle imam nikahlı olarak yaşamaya başladığı kaydedildi. 
     





</TEXT>
</DOC>
