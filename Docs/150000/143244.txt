<DOC>
<DOCNO> 143244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sontur03.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda atölyede çıkan yangın korkuttu... 
</HEADLINE>
<TEXT>

     Zeytinburnu'nda, kumaş atölyesinde çıkan ve iplik deposuna da sıçrayan yangın sonucu maddi hasar oluştu. 
     Maltepe Mahallesi Çiftehavuzlar Caddesi Selhan Sanayi Sitesi B Blok'ta bulunan binanın 3'ncü katındaki döşemelik kumaş üreten atölyede, henüz belirlenemeyen bir nedenle yangın çıktı. 
     Aynı kattaki iplik deposuna da sıçrayan yangın, olay yerine gelen Bayrampaşa, Fatih ve Bakırköy itfaiye ekiplerinin yaklaşık 3 saatlik çalışmasının ardından güçlükle kontrol altına alınabildi. 
     Binanın diğer 3 katındaki işyerlerine sıçramadan söndürülen yangında, atölye ve iplik deposunda maddi hasar meydana geldi. 
     Yangın söndürme çalışmaları sırasında itfaiye ekipleri, yoğun duman nedeniyle binaya oksijen tüpü ve maske kullanarak girebildi. 
     Yangının çıkış nedeninin belirlenmesine çalışılıyor. 
     





</TEXT>
</DOC>
