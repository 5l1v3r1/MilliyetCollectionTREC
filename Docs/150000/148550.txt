<DOC>
<DOCNO> 148550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun30.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ensar El İslam kampında ''teröristin el kitabı'' bulundu 
</HEADLINE>
<TEXT>

     Alman Stern dergisi muhabirlerinin, aşırı dinci Ensar El İslam örgütünün Kuzey Irak'ta koalisyon güçlerinin eline geçen bir kampında, burada yapılan biyolojik ve kimyasal deneylerin anlatıldığı ''teröristin el kitabını'' buldukları bildirildi. 
     Derginin yarın çıkacak sayısında yer alan haberde, üç cilt halindeki belgede, patlayıcı tarifleri ile kimyasal ve biyolojik maddelerle insanlar ve hayvanlar üzerinde yapılan, kiminin başarılı kiminin ise başarısız olduğu belirtilen deneylerle ilgili açıklamalar yer aldığı kaydedildi. 
     Kampın yeri konusunda bilgi verilmeyen haberde, belgede, deneylerde insan ve hayvanları öldürmek için ne kadar süre gerektiği konusunda detaylı açıklamalar da bulunduğu belirtildi. 
     Ensar El İslam'ın El Kaide ile bağlantısı olduğu ileri sürülüyor. 
     





</TEXT>
</DOC>
