<DOC>
<DOCNO> 136850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/mag03.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayran çiçekleri korkutmaya başladı 
</HEADLINE>
<TEXT>

Site güvenliğine çiçekleri almaması için talimat verdiğini söyleyen Tuğba Özay, "Hayranlık aksi duruma dönüşebilir" diyor 
     BİRSEN ALTUNTAŞ 

     TUĞBA Özay, bugünlerde hayranlarının yoğun ilgisiyle karşı karşıya... Şimdilik bu ilgiden şikayetçi olmasa da tedbirini almış. Evine her gün demetlerle çiçek geldiğini söyleyen Özay, "Her sabah kapımı açtığımda adeta çiçek bahçesiyle karşılaşıyorum. Hayranlarım isimsiz bir sürü çiçek bırakıyor. Bu hoş bir şey ama site güvenliğine hayranlarım da olsa çiçekleri almamalarını söyledim. Çünkü, hayranlık aksi bir duruma da dönüşebilir" dedi. 
     
     Sevgililer Günü, sevgi açlığımı azalttılar 
     EVİNE gelemeyenlerin cep telefonuyla kendisine ulaştığını, mesaj ve çağrı bombardımanına tuttuğunu anlatan Özay, şöyle konuştu "Bu ilgiyi doğallığıma, dobralığıma ve güzelliğime bağlıyorum. Türkiye’nin her yanından arıyorlar. Hayranlarım sadece erkek değil, kadınlar ve çocuklar da var aralarında. Hayranlarımın bu ilgisi, Sevgililer Günü’nde sevgi açlığımı azalttı." 
     



 MAGAZİN 














</TEXT>
</DOC>
