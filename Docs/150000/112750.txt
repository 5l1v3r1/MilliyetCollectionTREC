<DOC>
<DOCNO> 112750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur15.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da aşk cinayeti... 
</HEADLINE>
<TEXT>

     Trabzon'un Arsin İlçesi'nde, Rus uyruklu bir kadına aşık olan ve ailesi evlenmelerine izin vermeyen genç, önce sevgilisini, ardından kendini vurdu. 
     Garsonluk yaparak geçimini sağlayan Bülent Akpınar 24 , aşık olduğu Rusya Federasyonu vatandaşı Liubov Valesenko 25 ile olaydan iki gün önce, ilçenin Yeşilyalı Beldesi'nde bulunan bir otele yerleşti. 
     Akpınar, ailesini telefonla arayarak Valesenko ile evlenmek istediğini bildirdi. Evlilik için ailesinden para isteyen gencin, ''Para vermezseniz intihar ederim'' dediği ileri sürüldü. 
     Ailesinden red cevabı alan Akpınar'dan bir daha haber alınamadı. Bunun üzerine Bülent Akpınar'ın erkek kardeşi, ağabeyinin kaldığı otele gitti. Bu arada, odanın kapalı olmasından şüphelenen otel görevlileri, jandarma ekiplerine haber verdi. 
     Kapıyı kırarak odaya giren jandarma ekipleri, kafalarından tabanca ile vurulmuş Akpınar ve Valesenko'nun cesetleri ile karşılaştı. 
     Olayda kullanılan silaha el konulurken, cesetler Trabzon Adli Tıp Kurumu'na kaldırıldı. Yapılan otopside, Valesenko'nun kafasının arkadından, Akpınar'ın ise şakağından aldığı tek kurşun sonucu öldüğü belirlendi. 
     





</TEXT>
</DOC>
