<DOC>
<DOCNO> 107294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/ekonomi/eko09.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Erteleme AB sürecini aksatır 
</HEADLINE>
<TEXT>

     Türk Sanayicileri ve İşadamları Derneği TÜSİAD Başkanı Tuncay Özilhan, seçimlerin ertelenmesinin Avrupa Birliği AB ilişkilerini sekteye uğratacağını söyledi. Mardin Serbest Bölgesi’nde yapılacak olan SİAD Başkanlar Toplantısı’na katılmak üzere Mardin’e gelen Özilhan, toplantıda güncel konuların masaya yatırılacağını ifade ederek şunları söyledi 
     "Türkiye’nin gündemini seçim oluşturuyor. Türkiye seçim platformuna girdi. TÜSİAD olarak seçimlerin zamanında yapılması yönünde görüşümüz var. Seçimlerin gecikmesi ya da ertelenmesi, Türk ekonomisinde belirsizliklerin artmasına neden olur ve muhakkak bir sıkıntı doğurur. AB ilişkilerini de sekteye uğratır." 
     Irak’a müdahaleyle ilgili bir soru üzerine de Özilhan, "ABD’nin Irak’a müdahalesi söz konusudur. Türkiye ve özellikle bölge halkı çok etkilenecektir. Türkiye tercihi müzakerelerle bir savaş olmadan çözümlenmesinden yanadır" dedi. 
     



 EKONOMİ 

















</TEXT>
</DOC>
