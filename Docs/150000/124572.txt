<DOC>
<DOCNO> 124572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/spor/spo02.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER'E ENGEL 
</HEADLINE>
<TEXT>

Oktay Derelioğlu’nun bonservisi Sarı-Lacivertliler’in başına dert oldu. Las Palmas Başkanı Luis Gonsalez, "FIFA bizi haklı buldu. 3 milyon dolar ödemeden transfer yapamazlar" dedi 
     MEHMET ÇİFTÇİ 

     İspanyollar bekliyor 
     OKTAY’IN bonservis sorunu Fenerbahçe’nin önünü tıkadı. Las Palmas ile mahkemelik olan Sarı - Lacivertliler’in, bu parayı ödemeden transfer yapamayacağı iddia edildi. FIFA’nın kendilerini haklı bulduğunu söyleyen İspanyol ekibinin Başkanı Luis Gonsalez, Fener’in 3 milyon doları ödenmesi gerektiğini belirtti. 
     
     Oulare karmaşası 
     GONSALEZ, bu transfer sırasında Oulare’yi de aldıklarını hatırlattı ve "Paramızı ödemiyorlar. Olayı hukuksal bir boyuta taşıdık ve kazandık" dedi. Öte yandan Oulare’nin transferinden dolayı karşı dava açan Fenerbahçe Yönetimi kararın netliğe kavuşturulmasını beklerken, gelişmelerden dolayı tedirginlik yaşıyor. 
     
"Gün, Oğuz’un günü"      TEKNİK direktörlük yaşamına bugün oynanacak Göztepe maçıyla başlayacak olan Oğuz Çetin’e Sarı - Lacivertli camia sahip çıktı. Futbol Şube Sorumlusu Sadettin Saran, "Bugün Oğuz’a arka çıkma günüdür. Ligde kaybedilmiş hiçbir şey yok. İki maçı da kazanmalıyız" dedi. Bölünen tribünlere de küskünlüğü bir kenara bıraktı. Öte yandan Oğuz Çetin, Ortega’yı kenarda oturtup, Rapajc’e şans verecek. 
     
Ogün’ün cezası için Tahkim’e gidiliyor      FENERBAHÇE, Ogün’e verilen iki maçlık ceza için Tahkim Kurulu’na başvuracak. Yönetici Mahmut Uslu, Sarı - Lacivertli futbolcuya verilen cezanın fazla olduğunu belirtirken, Kaptan ise, "Zaten haksız yere atıldım. Bir de iki maç ceza almak beni çok şaşırttı" dedi. Öte yandan Fenerbahçe Yönetimi, Avrupa’daki başarılarından dolayı Beşiktaş ve Denizlispor’a kutlama mesajı gönderdi. 
     
Marcio gelmeye can atıyor      GUİLHERME ile prensip anlaşmasına varan Fenerbahçe, alternatifleri de gözardı etmiyor. Transferde adı geçen Brezilyalı Marcio’nun Menajeri Marcel Figes, "Bize resmi teklif gelmedi ama Fenerbahçe isterse, maddi sıkıntı yaşayan kulübü Parana hemen kabul eder" diye konuştu. Bu sezon 14 gole imza koyan Marcio’nun bonservis bedelinin 3-4 milyon dolar civarında olduğu ifade edildi. 
     



 SPOR 



























</TEXT>
</DOC>
