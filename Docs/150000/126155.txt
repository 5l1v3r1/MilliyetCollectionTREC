<DOC>
<DOCNO> 126155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yasam/ayas.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İkramın sonu ecstasy batağı 
</HEADLINE>
<TEXT>

Türkiye’de uyuşturucu ecstasy’ hapı kullanımı tam anlamıyla patladı. Zehir tacirlerinin ikramla hapa alıştırdığı gençler, para bitince satıcı oluyor 
     ŞÜKRAN ÖZÇAKMAK İstanbul 

     Zehir tacirleri, gençliği artık gece klübü hapı’ olarak bilinen ecstasy’ adlı uyuşturucular yoluyla ağlarına düşürerek pazarı’ genişletmeye çalışıyor. 
     Diskotek, bar ve partilerin düzenlendiği gece kulüplerini mesken tutan zehir tacirleri, önce ikram yoluyla sunduğu ecstasy’ haplarını, daha sonra tanesi 10 - 20 milyon liradan satıyor. Parayı tüketen genç, ecstasy satın almak için aynı yöntemlerle yeni kurbanlar bulmak zorunda kalıyor. Hem satıcı, hem kullanıcı durumunda olan gençler yine aynı ikram yöntemiyle esrara alışıyor. Esrar parasını temin etmek için de her kullanıcı yeni müşteri bulmak durumunda kalıyor. Esrar ve eroin pazarını genişletmek için yem olarak ecstasy kullanan uyuşturucu tacirlerinin hedef kitlesi 17 - 30 yaş grubu. 
     
     İşte korkunç itiraflar 
     İstanbul polisinin yaptığı operasyonlarda gözaltına alınan, aralarında profesör çocuklarının da bulunduğu çok sayıda genç, ifadelerinde bu korkunç tuzağı anlattı. İstanbul polisinin operasyonlarında sadece bu yıl 6 milyon 750 bin adet sentetik hap ele geçirildi. Kayıtlara göre 7 yıl önce İstanbul’da ele geçirilen ecstasy miktarı 1000 iken bu yıl tam 100 bine ulaştı. Yakalanan gençlerin mahkeme kayıtlarına da geçen itirafları bu tehlikeyi açıkça ortaya koyuyor. İşte, işçisinden zenginine batağa saplananların itirafları 
     
     Her kuruşum hapa gidiyor’ 
     28 Kasım’da alıcı gibi davranan polisin 15 adet ecstasy ile yakaladığı 19 yaşındaki Ö.F.K. ayda 250 milyon lira maaşla çalışıp Kağıthane’de bir gecekonduda oturuyor. Beşiktaş’ta bir barda tanıştığı Şenol isimli arkadaşının ikramıyla "ecstasyöye başlayan Ö.F.K.’nın itirafı şöyle "İki - üç ikramın ardından Hoşuma gitti’ deyip isteyince 10 milyon liraya alabileceğimi söylediler. Param yetmeyince satış karşılığı ecstasy verdiler. Daha sonra esrar da kullanmaya başladım. Kazandığım her kuruşu uyuşturucuya yatırıyorum." 
     
     5’e alıp 10’a satıyor 
     Ö.F.K.’ya ecstasy satan S.Ş.T. 27 de aynı yöntemle uyuşturucu batağına düşenlerden. 9 ay önce ikramla denediği bu maddeyi şimdi satıyor. 5 milyon liradan aldığı hapları 8 - 10 milyon liradan satan ve boşanmış anne - babanın dört çocuğundan biri olan S.Ş.T., ayda 1 milyar olan maaşının yarısını uyuşturucuya yatırdığını, evlerde de sık sık partiler verildiğini anlatıyor. 
     
     Bu ecstasy’yi lütfeder misiniz 
     20 yaşındaki I.T. kız büyük bir otelin diskosunda düzenlenen partiye yapılan polis baskınında iki adet ecstasy ile yakalanmış. Üniversite öğrencisi I.T., partide tanıştığı C. isimli kişinin kendisini dansa kaldırdığını, üçüncü karşılaşmalarından birinde yine dansa kaldırıp ecstasy ikram ettiğini, Korkuyorum’ dediğinde de "Daha rahat dans etmeni sağlayacak, korkacak bir şey yok’ diyerek sakinleştirildiğini itiraf ediyor. 
     
     Sutopuna gitti, esrara alıştı 
     Cebinde hint keneviri ile Göztepe’de koşarken polis tarafından şüphe üzerine yakalanan S.Ö. 23 , ilk olarak üç yıl önce su topu yarışması için okul takımıyla Amsterdam’a gittiğinde esrar kullanmış. Öğretim üyesi bir babanın oğlu olan S.Ö., olay gününü şöyle anlatıyor "Daha önce barda tanıştığım M. isimli kız arkadaşım evinde parti olduğunu söyledi. Beyoğlu’nda tanıdığım Kürt Ali isimli birinden Hint keneviri aldım. M.’nin Göztepe’deki evine gittik. 4 erkek 2 kız esrarla kafayı bulmuştu. Evde, mavi gözlü bir kedi ve beyaz bir fare vardı. Önce bir iki bira içtim, ardından cebimdeki hint kenevirini sarıp içtim. Birden panikledim ve kendimi dışarı attım. Koşarken siz yakaladınız." 
     
     Taksiye para yerine ecstasy 
     26 Ekim 2002’de yine bir partiye baskın yapan polis, A.D. isimli bir taksiciyi de cebinde ecstsay ile yakaladı. "Gaziosmanpaşa Sarıgöl Mahallesi’ne bıraktığım müşterinin parası taksi ücretini ödemeye yetmeyince bana ecstasy hapı verdi. Ben de ecstasynin birini içtikten sonra eğlenmek için buraya geldim" dediyse de polisi inandıramadı. 
     
     15 bin hapla yakalandı 
     İstanbul Narkotik Şube Müdürlüğü’nun 4 Kasım’da yaptığı operasyonda 15 bin adet ecstasy ile yakalanan İsmail Büyükbayrak, verdiği ifadeyle Bulgaristan - Türkiye trafiğini gözler önüne seriyor. Bulgar uyruklu Emil Mınchov Bonex ile birlikte yakalandıktan sonra DGM tarafından tutuklanan Büyükbayrak’ın ifadesi şöyle "Önce tekstilde, sonra da inşaat işinde iflas ettim. Evime icra geldi. 3 ay önce Makedonya’ya giderken tesadüfen tanıştığım Suetlan isimli Bulgar, uyuşturucu işinde iyi para olduğunu söyledi. Bulgaristan’dan getireceği ecstasy’leri satmamı istiyordu. Kabul ettim. Kapıkule’den giriş yaptıktan sonra ecstasyleri Sefaköy’deki evime bıraktılar. Satış yapacak elemanları ayarlarken polis baskını gerçekleşti." 
     
Amerikan gençliği uyandı’      USA Today gazetesi, Amerikalı gençler arasında ecstasy’ kullanımının azaldığını bildirdi. 44 bin okullu Amerikan genci arasında yapılan araştırma sonuçlarına yer veren gazete, son bir yılda ectacsy kullananlarda yüzde 11, esrar içenlerde de yüzde 4 - 5’lik bir azalma olduğuna dikkat çekti. Amerikalı öğrencilerin yüzde 52’sinin beyin hücrelerini tahrip eden ecstasy’nin zararlarını ve öldürücü etkisini bildiğini ortaya koyan raporu yayınlayan USA Today, halen Amerikan gençliğinin yüzde14’ünün ecstasy kullandığını, bağımlılık tedavisi görenlerin oranının yüzde 11 olduğunu bildirildi. n LEYLA ATAMAN İstanbul 
     
Kim ne kullanıyor      Kokain, genellikle paralı kesimce kullanılıyor. Geçen yıl 935 gram ele geçen kokain miktarı bu yıl 7 kilo. Coptagon ise Bulgaristan’da üretilip Türkiye üzerinden Arap ülkelerine gidiyor. Hollanda, Bulgaristan ve Romanya’da üretilen ecstasy Türkiye ve İsrail’de tüketiliyor. 
     Türkiye’deki bağımlıların yüzde 70’i sentetik uyuşturucu, yüzde 25’i esrar, yüzde 1.5’i kokain kullanıyor. Kokainin gramı 100 dolar. 17 - 30 yaşa hitap eden "ecstasyönin fiyatı 10 - 30 milyon lira. 
     
     Rakamlarla ecstasy’nin kara yüzü 
     İstanbul Emniyet Müdürlüğü’nün istatistiklerine göre 1995’de ele geçirilen ecstasy miktarı bin tane iken, 1996’da 1500, 2001 yılında 35 bin, 2002 yılında 85 bin oldu. Yalnızca 2002’de İstanbulda 6 milyon 750 adet sentetik uyuşturucu, 6 kilo 825 gram kokain, 371 kilo esrar, 700 kilo eroin, 111 kilo baz morfin, 2 bin 850 litre asit ve 8 kilo afyon sakızı ele geçirildi. 
     



 YAŞAM 













</TEXT>
</DOC>
