<DOC>
<DOCNO> 125003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo01.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Washington'un yokluğunda golü unuttu 
</HEADLINE>
<TEXT>

     Fenerbahçe, Brezilyalı futbolcusu Washington'un kalp rahatsızlığı nedeniyle takımdan ayrı kalmasının ardından gol sıkıntısı çekmeye başladı. 
     Sarı-lacivertli takım, performansı nedeniyle medyada oldukça eleştiri alan Brezilyalı forvet oyuncusundan yoksun çıktığı 4 resmi maçta sadece 2 gol attı. 
     Birinci Süper Lig'in 15. haftasındaki İstanbulspor maçı öncesinde kalp damarlarından birisinde yüzde 95 tıkanıklık tespit edilip anjiyo yapılan Washington, ligde İstanbulspor, Diyarbakırspor ve Göztepe maçlarının yanı sıra Türkiye Kupası'ndaki Konyaspor maçında takımdaki yerini alamadı. 
     İstanbulspor maçını, Yusuf'un ve Saffet'in kendi kalesine attığı gollerle 2-0 kazanan Fenerbahçe, Türkiye Kupası'nda Konyaspor'a 1-0, ligde de Diyarbakırspor'a 3-0 mağlup oldu. Sarı-lacivertliler, gol atamadıkları bu iki maçın ardından dün akşam Göztepe ile oynadıkları maçı da 0-0'lık skorla kapatarak gol bulamadılar. 
     Ligde attığı 9 golle, halen takımın en golcü futbolcusu durumunda bulunan Washington'u, 5'er golle Ortega ve Serhat takip ediyor. 
     
     WASHİNGTON'UN GOLLERİ 
     Ligde bu sezon 12 maçta 740 dakika forma iyen Brezilyalı futbolcunun, gol attığı maçlar ve dakikaları şöyle 
2. hafta Fenerbahçe-Ankaragücü 1-0 Dk. 41 Washington 
4. hafta Fenerbahçe-Denizlispor 3-2 Dk. 3, 14, 62 Washington 
10. hafta Gençlerbirliği-Fenerbahçe 1-1 Dk. 44 Washington 
13. hafta Fenerbahçe-Bursaspor 7-1 Dk. 12, 24, 74 Washington Bu maç Fenerbahçe'nin cezası nedeniyle Ankara'da oynandı 
14. hafta Kocaelispor-Fenerbahçe 1-2 Dk. 18 Washington 
     
     FENERBAHÇE'NİN GOLCÜLERİ 
     Sarı-lacivertli takımın, bu sezon 16 lig maçında attığı 36 golde 12 futbolcunun imzası var. 
     Gol krallığında attığı 9 golle, asistlerde de Ortega'nın 8 asistle ön plana çıktığı Fenerbahçe'de Ortega, Serhat 5 , Ceyhun, Tuncay 3 , Revivo, Ogün, Johnson 2 , Rapaiç, Steviç, Ümit, Yusuf 1 'er gol kaydettiler. 
     





</TEXT>
</DOC>
