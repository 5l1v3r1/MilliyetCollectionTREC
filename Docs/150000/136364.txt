<DOC>
<DOCNO> 136364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/ekonomi/eko07.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mülteciler için ihale kolaylığı 
</HEADLINE>
<TEXT>

Bakanlar Kurulu, olası Irak savaşıyla gelebilecek mültecilerin ihtiyaçlarını karşılayacak kuruluşların harcamaları için bazı kolaylıklar getirdi 
     ANKARA Milliyet 

     Bakanlar Kurulu, olası Irak Savaşı nedeniyle yaşanması beklenen mülteci akınıyla ilgili düzenlemeler yaptı. Bakanlar Kurulu’nun aldığı karara göre, mülteci ve göçmenlerin ihtiyaçlarını karşılamak amacıyla 20 milyar liraya kadar olan her çeşit alım ve hizmet işleri, ihale yetkilisince görevlendirilecek personel tarafından piyasada fiyat araştırması yapılarak karşılanabilecek. 
     Sözkonusu karar, göçmenlerin iaşe ihtiyaçlarını ve bunlarla ilgili diğer giderleri karşılamak üzere ilgili kuruluşlar ile Kızılay ve bu amaçla çalışan diğer dernek ve sivil toplum örgütlerinin yapacakları harcamaları kapsayacak. 
     
Deprem bölgelerinin vergi borcu silindi      Bakanlar Kurulu, 17 Ağustos ve 12 Kasım depremlerinden zarar gören Sakarya merkez, Düzce merkez, Kaynaşlı ve Gölcük’teki mükelleflerin 2000 yılına ilişkin gelir ve kurumlar vergileri borçlarını sildi. 
     Düzenlemeye göre, deprem bölgeleri dışındaki yerlerde doğal afetler nedeniyle malvarlığının yüzde 10’undan fazlasını kaybedenlerin gelir ve kurumlar vergilerinin de yüzde 50’si silindi. Mükelleflerin ayrıca 2001 yılında Gelir Vergisi Kanunun bazı fıkraları uyarınca ödemeleri gereken gelir vergisi ödemeleri de kapsama girdi. 
     



 EKONOMİ 




















</TEXT>
</DOC>
