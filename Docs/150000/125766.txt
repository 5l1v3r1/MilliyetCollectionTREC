<DOC>
<DOCNO> 125766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/siyaset/siy01.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreş, Çayan gibi konuştu 
</HEADLINE>
<TEXT>

Eski Genelkurmay Başkanı Doğan Güreş, "Türkiye’yi oligarşi yönetiyor" dedi. Oligarşi’ kavramını Kızıldere’de öldürülen Çayan kullanıyordu 
     HABER MERKEZİ 

     Eski Genelkurmay Başkanı ve DYP Kilis Milletvekili Doğan Güreş, 12 Eylül 1980 darbesi öncesinde radikal sol gruplar arasında yaygın kullanılan bir ifadeyi kullanarak, "Türkiye’yi oligarşi yönetiyor" dedi. 
     Oligarşi’ kavramı, 1970’li yıllarda Kızıldere’de çatışmada öldürülen THKP - C lideri Mahir Çayan’ın tezlerinde geçiyordu. Kavram, çok küçük bir sermaye grubunun egemenliği olarak daha çok Latin Amerika rejimleri için kullanılıyordu. 
     Güreş, önceki gece Kanal D’de yayımlanan "Genç Bakış" programında yazarımız Abbas Güçlü’nün sorularını yanıtladı. "Türkiye’yi bir kere hükümetler, Meclis idare etmiyor. Oligarşi idare ediyor" diyen Güreş, "Dışarıdan sevk - i idare edenler var. Doğan Paşa acı söyler, ama dosttur, iyiyi söyler. İnşallah bundan sonra olmaz. Bir defa Türkiye’de kuvvetler ayrılığı yok" görüşünü dile getirdi. Güreş, Güçlü’nün, "Hep Türkiye’yi askerler idare eder’ derler. Siz ise askerler değil, oligarşi diyorsunuz" sözleri üzerine "Oligarşi, oligarşi" karşılığını verdi. Güçlü’nün, "Bunlar kim peki " sorusuna da Güreş şu yanıtı verdi "Bunlar hükümetleri devirirler. Bunlar hükümetlerin ellerindeki imk nlardan çok kolay yararlanırlar. Bunların 3 milyardan fazla dolar borçları vardır. Vermezler, ama h l dışarda gezerler. Söyletmeyin beni, kapatayım bunu. Çünkü benim sözlerim biraz daha çok şey görür." 
     



 SİYASET 












</TEXT>
</DOC>
