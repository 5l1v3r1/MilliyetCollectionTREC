<DOC>
<DOCNO> 136375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun04.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Para cezası bile caydırıcı olmadı 
</HEADLINE>
<TEXT>

Belirlenen alanların dışında kesim yapanlara 1 milyar 135 milyon lira para cezası verileceği uyarısına rağmen bazı kurban sahipleri yine eski usul kesim yapmakta ısrar ettiler 
Bildik görüntüler      Kurbanlık hayvanlar tüm uyarılara rağmen birçok kentte sokaklarda, ev önlerinde, çamur deryası içinde kesildi. Birçok belediye kesim yerlerinde gereken sağlık şartlarını sağlamazken, zabıta ekipleri de belirlenen alanların dışında kurban kesenlere ceza yerine uyarıda bulundu. Çocuklar da yine bildik dehşet sahnelerini izledi. Dehşet sahnelerinden biri de Sivas’ta yaşandı. Sivas’ta bir kasap tek ayağından vince bağladığı danayı, can vermesine fırsat vermeden derisini yüzmek istedi. 
     
     İstanbul Valiliği’nin belirlenen alanların dışında kurban kesimi yapanları 1 milyar 135 milyon lira para cezasına çarptıracağını açıklaması caydırıcı olmadı. Kentte otobanda kaçan boğalar, yol kenarında ve yasak yerlerde ellerinde bıçaklarıyla kurban kesen kasap manzaraları h kim oldu. Birçok ilçede evlerinin önleri, bahçeler, sokaklar, parklar ve TEM Otoyolu kenarı mezbahaya döndü. 
     Bakırköy Belediyesi, Ataköy 6. Kısım’da oluşturduğu kapalı kesim yerine rağmen vatandaşlar top sahasında kesim yaptı. Zabıta ekiplerinin denetimleri ise yetersiz kaldı. Birçok ekip sadece uyarılarla yetindi. Uygunsuz kesim yapanlarla, denetçiler arasında zaman zaman kavgalar çıktı. 
     
     Alo Boğa Kaçtı’ hattı 
     İstanbul Büyükşehir Belediyesi Veteriner Müdürlüğü’nce kurulan "Alo Boğa Kaçtı" hattı görevlileri, kaçan beş boğadan dördünü yakaladı. Recai Gündoğdu adlı kişinin, Fatih’ten satın alıp Vatan Caddesi’nde kaçırdığı boğa, 45 dakika süren kovalamaca sonucu boynuna ip atılarak yakalandı. Bir kamyonetin arkasına bağlanarak TEM Bayrampaşa mevkiine götürülen boğa, otoyol kenarında kurban edildi. Pendik’te Osman Tekil’e ait kurbanlık bağlandığı yerden kurtularak E - 5’e çıktı. Yolda 10 kilometre ilerleyen boğaya, Tuzla İçmeler’de otomobil çarptı. Kazada yaralanan boğa yaralandığı yerde kesildi. Sütlüce’de kaçan boğa denize düştü. Hayvan vatandaşlarca sudan çıkarıldı. 
     
2 milyar ceza kesildi      İstabul Vali Yardımcısı Abdülkadir Bakan, Şişli ve Zeytinburnu’nda belediyenin kesim yeri dışında kurban kesen iki kişiye toplam 2 milyar 270 milyon lira para cezası uygulandığını belirtti. Bakan, Avcılar’da da 4 dana ve 5 koyun olmak üzere toplam 9 adet kurban derisi toplayan bir kişinin savcılığa sevk edildiğini bildirdi. 
     
Sezer’den bağış      Başkent’teki birçok siyasetçi kurban kesti. TBMM Başkanı Bülent Arınç eşiyle birlikte kurban kestiklerini bildirdi. Başbakan Abdullah Gül de kurban kesen siyasetçiler arasında yer aldı. DYP lideri Mehmet Ağar ise birden çok kurban kesti. Cumhurbaşkanı Sezer’in ise her yıl olduğu gibi kurban yerine bağış yaptığı belirtildi. 
     
     
     



 GÜNCEL 




















</TEXT>
</DOC>
