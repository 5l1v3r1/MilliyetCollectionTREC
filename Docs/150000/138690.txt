<DOC>
<DOCNO> 138690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/yasam/yas07.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Sakın bizi unutma’ mermisi 
</HEADLINE>
<TEXT>

Kaçırdıkları restoran sahibi istedikleri fidyeyi unutmasın diye avucuna 9 milimetrelik’ bir mesaj bıraktılar 
     TURAÇ TOP İzmir DHA 

     İzmir’de restoran işleten Mustafa Sezer, kendisini kaçırıp 40 bin İsviçre Frangı Yaklaşık 48 milyar lira fidye istediğini ileri sürdüğü Erdal Güler’i yakalattı. 
     32 yıldır yurt dışında yaşayan ve İsviçre’nin Luzern kentinde bir büfe işleten Sezer 51 , kendisinden haraç almak isteyen grupların baskısından dolayı İzmir’e yerleşti. Bornova’da Haşimbaba Ocakbaşı Restoran ve Pizza Puronto adlı işyerlerini açan Sezer, 18 Şubat’ta Sahilevleri’ndeki villasının önünden kaçırıldı. Antalya Kemer’e götürülerek işkenceye uğrayan ve daha sonra parayı temin etmesi için İzmir’e bırakılan Sezer, fidyecilerin kendisine "mesaj" olarak verdiği 9 milimetrelik kurşunla savcılığa başvurdu. 
     Harekete geçen polis, cuma günü parayı almaya gelen Güler’i 31 yakaladı. Erdal Güler, Sezer’in kendisine 40 bin frank borcu olduğunu iddia etti, ancak çıkarıldığı mahkemece tutuklandı. 
     



 YAŞAM 
















</TEXT>
</DOC>
