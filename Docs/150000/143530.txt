<DOC>
<DOCNO> 143530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/magazin/amag.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar’a Oscarlık kostüm 
</HEADLINE>
<TEXT>

Sanatçının şov programında giydiği kostümle Cameron Diaz’ın New York Çeteleri’nde giydiği kıyafet benzer çıkınca, Dilek Hanif savunmasını vermek zorunda kaldı 
     MAGAZİN SERVİSİ 

     HER hafta şov programında, konuklarıyla arasında geçen ilginç diyaloglar kadar kıyafetleriyle de adından söz ettiren Hülya Avşar, geçtiğimiz hafta beli işlemeli kemerli mor bir kostüm giydi. Avşar’ın kıyafeti ile Cameron Diaz’ın New York Çeteleri’ filminde giydiği kıyafet arasındaki benzerlik dikkat çekti. Üstelik filmin kostüm tasarımcısı Sandy Powell, bu yıl En İyi Kostüm Dizaynırı’ dalında Oscar Adayı’ydı. Avşar’ın modacısı Dilek Hanif, benzerliğin tamamen tesadüf olduğunu söyledi ve "Filmi bile görmedim ve taklit kelimesini şiddetle reddediyorum" dedi. 
     
     Görseydim, yapmazdım’ 
     HANİF şunları söyledi "Biz Hülya'nın şovu için kıyafet hazırlarken daha önce kullanılmamış modelleri, tarzları tercih etmeye, aynı zamanda da dünya modasına uygun şeyler yapmaya çalışıyoruz. Bu yıl kimono modelleri çok moda. Gucci bile aynı tarz kıyafetler hazırladı. İşlemeli kemeri geçen yaz Rumeli Hisarı’nda da Hülya'ya giydirmiştim. Eğer filmi izleseydim ve Cameron Diaz'ın üzerinde böyle bir kıyafet görseydim, Hülya'ya böyle bir kostüm hazırlamazdım. Önümüzdeki yıl Paris'te defile yapmaya ve kendi tasarımlarımı göstermeye çalışan bir modacıyım, nasıl bir başka tasarımcıyı taklit ederim " 
     
En iyi dostu fuarda buldu      BAYRAM KAYGUSUZ 

     Ece Erken, CNR'daki Pet Shop Evcil Hayvanlar Fuarı'ndan 300 euro'ya satın aldığı 'Dackel Sosis ' cinsi köpeği bir an yanından ayırmıyor. Yalnız yaşadığı için köpek alan Erken, "Evde dost, arkadaş olsun istedim. O artık çocuğum gibi" dedi. Bir süre önce ayrıldığı sevgilisi Tuncer Öztarhan'la da barışan Erken, köpeğine annesinin 'Sosis' babasının ise 'Şakir' dediğini, kendisinin ise iki ismi de kullandığını söyledi. 
     



 MAGAZİN 













</TEXT>
</DOC>
