<DOC>
<DOCNO> 103653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/guncel/gun03.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doç. Lale Şatıroğlu’nun büyük başarısı 
</HEADLINE>
<TEXT>
Karaciğer kanserini yapan geni buldu 
Yrd. Doç. Dr. Tufan, Hayvanlarda elde ettiğimiz başarılı sonucu insanlarda da alırsak, karaciğer kanseri tarihe karışacak’ dedi 
     FERAH IŞIK Denizli DHA 

     Pamukkale Üniversitesi Tıp Fakültesi Patoloji Anabilim Dalı Öğretim Üyesi Yrd. Doç. Dr. Lale Şatıroğlu Tufan, karaciğer kanserine neden olan geni buldu. Tufan, bu başarısıyla dünyaca ünlü tıp dergisi Neo Plasia’ya kapak oldu. 
     Çin ve Güney Afrika’dan getirttiği dokular üzerinde 4 yıldır çalıştığını belirten Tufan, doktora projesini tamamlayarak, URG4 UpRegulatedGene4 genini bulduğunu söyledi. Genin karaciğer kanserinin önlenmesi için yapılan çalışmalara ışık tutacağını vurgulayan Tufan, şunları kaydetti 
     "Geni bulduk, şimdi de fonksiyonlarını araştıracağız. Denek hayvanları üzerindeki araştırmamda, karaciğerdeki kanserli hücrelerin büyümesini engelledim, ancak ur oluştu. URG4 geninin yolunu tespit edeceğiz. Hayvanlarda elde ettiğimiz başarılı sonucu insanlarda da alırsak, karaciğer kanseri tarihe karışacak." 
     
     Tıp dergisine kapak oldu 
     Araştırmasının büyük bölümünü ABD’deki Thomas Jefferson Üniversitesi’nde yaptığını, sonucu da Pamukkale Üniversitesi’ndeki çalışmalarında aldığını belirten Tufan, araştırmasının dünyaca ünlü Neo Plasia adlı tıp dergisine de kapak olduğunu söyledi. 
     Pamukkale Üniversitesi Tıp Fakültesi Dekanı Rektör Yardımcısı Prof. Dr. Hüseyin Bağcı da, "ABD’nin araştırmacı üniversitelerinde ne varsa yeni hizmete giren araştırma enstitümüzde de o var. Tufan’ın bulduğu gen, araştırmaya verdiğimiz önemin göstergesidir" diye konuştu. 
     



 GÜNCEL 




















</TEXT>
</DOC>
