<DOC>
<DOCNO> 118676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo11.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Pistons, evinde Hornets'ı 93-87 yendi... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu ikincisi Detroit Pistons, aynı grupta üçüncü sırada bulunan New Orleans Hornets'ı evinde 93-87 yenerken, Mehmet Okur 4 ribaund aldı, 2 sayı attı. 
     Auburn Hills'de yapılan maçta, oyuna sonradan giren Mehmet Okur, toplam 17 dakika süreyle forma giydiği maçta hepsi savunmadan 4 ribaund aldı, 2 sayı attı. Okur, 1'er kez denediği 2 ve 3 sayılık atışlarda başarılı olamazken, 2 kez kullandığı faul atışlarının 2'sinde de isabet kaydetti. 
     Pistons'da tekrar ilk 5'te oynamaya başlayan Chucky Atkins, 20 sayıyla takımını galibiyet taşıdı. Skora, John Barry 17, Richard Hamilton 16, Corliss Williamson 12 sayılık katkıda bulundu. 
     New Orleans Hornets'da birinci çeyrekten sonra yalnızca 4 sayı üretebilen Jamal Mashburn 17, Baron Davis 13, Jamaal Magloire 12 sayı kaydetti. 
     Batı Konferansı Pasifik Grubu lideri Seattle Supersonics, deplasmanda Doğu Konferansı Atlantik Grubu dördüncüsü Washington Wizards'ı 101-95 yendi. 
     Supersonics'de Rashard Lewis, 37 sayı atarak kariyerinin en yüksek skorlu maçını çıkarırken, Brent Barry 17 sayı, Gary Payton 14 sayı, 16 asist gerçekleştirdi. Payton, böylece NBA Ligi tarihinde 7 bininci asistini yapan 11. oyuncu oldu. 
     Wizards'da Michael Jordan, sonradan girdiği oyunda 22 şuttan 13'ünü değerlendirerek 27 sayı attı ve bu sezon en yüksek skorlu maçını çıkardı. Toplam 31 dakika forma giyen Jordan, ayrıca 6 ribaund aldı, 4 asist yaptı. 
     Takımda Larry Hughes de 19 sayı kaydetti. 
     Sonuçlar şöyle 
Indiana Pacers-Cleveland Cavaliers 95-75 
Orlando Magic-Toronto Raptors 109-115 
Washington Wizards-Seattle Supersonics 95-101 
Detroit Pistons-New Orleans Hornets 93-87 
Miami Heat-Los Angeles Clippers 82-101 
New York Knicks-Utah Jazz 87-108 
Houston Rockets-Portland Trail Blazers 86-83 
Los Angeles Lakers-Atlanta Hawks 83-95 
     





</TEXT>
</DOC>
