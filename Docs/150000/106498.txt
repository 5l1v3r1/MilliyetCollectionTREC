<DOC>
<DOCNO> 106498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun05.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ve Blair, destek olmadan da Irak'a harekata kararlı... 
</HEADLINE>
<TEXT>

     İngiliz basını, Başbakan Tony Blair ile ABD Başkanı George Bush'un, uluslararası destek bulamamaları halinde dahi Irak'a karşı harekat düzenlenmesi konusunda kararlı olduklarını yazdı. 
     Blair ve Bush'un büyük ihtimalle Irak'a müdahale tarihine de karar verdiklerini savunan basında, İngiltere'nin her an Irak'ın nükleer saldırı hedefine dönüşebileceği görüşüne de yer veren gazeteler oldu. 
     İngiliz basını, Blair'in ABD'ye destek sözü verdiğini, bu konuda bağlayıcı bir tavır sergilediğini yazdı. 
     Blair'in partisinde ve kabinede güçlü muhalefetle karşılaşacağına dikkat çeken basın, başbakanın yarın İşçi Sendikaları Konfederasyonu TUC ile görüşeceğini ve onları da ikna etmeye çalışacağını belirtti. 
     Blair'in, Irak'a saldırıyı haklı çıkarmak adına gizli servisler tarafından hazırlanan Irak dosyasını kamuoyuna açıklayacağını yazan basın, gizli servislerin, hassas bilgilerin ifşa edilmesine karşı olduklarını, ayrıca bu bilgilerin açıklanması ile bile kamuoyunun ikna edilmesinin kolay olmadığı görüşünü savunduklarını duyurdu. 
     





</TEXT>
</DOC>
