<DOC>
<DOCNO> 116343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun12.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI'a göre, terör örgütleri ABD'de varlıklarını sürdürüyor 
</HEADLINE>
<TEXT>

     Amerikan Federal Soruşturma Bürosu FBI , radikal grupların, terör saldırılarında kullanmak üzere üyelerini ABD'de bulundurduğuna inanıyor. 
     Adalet Bakanlığı'nın, Senato istihbarat komisyonuna dün cevaben sunduğu rapora göre, söz konusu gruplardan Hizbullah'ın ise ABD'deki üyelerini saldırı düzenlemekten ziyade para toplamak için kullandığı düşünülüyor. 
     Komisyonun Hizbullah, Hamas ve diğer terör örgütlerinin ABD'deki durumlarına ilişkin yazılı sorusuna yanıt niteliğindeki raporda, FBI soruşturmalarının, çeşitli radikal grupların üyelerinin, olası saldırılarda kullanılmak üzere ülkede varlıklarını sürdürdüğünü gösterdiği kaydedildi. 
     ABD'de eylem yeteneği bulunan tek örgüt olarak gösterilen Hizbullah'ın bazı üyelerinden olası hedefleri değerlendirmesi istendiği, ancak bunun sadece üyelerin örgüte ve örgütü destekleyen İran'a bağlılıklarını sınamak için talep edildiğinin tahmin edildiği belirtilen raporda, Hizbullah'ın bugüne kadar ABD'de hiçbir terör eylemi düzenlemediğine dikkat çekildi. Raporda, Hizbullah'ın ABD'deki üyelerinin daha çok eylemler için para toplamak üzere kullanıldığı ifade edildi. 
     ABD'de terör saldırıları düzenlenmesi olasılığının sürdüğü vurgulanan raporda, El Kaide örgütüne yönelik mücadelede ise uluslararası destekle ilerleme kaydedildiği belirtildi. 
     





</TEXT>
</DOC>
