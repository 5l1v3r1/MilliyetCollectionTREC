<DOC>
<DOCNO> 118233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sondun15.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa "D'esteing'in açıklaması hükümetin tavrı değil" 
</HEADLINE>
<TEXT>

     Fransa Başbakanı Jean Pierre Raffarin'ın Sözcüsü Jean François Cope, Avrupa Konvansiyonu Başkanı Valery Giscard d'Esteing'in Türkiye'nin AB üyeliğine ilişkin olumsuz açıklamalarının, hükümetin tavrı olmadığını söyledi. 
     RTL ve LCI radyo kanallarının Le Monde gazetesiyle ortaklaşa düzenlediği programda konuşan Cope, ''Bu Fransa'nın resmi tavrı değil, biz Türkiye'nin adaylığını icraatlara bakarak incelemeyi arzu ediyoruz'' dedi. 
     Giscard d'Esteing'in Le Monde gazetesine verdiği demeçte ''Türkiye'nin AB'ye katılımının AB'nin sonu olacağı'' açıklaması, Brüksel ve Ankara'da tepkiyle karşılanmıştı. 
     Fransa Başbakanı Jean-Pierre Raffarin, Cumartesi günü yaptığı açıklamada, Giscard d'Estaing'in görüşlerinin ''kişisel'' olduğunu belirtmiş ve Türkiye ile ilgili kararın AB Kopenhag zirvesinde alınacağını söylemişti. 
     





</TEXT>
</DOC>
