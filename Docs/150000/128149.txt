<DOC>
<DOCNO> 128149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur08.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler yeni yıla nerede girecek 
</HEADLINE>
<TEXT>

     Cumhurbaşkanı Ahmet Necdet Sezer, TBMM Başkanı Bülent Arınç ve siyasi partilerin genel başkanları, yeni yılı Başkent'te karşılayacak. 
     AK Parti Genel Başkanı ve Başbakan Recep Tayyip Erdoğan'ın programı henüz netleşmedi ancak liderlerin çoğu yeni yıla Ankara'da evlerinde girecek. 
     CHP Genel Başkanı Deniz Baykal, eşi Olcay Baykal ile Oran'daki evinde yeni yıla ''merhaba'' diyecek. 
     DYP Genel Başkanı Mehmet Ağar, 2004 yılına Ankara'da girecek. 
     Yeni yıl tercihini Ankara'da kullanan diğer liderler ise DSP Genel Başkanı Bülent Ecevit, MHP Genel Başkanı Devlet Bahçeli, YTP Genel Başkanı İsmail Cem, BBP Genel Başkanı Muhsin Yazıcıoğlu. 
     Genç Parti Genel Başkanı Cem Uzan, ANAP Genel Başkanı Nesrin Nas ise yeni yılı İstanbul'da karşılayacak liderler arasında. 
     
</TEXT>
</DOC>
