<DOC>
<DOCNO> 106650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gun03.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürek paralayan cenaze töreni 
</HEADLINE>
<TEXT>

Trafik kazasında hayatını kaybeden Dr. Işık - Murat Taşdemir çiftinin oğlu Tuna, bir yandan dua ederken bir yandan "Benim burada ne işim var " diye soruyordu 
     ALİ ÖZKAYA, MURAT EĞİLMEZ İzmir DHA 

     Çocuklarını almak için İzmir’e giderken kamyona çarpıp takla atan araçta hayatını kaybeden ünlü tüp bebek uzmanı Opt. Dr. Murat Taşdemir ile eşi Dr. Işık Taşdemir, dün son yolculuğuna uğurlandı. 
     Aileleri, sevdikleri, Bostanlı Beşikçioğlu Camii’nde toplandılar. Törende iki isim vardı ki, görenlerin yüreğini paraladı. Çiftin 11 yaşındaki kızları Turkuaz ile 3 yaşındaki oğulları Tuna... 
     
     Yan yana toprağa verildiler 
     Avrupa Üreme Sağlığı Cemiyeti tarafından "Dünyada gelecek vaat eden başarılı 10 genç bilim adamı" arasında gösterilen Murat Taşdemir’in kızı Turkuaz, bir daha anne ve babasını göremeyecek olmanın acısıyla sürekli ağlarken, Tuna’nın, "Neden dua okuyorlar Benim burada ne işim var " diye sorması, yürekleri burktu. İki kardeşin avuçlarını açarak okunan duaya katılması, herkesi duygulandırdı. 
     Taşdemir çifti, kadınların da saf tuttuğu cenaze namazının ardından Örnekköy Mezarlığı’nda yan yana toprağa verildi. 
     



 GÜNCEL 

















</TEXT>
</DOC>
