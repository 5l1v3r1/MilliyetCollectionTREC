<DOC>
<DOCNO> 131209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sondun18.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA ilk kez bir kasırganın tam oluşum görüntüsünü elde etti 
</HEADLINE>
<TEXT>

     ABD'nin Ulusal Havacılık ve Uzay Dairesi NASA, ''ilk kez bir kasırganın tüm oluşum evrelerinin görüntülerini elde ettiğini'' açıkladı. 
     Güney Amerika Amazon ormanları üzerinde 1999'da birkaç hava aracıyla kaydedilen ''tam teşekküllü'' fotoğrafların, bir hekimin, en ileri tıbbi görüntüleme cihazlarıyla baktığı görünümlere benzetilebileceği belirtildi. 
     ABD'nin başkenti Washington yakınındaki NASA'nın köklü kurumlarından Goddard Uzay Uçuşları Merkezi mensubu David Atlas'ın verdiği bilgiye göre, NASA'nın kullanıma hazır duruma getirdiği ''kasırga modüle görüntüleri'', sivil havacılığın yararlanmasına da sunuluyor. Uçaklar için çok tehlikeli olabilen kasırgaların incelenmesinde kullanılan NASA uçağı dahi kasırganın göbeğine girmedi. 
     NASA bilim adamları, ABD'nin Ulusal Anadeniz-Atmosfer Araştırmaları Dairesi ve Ulusal Atmosfer Araştırmaları Merkezi, ''kasırga haritasının'' hazırlanmasına katkıda bulundu. 
     Araştırma, kasırganın yerden 14 km yüksekliğe dek oluşumunu incelemeye aldı. 
     Kasırgada kullanılan uçak, Kuzey Dakota Üniversitesi tarafından sağlandı. 
     Ayrıntılı bilgiler internette şu adreste bulunabilir 
     http www.gsfc.nasa.gov topstory 20021215convective.html 
     





</TEXT>
</DOC>
