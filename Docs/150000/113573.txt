<DOC>
<DOCNO> 113573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/guncel/gun10.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Fevzi Bir tahliye edildi 
</HEADLINE>
<TEXT>

     İSMAİL POLAT İstanbul 

     Kadıköy 1. Ağır Ceza Mahkemesi’ndeki duruşmaya, daha önce talimatla ifade vermesine rağmen tutuksuz sanık, teknik direktör Erdoğan Arıca da katıldı. Duruşmaya alınan Bir, yerine geçerken, elini Arıca’nın omzuna attı. Çanakkale Ağır Ceza Mahkemesi’nde talimatla alınan ifadesinin yanlış anlaşıldığını belirten Arıca, yeniden ifade vereceğini söyledi. Daha önce verdiği ifadede, Bir’den hakemleri ayarlamasını istediği gibi bir anlam çıktığını belirterek, "Yanlış anlaşıldım" dedi. Avukatları, Susurluk Davası’nda dört yıla hükümlü olduğu için Kartal Özel Tip Kapalı Cezaevi’nde kalan Bir’in cezasını yarıaçık bir cezaevinde tamamlaması gerektiğini savunarak, tahliyesini talep etti. Bir’in tahliyesine karar veren mahkeme, duruşmayı iki ay erteledi. 
     



 GÜNCEL 



















</TEXT>
</DOC>
