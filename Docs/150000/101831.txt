<DOC>
<DOCNO> 101831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sondun12.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekliği ölçen web sitesi kuruldu 
</HEADLINE>
<TEXT>

     Avrupa'daki bir kondom üreticisi firma, bilim adamlarının kendileri için geliştirdiği gizli bir formülle erkeklerin ''en değerli varlıkları olan erkeklikleri''nin ölçüldüğü bir web sitesi açtı. 
     Condomi adlı firmanın açtığı siteye, burun, eller ve ayakların büyüklüğü gibi bilgiler girildiğinde birkaç saniye içinde ''hayati önemdeki istatistikler'' elinizde oluyor. 
     Firmanın İngiltere Pazarlama Müdürü Victoria Wells, sitenin eğlence yanının ötesinde ciddi bir işlevi de bulunduğunu söyledi. 
     Wells, İngiltere'de kondom alıcılarının yüzde 40'ını kadınların oluşturduğuna dikkat çekerek, bunların uygun ürünü almasına yardımcı olabileceğini kaydetti. 
     Condomi firması, rakiplerinin eline geçmesin diye formülü açıklamazken, firma sözcüsü, bunun bilimsel olarak denendiğini ve sonuçların kesin olduğunu belirtti. 
     Internet adresi ''sizehimup.co.uk'' olan sitede bir de uyarı bulunuyor 
     ''Condomi, herhangi bir şubesi ya da ortağı, bu hizmetten yararlanılmasından ya da hizmetin sonuçlarından uğrayacağı zarardan sorumlu değildir.'' 
     





</TEXT>
</DOC>
