<DOC>
<DOCNO> 129112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sonspo16.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, çalışmalarına yarın başlıyor... 
</HEADLINE>
<TEXT>

     Ligin ilk bölümünü yenilgisiz lider kapayan Beşiktaş, 2. yarı hazırlıklarına yarın başlayacak. 
     BJK Nevzat Demir Tesisleri'nde toplanacak futbolcular, günü çift idmanla geçirecek. Siyah-beyazlıların ilk gün, Teknik Direktör Mircea Lucescu yönetiminde kondisyon çalışması yapması bekleniyor. 11 Ocak'a kadar çalışmalarını İstanbul'da sürdürecek Beşiktaş, aynı gün kamp için Antalya'ya geçecek. 16 Ocak'ta İstanbul'a dönecek siyah-beyazlılar, 21 Ocak'ta yeniden Antalya'ya gidip hazırlıklarını burada sürdürecek ve 27 Ocak'ta İstanbul'a gelecek. 
     Bu arada futbolcuların 2. yarı hazırlıkları öncesi dayanıklılık testleri de sürüyor. Bugün de Niyazi ve Kaan Dobra, İstanbul Memorial Hastanesi'nde dayanıklılık ve efor testinden geçti. 
     





</TEXT>
</DOC>
