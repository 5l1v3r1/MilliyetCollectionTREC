<DOC>
<DOCNO> 119917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/akyol.html </URL>
<DATE> 2002/11/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni hükümet ve parti 
</HEADLINE>
<TEXT>

     ABDULLAH Gül’ün hükümeti AKP’nin aynısı Milli Görüş’ten gelenler var epeyce ANAP kökenli bakan var. Göz dolduran teknisyenler var. Pragmatik, reformist bir muhafazakar hükümet tablosu... 
     Özal hükümetlerine benzetilmesi de biraz bundan... 
     "Milli Görüş kökenli bakanlar"ı hiçbir şekilde sakıncalı’ görmüyorum. Aksine, onlar demokrasinin değerini, hem derin’ devlet otoritesinin hem partide Erbakan oligarşisinin çektirdiği acılarla, tecrübelerle öğrendiler. 
     Seçimlerden önce AKP milletvekillerinin hemen hepsi "Milli Görüş kökenli" idi ve o zaman ANAR’ın Meclis’te yaptığı araştırmaya göre "son elli yılda en çok beğendikleri devlet adamı" yüzde 43 oranında "Özal", yüzde "26" oranında da Menderes idi. "Erbakan" yüzde 14’te kalıyordu. 
     Merkez sağın oylarını almalarının bir sebebi de Özal ve Menderes’te simgelenen toplumsal duyguları DYP ve ANAP’tan daha etkili temsil etmeleri değil midir 
     
     BAŞBAKAN Gül, Ecevit’in deyimiyle, "başarılı ve deneyimli bir devlet adamı" gerçekten. Ecevit geçen yıl kendisiyle yaptığım mülakatta da Gül’den takdirle bahsetmişti. 
     Gül de Ecevit’e gereken saygıyı, itinayı gösteriyor. 
     Gül ve arkadaşları elbette henüz Özal’ın birikimine sahip değiller. Ama Gül, eminim ki, Özal’ın bilinen hatalarını yapmayacaktır. 
     Dikkatimi çeken bir husus da, Mehmet Ali Şahin ve Ertuğrul Yalçınbayır gibi çok iyi hukukçu ve demokrat iki ismin Başbakan Yardımcısı olmasıdır. Bu sıfatla MGK toplantılarına katılacaklardır. 
     Adalet Bakanı Cemil Çiçek’in şu sözlerini de hukuk duyarlığının bir simgesi olarak görüyorum 
     - Eski Adalet bakanlarımızla görüşeceğim. Özellikle Prof. Hikmet Sami Türk çok değerli bir hukukçudur, zor zamanlarda da ayırım yapmadan hukukun üstünlüğünü savunmuştur. Tavsiyelerini alacağım. 
     
     EN zor, en karmaşık, en hantal, en kavgalı bakanlık olan Milli Eğitim’e Erkan Mumcu enerji ve vizyon getirebilir. Özellikle dogmatik ve ezberci eğitimden analitik düşünceyi besleyecek bir eğitime geçilmesi için... 
     Akademisyen Prof. Beşir Atalay’ın kendisinin Milli Eğitim’i istemediğini, Gül’ün de Cumhurbaşkanı’na bu değişikliği önerdiğini biliyorum. Beşir Atalay hakkındaki YÖK teftiş raporunu hiç önemsemiyorum. YÖK’ün teftiş sistemi Fatih Üniversitesi hakkında önce olumlu, ardından da "istendiği gibi" olumsuz rapor hazırlamadı mıydı 
     Kabinede benim de ilk defa duyduğum genç ve yeni isimlerin bulunması, yeni nesillerin önünü açmak için çok iyi bir işarettir. 
     AKP iktisaden ve siyaseten "ezilmişlerin partisi" olarak sosyal refah ve demokrasi konusunda elbette daha duyarlı olacak... Erdoğan’ın dünkü grup konuşması bunun ifadesiydi. 
     Fakat halen cicim aylarını, "pastırma yazı"nı yaşıyorlar. Önümüz kış Üstelik, bugün topluma sempatik gelen taptaze yüzler zamanla olağanlaşacak ve eskiyecek Ve iktidar daha da zorlaşacak 
     Bunu dikkate alarak işe dört elle sarılmaları şarttır. Özellikle "lider" Erdoğan’la "Başbakan" Gül arasındaki bugünkü ahenge ikisinin de çok özen göstermesi gerekecektir. 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
