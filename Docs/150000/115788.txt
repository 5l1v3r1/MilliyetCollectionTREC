<DOC>
<DOCNO> 115788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/soneko13.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk üreticisi dertli... 
</HEADLINE>
<TEXT>

     Aydın'ın Söke İlçesi Ziraat Odası Başkanı Kemal Kocabaş, ''Pamuk üretmek, külfet haline geldi'' dedi. 
     Kemal Kocabaş, gazetecilere yaptığı açıklamada, Türkiye nüfusunu oluşturan yüzde 45'lik bir kesimin, çiftçilikle uğraştığını ancak halinin ''perişan vaziyette'' olduğunu söyledi. 
     Kocabaş, şöyle konuştu 
     ''Pamuk üretimi masraflarında bir yıl içinde yüzde 70 artış olmasına rağmen, piyasa bu yıl geçen yıla göre, cüzi bir artışla açıldı. Üreticiler bunun şokunu yaşarken, bölgemizde yaşanan sel felaketi bir şok daha yaşattı. Borçlarını ödeyebilmek için traktörünü, tarlasını satar vaziyete gelen çiftçi için pamuk üretmek, külfet haline geldi.'' Ege Bölgesi'ndeki çiftçinin çok zor günler geçirdiğini, pamuk yetiştirmenin kazanç olmaktan çıktığını kaydeden Kemal Kocabaş, önümüzdeki yıl üretici sayısının yarı yarıya azalacağını öne sürdü. 
     





</TEXT>
</DOC>
