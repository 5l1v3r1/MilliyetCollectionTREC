<DOC>
<DOCNO> 129515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko19.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'tan borsaya açıklama... 
</HEADLINE>
<TEXT>

     Türk Dış Ticaret Bankası A.Ş. Dışbank , Bankacılık Düzenleme ve Denetleme Kurulu'nun BDDK belirlediği grup kredi limitlerinin aşılmadığını ve bu doğrultuda BDDK'ya başvuru yapılmadığını bildirdi. 
     Basında yer alan bir habere ilişkin Dışbank'tan Borsa'ya gönderilen açıklamada, şöyle denildi 
     ''Dışbank, bu asılsız haberde belirtildiğinin aksine BDDK'nın saptadığı grup kredi limitlerini hiçbir zaman aşmamış ve bu bağlamda BDDK'ya başvuruda bulunmamıştır. 
     Söz konusu haber halka açık ve Türkiye'nin kredi notu en yüksek 2 bankasından biri olan Dışbank açısından gerçekleri yansıtmadığı gibi kurumumuzun iç ve dış piyasalardaki yüksek itibarını zedeleyici niteliktedir.'' Açıklamada, Dışbank'ın konuyla ilgili yasal haklarını sonuna kadar kullanmak kararlılığında olduğu kaydedildi. 
     





</TEXT>
</DOC>
