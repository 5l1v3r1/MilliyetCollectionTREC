<DOC>
<DOCNO> 127745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun10.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te, havaalanı görevlisi bombalarla yakalandı 
</HEADLINE>
<TEXT>

     Fransa'nın başkenti Paris'teki Roissy Havaalanı'nda bagaj memuru olarak çalışan Cezayir kökenli bir Fransız vatandaşı, otomobilinde gizlediği silah ve patlayıcı maddelerle yakalandı. 
     Polis yetkilileri, gözaltına alınan kişinin otomobilinde bulunan otomatik tabancalar ve patlayıcılarla birlikte ''kullanıma hazır'' ateşleme fitillerinin de ele geçirildiğini açıkladı. 
     Söz konusu kişinin evinde arama yapan polis, evde bulunan babası, iki erkek kardeşi ve aile dostları olduğu belirtilen bir kişiyi gözaltına aldı. 
     Silah ve patlayıcıların ne amaçla bulundurulduğu konusunun henüz açıklığa kavuşmadığını kaydeden polis yetkilileri, kimliği açıklanmayan bu kişinin sessizliğini koruduğunu söylediler. 
     





</TEXT>
</DOC>
