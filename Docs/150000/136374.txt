<DOC>
<DOCNO> 136374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun03.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan detay vermedi 
</HEADLINE>
<TEXT>

     ÖNDER YILMAZ İzmir 

     Başbakan Abdullah Gül, Irak Lideri Saddam Hüseyin’in birinci yardımcısı Taha Yasin Ramazan’la gerçekleştirdiği görüşmenin içeriğini açıklamasının güveni ve itimatı sarsacağını söyledi. 
     Dün eşi ve çocuklarıyla birlikte bayram tatilini geçirmek üzere İzmir’e giden Gül, havalimanında gazetecilerin dün Milliyet gazetesinin ortaya çıkardığı Ramazan görüşmesinde Saddam’ın Türkiye’de korunabileceği önerisine ilişkin soruları yanıtladı. Bu yöndeki soruları, "Hayır" diyerek ayrıntıya inmeden tek kelimeyle geçiştiren Gül, bir gazetecinin, "Her gün defalarca tekrar ettiğiniz BM şartlarına uyun’ cümlesini söylemek için mi böyle bir gizli görüşme yaptınız" sorusu karşısında bir an durakladıktan sonra, haberi doğrular nitelikte şöyle konuştu 
     "Kapalı toplantılar ardındakileri söylemek, aktarmak doğru değil. Bu itimatı ve güveni sarsar. Biz bu konunun barışçı yoldan neticelenmesi için, savaşa girilmeden halledilmesi için elimizden gelen neyse yaparız. Ne gerekiyorsa bunları kendilerine ilettim." 
     
     



 GÜNCEL 




















</TEXT>
</DOC>
