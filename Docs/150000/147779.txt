<DOC>
<DOCNO> 147779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sontur12.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da aşk cinneti... Evli adam komşu kızını öldürdü... 
</HEADLINE>
<TEXT>

     Batman'da evli bir erkek, kendisiyle kaçmak istemeyen nişanlı komşu kızını öldürdükten sonra intihara kalkıştı. 
     Edinilen bilgiye göre, Petrolkent Mahallesi'nde oturan evli ve 2 çocuk babası Mehmet Nesip Aksak 27 , bir süre önce aşık olduğu komşu kızı Edibe Tanış'a 19 birlikte kaçmayı teklif etti. Ancak Tanış, bu teklifi kabul etmedi. 
     Daha sonra Edibe Tanış'ın başka bir kişiyle nişanlanmasını içine sindiremeyen Nesip Aksak, Tanış'ı evlerinin yakınındaki boş arsada buluşmaya ikna etti. Buluşma sırasında Aksak, bir süre tartıştığı Edibe Tanış'ı tabancayla öldürdükten sonra başına da bir el ateş etti. 
     Yaralanan Aksak, Batman Devlet Hastanesi'ndeki ilk tedavisinin ardından, Diyarbakır Dicle üniversitesi Tıp Fakültesi'ne kaldırıldı. 
     





</TEXT>
</DOC>
