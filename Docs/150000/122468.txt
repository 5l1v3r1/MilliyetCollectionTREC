<DOC>
<DOCNO> 122468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sondun19.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder "Chriac ile Türkiye için ortak öneri hazırlıyoruz" 
</HEADLINE>
<TEXT>

     Almanya Başbakanı Gerhard Schröder, yarın Storkow kentinde görüşeceği Fransa Cumhurbaşkanı Jacques Chirac ile birlikte, Türkiye ile ilgili olarak Kopenhag zirvesi için ortak bir öneri hazırlayacaklarını söyledi. 
     Schröder, başkent Berlin'de başbakanlıkta, AB dönem başkanı Danimarka'nın Başbakanı Anders Fogh Rasmussen ile görüştü. 
     Schröder, görüşmeden sonra Rasmussen ile birlikte düzenlediği basın toplantısında, Chirac ile ortak bir öneri hazırlayacağını, bunun AB'nin bugüne kadar sürdürdüğü tutumdan öte bir işaret olarak algılanması gerektiğini belirtti. 
     Başbakan Schröder, AB'nin genişlemesinin finansmanı konusunda da görüş ayrılıklarının bulunduğunu, bu konuda Kopenhag zirvesinde karar alınabileceğini kaydetti. 
     





</TEXT>
</DOC>
