<DOC>
<DOCNO> 147565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo20.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Denizlispor'la yapacağı maç için kampa girdi... 
</HEADLINE>
<TEXT>

     Yenilgisiz lig lideri Beşiktaş, Denizlispor ile yarın yapacağı maç için kampa girdi. 
     BJK Nevzat Demir Tesisleri'nde öğle satlerinde kampa giren siyah-beyazlılar, Denizlispor maçı hazırlıklarını bu akşam basına kapalı olarak gerçekleştireceği antrenmanla tamamlayacak. 
     Sarı kart cezalısı Yasin Sülün ile sakatlıkları bulunan Bayram ve Maldarasanu, Denizlispor maçı kadrosuna alınmazken, sakatlığı bulunan Pancu hakkında kararı teknik heyet verecek. 
     Romanya'nın Danimarka ile yaptığı maçta sakatlanan ve İstanbul'da çekilen MR'ı sonucunda durumunun ciddi olmadığı anlaşılan Pancu'nun, teknik direktör Mircea Lucescu tarafından Denizlispor maçında riske edilmeyeceği öğrenildi. 
     Beşiktaş'ın Denizlispor karşısına, Cordoba, Zago, Ronaldo, Ahmet Yıldırım, Kaan Dobra, Tayfur, Giunti Sergen , Tümer, İbrahim, Nouma Ahmet Dursun , İlhan muhtemel 11'iyle çıkması bekleniyor. 
     BJK İnönü Stadı'nda saat 19.00'da başlayacak ve hakem Ali Aydın'ın yöneteceği maç, Digitürk LİG TV'den naklen yayınlanacak. 
     
     BJK 2003 FUARI 
     Beşiktaş Kulübü'ne sponsorluklarıyla destek veren firmalar, 7 Nisan Pazartesi günü biraraya gelerek, BJK 2003 Fuarı'na katılacak. 
     Swissotel'de gerçekleştirilecek fuara, Beşiktaş lisansına tasarım ve ürünleriyle yaşam veren 25 firma iştirak edecek. 
     Fuarda, siyah-beyazlı kulübün sponsorlarından Cacharel ve Puma tarafından bir defile düzenlenecek. 
     





</TEXT>
</DOC>
