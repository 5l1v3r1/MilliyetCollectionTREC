<DOC>
<DOCNO> 128574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo08.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Avrupa Erkekler Ligi ikinci tur kuraları açıklanmadı. 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Avrupa Ligi'nde, ikinci tur kura formatının henüz kesinliğe kavuşmadığı açıklandı. 
     Ülkerspor Kulübü tarafından yapılan açıklamada, ULEB'in kendilerine gönderdiği açıklamaya göre, ikinci tur kura çekimi formatının henüz kesinliğe kavuşmadığı kaydedildi. 
     Açıklamada, şöyle denildi 
     ''Kısa bir süre önce kulübümüz tarafından yapılan açıklamada, ligin 2. tur kura formatının henüz daha resmen açıklanmadığı ve taslak halinde olduğu, Avrupa Ligi'nden aldığımız resmi açıklamalar ışığında yapılmıştı. Ancak daha sonrasında taslak bir 2. tur kurası formatının, Avrupa Ligi web sitesinde bulunması birtakım çelişkilere ve soru işaretlerine neden olmuştu. Bunun üzerine yaptığımız başvuru sonunda ULEB'den tarafımıza gönderilen yeni açıklamada, bunun tamamen tasarı bir format olduğu, kendilerinin web sitesine ne şekilde konulduğunun bilinmediği ve hala henüz herhangi bir formatın kararının alınmadığı, format resmen tanımlandığında bunun kamuoyu ve tüm kulüplere duyurulacağı bildirilmiştir.'' 
     





</TEXT>
</DOC>
