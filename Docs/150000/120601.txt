<DOC>
<DOCNO> 120601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/tamer.html </URL>
<DATE> 2002/11/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Karayalçın’dan Türkiye’de solun özeleştirisi 
</HEADLINE>
<TEXT>

     Türkiye’de son dönemde farklı kurumlarca peş peşe yapılan yoksulluk araştırmalarına özel bir ilgim olduğunun farkındasınız herhalde. İlgimin nedenini de, sürekli okurlarım artık ezbere biliyorlar 
     Milliyet TIR’ıyla Kars’a kadar 15 ili dolaşıp da 2 yıl önceki 2 ekonomik krizin vatandaşı nasıl açlık sınırına ittiğini gördükten sonra benim gözümde yoksulluğu önlemekten daha acil hiçbir konu kalmadı. Türban - mürban vız gelir. Milyonların hızla yoksullaşmasının önüne geçemediğimiz takdirde hepinizin ve hepimizin bugünleri bile mumla arayacağından da kuşkunuz olmasın. 
     SHP’li iktisatçılarca hazırlanan Yoksulluğu Yenmek İçin Acil Plan’ın ana hatlarını, parti lideri Murat Karayalçın’ın ağzından dünkü yazımda sizlere aktarmaya çalışmıştım. SHP’nin kitaplaştırarak önümüze koyduğu yoksulluğu önleme planının daha önce bu köşede yer alan araştırmalardan farkı, bazı somut çözüm önerilerini de içermesi. 
     SHP’nin projektörleri yoksulluğa çevirme nedeniyle ilgili olarak da Karayalçın’ın söyleyecekleri var 
     "Biz sol için yeni bir strateji öneriyoruz. Şöyle bir özeleştiri yapıyoruz. Diyoruz ki Türkiye solu 1980’den bu yana eşitlik ilkesini, özgürlüğün gerisine attı. Eşitlik iktisadi büyümeyle, istihdam olanaklarının artmasıyla, gelir dağılımının iyileştirilmesiyle zaman içinde sağlanacaktır,’ dendi. Eşitliğin sağlanmasının, yoksulluğu ortadan kaldıracağı düşünüldü. 
     Fakat 1990’larda ortaya çıkan 2 önemli gelişme, solun bu anlayışını değiştirmesini gerektirdi 

</TEXT>
</DOC>
