<DOC>
<DOCNO> 139623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/gunes.html </URL>
<DATE> 2003/02/28/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yatırımcıya öğütler 
</HEADLINE>
<TEXT>

     Savaşın olmama olasılığı ise çok düşük. Ancak Saddam ülkeyi terk ederse savaş çıkmayacaktır. Saddam gibi bir diktatörün ise ülkesini terk etmesi pek beklenmemeli. Gerçi savaşı nasıl gelişeceği ve ne kadar süreceği tam olarak belli değil. Ve bu faktör yatırımcı için çok önemli. 
     Savaş uzun sürecekse, yatırımcının daha risksiz yatırım araçlarına yönelmesi en doğrusu. Ancak savaşın kısa süreceği düşünülüyorsa, elbette belli riskler alınabilir. Çünkü savaş sonrası piyasalar bugünkünden daha olumlu bir havada olacaktır. 
     Savaşın uzun sürmesi halinde, petrol fiyatları yükselecektir. Yani Türkiye’nin petrol faturası şişecektir. Öte yandan, diğer ithalat maliyetleri artacak, dünya ekonomisinin toparlanamaması nedeniyle belki de ihracat yavaşlayacaktır. Turizm gelirleri iyiden iyiye düşecek, yabancı yatırımlar yok denecek düzeylere düşecektir. Nihayetinde önemli bir döviz sıkıntısı ortaya çıkacaktır. Bu da, şu anda oldukça düşük düzeylerde bulunan kuru yukarı doğru tırmandıracaktır. 
     Öte yandan, Hazine’nin borçlanmasında da belli sıkıntılar ortaya çıkacaktır. Çünkü faizler yükselirken, vadeler de kısalacaktır. Bu da halen çok yüksek olan reel faizlerin daha da astronomik hale gelmesine belki de Hazine’nin belli bir süre sonra borcun sürdürülebilirliğini sağlayamamasına neden olacaktır. 
     Biz savaşın kısa süreceği kanısındayız. Ama kısa ile ne kastettiğimiz çok önemli. Savaşın başlamasından bir, ya da iki ay sonra Bağdat’taki rejim devrilebilir. Bu durumda alınan mali yardımlarla Türkiye gerek bütçe dengesi üzerindeki hasarı atlatabilir, gerekse bütçe açığını kolaylıkla finanse edebilir. Böylece, TL faizler ciddi biçimde düşebilir. Kısacası, savaş kısa sürecekse, geçici olarak yükselen döviz kuru ve TL faizler, savaş sonrası düşüş gösterecektir. 
     Savaşın kısa sürmesi halinde, yatırımcının mutlaka TL’de bulunması gerekir. Bu bono da olabilir, borsa da. Bonoda reel faizlerinin yüzde 30’u aştığı biliniyor. Yani bono hayli cazip. Daha likit kalmak isteyenler ise, yatırım fonlarını yeğleyebilirler. Ancak getirisi daha az olur. 
     Borsaya gelince. Öteden beri yazıyoruz borsa kelepir hisse senediyle dolu. Ve uzun süredir borsada bir yükseliş bekliyoruz. Ancak tam savaş arifesinde hisse senedi almak riskli görülebilir. Borsanın doğru dürüst toparlanamamasının nedeni de bundan kaynaklanıyor. Savaşın çabuk biteceği anlaşıldığında, yükselme trendi de başlayacaktır. 
     Ancak yatırımcılara şu öğüdü de vermekte yarar var. Rahmetli Vehbi Koç bile tasarruflarını sepet halince değerlendirirmiş. Bir sepet yapmakta yarar var. Sepetin ağırlığını ise, savaşın süresi ve boyutu konusundaki tahminleriniz belirlemeli. Her insanın farklı risk algılaması vardır. Dolayısıyla, herkese aynı yatırım önerilmez. 
     
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
