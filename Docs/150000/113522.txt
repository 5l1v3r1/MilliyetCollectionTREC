<DOC>
<DOCNO> 113522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sontur19.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduda intihar oranları yüksek 
</HEADLINE>
<TEXT>

     Orduda toplam ölümler arasında intihar edenlerin sayısının yüksek oranda olduğu ortaya çıktı. Uzmanlar, askere alımlarda ve askerlik süresi boyunca düzenli olarak psikiyatrik kontrol yapılmasını önerdi. 
     Adli Bilimler Dergisi'nin ilk sayısında, Gülhane Askeri Tıp Akademisi'nde GATA 1994-2000 yılları arasında adli otopsileri yapılan olguların incelendiği bir araştırmaya yer verildi. Araştırma kapsamında söz konusu yıllar arasında yapılan 114 adli otopsi dosyası incelendi. Bu olguların yüzde 61.3'ünün ateşli silah yaralanması sonucu olduğu yüzde 31.5'i bitişik atış , yüzde 5.3'ünün patlayıcı madde infilakı, yüzde 7.1'inin asfiksi oksijensiz kalma , yüzde 6'sının yanık, yüzde 0.9'unun elektrik çarpması, yüzde 0.9'unun myokard infarktüsü, yüzde 2.6'sının solunum-dolaşım yetmezliği, yüzde 0.9'unun mide bağırsak sistemi kanaması, yüzde 1.8'inin toksik madde etkisine bağlı ve yüzde 7'sinin ise diğer nedenler sonucu ölüm olduğu saptandı. Araştırma yazısında şu saptamalara yer verildi 
     "Asfiksi ölüm olgularının çoğunluğunu oluşturan ası sonucu ölümler intihar olduğunun bir göstergesidir. Aynı biçimde ateşli silah ölümlerinin 36 tanesinin bitişik atış olması da intiharı düşündürmektedir." Araştırmada, ateşli silah yaralanması sonucu ölüm olgularının çoğunluğu oluşturmasının beklenen bir sonuç olduğuna dikkat çekildi. Yazıda yer alan bilgilere göre, adli soruşturma tutanaklarının da mevcut olduğu dosyalarda yüzde 37.7 gibi önemli bir oranda intihar ve yüzde 3.5'lik oranda öldürülme sonucu ölüm olduğu görüldü. 
     





</TEXT>
</DOC>
