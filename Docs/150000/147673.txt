<DOC>
<DOCNO> 147673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo06.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükür sürprizi 
</HEADLINE>
<TEXT>

Blackburn’de forma giyen Hakan’ın babası Sermet Şükür, milli futbolcunun Gençlerbirliği’nde oynamak istediğini ifade ederek, Başkan İlhan Cavcav’a teklif götürdü 
     CEMAL ERSEN 

     İNGİLTERE’NİN Blackburn takımı ile sezon sonunda sözleşmesi bitecek olan Hakan Şükür için babası Sermet Şükür, Gençlerbirliği Kulübü Başkanı İlhan Cavcav’a teklif götürdü. Kırmızı - Siyahlı ekibin geçen hafta yaptığı Kosova ziyareti sırasında Cavcav ile biraraya gelen ve oğlunun yeni sezonda başkent ekibinde forma giymek istediğini belirten Sermet Şükür, "Para konusu hiç sorun değil" diye konuştu. 
     İLHAN Cavcav, teklifi olumlu karşıladıklarını, sezon bitmeden Hakan Şükür ile biraraya gelip görüşebileceklerini kaydetti. Cavcav, "Bu sadece benim veya Hakan’ın isteği ile gerçekleşecek bir transfer değil. Hakan dünya çapında bir futbolcu. Bu transferle ilgili son kararı teknik direktörümüz Ersun Yanal verecektir. Ancak onunda bu konuya sıcak bakacağını düşünüyorum" ifadelerini kullandı. 
     


SPOR 


























</TEXT>
</DOC>
