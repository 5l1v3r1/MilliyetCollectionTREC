<DOC>
<DOCNO> 132746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur21.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinseller canlı kalkan.. 
</HEADLINE>
<TEXT>

     "İnsanca Yaşam Platformu" Başkanı Okşan Öztok, Türkiye ve dünyadaki bütün eşcinselleri ABD karşıtı gösteri yapmaya çağırırken, kendisinin de Irak'ta gerçekleşecek bir savaş durumunda "canlı kalkan" olacağını bildirdi. 
     İnsanca Yaşam Platformu Başkanı Okşan Öztok, yaptığı açıklamada, dünyanın birçok kentinde savaş karşıtı seslerin yükseldiğine dikkat çekti. Olası bir savaş durumunda halk için önemli olabilecek hastane ve okul gibi yerlerde "canlı kalkan" olarak bulunacağını belirten Öztok, "Bir Iraklı tanımamışsanız da savaşı mutlaka biliyorsunuz" dedi. Öztok, her insanın yaşamaya hakkı olduğunu kaydetti. 
     Öztok, Türkiye ve dünyadaki bütün eşcinselleri ABD karşıtı gösterilerde yer almaya davet ederken, olası bir savaşın tek nedeninin petrol kaynakları olacağını ifade etti. Öztok, TÜSİAD'ı da protesto ettiğini belirtti. 
     





</TEXT>
</DOC>
