<DOC>
<DOCNO> 116363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun32.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba İsveçli eylemciyi sınır dışı etti 
</HEADLINE>
<TEXT>

     Küba, demokrasi eylemcisi ve sosyolog Erik Jennische'yi sınır dışı etti. 
     İsveç Dışişleri Bakanlığı Sözcüsü, Küba'da tutuklandıktan sonra bir uçağa konularak sınır dışı edilen Jennische'nin dün akşam İsveç'e geldiğini söyledi. 
     İsveç Liberal Partisi üyesi ve İsveç Uluslararası Liberal Merkezi'nin genel sekreteri olan Jennische, önceki gün göçmen polisi tarafından tutuklandıktan sonra sınır dışı edildiğini belirterek, Küba'da çok sayıda muhalif olduğunu söyledi. 
     Kübalı muhaliflerin Avrupa'daki en etkin destekçisi durumundaki Jennische'nin, Küba Devlet Başkanı Fidel Castro'nun muhalifleriyle yaptığı toplantıdan sonra polis tarafından yakalandığı bildiriliyor. 
     Küba, ülkedeki muhaliflerle görüşen yabancıları düzenli olarak sınırı dışı ediyor. 
     





</TEXT>
</DOC>
