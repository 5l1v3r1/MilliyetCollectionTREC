<DOC>
<DOCNO> 114116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gun03.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıses’le buluşan Peker gözaltında 
</HEADLINE>
<TEXT>

İbrahim Tatlıses ve Sedat Peker, Akmerkez’de polis tarafından gözetimde tutuldu. Üzerleri aranan Tatlıses serbest bırakılırken, Peker gözaltına alındı 
     BÜLENT ÖZDEMİR, ERDAL KILINÇ, M. AKİF ERDEM, DENİZ ALTUNTAŞ, ELİF KORAP 

     Sanatçı İbrahim Tatlıses ve yeraltı dünyasının isimlerinden Sedat Peker, kalabalık bir grupla gittikleri Akmerkez’de, şik yet üzerine polis tarafından gözetimde tutuldu. 
     
     Polise ihbar 
     Tatlıses ve Peker iki ayrı grup halinde dün akşam 19.00 sıralarında Etiler’deki Akmerkez’de buluştu. Daha sonra Beymen’e alışveriş yapmak için giren grubu, mağazanın güvenlik görevlileri aramak istedi. Ancak, Peker’in adamları buna karşı çıktı. 
     Bu sırada, grubun esnafla vatandaşları rahatsız ettiği, silahlı oldukları yönünde ihbar aldığını belirten polis, Akmermez’e gelerek Tatlıses, Peker ve adamlarını mağazanın depo bölümüne aldı. Organize Suçlar Şube Müdürlüğü ekipleri de kısa sürede olay yerine geldi. Grup arama yapmak için savcılıktan izin gelene kadar depoda alıkonuldu. İstanbul Cumhuriyet Savcılığı’ndan arama izninin gelmesiyle Tatlıses, Peker ve adamlarıyla araçlarında arama yapıldı. Tatlıses ve Peker’in üzerinde herhangi bir suç unsuruna rastlanmazken, Peker’in bazı adamlarında silah bulunduğu öne sürüldü. 
     
     2.5 saatlik sorgu 
     Yaklaşık 2.5 saat süren sorgulamanın ardından gözaltına alınan Peker ve adamları kelepçelenerek dışarı çıkarıldı. Polis, Sedat Peker’in başka bir suçtan arandığı, adamlarının ise Genel Bilgi Toplama GBT kayıtlarından dolayı alındığını bildirdi. 
     



 GÜNCEL 



















</TEXT>
</DOC>
