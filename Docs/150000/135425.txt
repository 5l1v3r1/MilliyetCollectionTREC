<DOC>
<DOCNO> 135425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/cemal.html </URL>
<DATE> 2003/02/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ekonomide zaman kaybına son 
</HEADLINE>
<TEXT>

     Kaybetmeseydi, bugün faiz, kur ve borsa daha iyi bir noktada olurdu. Piyasalarda güven yükseliş eğrisi çizerdi. 
     Neden olmadı 
     Niçin zaman kaybetti 
     AKP hükümeti, seçim sonrası kucağında bir önceki hükümetin ekonomik programını buldu. 
     Bir yanda, seçim kampanyası sırasında halka verdiği sözler, öbür yanda IMF programı vardı. 
     Bu bir çelişkiydi 
     İki cami arasında beynamaz kaldı. 
     Bu yüzden ayak sürümeye başladı. İktidar direksiyonundaki yeni sürücü, yeni yollar arayışına girdi. IMF ile daha önce bağlanmış programdan kaytarabilir miyim sorusuyla vakit geçirmeye yöneldi. 
     Sonra gündeme Irak girdi. 
     AKP kurmayları, anlaşılan, Irak sayesinde IMF programından kaytarmanın mümkün olabileceğini düşündüler. Savaşta Amerika’ya destek karşılığında, Washington’un desteğiyle programdan sapılabileceği akıllara takıldı. 
     Ama bu da boş çıktı. 
     Hatta Amerika getirdi, savaş için Türkiye’ye açabileceği kredileri de IMF ile anlaşma koşuluna bağladı. 
     Sonuç, zaman kaybı oldu. 
     IMF’den geçen kasım ayında gelmesi gereken kredi dilimi mart ayına kaldı. Bütçe geciktikçe, IMF ile anlaşma uzadı. Kaybedilen iki aylık değerli zamanın faturası, ne yazık ki yükselen faiz ve kurla düşen borsa oldu. 
     Ta seçim öncesi seslendirilmeye başlayan iyi niyetli uyarılara kulak verilse, bu fatura ödenmezdi. 
     Olmadı. 
     Şimdi hükümetin yeni yeni kendine gelmeye başladığı anlaşılıyor. Ayak sürümenin, yeni arayışlarla vakit öldürmenin pek bir işe yaramadığına dair sinyaller alınıyor Ankara’dan... 
     Dileriz, devam eder. 
     Ercan Kumcu’nun geçen günkü yazısında belirttiği gibi 
     "İçine düşülen kısır döngüyü kırmanın tek yolu, harcamalara yeni kaynaklar aramak değil, harcamaları kısmaktır. Harcamaları radikal biçimde kısabilen hükümetler başarılı olabilecektir. 
     Aksi takdirde, Türkiye ekonomisi kısalan aralıklarla bir krizden diğerine sürüklenecektir. Dolayısıyla kalıcı çözüm, devleti büyüterek değil, küçülterek mali disiplini sağlamaktan geçiyor. 
     Harcamaların kısalması yönünde siyasi ortamın yaratılabilmesi için işçi ve işveren kesimlerine önemli görevler düşmektedir. İki kesim de aynı gemidedir. Şimdiye kadar hükümetlere daha fazla harcama yapmak için baskılar yapıldı. 
     Sonuç ortada 
     Şimdi, daha az harcama yapılması yönünde güçlü bir sosyal mutabakat gerekiyor." Hürriyet, 4 Şubat 03 
     Vaziyet böyle. 
     Mali disiplin şart. 
     Yoksa yoldan çıkarız 
     Yalanda yaşamak yerine gerçekle yüzleşmektir doğru olan. Birkaç yıl daha çekilecek sıkıntılar bir yerde geleceğin iyiliğine yapılan yatırımlardır çünkü... 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
