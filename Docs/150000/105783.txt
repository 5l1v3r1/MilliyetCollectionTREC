<DOC>
<DOCNO> 105783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur30.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı kadının altınlarını "hocaya okutalım" diye alıp gittiler... 
</HEADLINE>
<TEXT>

     Bursa'da yaşlı bir kadının altınlarını ''hocaya okutmam lazım'' diyerek alan ve altınlarla ortadan kaybolan dolandırıcının arandığı bildirildi. 
     Hüdavendigar Mahallesi'nde oturan Binnaz Sağlamış 64 , Çekirge Polis Merkezi'ne giderek bir dolandırıcının çok sayıda altınlarını alarak kaçtığını söyledi. 
     Sağlamış, polise verdiği ifadesinde, yolda yürürken 35-40 yaşlarındaki bir kişinin yanına gelerek, ''Yakınım öldü. Eşinizi mevlide davet etmek istiyorum. Hayır için para dağıtacağız. Ölen kişinin vasiyeti gereği bize altınlarınızı göstermeniz lazım'' dediğini aktardı. 
     Bu kişinin kendisine bir miktar para verdiğini anlatan Sağlamış, ''Daha sonra evden aldığım birtakım gerdanlık, altın zincir, nişan yüzüğü ve bilezikle yanına gittim. Bana verdiği paraları ve altınları alarak hocaya okutması gerektiğini daha sonra tekrar bana vereceğini söyledi. Bir apartmanın asansörüne bindi. Bir daha geri gelmedi'' dedi. 
     Polis, yaşlı kadının ifadesi doğrultusunda dolandırıcının bulanması için soruşturma başlattı. 
     





</TEXT>
</DOC>
