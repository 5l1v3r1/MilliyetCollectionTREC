<DOC>
<DOCNO> 149395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo34.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Denizli'yi evinde avladı 0-1 
</HEADLINE>
<TEXT>

     Birinci Süper Lig'de Samsunspor, Denizlispor'u deplasmanda 1-0 yendi. 
     Karşılaşmanın ikinci yarısında da kontraatak futbol anlayışını sürdüren Samsunspor, ikinci yarının hemen başlarında bulduğu golle 3 puanı alan ekip oldu. 
     Denizlispor ise sergilediği olumsuz futbol ve eksik oyuncuları nedeniyle istediği sonuca ulaşamadı. 
     50. dakikada Samsunspor'un golü geldi. Bu dakikada Junior, orta alandan aldığı topla Denizlispor ceza alanı önüne dek geldi ve çok sert bir vuruş yaptı. Kaleci Heinen'den dönen topu iyi izleyen Junior, 3 Denizlisporlu futbolcunun arasından meşin yuvarlağı filelere gönderdi 1-0. 
     55. dakikada Denizlispor'da Serhat, yerini Özgür'e x bıraktı. 
     56. dakikada Samsunsporlu Junior sarı kart gördü. 
     58. dakikada Denizlispor'da Mustafa Özkan oyundan çıktı, Mustafa Keçeli x oyuna girdi. 
     69. dakikada Samsunsporlu Rogerio sarı kart gördü. 
     70. dakikada Denizlispor'da, Kabat'ın kullandığı serbest atışta Bencik kafayı vurdu. Top Shorumnu'nun kucağına gitti. 
     71. dakikada Samsunspor'da, Celil'in yerine Mehmet Nas x oyuna alındı. 
     74. dakikada Mustafa Keçeli'nin ortasında, Ersen Martin'in kafa vuruşunda top az farkla auta gitti. 
     76. dakikada Mustafa Keçeli, soldan sıfıra dek taşıdığı topu arka direğe bıraktı. Bu pozisyonda Bencik'in şutunda, top yan ağlarda kaldı. 
     77. dakikada Denizlispor'da, İlyas oyundan çıktı, yerine Bülent Üçüncü x girdi. 
     Samsunspor'da, 78. dakikada Mehmet Nas, 80. dakikada da Adnan sarı kart gördü. 
     88. dakikada Samsunspor'da Serkan Aykut'un yerine Adepoju oyuna dahil oldu. 
     89. dakikada Denizlisporlu Ersen Martin sarı kart gördü. 
     90. dakikada Samsunspor mutlak bir gol fırsatını değerlendiremedi. Denizlispor savunmasının ileride olmasından yararlanan Oktay, rakip ceza alanına dek indi. Bu futbolcunun tek başına kaldığı pozisyonda vurduğu sert şutta topu Heinen çıkardı. 
     Karşılaşmanın son saniyelerinde Denizlisporlu Hakan Çimen sarı kart gördü ve karşılaşma Samsunspor'un deplasmandaki 1-0'lık galibiyetiyle sona erdi. 
     





</TEXT>
</DOC>
