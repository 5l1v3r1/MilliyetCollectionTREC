<DOC>
<DOCNO> 113605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo01.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KORKUSUZ KARTAL 
</HEADLINE>
<TEXT>

Beşiktaş’ın on gün içinde sırasıyla yapacağı Denizli, Malatya ve Alaves maçları rotasını kesinleştirecek. Eksiklere rağmen Lucescu iddialı, oyuncular inançlı 
     ORHAN YILDIRIM 

     "Mazeretimiz yok" 
     SİYAH - Beyazlı ekip, kritik bir viraja giriyor. Ligde zirveyi hedefleyen, UEFA Kupası’nda da rotayı final olarak belirleyen Beşiktaş, on gün içinde sırasıyla Denizli, Malatya ve Alaves karşısında galibiyet arayacak. Teknik Direktör Lucescu, "Eksiklerimiz çok, ancak kesinlikle mazeret kabul etmiyorum. Kadrodaki tüm futbolculara kendini gösterme şansı doğacak. Takımdan memnunum. Bu zorlu dönemden en az kayıpla çıkacağız" dedi. 
     
     Sergen’den garanti 
     UEFA Kupası’nda ve ligde yola devam edeceklerini belirten Rumen hoca, "Bundan en ufak kuşku duymuyorum" yorumunu yaptı. Sergen ise, Lucescu’nun tecrübesinin kendilerini rahatlattığını vurguladı ve "Artık kolay maç yok. Beşiktaş’a karşı herkes daha farklı bir hisle oynuyor. Bunun bilincindeyiz. Her karşılaşmaya ayrı bakıyoruz. En büyük avantajımız ise Lucescu. Her türlü tecrübeyi yaşamış bir hoca. Taraftar bize güvensin" diye konuştu. 
     
     İbrahim emin 
     FORM grafiği giderek yükselen İbrahim, "Sahada kaybetsek de, savaşacağız" yorumunu yaptı. Tüm maçlardan başı dik çıkmak istediklerini ifade eden Siyah - Beyazlı futbolcu, şöyle devam etti "Denizlispor ve Malatyaspor güçlü takımlar. Ligde sürpriz sonuçlar alıyorlar. Ancak onlara bu şansı vermeyeceğiz. Alaves’e ise evinde sürprizi biz yapacağız. Şu unutulmasın, istediklerimizi sahaya yansıtırsak, yenemeyeceğimiz takım yok". 
     
     "Güven gelecek" 
     KOLOMBİYALI kaleci Cordoba, özellikle İspanyol takımı ile yapacakları maça büyük önem verdiklerini ifade etti. Tecrübeli eldiven, "Kazanırsak, takıma apayrı bir güven gelecek. Yolumuz açılacak" dedi. İdman eksiği bulunan Nouma da, "Bu maçların hepsinde oynamasam da kalbim hep takım arkadaşlarımla birlikte olacak. Ligin en güçlü takımı biziz. Ancak şanssız bir dönem geçiriyoruz. Bunu tersine çevireceğiz" diye konuştu. 
     
Yönetim açıkladı Aa, rapor gelmiş      BEŞİKTAŞ Divan Kurulu’nun, dernekle ilgili hazırlattığı raporun artçı depremleri sürüyor... 
     Yönetim Kurulu’nun imzasıyla dün gönderilen bildiride, nihayet böyle bir raporun varlığı kabul edildi. 4 Ekim’de yönetime yollanmasına rağmen, Hüsnü Güreli’nin 15 Ekim’de "Bize gelmedi" açıklamasını yaptığı rapor üzerinde dün ilginç değerlendirmelerde bulunuldu. 
     Siyah - Beyazlı yönetim öncelikle, Divan Kurulu Başkanı Şeref Nasır’ın tüzüğe, geleneklere ve değerlere aykırı bir hareketle rapor hazırlattığını vurguladı. Ardından, raporun son bölümünde yer alan "Finansal tablolar üzerinde inceleme yapıldı, muhasebe sistemi ve kayıtları üzerinde değil" açıklamasının, gazeteler tarafından göz ardı edildiği ileri sürüldü. Oysa, MİLLİYET’te yer alan haberde, raporun finansal tablodaki yanlışları içerdiği yazılmış ve kaygılar dile getirilmişti. Yönetime göre, haberde yer alan mali konuların, kimse tarafından anlaşılma şansı da yoktu. 
     MİLLİYET diyor ki Yönetim büyük aşama içinde.. En azından böyle bir rapor olduğunu kabullendi ve rapor üzerinde yorum yapmaya başladı. Tebrikler... 
     
İkinci protestoÜmit Davala’nın ardından, daha önce gazetecilerle tartışan İlhan Mansız da aynı davranışla karşılaştı 
     GAZETECİLERİN protestolarından Beşiktaş’ın yıldız oyuncusu da nasibini aldı. İlhan’ın Ümraniye’deki tesislerde bir firmayla yaptığı kişisel sponsorluk anlaşmasının imza törenine katılan medya mensupları, çekim yapmayarak, tepkilerini dile getirdi. Gazeteciler, agresif davranışlarından şikayet ettikleri İlhan’ın, Milli Takım’daki sıcak davranışlarına rağmen protestodan vazgeçmedi. 
     ESKİŞEHİR’DEKİ Anadolu ve Osmangazi üniversitelerinde öğrenim gören Beşiktaş taraftarı öğrenciler, İlhan’ın doğduğu Hamidiye köyündeki yoksul öğrencilere yardım yapmak için gece düzenleyeceklerini açıkladılar. Öte yandan Denizli maçının hazırlıklarını sürdüren Beşiktaş’ta, 24 Kasım’daki Alaves müsabakası öncesi İspanya’da yapılacak üç günlük kampa oyuncu eşlerinin de götürüleceği bildirildi. 
     
     
     



 SPOR 































</TEXT>
</DOC>
