<DOC>
<DOCNO> 110621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sontur19.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller-Yılmaz buluştu... Herkes ayrı telden çalıyor... 
</HEADLINE>
<TEXT>

     DYP Genel Başkanı Tansu Çiller, ANAP Genel Başkanı Mesut Yılmaz'ı ziyaret ederek, TBMM Genel Kurulu'nda yapılacak oylamada tatil kararı alınmasına destek olmalarını istedi. 
     Alınan bilgiye göre Çiller, seçimlerin ertelenmesi yönündeki girişimlerin Türkiye'ye zarar vereceğini öne sürerek, ekonomi ve dış politikada yaşanabilecek olumsuzluklara değindi. Bu durumdan kaygı duyduğunu anlatan Çiller, Yılmaz'dan bugün Genel Kurul'da yapılacak oylamadan tatil kararı çıkmasını sağlayacak yönde oy kullanmalarını istedi. 
     ANAP Genel Başkanı Yılmaz da parti olarak seçimlerin erteletilmesi yönünde herhangi bir karar almadıklarını belirterek, Meclis'in açık kalmasından yana olduklarını ifade etti. Yılmaz, Irak olayına dikkat çekerek, Türkiye'nin etrafında önemli gelişmeler olabileceğini kaydetti. Bunun üzerine Çiller, ''Önemli bir şey olursa Meclis Başkanı olağanüstü toplantıya çağırır'' dedi. 
     





</TEXT>
</DOC>
