<DOC>
<DOCNO> 134240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/bila.html </URL>
<DATE> 2003/01/31/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Üslerinizi açarsanız Irak bunu unutmaz 
</HEADLINE>
<TEXT>

Irak’ın Ankara Büyükelçisi Dr. Salih, "Türkiye topraklarını ve üslerini açmazsa, ABD bir şey yapamaz. ABD’ye yardım ederseniz de bu iz bırakır, halk affetmez" dedi 
     
     UZAKTAN SAVAŞ OLMAZ’ 
     "Türkiye topraklarını ve üsleri açmazsa savaşı önleyebilir. Bölge ülkeleriyle bu tutumu gösterirse, ABD’yi önleyebilir. Uzaktan, roketlerle savaş kazanılmaz." 
     Dr. Salih, komşu ülkelerin yardımı olmazsa ABD’nin bu savaşa girişemeyeceğini, girişse bile havadan ve denizden bu savaşı kazanamayacağını vurguluyor. Dr. Salih, Ankara’nın, ABD birliklerinin toprakları üzerinden Irak’a girmesine izin vermesi, havaalanlarını bombardıman için kullandırması halinde, "Bunu unutmayız, iz bırakır" diyor. Tarihin, Türkiye’nin bu tutumunu kaydedeceğini ve Irak halkının da asla unutmayacağını kaydediyor. 
     
     IRAK SADDAM’DIR’ 
     Irak Büyükelçisi, Başbakan Gül’ün girişimiyle gerçekleştirilen İstanbul toplantısının Bağdat yönetimi tarafından memnuniyetle karşılandığını ve Türkiye’nin öncülüğünde bölge ülkelerinin bu direnci göstermesi halinde barışçı bir yol bulunabileceğini belirtiyor. Dr. Salih, bu süreçte Gül’ü Bağdat’ta görmekten büyük mutluluk duyacaklarını ifade ediyor. Başbakan Gül’ün, Irak Devlet Başkanı Saddam Hüseyin’le görüşme girişiminde bulunması halinde bunun memnunlukla karşılanacağını kaydederek, Gül’e sıcak mesajlar gönderiyor. Dr. Salih’e göre, ABD’nin Saddam Hüseyin’e ülkeyi terk etmeyi önermesi abesle iştigal. Bu öneriye, "Saddam Irak’tır, Irak Saddam’dır" karşılığını veriyor. 
     Büyükelçi, ABD’nin asıl amacının Irak’ı parçalamak, ardından küçük devletler kurarak Irak petrolünü kontrol etmek ve bu bölgede İsrail’in etkinliğini artırmak olduğunu düşünüyor. ABD’nin bununla da yetinmeyeceğini, sıranın diğer bölge ülkelerine de geleceğini ve hatta Türkiye’nin parçalanabileceğine işaret ediyor. ABD-PKK temaslarına ilişkin haberlerin de bu yargıyı doğruladığını belirtiyor. 
     
     ZARAR GÖRÜRSÜNÜZ’ 
     Körfez Savaşı’ndan önce Türkiye’nin bir Kuzey Irak sorunu bulunmadığını, Türkiye-Irak sınırında sorun yaşanmadığını anımsatan Dr. Salih, Körfez Savaşı’ndan sonra ABD’nin fiilen Irak’ı parçalamaya yöneldiğini ve Kuzey Irak sorunuyla terör örgütlerinin bu bölgeye yerleşip güçlendiğini kaydediyor. Bu aşamadan sonra Türkiye’nin terör batağına çekildiğini, Körfez Savaşı’ndan bu yana da bu sorunla uğraşmak zorunda kaldığını vurguluyor ve ekliyor 
     "Türkiye, Körfez Savaşı’nda büyük zarar gördü. Hem ekonomik kayıpları oldu, hem de terör sorunuyla karşı karşıya kaldı. ABD, yeniden Irak’a saldırırsa, Türkiye harap olacak, büyük zarar görecektir." 
     Dr. Salih’e göre bölgesel barış arayışı yerinde bir girişim. ABD müdahalesinin bütün bölge ülkelerine zarar vereceği gerçeğinin görülmesi ve buradan hareketle, tüm bölge ülkelerinin ABD’ye gerekçesi olmayan bu savaş için direnmeleri gerektiğini vurguluyor. Bölge ülkelerinin toprak bütünlüğünün ancak bölge ülkelerinin dayanışmasıyla korunabileceğini belirtiyor. 
     
Amerika mafyadan farksız’      UTKU ÇAKIRÖZER 

     ABD’nin askeri operasyonuna Türkiye’nin destek vermemesini isteyen Talib Abid Salih, Bağdat’ın kapılarının Başbakan Abdullah Gül’e ardına kadar açık olduğunu da sözlerine ekledi. ABD’nin Türkiye’ye yaklaşımı için de mafya’ benzetmesi yapan Salih, "ABD sözlü vaatlerde bulunuyor, şöyle yardım yaparım, şu kadar para veririm’ diye. İnsanı para karşılığı öldüren mafya gibiler" dedi. 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
