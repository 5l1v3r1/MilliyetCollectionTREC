<DOC>
<DOCNO> 126584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/soneko23.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada hava seçim öncesine döndü... 
</HEADLINE>
<TEXT>

     Tek parti iktidarıyla sonuçlanan 3 Kasım seçimlerini istikrar unsuru görerek yüzde 40'lara ulaşan bir artış gösteren Borsa, Irak'ta savaş korkusu nedeniyle kaybettiği puanlarla seçim öncesi seviyesine döndü. 
     Ulusal 100 Endeks, 1. Seans'ta 565.33 puan kayıpla 10.137,13 puana inerken, hisselerdeki ortalama değer kaybı yüzde 5.28 oldu. 
     Endeks'deki 10.137,13 seviyesi, Borsa'nın 1 Kasım'daki 10.217,08 puan seviyesinin de altına indiğini gösteriyor. 
     3 Kasım seçimleri sonrası toparlanan Borsa, seans içinde en yüksek seviyesini 8 Kasım'da 14.408 ile gördü. Yoğunlaşan alışlar 2.6 katrilyon lira ile işlem hacmi rekoru getirdi. Son 2 aylık dönemde kapanış değeri bakımından ise zirve 18 Kasım'da 2. Seans'ta 14.058 ile kaydedildi. 
     Seçim ertesi 5 işgününde hisselerdeki değer artışı, 8 Kasım'daki seans içindeki en yüksek seviyeye göre yüzde 41'e kadar çıktı. 18 Kasım'daki kapanışa göre ise yüzde 37.6'lik artış yaşandı. 
     Bugünkü ilk seanstaki kapanış değeri dikkate alınarak yapılan hesaplamaya göre, 18 Kasım'dan bu yana hisselerin değer kaybı yüzde 27.9 oldu. 
     





</TEXT>
</DOC>
