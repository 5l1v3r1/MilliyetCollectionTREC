<DOC>
<DOCNO> 121126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/soneko17.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 33 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 32.78 puan azalışla 1. seansı 13,020.13 puandan tamamladı. Hisse senetleri ortalama yüzde 0.25 değer kaybetti. 
     Seans, 8.99 puan artışla 13,061.90 puan seviyesinden açıldı. Seansın ilk yarısı 118.14 puan azalışla 12,934.77 puandan geçildi. 
     Seans kapanışında mali endeks 101.60 puan azalışla 16,732.99 puana, sanayi endeksi 4.08 puan azalışla 12,249.33 puana gerilerken, hizmetler endeksi 26.49 puan artışla 8,047.15 puana yükseldi. 
     Böylece önceki kapanışa göre mali grup hisseler ortalama yüzde 0.60, sanayi grubu hisseler ortalama yüzde 0.03 oranında değer yitirdi, hizmetler grubu hisseler ortalama yüzde 0.33 oranında değer kazandı. 
     Endeks, seans içinde 12,842.89 puana gerilerken, en yüksek değer olarak da 13,188.84 puanı gördü. 
     1. seansta işlem gören toplam 280 hisse senedinden 101'i değer kazanırken, 83 hisse senedi değer kaybetti. 96 hissenin fiyatında ise değişiklik olmadı. 
     Seansta, 323 trilyon 201 milyar 924 milyon liralık işlem hacmi oluştu. 
     1. seansta Yapı ve Kredi Bankası, Garanti Bankası, Doğan Holding, İş Bankası C ve Kardemir en yoğun işlem gören hisseler oldu. 
     Borsa uzmanları, Cuma günü Pamukbank'lae ilişkin gelişmelerle düşmeye başlayan borsanın, dün 12,800'leri gördükten sonra toparlandığını hatırlatarak, teknik olarak borsanın 12,000'li seviyelere gelmeden 12,300'lerde bir taban oluşturabileceğini ifade ediyorlar. 
     Uzmanlar, 13,150 puan seviyelerindeki direncin ardından 13,400 ve 13,550 puan dolayında da direncin bulunduğunu belirterek, endeksin 13,550'den daha yukarı gitmesinin beklenmediğini, aşağı hareketin bir süre daha devam edebileceğini kaydediyorlar. 
     





</TEXT>
</DOC>
