<DOC>
<DOCNO> 144397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun00.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington’un ölümcül ikilemi 
</HEADLINE>
<TEXT>

Direniş görmeyince, savaşı kara harek tı ve siyasi hedeflere öncelik vererek başlatan ABD, "Ya Saddam devre dışı ya da Bağdat’ta tuzak kurdu" fikrinde... 
     YASEMİN ÇONGAR Washington 

     ABD’nin Irak’a karşı savaşı, askerilerden ziyade siyasi hedefleri vurarak ve kara birliklerini, yoğun hava harekatından önce devreye sokarak başlatması, Irak lideri Saddam Hüseyin’in emir - komuta zincirini kırma’ amaçlı. 
     Güneyden ilerleyen Amerikan ve İngiliz zırhlı birliklerin direniş görmemesi, çeşitli kentlerdeki uçaksavar ateşinin de sınırlı kalması, Ya Saddam şimdiden devredışı ya da Bağdat savaşı için pusuda bekliyor’ diye yorumlanıyor. 
     Washington, savaşın planlanandan 36 saat önce başlamasına yol açan ve Saddam ile oğullarını Bağdat’taki sığınaklarında vurmayı amaçlayan kafa uçurma operasyonunun’ başarısı konusunda kesin bir saptama yapamadı. Ancak Saddam’ın yaralanmış olabileceği yönünde bilgiler var. Ayrıca bazı üst düzeyli askeri yetkililerin teslim olmak için’ ABD ile iletişimi sürdürdüğü kaydediliyor. 
     
     İşte olasılıklar 
     Saddam’ın ve generallerinin durumuna ilişkin belirsizlik, ABD’yi yoğun hava bombardımanını erteleyerek, sivillere zararı mümkün olduğunca azaltma seçeneğine yöneltti. İlk iki gün, Saddam ve yakın kurmaylarını devredışı bırakma amaçlı nokta vuruşlara öncelik veren ABD’nin askeri uzmanları, Irak’ın tavrına ilişkin iki olasılık üzerinde duruyorlar 

</TEXT>
</DOC>
