<DOC>
<DOCNO> 102106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur12.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal çağrısını bugün yeniledi ''Gelin CHP'nin otübüsüne binin'' 
</HEADLINE>
<TEXT>

     CHP Genel Başkanı Deniz Baykal, CHP'nin samimi birleşme çağrısının kamuoyundan olumlu tepkiler gördüğünü belirterek, ''Çağrımız Kemal Derviş'e, İsmail Cem'edir, diğer arkadaşlarımızadır'' dedi. 
     Böylece Deniz Baykal, Kemal Derviş'in "dönüşümlü başkanlık" yöntemini de geri çevirmiş oldu. 
     Baykal, Prof. Dr. Yaşar Nuri Öztürk'ün CHP'ye katılımı ve bu partiden milletvekilliği aday adaylığı başvurusu dolayısıyla düzenlenen törenin ardından soruları yanıtladı. 
     Baykal, bir soru üzerine, dün yaptığı birleşme çağrısının tüm ülkede ilgi ve heyecan yarattığını, toplumda memnuniyet ortaya çıkardığını söyledi. Bu çağrının bütünleşme çalışmalarının tıkandığı bir noktada yaptıklarını ifade eden Baykal, sosyal demokrasinin temel değerlerini paylaşan herkesle CHP'de kucaklaşmak istediklerini kaydetti. 
     Bu çağrıyı sonu gelmez müzakereler labirentine dönüştürmenin doğru olmayacağını anlatan Baykal, CHP'nin bu çağrıyı tüm samimiyetiyle yaptığı belirtti. Baykal, ''Çağrımız Kemal Derviş'e, İsmail Cem'edir, diğer arkadaşlarımızadır'' dedi. 
     Deniz Bakkal, yarın Hacıbektaş Veli'yi anma törenleri için bu ilçeye CHP Genel Merkezi'nin önünden sabah saat 05.00'te otobüs kalkacağını belirterek, ''Saat 05.00'e kadar İsmail Cem, Kemal Derviş ve diğer arkadaşlar kararlarını alsınlar. CHP otobüsüne gelsinler, yerleri hazırdır. Onları CHP otobüsünde görmekten büyük mutluluk duyarız. Sayın Cem'in, Derviş'in otobüsteki yeri hazırdır. Hacı Bektaşi Veli'yi birlikte anmaya çağırıyorum'' diye konuştu. 
     
</TEXT>
</DOC>
