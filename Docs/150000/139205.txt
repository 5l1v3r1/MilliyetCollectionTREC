<DOC>
<DOCNO> 139205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo04.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ve Çek takımları 20. kez karşı karşıya gelecek... 
</HEADLINE>
<TEXT>

     Beşiktaş ile SK Slavia Prag arasında yarın yapılacak UEFA Kupası 4. tur rövanş maçıyla birlikte, Türk ve Çek takımları 20. kez karşı karşıya gelecek. 
     2 ülke ekipleri arasında bugüne dek yapılan 19 maçın 6'sını Türk, 12'sini ise Çek takımları kazanırken, yalnızca 1 karşılaşma berabere sonuçlandı. 
     Çek takımlarının bu süre içinde attığı 35 gole, Türk ekipleri 15 golle karşılık verdi. 
     
     TÜRKİYE'DEKİ MAÇLAR 

     Türk takımları, Çekler karşısında iç sahada daha başarılı sonuçlar aldı. 
     Türk ekipleri, Türkiye'de yaptıkları 9 maçın 5'ini kazanırken, 3'ünü yitirdi, 1'inde ise berabere kaldı. 
     Bu sezon UEFA Kupası 2. turunda Çek Cumhuriyeti'nin AC Sparta Prag takımıyla eşleşen Denizlispor, Beşiktaş gibi ilk maçta deplasmanda 1-0 yenilmiş, evinde 2-0 kazanarak turu geçmişti. 
     
     8 EŞLEŞMEDE 3 TUR 

     2 ülke takımları Avrupa kupalarında, Avrupa Şampiyonlar Ligi grup maçları dışında 8 kez eşleşirken, bunların 5'inde Çekler, 3'ünde ise Türk ekipleri turu geçen taraf oldu. 
     İlk olarak 1969-70 sezonunda Avrupa Şampiyon Kulüpler Kupası 2. turunda Galatasaray, o zaman Çekoslovakya'ya ait olan Spartak Trnava takımını İstanbul'da 1-0 yenip, deplasmanda da aynı sonuçla yenilince, çekilen kura sonucunda bir üst tura çıktı. 
     Daha sonra yine Galatasaray, bu kez Avrupa Kupa Galipleri Kupası 2. turunda 1991-92 sezonunda İstanbul'da 1-0 yenildiği rakibini, deplasmanda 2-1 yenerek tur atladı. 
     Son olarak da Denizlispor bu sezon UEFA Kupası 2. turunda, AC Sparta Prag'ı deplasmanda 1-0 yenildiği maçın rövanşında 2-0 yenerek turu geçti. 
     
     TÜRK-ÇEK TAKIMLARININ MAÇLARI 

     Türk takımlarının, Çek ekipleri ile yaptığı maçlar ve sonuçları şöyle 

Avrupa Şampiyon Kulüpler Kupası 
1969-70 2.tur Galatasaray-Spartak Trnava 1-0, 0-1 kura ile eledi 
1983-84 1.tur Fenerbahçe-Bohemians Prag. 0-1, 0-4 elendi 
1989-90 1.tur Fenerbahçe-Sparta Prag.... 1-2, 1-3 elendi 

Avrupa Şampiyonlar Ligi 
1997-98 A Grubu Galatasaray-Sparta Prag. 2-0, 0-3 4.oldu 

Avrupa Kupa Galipleri Kupası 

1991-92 2.tur Galatasaray-Banik Ostrava. 0-1, 2-1 eledi 

UEFA Kupası 
1979-80 1.tur Orduspor-Banik Ostrava.... 2-0, 0-6 elendi 
1992-93 2.tur Fenerbahçe-Sigma Olomouc.. 1-0, 1-7 elendi 
1995-96 eleme Galatasaray-Sparta Prag... 1-1, 1-3 elendi 
2002-03 2.tur Denizlispor-Sparta Prag... 2-0, 0-1 eledi 
2002-03 4.tur Beşiktaş-Slavia Prag...... .-., 0-1 
Not İlk sonuçlar iç saha, ikinciler ise deplasmana göre yapılmıştır. Değerlendirmeye Çekoslovakya ve Çek Cumhuriyeti adına turnuvalara katılan takımlar alınmıştır. Bölünmeden sonra Slovakya takımları değerlendirmeye dahil edilmemiştir. 

     
</TEXT>
</DOC>
