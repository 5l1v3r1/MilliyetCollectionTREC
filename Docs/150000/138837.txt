<DOC>
<DOCNO> 138837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/siyaset/asiy.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar imzaladı söz artık Meclis’in 
</HEADLINE>
<TEXT>

Türk askerinin yurtdışına gönderilmesi, yabancı askerlerin de Türkiye’de bulundurulmasına yönelik izinler tek tezkerede toplanıp Meclis’e gönderildi 
     ÖNDER YILMAZ, ELÇİN ERGÜN Ankara 

     Hükümet, Türk askerinin yurtdışına gönderilmesi ve yabancı silahlı kuvvetlerin Türkiye’de bulundurulmasına ilişkin yetki istemlerini tek tezkerede birleştirerek, dünkü Bakanlar Kurulu toplantısının ardından TBMM’ye gönderdi. Tezkereyi imzalamakta direnen bakanlar, Başbakan Abdullah Gül’ün yaptığı son konuşma ve "ABD talepleri karşılayıncaya kadar tezkerenin Meclis’te görüşülmeyeceği" sözüyle ikna edildi. Dışişleri Bakanı Yaşar Yakış da mutabakat sağlanmadan tezkerenin TBMM’de ele alınmayacağı mesajını verdi. ABD’den bugün gelecek olumlu cevaba göre, tezkere yarın TBMM Genel Kurulu’ndan geçirilecek. 
     
ÜÇ AY SÜRE      Tarihi toplantının ardından genel çerçevesi belirlenen ve bakanların imzasına açılan tezkere, Kuzey cephesinde savaşacak Amerikan askerlerine Türkiye’de lojistik destek verecek personelle birlikte 61 bin 500 yabancı askerin Türk topraklarına "gelip", Kuzey Irak’a "geçeceği" ifadesiyle hazırlandı. 
     Önce 6 aylık süre için hazırlanan tezkere, itirazlar nedeniyle üç ayla sınırlandırıldı. 
     Tartışmaya yer vermemek için "en küçük detaylar hesaplanarak spesifik" bir metin hazırlanmasına özen gösterildi. Toplantı sona erdiğinde tezkere metninde "kuvvet, zaman ve mek n" konularında bazı boşlukların söz konusu olduğu, bunların Genelkurmay’la yapılan istişare sonucunda doldurulduğu öğrenildi. 
     Toplantıda bazı bakanların tezkere metnine "muhalefet şerhi" konulmasını gündeme getirdiği ancak bu önerinin reddedildiği de belirtildi. Bazı bakanların tezkereyi imzalamadığı haberleri televizyonlardan verilirken, Başbakan Yardımcısı Abdüllatif Şener, kabine üyelerinin "ittifakla" tezkereyi imzalaması konusunda karar oluşturulduğunu kaydetti. Hükümetin topu Meclis’e attığı mesajını veren Şener, özetle şunları söyledi 

</TEXT>
</DOC>
