<DOC>
<DOCNO> 134309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko33.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD... United Airlines'in zararı beklenenden büyük... 
</HEADLINE>
<TEXT>

     Ağır borç yükü altında Aralık ayında konkordato ilan etmek zorunda kalan, ABD'nin ve dünyanın 2. büyük havayolu şirketi United Airlines'in zararının, beklenenden daha büyük olduğu açıklandı. 
     United Airlines'in bağlı olduğu ana şirket UAL, 2002 yılı net zararının 3.2 milyar dolar olduğunu bildirdi. Şirketin hisse başına zararı ise .55 doları buluyor. 
     Bu rakamlar, UAL'nin 2001 yılında kaydettiği toplam 2.1 milyar dolar, hisse başı 40.04 dolarlık rekor zararını aşarak yeni bir rekor oluşturuyor. 
     İş çevrelerinde UAL'nin 2002 zararının, hisse başına 38.92 dolar olacağı tahmin ediliyordu. 
     ABD havayolu sektörü, zaten güç durumdayken gelen 11 Eylül saldırılarından sonra ağır krize sürüklenmiş bulunuyor. 
     Sektörün bir başka büyüğü American Airlines'in sahibi AMR şirketi de 2002 yılı için 3.5 milyar dolarla ABD havayolları tarihinin en büyük zararını açıklamıştı. 
     





</TEXT>
</DOC>
