<DOC>
<DOCNO> 116449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/dunya/dun03.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto, Ankara’da umduğunu bulamadı 
</HEADLINE>
<TEXT>

     UTKU ÇAKIRÖZER Ankara 

     Türkiye, Kıbrıs sorununun çözümü için yeni bir öneri hazırlayan BM Genel Sekreteri Kofi Annan’ın Özel Temsilcisi Alvaro De Soto’yla müzakere etmeyi reddederek, "Denktaş’la görüş" mesajı verdi. De Soto’ya, "Kabul edilmeyecek bir paket hazırlamayın" uyarısında bulunan Ankara, Denktaş’ın da bu ay içinde masaya döneceğinin sinyalini verdi. De Soto, Atina’daki temaslarından sonra Annan tarafından hazırlanan yeni planın ayrıntılarını müzakere etmek için Ankara’ya geldi. Ancak Yunan basınında yeni planın ayrıntılarıyla ilgili haberler üzerine De Soto’nun gelişinden bir gün önce Dışişleri Bakanlığı açıklama yaparak, görüşmede yeni planın müzakere edilmeyeceğini açıkladı. Dışişleri, yeni planın muhatabının Denktaş olduğunu da vurguladı. 
     



 DÜNYA 












</TEXT>
</DOC>
