<DOC>
<DOCNO> 122646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun12.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Diana'yı soyduğu öne sürülen ikinci uşak beraat etti 
</HEADLINE>
<TEXT>

     İngiltere'de Galler Prensesi Diana'nın ölümünden sonra resmi ikametgahı Kensington Sarayı'ndan özel eşyalarını çalmakla suçlanan ikinci uşak Harold Brown da beraat etti. 
     Mahkemede hırsızlık suçlamalarını reddeden Brown, aynı şekilde suçlanan ve Kraliçe Elizabeth'in müdahalesiyle beraat eden uşak Paul Burrel gibi, ''bu eşyaları korumak üzere'' aldığını savundu. 
     Brown, aralarında 500 bin sterlin değerinde bir model botun da bulunduğu eşyalardan bazılarını, ''Burrel'in talimatı üzerine koruma altına aldığını'' iddia etti. 
     Öte yandan, Brown'un beraatının ardından, prensese ait olduğu belirtilen mücevherleri uşaktan satın aldığı öne sürülen sosyete kuyumcusu Jan Harvik hakkındaki davada da takipsizlik kararı verildi. 
     Bu arada Brown ve Burrel davalarının maliyetinin 2 milyon sterlin olduğu, her iki sanığın da suçsuz bulunması nedeniyle mahkeme masraflarının devlet tarafından karşılanacağı kaydedildi. 
     





</TEXT>
</DOC>
