<DOC>
<DOCNO> 110316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun35.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa hükümetinden Korsikalı mahkumlara jest 
</HEADLINE>
<TEXT>

     Fransa'da sağcı hükümet, Korsikalı ayrılıkçı militan mahkumların cezaevlerinde bir araya getirilmelerine olanak sağlayacak düzenlemeye yeşil ışık yaktı. 
     İçişleri Bakanı Nicolas Sarkozy, Korsikalı mahkumların ayrıca ailelerine yakın bölgelerdeki cezaevlerinde tutulmalarını sağlayacak bir düzenleme yapılacağını açıkladı. 
     Sarkozy, bunun, mahkumlara yönelik özel bir muamele olarak değerlendirilmemesi gerektiğini, yasaların bu tür bir düzenlemeyi öngördüğünü söyledi. 
     Korsikalı militan mahkumların kurduğu dernek ise mahkumların Güney Fransa'daki cezaevlerine nakledilmelerinin yeterli olmadığını, adadaki cezaevlerine gönderilmeleri gerektiğini savundu. 
     Sosyalist Parti'li eski İçişleri Bakanı Daniel Vaillant, Sarkozy'nin Korsikalı mahkumlarla ilgili kararına destek verdi. Vaillant, iktidarları sırasında kendilerinin de bu tür bir düzenleme yapma çabası içinde olduklarını belirtti. 
     Fransa'da parlamento, uzun süren tartışmalardan sonra, Korsika'da yerel yönetime daha fazla yetki veren ve Korsika dilinin ilkokullarda öğretilmesini öngören yasayı kabul etmişti. 
     Anayasa Mahkemesi, daha sonra, yerel meclise daha fazla yetki veren maddeyi iptal ederken, Korsika dilininin öğretilmesini öngören maddeye onaylamıştı. 
     





</TEXT>
</DOC>
