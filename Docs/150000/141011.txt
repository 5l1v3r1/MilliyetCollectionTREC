<DOC>
<DOCNO> 141011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/soneko25.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz mevduat hesapları azaldı... 
</HEADLINE>
<TEXT>

     Bankalardaki toplam döviz mevduat hesapları, 10-21 Şubat tarihleri arasında 500 milyon dolar azalarak, 62 milyar 625 milyon dolara indi. 
     Merkez Bankası'nın geçici verilerine göre, 10 Şubat'ta toplam döviz mevduat hesapları 63 milyar 125 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları da, Kurban Bayramı tatilini de içine alan 15 günlük dönemde 499 milyon dolar azalarak, 48 milyar 27 milyon dolara geriledi. 
     Yurtiçi döviz tevdiat hesapları DTH toplamı da 488 milyon dolar azalarak, 46 milyar 240 milyon dolar oldu. Yurtdışı DTH ise 11 milyon dolar gerileyerek, 1 milyar 787 milyon dolara indi Bankalararası interbankta döviz tevdiat hesapları ise 83 milyon dolar azalarak, 450 milyon dolar olarak gerçekleşti. 
     Öte yandan 21-28 Şubat 2003 tarihleri arasında kredi mektuplu DTH ve süper döviz hesapları ise 56 milyon dolar artarak, 14 milyar 654 milyon dolara çıktı. 
     





</TEXT>
</DOC>
