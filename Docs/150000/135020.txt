<DOC>
<DOCNO> 135020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/soneko13.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı 2002 bütçe rakamlarını açıkladı... 
</HEADLINE>
<TEXT>

     Maliye Bakanı Kemal Unakıtan, 2002 yılı bütçesinde harcamaların 115 katrilyon 485 trilyon 633 milyar lira olarak gerçekleştiğini bildirdi. 
     Bakan Unakıtan, İl Defterdarlar ve Gelirler Bölge müdürlerinin katıldığı çalışma toplantısında, 2002 yılı konsolide bütçe sonuçlarını açıkladı. 
     Bakan'ın verdiği bilgiye göre, 2002 yılında bütçe açığı 39 katrilyon 85 trilyon 183 milyar lirayı bulurken, faiz dışı fazla ise 12 katrilyon 785 trilyon 475 milyar lira olarak hesaplandı. 
     
     HARCAMALAR 

     Geçen yılın bütçesinde faiz hariç harcamalar 63 katrilyon 614 trilyon 975 milyar lira, personel harcamaları 23 katrilyon 160 trilyon 297 milyar lira, diğer cari harcamalar ise 7 katrilyon 889 trilyon 422 milyar lira olarak gerçekleşti. 
     Yatırım harcamaları 6 katrilyon 887 trilyon 540 milyar lira olurken, transfer harcamaları da 77 katrilyon 548 trilyon 370 milyar lira oldu. 
     Borç faiz ödemeleri 51 katrilyon 870 trilyon 658 milyar olarak hesaplanırken, sosyal güvenlik kuruluşlarına aktarılan para 11 katrilyon 205 trilyon lira, diğer transferler ise 14 katrilyon 472 trilyon 712 milyar olarak belirlendi. 
     
     GELİRLER 

     2002 yılı konsolide bütçe gelirleri ise 76 katrilyon 400 trilyon 450 milyar lira, vergi gelirleri 59 katrilyon 634 trilyon 483 milyar lira, vergi dışı normal gelirler 10 katrilyon 876 trilyon 744 milyar lira, özel gelir ve fonlar 4 katrilyon 790 trilyon 757 milyar lira, katma bütçe gelirleri 1 katrilyon 98 trilyon 466 milyar lira olarak saptandı. 
     Sonuçta, 2002 yılı bütçe dengesi eksi 39 katrilyon 85 trilyon 183 milyar lira olarak hesaplanırken, faiz dışı denge ise 12 katrilyon 785 trilyon 475 milyar lira olarak oluştu. 
     





</TEXT>
</DOC>
