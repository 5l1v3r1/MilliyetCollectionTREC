<DOC>
<DOCNO> 129881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/ekonomi/eko06.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Renault Irak bizi kriz kadar yıkamaz 
</HEADLINE>
<TEXT>

Renault Mais Genel Müdürü İbrahim Aybar, oto satışlarının krizde dibe vurduğunu belirterek Savaş daha fazla düşüremez’ dedi 
     ŞULE YÜCEBIYIK 

     Türkiye’nin lider otomotiv üreticilerinden Oyak - Renault, Irak savaşı tehdidine rağmen 2003 yılından iyimser olduğunu açıkladı. Oyak - Renault Genel Müdürü Dominique Correze, bu yılın ekonomik açıdan daha olumlu gelişmelere gebe olduğunu belirterek, "Faiz oranlarındaki düşüşle birlikte pazar açılacak. Megane 2’nin üretimiyle birlikte ihracat pazarlarımızı 75’e çıkaracağız" dedi. 
     Geçtiğimiz iki yıl iç pazarı kaybettiklerini ama ihracatta büyük yol aldıklarını anlatan Correze, bu dönemde boş durmayıp 250 milyon euroya yakın yatırım yaptıklarını da kaydetti. Renault Mais Genel Müdürü İbrahim Aybar da, 2003 yılında binek otomobil pazarının 180 bin adete, toplam pazarın da 240 bin adete yükselebileceğini ifade etti. 
     Aybar, muhtemel Irak savaşı konusundaki tahminlerini ise şöyle anlattı "1991 Körfez Krizi’nde Türkiye’de 231 bin adet araç satıldı. Geçen yıl ise satışlar 94 bine indi. Yani savaş bile insanların satın alma gücünü ve güvenini ekonomik kriz kadar etkileyemedi. Irak savaşı pazarı etkileyebilir ama satışlar zaten en dip seviyede. Daha nereye kadar düşebilir." 
     
     Lütfen alışveriş yapın 
     Aybar, güven ortamının oluşması gerektiğini belirterek tüketicilere seslendi Lütfen alışveriş moduna girin Renault Mais Genel Müdürü, hükümete de, insanlardaki endişeyi yok etmesi için çağrıda bulundu. 
     Aybar, 2003 yılında en büyük atılımlarının Megane serisini Türkiye’ye getirmek olacağını belirterek "Bu yıl Megane yılı olacak. Megane 2 hatchback üç ay içinde, Megane 2 sedan versiyonu da eylül ayında gelecek. Yılın ikinci yarısında Vel Satis’in ithalatına başlayacağız" dedi. 
     
Türkiye koşullarıyla başetmeyi öğrendik’      Türkiye’nin en büyük yabancı sermaye yatırımlarından Oyak Renault’un Genel Müdürü Dominique Correze, Türkiye’nin nitelikli insan, üretim kalitesi ve ucuzluk açısından cazip bir ülke olduğunu söyledi. Yabancı yatırımcıların bunun farkında olduklarını ancak ekonomik istikrarsızlık, yüksek enflasyon ve belirsizlikten korktuklarını anlatan Correze, "Biz 31 yıldır Türkiye’nin ekonomik ve politik koşullarıyla başetmeyi öğrendik. Ama bu tablo, yabancı yatırımcıları ürkütüyor" dedi. 
     



 EKONOMİ 



















</TEXT>
</DOC>
