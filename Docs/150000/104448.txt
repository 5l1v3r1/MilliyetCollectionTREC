<DOC>
<DOCNO> 104448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo22.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, kaleci sıkıntısı çekiyor... 
</HEADLINE>
<TEXT>

     Bursaspor, 2 kalecisinin sakatlanması üzerine kaleci arayışına başladı. 
     Kulüp ikinci başkanı Fikret Üstenci, kadrolarında bulunan 3 kaleciden Serdar ve Cenk'in sakatlanması üzerine Kelemen'in kadrodaki tek kaleci olarak kaldığını, bunun da sıkıntıya neden olduğunu söyledi. 
     Teknik direktör Nejat Biyediç'in raporu doğrultusunda kaleci arayışlarına başladıklarını kaydeden Üstenci, bonservisi elinde bulunan Beşiktaş'ın eksi kalecisi Fevzi ile temasa geçtiklerini bildirdi. 
     Transferin 31 Ağustos'ta sona erecek olmasından dolayı yoğun çaba harcadıklarını anlatan Üstenci, ''Fevzi dışında birkaç alternatifle de görüşüyoruz. 31 Ağustos'a kadar kaleci sorununu çözeceğimize inanıyorum'' dedi. 
     Üstenci, basında zaman zaman Hakan Şükür ile ilgilendikleri yönünde haberler çıktığını da hatırlatarak, ''Her kulüp Hakan Şükür'ü kadrosunda görmek ister. Ancak Bursaspor'un mali durumu, eski oyuncumuz olan Hakan Şükür'ü transfer etmek için yeterli değil'' diye konuştu. 
     
     KOCAELİSPOR MAÇI HAZIRLIKLARI 

     Bu arada Bursaspor'da, Kocaelispor maçının hazırlıkları da sürüyor. 
     Fikret Üstenci, bu sezon lige kötü bir fikstürle başlamanın dezavantajını yaşadıklarını, ilk 3 haftada yaptıkları Beşiktaş, Galatasaray ve Samsunspor maçlarından yalnızca 1 puan çıkarabildiklerini söyledi. 
     Üstenci, Kocaelispor maçıyla fikstür dezavantajlarının sona ereceğini belirterek, şöyle konuştu 
     ''Fikstür dezavantajını avantaja çeviremedik. Ancak, bu haftadan itibaren fikstür normale dönüyor. Kocaelispor'u yenerek ligdeki ilk galibiyetimizi almak istiyoruz. Galatasaray maçında oynadığımız olumlu futbolu, Kocaelispor karşısında da yineleyebilirsek sahadan istediğimiz skorla ayrılacağımıza inanıyorum.'' 
     





</TEXT>
</DOC>
