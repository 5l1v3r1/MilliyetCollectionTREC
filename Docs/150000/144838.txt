<DOC>
<DOCNO> 144838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur03.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü ve İskenderun Limanı geceyi sakin geçirdi... 
</HEADLINE>
<TEXT>

     TBMM'nin verdiği izin çerçevesinde, gerekli yenileştirme, geliştirme, inşaat ve tevsi ile yerinde hazırlık çalışmaları sürdürülen İncirlik Üssü ile İskenderun Limanı'nda rutin faaliyetler devam ediyor. 
     Adana'nın merkez ilçesi Yüreğir'e bağlı İncirlik Beldesi'ndeki İncirlik Üssü, geceyi sakin geçirdi. Hangar kapaklarının kapalı olduğu gözlenen üsse, sabah saatlerine kadar iki nakliye uçağı ve bir tanker uçak indi, bir nakliye ve iki tanker uçak kalktı. 
     Yer hizmetlerinde rutin haraketlilik yaşanan üste, modernizasyon çalışmalarının sürdüğü görüldü. Hatay'ın İskenderun Limanı'nda da askeri araç ve malzeme sevkıyatı yapılmadı. Liman sahasındaki bazı TIR'ların üzerinde konteyner bulunduğu gözlendi. Limana gemi giriş-çıkışı olmazken, İtalyan bandıralı Repubblica Di Roma adlı geminin bekleyişi ise sürüyor. 
     Mersin'in Silifke İlçesi'ndeki SEKA Limanı ile NATO finansmanıyla yaptırılan Taşucu Limanı'ndaki araç ve çekiciler de liman sahalarında bekletiliyorlar. 
     





</TEXT>
</DOC>
