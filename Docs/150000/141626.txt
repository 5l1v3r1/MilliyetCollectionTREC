<DOC>
<DOCNO> 141626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yazar/guclu.html </URL>
<DATE> 2003/03/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Askerden sonra polis de... 
</HEADLINE>
<TEXT>

     Cuma günü Çorlu’daydım. Türkiye’nin il olmaya aday ilçelerinin en başında geliyor. 200 bin civarında nüfusu var. Orta ve büyük ölçekli 400 fabrikaya ev sahipliği yapıyor. Tam bir sanayi kenti. Türkiye’nin en büyük tekstil fabrikaları bu bölgede. Bağlı bulunduğu Tekirdağ’a göre her açıdan daha önde. Zengin olduğu kadar başarılı bir kent. ÖSS’de Türkiye 9’uncusu. Okul öncesinden başlayarak eğitimin her kademesinde Türkiye ortalamasının çok çok üzerinde bir okullaşma oranına sahip... 
     "Avrupa Birliği’ne Giriş Sürecinde Eğitim ve Çocuklarımızın Geleceği" konulu bir konferans daveti aldığımda hem çok sevindim, hem de çok şaşırdım. Sevincim AB ile ilgili beklentilerin h l canlı tutulmasından, şaşkınlığım ise davetin ilçe emniyet müdürlüğünden gelmesindendi. 
     Evet, evet milli eğitim müdürlüğü değil, ilçe emniyet müdürlüğü. Yani polisler. AB ve eğitim ile ilgili bir söyleşi için beni Çorlu’ya davet edenler, hani o hep yan gözle bakılan polislerdi. 
     Daha önce de benzeri pek çok konferans ve panele ev sahipliği yapmışlar. Öğrenci, veli ve öğretmenler de polislerin bu etkinliğini gönülden destekliyorlar. Kentin en büyük salonundaki bu söyleşide, içeriye girebilenlerden daha çoğu dışarıda kaldı. Söz verdim bir daha gideceğim... 
     Emniyet amirinden karakol polisine kadar tüm camia, eğitim konusuna öylesine gönül vermiş ki, neredeyse en öncelikli konumuz bu diyorlar. Çünkü eğitim düzeyi ve kalitesi arttıkça, suç oranı ve bize gelen şik yetler azalıyor diyorlar. 
     Ne zaman herhangi bir konuda suç oranlarında bir artış olsa, önemli olan sinekler değil bataklığı kurutmak derler. İşte Çorlu Emniyet Müdürlüğü, eğitime verdiği bu destekle, suç oluşturan unsurları ortadan kaldırarak bataklığı kurutuyor. 
     Veli, öğretmen, öğrenci ve işin uzmanlarıyla el ele vererek bu konuda önemli mesafe kaydetmişler. Umarız bu takdire şayan çalışmalar diğer kentlere de örnek olur. 
     Özetin özeti Eğitim ciddi bir iş. Konuya ciddiyetle yaklaşanlar, her kim olursa olsun gönülden alkışlanıyorlar. 
     
     







Düttürü, düttürü, düttürü, düt... 


Falımızda ne var 


Yakış Kasten beklemiyoruz 


Savaşla daldan dala... 


Kurbağanın gözleri 


Önce leylekleri vurdular 


Askerden sonra polis de... 


Bir yanlış mı var Önce aynaya bak 


"Havada Bulut"u seyrederken 


Pascal bizi diskoya götür 


Unilever’in CEO’sundan kriz ürünleri 


Kadınlar için bir hediye 


Babacan ile Derviş, umutlarla kaygılar 


"Taktak" ve "Zonaro" sergileri Beyoğlu’nda 


Mennan Usta kazandı Türkiye de kazanabilir 


</TEXT>
</DOC>
