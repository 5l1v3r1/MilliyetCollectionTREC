<DOC>
<DOCNO> 133700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo25.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray hazırlık maçında Lokomotif Plovdiv'i 3-0 yendi 
</HEADLINE>
<TEXT>

     Stat Antalya Atatürk Stadı 
Hakemler Burak Astar xx, Murat Emin Özçakrak xx, Ahmet Köse xx 
Galatasaray Mondragon xx, Ümit Davala xx Dk. 78 Cihan x , Vedat xx Dk. 46 Emre Aşık , Bülent Korkmaz xx Dk. 46 Mehmet Polat x Hakan Ünsal xxx Dk. 46 Arif , Batista xx, Ergün xxx Dk. 76 İlker x , Ayhan xx, Pinto xxx Dk. 46 Berkant , Revivo xx Dk. 76 Hasan Şaş x , Lukunku xx Dk. 46 Baliç , 
Lokomotif Plovdiv Kambuzov xx, Ivanov xx, Putzov xxx Dk. 58 Kotev x , Paskov xx Dk. 58 Kolev , Traianov xx, Donev x, Sezafimovski xx, Diankov xx Dk. 31 Hzistev x , Bazkanichkov xxx, Lapizov xx, Kambuzov Maztin x Dk. 46 Dimitzov 

Goller Dk. 45 ve 75 Revivo, Dk. 83 Berkant 
Sarı kart Dk. 36 Revivo, Dk. 45 Lukunku 

Antalya'da yapılan hazırlık maçında Galatasaray, Bulgaristan'ın Lokomotif Plovdiv takımını 3-0 yendi. 
     Maçın ilk yarısında etkili bir oyun sergileyen Galatasaray galibiyet golüne 45. dakikada yeni transfer Revivo'nun ayağından ulaştı. 
     11'inci dakikada ani gelişen Galatasaray atağında Pinto, kendi yarı sahasından aldığı topla rakip ceza alanına kadar girdi ve topu müsait durumdaki Revivo'ya aktardı. Revivo kaleye çok yakın mesafeden topu dışarıya attı. 
     40. dakikada gelişen Lokomotif Plovdiv atağında Donev'in ara pasında topla buluşan Lapizov, kaleci Mondragon'la karşı karşıya kaldı. Bu futbolcunun vuruşunda top yandan dışarı çıktı. 
     44. dakikada Ümit Davala'nın sağ kanattan kaleye paralel ortasında Ergün topa kafa vurdu, top kaleciden döndü. 
     45. dakikada sarı-kırmızılı ekip aradığı golü buldu. Lokomotif Plovdiv defansının hatasında topu önünde bulan Ergün, topu yerden ceza sahasına gönderdi. Topa gelişine vuran Revivo takımının golünü attı 1-0 
     Maçın ikinci yarısına 6 oyuncu değişikliğiyle başlayan sarı- kırmızılı ekip biri Revivo'nun, diğeri de Berkant'ın ayağından 2 gol daha buldu. 
     65. dakikada gelişen Galatasaray atağında, kazanılan serbest vuruşu Revivo kullandı. Bu oyuncunun yaptığı vuruşta kaleye gitmekte olan topu, kaleci son anda kornere attı. 
     75. dakikada Galatasaray'ın ikinci golü geldi. Bu dakikada Lokomotif Plovdiv kalesi önünde yaşanan karambolde, Berkant topu boş pozisyonda bulunan Revivo'ya aktardı. Bu futbolcu sol ayağıyla sert bir vuruş yaparak takımının ve kendisinin ikinci golünü attı 2-0 
     83. dakikada gelişen Galatasaray atağında Cihan'ın sağ kanattan rakip ceza sahasına ortaladığı topu Berkant kafa vuruşuyla ağlara gönderdi 3-0 
     Bundan sonraki dakikalarda başka gol olmadı ve Galatasaray maçı 3-0 kazandı. 
     





</TEXT>
</DOC>
