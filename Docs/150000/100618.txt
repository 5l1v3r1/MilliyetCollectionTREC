<DOC>
<DOCNO> 100618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/dunya/adun.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün yollar Türkiye’ye çıkıyor 
</HEADLINE>
<TEXT>

ABD, işi artık sadece zamanının tespitine kalan Irak harek tı için üç farklı strateji belirledi. Seçenekler Başkan Bush’un önünde. Bütün yollarda da kilit ülke olarak Türkiye görülüyor. Yani Türkiye’nin istese de istemese de harek tın dışında kalma şansı yok 
     DIŞ HABERLER SERVİSİ 

     "Saddam Hüseyin kendi insanlarını zehirleyen, komşularını tehdit eden, kitle imha silahları geliştiren bir adamdır. Ve majestelerini geçmişte de yaptığım gibi temin etmek isterim ki, bütün seçenekleri değerlendiriyoruz. Ben sabırlı bir insanım. Ancak fikrimi değiştirmedim." ABD Başkanı George W. Bush, Ürdün Kralı Abdullah ile geçtiğimiz günlerdeki görüşmesi sırasında gazetecilere böyle bir açıklama yapma gereği duydu. Yani tercüme etmek gerekirse, "Zamanlamayı değiştirdim ancak amacımı asla" demek istedi. ABD basınında her gün ayrı bir Irak’a operasyon senaryosu yazılıp çizilirken, Bush ve kurmayları öncelikli olarak üç harek t planı üzerinde duruyor. Bu üç planın da tek ortak noktası, Irak operasyonu nasıl gerçekleşirse gerçekleşsin, Türkiye’nin, harek tın kalbinde en stratejik konumda bulunması. 
     Ancak Irak operasyonuna başlanabilmesi için önce Beyaz Saray’daki fikir savaşının ateşkesle sonuçlanması gerekiyor. Time dergisinin bu haftaki sayısında yayımladığı habere göre, Beyaz Saray, Irak operasyonu konusunda üçe bölünmüş durumda 
     PRAGMATİKLER Dışişleri Bakanı Colin Powell ile diplomatları, Hava Kuvvetleri Komutanı Richard Myers’ın başkanlığını yaptığı Genelkurmay ile sessiz bir ittifak oluşturmuş durumda. CIA Başkanı George Tenet’in de içinde yer aldığı pragmatik grup, güç kullanmadan önce diplomasi yollarının denenmesini istiyor. Ancak pragkmatiklere göre, diplomasi başarısız olursa operasyon kaçınılmaz olur. Bu gruba Demokrat Parti ve denizaşırı müttefikler destek veriyor. 
     ORTADAKİLER Bush’un Ulusal Güvenlik Danışmanı Condoleezza Rice, Irak konusunda henüz ağzını kapalı tutuyor. Başkan Bush ise İsrail - Filistin sorunu çözülmeden Irak operasyonunun doğuracağı sorunların farkında. 
     ŞAHİNLER Savunma Bakanı Donald Rumsfeld ve yardımcısı Paul Wolfowitz şahinlerin başında geliyor. Bu grubun "ruhani" liderliğini ise zamanının büyük kısmını Bush ile geçiren Başkan Yardımcısı Dick Cheney yapıyor. Bu üçlü, generallerin sunduğu planların eski moda olduğuna, Saddam’ı daha hızlı ve ucuz bir şekilde devirmenin yollarının bulunması gerektiğine inanıyor. 
     
     Suudiler Kesinlikle hayır 
     Öte yandan Suudi Arabistan Dışişleri Bakanı Prens Suud El Faysal, Irak’a yönelik olası bir harek tta Amerikan ordusunun Suudi topraklarını kullanmasına izin vermeyeceklerini açıkladı. Prens Suud, Amerikan AP ajansına verdiği demeçte, Suudi topraklarındaki Amerikan hava kontrol merkezinden Irak semalarının gözetlenmesine devam edilmesine ise itirazları olmayacağını bildirdi. 
     



 DÜNYA 












</TEXT>
</DOC>
