<DOC>
<DOCNO> 119170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/guncel/gun15.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Asbestli gemi Fransa yolcusu 
</HEADLINE>
<TEXT>

     BAHRİ KARATAŞ İzmir DHA 

     Sökülmek üzere İzmir Aliağa’ya getirilen ve asbestli olduğu gerekçesiyle Çevre Bakanlığı’nca Fransa’ya geri gönderilmesi kararı verilen Sea Beirut gemisiyle ilgili firmanın açtığı yürütmeyi durdurma davası reddedildi. Greenpeace üyeleri, geçen mayıs ayında Aliağa’daki Gemi Söküm Tesisleri’ne getirilen Fransız Bandıralı Sea Beirut gemisinin limana girişini engelledi. Çevre Bakanlığı’nca yapılan incelemede, geminin asbestli olduğu tespit edildi ve geldiği Fransa’ya geri gönderilmesine karar verildi. Gemiyi getiren Cemsan Şirketi, İzmir 2 No’lu İdare Mahkemesi’ne başvurup yürütmeyi durdurma davası açtı. Ancak mahkeme, bu isteği kabul etmedi. 
     



 GÜNCEL 















</TEXT>
</DOC>
