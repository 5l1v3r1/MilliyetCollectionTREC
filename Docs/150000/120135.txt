<DOC>
<DOCNO> 120135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/dundar.html </URL>
<DATE> 2002/11/21/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Gül’ün adı... 
</HEADLINE>
<TEXT>

     Diyelim yurtdışındasınız. Siyasetten de hiç anlamazsınız. 
     Elinize yeni kabinenin listesi geçiyor. 
     Görevi devreden bakanlar kurulunun listesiyle kıyaslıyorsunuz. 
     Giden ve gelen bakanların sadece isimlerine bakarak Türkiye’de kimlerin iktidardan devrilip kimlerin iktidar olduğunu sezmeniz mümkün. 
     Deneyelim mi 
     
     Giden kabinenin ilk üç ismine bakın 
     Bülent Yüksek, yüce... 
     Mesut Mutlu. 
     Devlet Zenginlik, talih, mutluluk. Devlet . 
     Şimdi de yerlerine gelen isimlere bakalım 
     Recep Arabi ayların yedincisi. Tayyip Helal. 
     Abdullah Allah’ın kulu... 
     Abdüllatif Yüce Allah’ın kulu. 
     Mehmet aslı Muhammed Ali Allah’ın adlarından... Hz. Ali’nin adı... 
     Ertuğrul Osmanlı’nın kurucusunun babasının adı... 
     Kabinenin diğer isimlerine bakınca da farkı fark ediyorsunuz 
     Abdülkadir... Beşir... Yaşar... Kürşat... İmdat... Vecdi... Hilmi... Binali... 
     
     Eski ve yeni "Başkadınlar"a bakalım 
     Rahşan Parlak, parıldayan. 
     Hayrünnisa Kadınların hayırlısı... 
     "Başanneler" 
     Ecevit’in annesinin adı Nazlı’ydı "nazlanan, cilveli, şuh" anlamında... 
     Gül’ün annesi, "iyilik, yardımseverlik" manası taşıyan adını İslam tarihinin bilgesi Rabia Adeviye’den almış. 
     "Başbabalar" 
     M. Fahri Ecevit Gönüllü, övünmeye değer. 
     A. Hamdi Gül Allah’la ilgili. 
     
     İsmimiz bizi ele verir. 
     O, doğduğumuz asrın, durduğumuz yerin, geldiğimiz kökenin nişanesi, örnek aldıklarımızın ifadesidir. 
     Birine adımızı söylediğimizde nasıl bir mazi devraldığımızı, nasıl bir istikbal tasarladığımızı da itiraf etmiş oluruz çoğu zaman... 
     Yukarıdaki isimlerin anlamlarını aldığım "Türk İsimleri Sözlüğü"nün yazarı Kemal Zeki Gencosman "Eski Türkler, ismin insan için bir yazgı olduğuna inanırdı" diyor, "Çocuğun adıyla, alınyazısı arasında paralellik olduğu varsayılırdı". 
     Bu tespitten yola çıkarak ve sadece bakan isimlerine bakarak, son seçimle Türkiye’nin yazgısının değiştiği söylenebilir. 
     Ülkeyi yönetenlerin adları, modernden geleneksele döndü. 
     Yeni kabine, büyük şehrin değil, Anadolu’nun ismini taşıyor. 
     Bu değişimde, kentli isim sahiplerinin Bülent’lerin, Deniz’lerin, Tansu’ların, Mesut’ların başarısızlığının etkisi yok mu 
     Biraz da, yeni bir toplum tahayyülünün yenilgisidir bu... 
     
     Öte yandan bir başka ilginç gelişmeyi de burada hatırlatmak isterim 
     Geçen yıl yayımlanan kimi araştırmalar "Anadolu’da çocuklara bir önceki kuşağa göre farklı adlar konduğunu" göstermişti. 
     Mesela Karadeniz’de "Temel" ve "Fadime" tarihe karışmıştı. 
     Diyarbakır Nüfus Müdürlüğü, son yıllarda isim değiştiren gençlerin çoğaldığını duyurmuştu. 
     "Abdo"lar, "Hamo"lar, "Barış"a, "Yasemin"e dönüyordu. 
     Nedeni basit 
     Anadolu değişmek istiyor. 
     Anadolu, adıyla birlikte alınyazısını da değiştirmeyi ümit ediyor. 
     Ancak "yeni isimler"in adı kötüye çıktıkça, "zenginlik" "yücelik" "mutluluk" vaatleri suya düştükçe, "Mertölerden, "Berkölerden aradığını bulamayınca, tekrar "eski"ye, "tanıdık olana" "Kübra"lara, "Münirölere sığınıyor. 
     Adını doğru koyalım 
     Bu, korkulduğu gibi "fecaat" değil, olsa olsa "ricatötır. 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
