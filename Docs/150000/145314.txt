<DOC>
<DOCNO> 145314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo02.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, yarın Ataman'ın Sienası'nı ağırlayacak 
</HEADLINE>
<TEXT>

     Basketbolda Erkekler Avrupa Ligi 2. tur 4. maçında yarın kendi sahasında İtalya'nın Montepaschi Siena takımıyla karşılacak olan Ülkerspor, Avrupa'daki 161. maçına çıkıyor. 
     Turuncu-yeşilliler, 9 yıllık Avrupa serüveninde bugüne dek yaptığı 160 maçta 74 galibiyet, 85 yenilgi, 1 de beraberlik aldı. 
     Ülkerspor'un Avrupa kupalarında İtalyan ekiplerine karşı üstünlüğü bulunmuyor. 
     Turuncu-yeşilliler, İtalyan takımlarıyla kendi sahasında yaptığı 15 maçta 8 yenilgi alırken, 7 maçtan galip ayrıldı. 
     Kendi sahasındaki en farklı skorlu yenilgisini 2001-2002 sezonunda Kinder Bologna'ya 24 sayı farkla yenilerek alan Ülkerspor, bu sezon İstanbul'da Skipper Bologna'ya 75-69 mağlup oldu. 
     Türk ekibi, Montepachi Siena ile İtalya'da yaptığı ilk maçta rakibine 84-79 yenilmişti. 
     Ülkerspor, bugüne kadar İtalyan ekipleriyle yaptığı 29 maçta 19 yenilgi, 10 galibiyet elde etti. 
     Turuncu-yeşilliler, İtalyanlarla deplasmanda yaptığı 14 maçta 3 galibiyet, 11 yenilgi aldı. 
     




</TEXT>
</DOC>
