<DOC>
<DOCNO> 148330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun45.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Gazeteciler Federasyonu "Bu bir savaş suçu" 
</HEADLINE>
<TEXT>

     Uluslararası Gazeteciler Federasyonu FIJ , Irak'ın başkenti Bağdat'ta yabancı basın mensuplarının kaldığı otelin hedef alınmasını şiddetle kınayarak, olayın bir savaş suçu olduğunu ve sorumlularının yargılanması gerektiğini duyurdu. 
     Merkezi Belçika'nın başkenti Brüksel'de bulunan FIJ'in genel sekreteri Aidan White, yaptığı yazılı açıklamada, ''Eğer bütün bu saldırılar gazetecileri hedef almışsa bu uluslararası hukukun ciddi bir ihlalidir'' ifadesini kullandı. 
     White açıklamasında, ''Demokrasi adına başlatıldığı söyleyen bir savaşta Arap basınını hedef almak ve gazetecilerin kaldığı oteli bombalamak çok şaşırtıcıdır. Bunun sorumluları adalete teslim edilmelidir'' dedi. 
     Filistin Oteli'ne yapılan saldırıda yaralanan gazetecilerden biri öldü. 
     





</TEXT>
</DOC>
