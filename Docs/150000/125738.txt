<DOC>
<DOCNO> 125738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/ekonomi/eko01.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ZİKZAK icraat 
</HEADLINE>
<TEXT>

Ekonomi konularında seçim öncesi başlayan karmaşa sürüyor. Vergi, İhale Kanunu, nemalar gibi çok önemli konularda hükümetten birbirini tutmayan açıklamalar kafaları karıştırıyor 
     NEDİM ŞENER 

     AKP’nin seçim öncesinde başlayıp, hükümetin kuruluşundan sonra da devam eden zikzakları’ işadamlarını bezdirdi. Piyasalar, hükümetin hangi bakanının hangi sözünün ne kadar geçerlilik taşıdığı, bir açıklamanın hemen arkasından geri alınıp alınmayacağını bilememenin sıkıntısını yaşıyor. Hem işadamının kararlarını hem de piyasanın yönünü belirleyecek birçok konuda yapılan çelişkili açıklamalar güven kaybı yaratıyor. 
     Seçim öncesinde faiz dışı fazla hedefi, bağımsız kurullarla başlayan çelişkili açıklamalar hükümetin kuruluşundan sonra enflasyon hedefi, zorunlu tasarruflar, İhale Kanunu gibi birçok konuda devam ediyor. 
     Aynı çelişkili açıklamalar Kıbrıs, Irak konularında siyasette de kendini gösteriyor. Erdoğan’ın Kıbrıs için Belçika Modeli’ni ortaya atmasıyla başlayan karışıklık, Bakan Yakış’ın 28 Şubat’a kadar çözüm olmazsa Türkiye işgalci duruma düşer’ açıklaması ile krize dönüştü. 
     Bakan Yakış’ın Irak’ta, ABD’ye hava sahasının ve üslerin kullandırılması ile ilgili açıklaması da bakanlık tarafından düzeltilmişti. 
     
AKP’nin çelişkileri      Enflasyon hedefi 
     Devlet Bakanı Ali Babacan, 2003 için eski programda yüzde 20 olarak belirlenmiş enflasyon hedefinin değişebileceğini söyledi. Babacan, "Birkaç puan altı veya üstü olabilir" dedi. 
     Merkez Bankası Başkanı Serdengeçti, "Hedefin değişmesini gerektirecek bir şey yok" dedi. Babacan ve Merkez Bankası yaptıkları ortak açıklamada, hedefinin yüzde 20’ olcağını duyurdular. 
     
     Nema ödemeleri 
     Sanayi ve Ticaret Bakanı Ali Coşkun, 2003 yılında zorunlu tasarrufların tamamen tasfiye edileceğini, yüzde 25’inin de 2003’ün şubat ve mart aylarında ödeneceğini açıkladı. 
     Hazine’nin, ödeme planı olmadığı anlaşıldı. Babacan, Coşkun’u doğrulamadı. Bu konuda henüz hazırlık yapılmadığını, birikimin tasfiye şeklinin bile belli olmadığını açıkladı. 
     
     Hayat standardı 
     Mali Milat ve Nereden Buldun ’ diye adlandırılan vergi yasası değişiklikleri ile ilgili tasarının Plan Bütçe’deki görüşülmesi sırasında hayat standardı esasının devamına ilişkin karar alındı. 
     AKP’liler kendileri için de sürpriz olduğunu açıkladı. Erdoğan’ın rahatsızlık belirtti. Önceki gün yapılan MYK toplantısında hayat standardına devam kararının geri çekilmesi kararlaştırıldı. 
     
     Bedelli askerlik 
     Seçimler öncesinde bedelli askerliğin yeniden hayata geçirilmesi gündeme getirildi. Ali Coşkun "Fiyatı 15 - 20 bin euro arasında. Ama biz bunu 10 bin euroya çekmeyi planlıyoruz" dedi. 
     Savunma Bakanı Vecdi Gönül, bedelli askerlikle ilgili bir çalışma olmadığını açıkladı. Gönül, "Böyle bir çalışma yok. Sayın Coşkun neye göre söylemiş bilmiyorum. Kendi kendisinin görüşü" dedi. 
     
     İhale Yasası 
     Önce Bayındırlık Bakanlığı’nın Devlet İhale Yasası’nın bir yıl ertelenmesine ilişkin açıklamaları geldi. Tepkiler üzerine Devlet Bakanı Şener İhale Yasası 1 Ocak’ta uygulamaya başlayacağız’ dedi. 
     AKP’nin MYK toplantısında ertelenmesi görüşü benimsendi Bayındırlık Bakanı Ergezen hazırlıklar yapılmadığı için uygulamanın 6 ay ile 1 yıl kadar ertelenmesi gerektiğini söyledi. 
     
     Özerk kurullar 
     AKP’liler ilk özerk kurulların özellikle Sayıştay’ın denetimine tabi tutulması gündeme getirildi. Denetleme yanında Üst kurul üyeliklerine atama yönteminin değiştirileceği söylendi. 
     Başbakan Abdullah Gül, müdahale etmeyeceklerini, sadece politika belirliyeceklerini söyledi. Bakan Coşkun da "İlkelerimizle çalışıldığı sürece kurullarda görev değişikliği planımız yok" dedi. 
     
     Faiz dışı fazla 
     Seçim öncesi Genel Başkan Yardımcısı olan Başbakan Gül, Reuters’e yaptığı açıklamada, yüzde 6.5’lik faiz dışı fazla hedefinin Türkiye için yüksek’ olduğunu belirterek, iktidara gelmeleri halinde bunu aşağı çekeceklerini söyledi. 
     Sanayi ve Ticaret Bakanı Ali Coşkun yüzde 6.5 olan faiz dışı fazla hedefini yüzde 9’a çıkaracağız’ şeklindeki açıklamasından sonra AKP lideri Erdoğan da AB Büyükelçilerini kabülünde, "Artıracağız" dedi. 
     
Söylüyorlar, baskı gelince hemen geri çekiyorlar      Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, "Birtakım şeyler söylenip son geri dönülüyor. Zikzaklar güven kaybına neden oluyor" dedi. Finansal Raporlama seminerinde konuşan Özilhan, sorular üzerine şöyle konuştu 
     "Birtakım zikzaklar yaşanıyor. Birtakım şeyleri söylüyoruz, sonra geri dönüyoruz. Hazırlıyoruz, uygulamaya geçecek’ diyoruz, sonra erteledik’ diyoruz. Bu yurtiçinde, yurtdışında, mali piyasalarda, AB’de güven kaybına sebep oluyor. Son aşamada, tartışmadan söylüyoruz. Baskı geldiği zaman geri çekiyoruz. Temennimiz, bu konuların bakanlıklarda, Bakanlar Kurulu’nda, muhalefetle tartışılması. İleri sürdükten sonra geri çekilmemesi. Çünkü, eğer her baskı kurduğumuzda geri çekilecek’ diye hissedilirse, bunun arkasında durmak zor. Onun için daha iyi irdelensin ama ortaya konulduktan sonra da geri çekilmesin. Hükümet çok yeni. Tabii ki kendi aralarında da birtakım anlaşmazlıklar olabilir. Ama temennim, bir an evvel bunun olgunlaşması ki kamuoyunda bu güven sarsılmaya başlamasın." 
     



 EKONOMİ 

















</TEXT>
</DOC>
