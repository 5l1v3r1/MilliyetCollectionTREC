<DOC>
<DOCNO> 149509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/yilmaz.html </URL>
<DATE> 2003/04/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
"Nejat Basmacı Yasası" değişir mi 
</HEADLINE>
<TEXT>

     TOBB geçen hükümete, 359 oda ve borsanın görüşlerini hazırlayıp, göndermişti. 1995 yılında, 5590 sayılı yasanın 32 maddesi Anayasa'ya aykırı bulunduğu için uygulamadan kalktı ve TOBB'un hukuki şahsiyeti "eksildi"... 
     Anayasa'ya aykırı bulunan maddelerin çoğunluğu da dönemin Başbakanı Turgut Özal'ın çıkarttığı Kanun Hükmünde Kararnameler'den oluşuyordu. O günden bugüne bu yasal boşluk dolmadı. 1952'den beri ilk kez TOBB'un yasal düzeni masaya yatırılıyor bugün Afyon'da. 
     
     İdari özerklik isteriz 
     TOBB Başkanı Rifat Hisarcıklıoğlu, yeni yasal düzenlemeden bakanlığa idari ve mali bağımlılık taşıyan maddenin değişmesin bekliyor, ancak zor. Çünkü bunun için Anayasa'nın ilgili maddesinde de değişiklik gerekiyor. Başkan, "Mali denetime kesin evet, idari denetime hayır" diyor. İdari denetim kalkarsa, zorunlu üyelik durumu da kalkar mı Hisarcıklıoğlu, "İngiltere'de yok, Almanya'da var. Henüz Avrupa'da da zorunlu üyelik meselesine kesin bir çözüm getirmiş değil" diyor. 
     
     "Basmacı yasası" değişir mi 
     Hisarcıklıoğlu'na ne değişecek diye soruyorum... "Merak etme görev sürem 2 dönemden fazla olmayacak" diyor. Ancak diğer başkanlar için bir söz vermiyor. 
     Bu serzenişin altında, bir TOBB gezisi sırasında 40 yıllık Ticaret Borsası Başkanı Nejat Basmacı ile yaptığımız polemik yatıyor.. Basmacı'ya "Jübilenizi ne zaman yapacaksınız" diye sormuştum, aldığım yanıt "Emr - i Hak vuku bulunca" olmuştu. 
     Diğer oda ve borsa başkanlarının Basmacı'dan kalır yanı var mı diyecek olursanız, rahatlıkla yok diyebilirim. 
     "Ben gitmem" düzeninin dayanağını, TOBB'un bağlı olduğu yasa oluşturuyor. 
     5590 sayılı yasa tümüyle değişiyorsa da, Basmacı'ya yeniden başkanlık koltuğunu vermeyecek bir maddenin konacağı konusunda şüphelerimi koruyorum. 
     Borsa ve oda başkanları, bulundukları yerleşimlerde siyasi ve ekonomik güç odağı oldukları için de bu değişim zor oluyor. 
     
     Fırsattır, kaçırmayın 
     Size söyleyeyim bu durum çok uzun sürmez. Çünkü TOBB başkanlarını besleyen siyasi damarlar tıkandı. Yeni siyasi dengeler, yeni zengin ve güçlü yüzler ortaya çıkaracak. Çünkü TOBB'un siyasetle yoğrulan başkanları, merkezi yönetimdeki güçlerini kaybedince, "koltuklarının hakkını" vermekte zorlanacaklar. 
     TOBB'un eline bugün bir fırsat geçiyor. Yapılacak yasal düzenleme ile katılımcı demokrasinin sınırlarını genişleten, şeffaf bir yapının temellerini atabilirler. İşte o zaman toplumun dinamizmini yönetime taşıyan gerçek "Türkiye Platformu" oluşur. "Seçim ve Siyasi Partiler Yasası değişsin" diye kadar kampanyalar yaptınız, kim dinledi Önce siz Önce siz açın penceleri, içeri güneş dolsun. 
     
     







</TEXT>
</DOC>
