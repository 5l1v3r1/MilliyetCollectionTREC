<DOC>
<DOCNO> 125295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/ekonomi/eko05a.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Her salonda bir ders 
</HEADLINE>
<TEXT>

Osmanlı Bankası’nın Karaköy’deki tarihi binası müze oldu. Garanti Bankası Genel Müdürü Ergun Özen, her bankacının müzeden çıkarabileceği dersler olduğuna inandığını söyledi 
     EKONOMİ SERVİSİ 

     Doğuş Grubu’nun bankalarını birleştirme kararından sonra bir yıl önce Garanti Bankası ile birleştirilen Osmanlı Bankası’nın Karaköy’deki tarihi binası dokuz ay süren bir çalışmayla müze haline getirildi. 
     19 Aralık tarihinden itibaren halkın ziyaretine açılacak olan Osmanlı Bankası Müzesi’nin basına tanıtım toplantısında konuşan Garanti Bankası Genel Müdürü Ergun Özen, bankanın tarihi mirasına sahip çıkmaktan dolayı gururlu olduklarını söyledi. 
     Osmanlı Bankası Arşivleri’ni bilimin hizmetine sunmak için Boğaziçi Üniversitesi ile işbirliği yaptıklarını bildiren Özen, müzenin bir bankacı olarak kendisinde bıraktığı duygu ve düşünceleri şöyle ifade etti 
     
     Canlı bir yer olacak’ 
     "Birleşmede Osmanlı Bankası’nın tarihi, mirası ve arşivini koruyacağımıza, ileriye yansıtacağımıza söz vermiştik. Sözümüzü yerine getirdiğimiz için gururluyum. Bu arşivi her bankacının gezip, çok güzel dersler çıkaracağına inanıyorum." 
     Müzenin kuruluş çalışmalarını, mimar Prof. Dr. İhsan Bilgin ve tasarımcı Bülent Erkmen ile birlikte yürüten tarihbilimci Prof. Dr. Edhem Eldem, günümüzde tüm dünyada müzeciliğin öne çıktığına dikkat çekti. Eldem, Osmanlı Bankası Müzesi’nin toplantı ve sergi gibi etkinliklerle yaşayan bir yer olacağını söyledi. 
     
Kasalar ChatWood’s’dan      Osmanlı Bankası’nın kasaları, bugün de faaliyette olan İngiliz ChatWood’s Patent Safe tarafından üretilmişti. Tasarımcı Bülent Erkmen ve Prof. Dr. İhsan Bilgin ile birlikte görülen Ergun Özen, o döneme ait devlet tahvillerini inceliyor. Müzenin bu bölümünde banknotlar, kuruşlar, hisse senetleri, tahvil bonoları ve emisyon defterleri sergileniyor. 
     
6 bin personelin kaydı bulunuyor      Boğaziçi Üniversitesi Öğretim Üyesi Prof. Dr. Edhem Eldem, müzede bulunan belgeler arasında 1890 ile 1930 yılları arasında bankada çalışan 6 bin personele ait sicil dosyalarının da yer aldığını bildirdi. 
     O dönemin orta modern kesiminin özellikleri hakkında bilgi edinildiğini belirten Eldem, şöyle konuştu "Hepsinde çok dillilik var. 1900’lü yıllarda yaşayanlar Osmanlıca, Türkçe, Rumca ve Fransızca biliyor. Eğer Müslümansa da Osmanlıca ve Fransızca yazabiliyorlar." 
     



 EKONOMİ 






















</TEXT>
</DOC>
