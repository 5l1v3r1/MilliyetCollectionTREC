<DOC>
<DOCNO> 119475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/spor/spo15.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

İtalya seferi      AVRUPA Şampiyonası Elemeleri’nde başarılı bir grafik çizen A Milli Takımımız, bu akşam İtalya’ya gidecek. İtalya ile çarşamba oynanacak özel maçın aday kadrosu Polat Otel’de kampa girecek, akşam 18.00’de Metin Oktay Tesisleri’nde ilk çalışmasını yaptıktan sonra özel uçakla Pescara’ya gidecek. Teknik Direktör Şenol Güneş, 13.00’te basın toplantısı düzenleyecek. 
     
Yıldızlar kadroda      A Milli Takımımız’la çarşamba günü özel bir maç yapacak olan İtalya Milli Takımı’nın kadrosu dün açıklandı. Teknik Direktör Giovanni Trapattoni’nin belirlediği kadroda şu isimler yer aldı 
     Kaleciler Buffon Juventus , Toldo Inter , Cudicini Chelsea 
     Defans Cannavaro Inter , Ferrari Parma , Iuliano Juventus , Birindelli Juventus , Legrottaglie Chievo , Negro Lazio , Panucci Roma 
     Orta Saha Nervo Bologna , Zauri Atalanta , Zenoni Atalanta , Ambrosini Milan , Pirlo Milan , Corini Chievo Perrotta Chievo , Biagio Inter 
     Forvet Di Vaio Juventus , Del Piero Juventus , Vieri Inter , Inzaghi Milan , Di Natale Empoli . 
     
Ümitler kampta      İTALYA Ümit Milli Takımı ile yarın deplasmanda özel bir maç yapacak olan Ümit Milli Futbol Takımı aday kadrosu kampa girdi. Ay - Yıldızlı ekip, İtalya maçı hazırlıklarına bu sabah 11.00’de yapacağı antrenmanla başlayacak. 
     
Süper egale      TEKERLEKLİ Sandalye Basketbol Ligi’nde Samsun Bedensel Engelliler takımını 99 - 20 yenen İzmir Büyükşehir Belediyesi, üst üste 58. galibiyetle, ABD Milli takımının bu alandaki rekorunu egale etti. Antrenör Harman Yazıcıoğlu, "Tekerlekli sandalye basketbol takımının bu başarıyı yakalaması anlamlıdır. Amacımız rekoru kırmak’’ dedi. 
     
Erol zorda      YUNANİSTAN’IN Panionios takımında forma giyen Fenerbahçe’nin eski futbolcusu Erol Bulut, Sarı - Lacivertli takımın Panathinaikos’a elenmesi sonrası Atina’daki en kötü günlerini geçirdiğini söyledi. Erol kendisine ait, "www.erolbulut.com" adresli internet sitesinde, "İşin kötü yanı, buradaki herkesin beni kızdırması ve alay etmesi. Sırf bu yüzden takımdaki birkaç arkadaşımla kavga etme noktasına geldim" dedi. 
     
ASKİ 4. turda      HENTBOL EHF Kupası’nda ASKİ, İsveç’in Drott Halmstad ekibini üçüncü tur rövanş karşılaşmasında 25 - 23 11 - 11 mağlup ederek bir üst tura yükseldi. Başkent takımı önceki gün Ankara’daki ilk karşılaşmayı da 32 - 28 galip kapamıştı. Bu arada Erkekler Avrupa Kupa Galipleri Kupası’nda Çankaya Belediyesi, 3. turda Alman rakibi TBV Lemgo’ya 33 - 20 ve 44 - 26 yenilerek elendi. 
     
Favori günü      BÜYÜK Erkekler Deplasmanlı Sutopu Ligi’ne dün de devam edildi. İstanbul Ataköy Avni Akyol Olimpik Kapalı Yüzme Havuzu’ndaki maçlarda Galatasaray, ENKA Spor’u 16 - 5, Heybeliada, Kınalıada’yı 10 - 5 ve İYİK de ASSK’yı 8 - 5 yendi. 
     
Ataman rahatladı      İTALYA Basketbol Ligi’nde Montepaschi Siena’yı çalıştıran Türk coach Ergin Ataman, sonunda rahat nefes aldı. Ataman’ın takımı, önceki gece Metis Varese’yi deplasmanda 88 - 78 yenerek kötü gidişe son verdi. Siena’da Mirsad 13 sayı kaydederken, Litvanyalı Zukauskas 16 sayı ile en skorer isim oldu. 
     



 SPOR 






























</TEXT>
</DOC>
