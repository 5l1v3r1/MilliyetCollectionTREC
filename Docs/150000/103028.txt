<DOC>
<DOCNO> 103028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/guncel/agun.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç aylık yağış üç saatte geldi 
</HEADLINE>
<TEXT>
Megaköy’ü su bastı 
Şiddetli yağmur İstanbul’u vurdu. Ev ve işyerlerini su bastı. Elektrikler kesildi. Dereler taştı. Yolların çökmesi ve su birikintilerinin meydana gelmesi yüzünden trafik kördüğüm oldu... İki kişi de yaralandı 
     DİNÇER ŞEREF, NESLİHAN CUYAR 

     İstanbul’da önceki akşam başlayan sağanak yağış, kentte yaşamı felç etti. Gaziosmanpaşa, K ğıthane, Kadıköy, Maltepe ve Şişli başta olmak üzere yüzlerce ev ve işyerini su bastı. Su baskınına uğrayan yerlerde elektrikler güvenlik amacıyla kesildi. Beykoz’daki Göksu, Üsküdar’daki Küçüksu dereleri taştı, trafik arapsaçına döndü. Meteoroloji yağışın bugün de devam edeceğini bildirdi. 
     İSKİ Genel Müdürü Veysel Eroğlu, kendilerine 1789 su baskını şik yetinin geldiğini belirterek, takriben 2 - 3 ayda yağması gereken yağışın birkaç saatte yağdığını söyledi. 
     
     BEŞİKTAŞ’TA YOL ÇÖKTÜ 
     Sabah işlerine gitmek üzere yola çıkan vatandaşlar, trafikte zor anlar yaşadı. Mazgalların tıkanması ve su birikintilerinin oluşması nedeniyle trafik durma noktasına gelirken, çok sayıda araç motorları su aldığı için arıza yaptı. Boğaziçi ve Fatih Sultan Mehmet köprülerinde de uzun kuyruklar oluştu. Ev ve araçlarında mahsur kalan bazı vatandaşlar kendi imk nlarıyla kurtulurken, bazılarına da itfaiye ekipleri yardım etti. Beşiktaş Dikilitaş Barış Sokak’ta ise yağış nedeniyle yol kısmen çöktü. İSKİ’nin ıslah çalışmaları süren Ihlamur tonozunda da yağış nedeniyle meydana gelen çökme sonucu iki kişi yaralandı. 
     K ğıthane İlçe Emniyet Müdürlüğü’ne bağlı Sanayi Polis Karakolu’na da önceki akşam 22.45’te yıldırım düştü. Karakol personelinden yaralanan olmazken, televizyon, telefon santralı ve bilgisayar yandı. 
     
     BUGÜN DE YAĞMUR VAR 
     İstanbul Meteoroloji Bölge Müdürü Saffet Sarı, kente mevsim normallerinin üzerinde yağış düştüğünü belirterek, "Ölçümlere göre 24 saatte metrekareye Sarıyer’de 62, Şile’de 34, Bakırköy’de 18, Göztepe’de 16, Florya’da 14 ve Kumköy’de 5 kilogram yağış düştü" dedi. 
     Gökgürültülü sağanak yağış İstanbul’da bugün de etkili olacak. Yarın ise Marmara’nın doğusunda hafif yağış bekleniyor. 
     
Yıldırım düştü 3 kişi öldü      Yurdu etkisine alan sağanak yağışla birlikte yıldırım düşmesi sonucu dün Niğde, Samsun ve Sinop’ta 3 kişi öldü, 2 kişi yaralandı. Bafra’ya bağlı Sorgun köyünde aşırı yağıştan korunmak için ağacın altına sığınan Ramazan Yılmaz 19 ile Cemal Yavuz’un 19 üzerine yıldırım düştü. Yılmaz olay yerinde ölürken, Yavuz ağır yaralandı. Niğde Şeyhler köyünde de Nurettin Başekin 42 ile kızının üzerine yıldırım düştü. Başekin öldü, kızı yaralandı. Sinop Kuzuluk’ta da Necebi Ünsal 20 , yıldırım düşmesi sonucu öldü. 
     



 GÜNCEL 




















</TEXT>
</DOC>
