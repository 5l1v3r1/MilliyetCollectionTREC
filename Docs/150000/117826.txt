<DOC>
<DOCNO> 117826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo18.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da taraftarların yönetime öfkesi dinmiyor... 
</HEADLINE>
<TEXT>

     Galatasaray'da, ezeli rakip Fenerbahçe karşısından alınan tarihi yenilginin ardından kulüp başkanı Özhan Canaydın'a yönelik taraftar tepkisi sürüyor. 
     Sarı-kırmızılı taraftar grubu UltrAslan'ın internet sitesinde yapılan açıklamada, ''Bundan böyle Galatasaray taraftarı fair-play değil, Galatasaray ve Galatasaraylı'nın haklarını sonuna kadar savunacak yönetim istiyor'' denildi. 
     Açıklamada, şu görüşlere yer verildi 
     ''Elin delisi Ali Sami Yen Stadı'na elinde bıçakla daldı, futbolcularımıza saldırdı, sesiniz çıkmadı. Galatasaray taraftarına hain dendi, sesiniz çıkmadı. Yöneticileriniz Fenerbahçe Stadı'nı gezmeye gitti, çok da beğendiler, ama onları orada stat bekçisi karşıladı, sesiniz çıkmadı. Galatasaray taraftarına organize bir şekilde eziyet edildi, sesiniz gür çıkmadı. Galatasaray ve Galatasaraylı'ya hakaret eden onlarca iğrenç pankart açıldı, sesiniz çıkmadı. 50 bin kişi maç boyu küfür etti, sesiniz çıkmadı. 
     Hepsini bir kenara koyduk. Ama sahada futbol oynamaya çalışan takımımıza, taş, sopa, bıçak, çöp bidonu, ucu sivriltilmiş fayans, meşale, sis bombası, havai fişek, torpil gibi maddelerle, korner bile attırmadılar. Bunu da mı göremediniz sayın Başkan Herşey bir yana, sadece bu durum bile sizin orayı terketmenizi, takımı da sahadan çekmenizi gerektirirdi. En azından, sıkmak için el aramak yerine, bunun blöfünü bile yapmanız kafiydi. 
     Bundan böyle Galatasaray taraftarı fair-play değil, Galatasaray ve Galatasaraylı'nın haklarını sonuna kadar savunacak yönetim istiyor.'' 

     
</TEXT>
</DOC>
