<DOC>
<DOCNO> 146112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/spo01.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkusuz Luce 
</HEADLINE>
<TEXT>

Beşiktaş Teknik Direktörü, Brezilya Başbakanı’nın oyuncularını geri çağırmasının yanlış olduğunu söyledi, "Türkiye’de savaş yok. Güney’deki maçlara gerekirse otobüsle gideceğiz" dedi 
     Lig oynanmalı’ 
     IRAK savaşının Türkiye’deki hayatı olumsuz etkilemediğini açıklayan Lucescu, endişelerin artık sona ermesinin gerektiğini açıkladı. Rumen teknik adam, "Oyuncuların profesyonel sözleşmesi var. Brezilya Başbakanı’nın çağrısı çok yanlış. Türkiye’de savaş sözkonusu değil. Güney’deki maçlara mutlaka gideceğiz. Otobüsle zor olacak ama, görevimizi yapacağız" dedi. 
     
     Ara ilaç gibi’ 
     LUCESCU milli maç nedeniyle lige verilen aranın, kendilerine yaradığını açıkladı. Beşiktaş Teknik Direktörü sözlerini şöyle sürdürdü "Ronaldo, önümüzdeki salı günü, takımla birlikte çalışmalara katılacak. Eksiklerimiz bir bir dönüyor. Gaziantep ve Trabzon deplasmanları bizim en zor sınavlarımızdı. Bu yüzden ancak birer puan çıkarabildik. Yolumuza devam ediyoruz." 
     
     İngiltere yorumu 
     AVRUPA Şampiyonası Eleme Grubu’nda İngiltere ile oynayacağımız maça da değinen tecrübeli teknik adam, "İyi mücadele edilirse, İngiltere engeli aşılır" dedi. Lucescu, Romanya Milli Takımı ile Ada ekibinin geçmişte unutulmaz bir maç yaptıklarını da belirtip, "Çok formdaydılar. Romanya’daki maçta 0 - 0 berabere kalmıştık. İngilizler şaşırmıştı" yorumunu yaptı. 
     
Kenara çekildi      SEZON başında sağ kanatta görevlendirilen, ancak gol yollarında yaşanan sorun nedeniyle yeniden forvete kayan Ahmet Dursun’a yeni görev alanı açılıyor. Pascal Nouma’nın yükselen formu nedeniyle, Lucescu’nun Ahmet Dursun’u kanatta, İlhan Mansız ile Nouma’yı ise hücumda değerlendirmek istediği öğrenildi. Rumen hoca, idmanlarda Ahmet’i yeni görev alanına hazırlıyor. 
     
Bülent’ten mesaj geldi      TRANSFER döneminde Beşiktaş’ın gündemine giren Bülent Akın, futbol kariyerini İngiltere’de sürdürmek istediğini bildirmişti. Ada’da yaşanan sorunlar nedeniyle, Bolton kulübünden gönderilen tecrübeli futbolcu, Beşiktaş’a gözkırpmaya başladı. Bülent’in Lucescu ile görüştüğü iddia edildi, Türkiye’ye dönmek ve Siyah - Beyazlı formayı giymek istediğini söylediği bildirildi. Rumen hocanın başarılı oyuncu için son kararını sezon sonunda vereceği vurguladı. 
     


SPOR 

























</TEXT>
</DOC>
