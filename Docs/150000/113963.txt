<DOC>
<DOCNO> 113963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/ekonomi/eko01.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den 1839 Tekel işçisine kadro vetosu 
</HEADLINE>
<TEXT>

Hazine, 9 bin 839 geçici Tekel işçisinden bin 858’inin, kriterlere uymadıkları’ gerekçesiyle kadroya alınmasına izin vermedi 
     ELÇİN ERGÜN Ankara 

     Koalisyon partilerinin seçim öncesi geçici işçilere kadro çalışmaları devam ederken, Hazine Müsteşarlığı, Tekel işçilerinin kadro talebine kısmi’ onay verdi. Hazine Tekel’de çalışan 9 bini aşkın işçiden bin 839’una kriterlere uymadıkları gerekçesiyle’ kadro vermedi. 
     Özelleştirmeden Sorumlu Devlet Bakanı Yılmaz Karakoyunlu’nun kadro isteğini ileten Devlet Bakanı Mehmet Keçeciler’in mektubuna Hazine’den yanıt geldi. Hazine, yanıtında ancak 7 bin 981 işçinin kadro sahibi olabileceği bildirdi. 
     Yanıtta, "İzmir Balatçık Yaprak Tütün İşletme Tesisi" ile "Kayacık Yavşan Tuz İşletmeleri"nde çalışan bin 858 işçinin "12 aylık çalışma kriterlerini tutturamadığı için kadroya geçmesini uygun bulmadığını" bildirildi. 
     Öte yandan hükümet ortakları arasında tartışmaya yol açan orman işçileri kararnamesi de henüz çıkmadı. 
     
     Sendika tepkili 
     Orman İş Sendikası Başkanı Mehmet Kafes yaptığı açıklamada, "İşçimizin mağduriyeti gün geçtikçe artmaktadır, sabrımız zorlanmaktadır. Orman işçilerinin mağduriyetlerine son verilmesini bekliyoruz" dedi. 
     
Toskay Kararname Bakanlar Kurulu’na gelmedi      Devlet Bakanı Tunca Toskay, Orman Bakanlığı’nca geçici orman işçilerinin daimi kadroya alınması yönünde, Bakanlar Kurulu’na bir teklif getirilmediğini söyledi. Toskay, "Partilerden biri bunu seçim malzemesi olarak kullanmak istiyor" dedi. 
     Antalya’da, partisinin Yeşiltepe Mahallesi’ndeki seçim bürosunun açılışına katılan Toskay, şunları söyledi 
     "Bu, Bakanlar kurulu’nda alınacak kararla gerçekleşir. Anladığım kadarıyla partilerden biri bunu seçim malzemese olarak kullanmak istiyor. Böyle bir hazırlık şu anda yok. Orman Bakanlığı’ndan resmi bir teklif gelip, ne Maliye, ne de Hazineden Sorumlu bakanlık tarafından çalışma yapılmış değil. Çalışma yapılıp da Bakanlar Kurulu’na getirilmesi halinde teklifi destekleriz." 
     



 EKONOMİ 


















</TEXT>
</DOC>
