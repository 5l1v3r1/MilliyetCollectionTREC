<DOC>
<DOCNO> 119920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/bila.html </URL>
<DATE> 2002/11/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit ve Gül 
</HEADLINE>
<TEXT>

     A nkara dün demokrasinin güzelliklerine tanık oldu. Başbakanlar, bakanlar ellerinde çiçeklerle görev devir teslimi yaptılar. 
     Kavgasız, gürültüsüz, gölgesiz... 
     En güzel törenlerden biri Başbakanlıkta yapıldı. 
     Başbakan Abdullah Gül, yaşı kadar siyasi yaşamı olan Başbakan Ecevit’ten görevi devraldı. Gül, görevi teslim alırken, nazik ve saygılı uslubuyla Ecevit’in siyasi ve tarihi kişiliğini övdü. Ecevit de, başarılarına vurgu yaptığı yeni Başbakan’a aynı usl pla karşılık verdi. 
     Ecevit ile Gül arasındaki devir teslim töreni özel bir ndı. 
     İki başbakan daha sonra Başbakanlık makam odasına çekilip baş başa görüştüler. 
     Ecevit ve Gül neler konuştular 
     Ecevit, ilk kez Başbakanlık görevi üstlenen Gül’e, üç duyarlı konuda tavsiyelerde bulundu 
     1 - Kıbrıs, 
     2 - Irak, 
     3 - Ekonomi. 
     Kıbrıs Barış Harek tı’nın başbakanı olarak "Kıbrıs Fatihi Karaoğlan" diye anılan Ecevit’in, Başbakan Gül’e söylediklerinin başında, Annan Planı’nın tuzaklarına dikkat etmesi geliyor. Ecevit, Gül’e özellikle Karpaz Burnu’nun Rumlara verilmemesi gerektiğini söylüyor. Karpaz Burnu’nun Türkiye’nin güvenliği açısından taşıdığı stratejik önemin Bakü-Ceyhan Boru Hattı açıldıktan sonra daha da artacağına dikkat çekiyor. Karpaz’ın Rumlara bırakıldığı bir haritanın kabul edilemeyeceğini vurguluyor. Ayrıca, 50- 60 bin Türkün köylerinden göç ettirilmesini ve Rumların yeniden Kuzeye yerleşmelerini öngören maddelerin de Türk tarafınca kabul edilebilir olmadığını belirtiyor. Bu planın kabul edilmesi halinde bir yandan KKTC’nin, bir yandan Türkiye’nin güvenliğinin tehlikeye gireceğini, bir yandan da zaman içinde Kıbrıs Türkleri’nin Ada’dan silineceği uyarısında bulunuyor. 
     
Irak’a dikkat      Ecevit’in, Başbakan Gül’e ikinci tavsiyesi Irak konusunda dikkatli olunması. Şimdilik savaş bulutları dağılmış olsa da Irak sorununda Türkiye’nin bir sıcak çatışmaya sürüklenmemesi için her türlü önlemin alınmasını istiyor. Türkiye’nin muhtemel bir savaşa bulaşmaması gerektiğini vurguluyor. Bunun hem ekonomik, hem de siyasi açıdan Türkiye’ye büyük zararlar vereceğini anımsatıyor. 
     Ecevit, üçüncü tavsiyeyi ekonomi konusunda yapıyor. İki büyük kriz geçiren ekonominin alınan önlemler, yapılan reformlar ve uygulanan program sonucu büyük öçüde atlatıldığını, makro dengelerin düzeldiğini, enflasyonun düşürüldüğünü, faiz ve dövizin de düşme eğilimine girdiğini anımsattıktan sonra Başbakan Gül’e bu koşulların iyi değerlendirilmesi gerektiğini söylüyor. Ekonomiyi düze çıkarmak için uygulanan önlemlerin siyasi faturasının iktidar ortaklarınca ödendiğine de işaret eden Ecevit, Gül’e özellikle Irak’ta muhtemel bir savaş çıkması ve bu savaşa Türkiye’nin bulaşması halinde ekonomideki bütün olumlu gelişmelerin altüst olacağını söylüyor. 
     
Kaygılarım azaldı’      Peki Başbakan Gül, Ecevit’in bu tavsiyelerine ne karşılık veriyor 
     Ecevit, bu sorumuza şu yanıtı verdi 
     "Sayın Gül, çok dikkatle dinledi. Kaygılarımı paylaştığı izlenimi aldım. Dikkatli olacaklarını söyledi. Sayın Erdoğan’ın Kıbrıs planıyla ilgili ilk konuşmalarının beni kaygılandırdığını, ancak KKTC’ye gidip-geldikten sonraki ifadelerinin m kul olduğunu, bu nedenle kaygılarımın azaldığını da ilettim. Zaten Sayın Gül, dikkatli, devlet adamı nitelikleri olan birisi." 
     Ecevit, Başbakan Gül’le ilgili genel izlenimini ise şöyle özetledi 
     "Çok nazik, çok beyefendi biri." 
     Başbakan Gül ile dünkü görüşmemizde devir teslim töreni ve Ecevit ile ilgili izlenimlerini sorduk. Gül de, Ecevit’in nezaketini vurguladıktan sonra, izlenimini şöyle aktardı 
     "Sayın Ecevit’i yararlanarak dinledim. Türkiye’nin çıkarları için çok dikkatli olacağımızı söyledim. Zaman zaman kendileri de uygun görürse ziyaret edip görüş ve önerilerini almak istediğimi belirttim." 
     57. ve 58. hükümetlerin Başbakanları arasındaki devir teslim töreninin öyküsü böyle. 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
