<DOC>
<DOCNO> 141475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun16.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris Moda Haftası'nda Türk çizgileri... 
</HEADLINE>
<TEXT>

     Türk modacı Hüseyin Çağlayan'ın 2003 sonbahar-kış kreasyonu, ''Theatre de Paris'' salonunda Fransız moda severlere tanıtıldı. 
     Türk tasarımcının yeni ürünlerini izlemek için defileye, İngiltere, ABD ve Japonya'dan da moda dünyasının önemli isimleri katıldı. 
     Defile salonu yerine, tarihi bir tiyatroda düzenlenen ''Kinship Journeys'' isimli moda şovu, farklı dekor ve orkestranın defile için özel olarak bestelediği müzik eşliğinde yapıldı. 
     Öte yandan, Ayşe ve Ece Ege kardeşler tarafından oluşturulan ''Dice Kayek'' markasının 2004 sonbahar-kış kreasyonu, 11 Mart'ta ''Le Carrousel du Louvre'' salonlarında tanıtılacak. 
     İstanbul Tekstil ve Kumaş İhracatçılar Birliği'nin İTKİB , Türk tekstilinin yurtdışındaki tanıtımı amacıyla Paris Moda Haftası çerçevesinde düzenlenen iki defileye de sponsorluk yapıyor. 
     





</TEXT>
</DOC>
