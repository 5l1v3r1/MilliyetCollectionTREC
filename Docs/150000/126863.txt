<DOC>
<DOCNO> 126863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur13.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Talih Kuşu devlete de kazandırıyor... 
</HEADLINE>
<TEXT>

     Yılbaşı Özel Çekilişi ile toplam 42 trilyon 360 milyar lira ikramiye dağıtacak ve bazı talihlileri trilyoner yapacak Milli Piyango, kamuya da bu çekilişte yaklaşık 20 trilyon lira kaynak sağlayacak. 
     Milli Piyango İdaresi'nden edinilen bilgiye göre, Yılbaşı Özel Çekilişi için tutarı 70 trilyon lira olan 23 milyon 400 bin bileti satışa sunan kurum, bazı talihlileri yılbaşı gecesi trilyoner yaparken, toplam 42 trilyon 360 milyar lira ikramiye dağıtacak. 
     Milli Piyango İdaresi, bilet alan talihlilere dağıtılacak ikramiyenin yarısına yakın bir parayı da yaklaşık 20 trilyon lirayı da kamuya aktaracak. 
     Milli Piyango Yılbaşı Özel Çekilişi'nden kamuya aktarılacak kaynağın dağılımı şöyle 
     Hazine 12 trilyon 48 milyar lira Savunma Sanayi Destekleme Fonu 4 trilyon 651 milyar lira Tanıtma Fonu 1 trilyon 696 milyar lira Sosyal Hizmetler ve Çocuk Esirgeme Kurumu 169 milyar 620 milyon lira Olimpiyat Oyunları 244 milyar 835 milyon lira 
     
     2002 YILI TAHMİNİ KAYNAK 
     Milli Piyango İdaresi'nin, Milli Piyango bileti, Hemen Kazan, Sayısal Loto ve Şans Topu gibi şans oyunlarından 2002 yılı sonu itibarıyla kamuya sağlaması beklenen toplam 427 trilyon 759 milyar liralık kaynağın dağılımı ise şöyle 
     Tanıtma Fonu 26 trilyon 113 milyar lira Sosyal Hizmetler ve Çocuk Esirgeme Kurumu 2 trilyon 611 milyar lira Olimpiyat Oyunları 6 trilyon 986 milyar lira Savunma Sanayi Destekleme Fonu 132 trilyon 738 milyar lira Eğitime Katkı Payı 35 trilyon 760 milyar lira Özel İşlem Vergisi 103 trilyon 950 milyar lira Vergi ve Fon kesintileri 119 trilyon 600 milyar lira 
     
     GEÇEN YIL KAMUYA 272 TRİLYON AKTARILDI 
     Milli Piyango İdaresi, geçen yıl şans oyunları ile kamuya toplam 272 trilyon 847 milyar lira katkı sağlarken, talihlilere toplam 220 trilyon 423 milyar lira ikramiye dağıttı. 
     Kurum, 1996 yılında şans oyunlarından kamuya toplam 10.7, 1997'de 37.4, 1998'de 54.4, 1999'da 120.8, 2000'de 185 trilyon 300 milyar lira gelir aktardı. 
     Öte yandan, İdare'nin 1990 yılında başlattığı ''Her Yıl Bir İlimize Milli Piyango Anadolu Lisesi ve Öğrenci Yurdu'' kampanyası çerçevesinde 23 lise ve öğrenci yurdu yaptırıldı. 
     





</TEXT>
</DOC>
