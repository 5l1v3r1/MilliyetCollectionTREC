<DOC>
<DOCNO> 132160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun07.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Mısırlılar, yaklaşık 1500 yıl önce diş macunu kullanmış 
</HEADLINE>
<TEXT>

     Eski Mısırlıların, yaklaşık 1500 yıl önce diş macunu kullandıkları ortaya çıktı. 
     Amerikan basınında yer alan haberlere göre, Mısırlıların kullandıkları diş macununun formülü, Viyana müzesinin zemin katında, bir papirüste yazılı olarak bulundu. 
     Formülün, ''dişleri beyazlatmak ve mükemmel tutmak için toz'' adı altında kayda geçirildiği bildiriliyor. Söz konusu tozun, ağızda tükürükle karıştığında bir tür diş macununa dönüştüğü kaydedildi. 
     Uzmanlar, tozun kaya tuzu, kurutulmuş süsen çiçeği ve biberin ezilerek karıştırılması yoluyla elde edildiğini saptadılar. 
     Dişçiler, süsen çiçeğinin özellikle diş eti hastalıklarına iyi geldiğini belirtiyorlar. 
     Çiçeğin, diş hastalıklarının tedavisinde yeniden kullanılmaya başladığı da verilen bilgiler arasında. 
     





</TEXT>
</DOC>
