<DOC>
<DOCNO> 148848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/soneko18.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 371.42 puan düşüşle kapandı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 371.42 puan düşüşle 10,514.76 puandan tamamladı. 
     Hisse senetlerinin ortalama değer kaybı yüzde 3.41 olarak gerçekleşti. 
     1. seansa 6.24 puan artışla 10,892.42 puan seviyesinde başlayan endeks, seansın ilk yarısını 223.48 puan düşüşle 10,662.70 puandan geçti. Endeks, en düşük 10,460.95 puana gerilerken, en yüksek olarak açılış değeri olan 10,892.42 puanı gördü. 
     Seans kapanışında mali endeks 599.24 puan düşüşle 12,457.99 puana, sanayi endeksi 245.58 puan düşüşle 10,758.96 puana, hizmetler endeksi 135.17 puan düşüşle 7,041.05 puana geriledi. 
     Böylece, önceki kapanışa göre mali grup hisseler ortalama yüzde 4.59, sanayi grubu hisseler ortalama yüzde 2.23 oranında ve hizmetler grubu hisseler ortalama yüzde 1.88 oranında değer yitirdi. 
     İşlem gören toplam 287 hissenin 194'ü değer yitirdi, 45'i değer kazandı, 48'inin fiyatı değişmedi. 
     1. seansta, İş Bankası C , Garanti Bankası, Yapı ve Kredi Bankası, Tüpraş ve Şişe Cam en yoğun işlem gören hisseler oldu. 
     Borsa uzmanları, 1. Seansta önce 10,600 seviyesine gerileyerek, dengeli seyir izleyen endeksin, daha sonra gelen satışlarla 10,500 puanın üstünde tutunma çabasının dikkat çektiğini belirterek, ABD askerlerinin Bağdat'a girmesiyle oluşan iyimser havanın, endeks 11,000 seviyesine ulaşamadan kar satıslarıyla tersine döndüğünü kaydediyor. 
     Endeksin 10,200-10,800 bandını koruyacağı görüşünü savunan uzmanlar, dünkü ihalelelerin başarılı sonuçlandığını fakat bugün Irak'ın Kuzeyi ile ilgili olarak basında yer alan haberler nedeniyle piyasada bir tedirginlik olduğunu ifade ediyorlar. Uzmanlar ayrıca, Hazine Müsteşarı'nın değişeceğine ilişkin haberlerin de piyasada olumsuz algılandığını öne sürüyor. 
     





</TEXT>
</DOC>
