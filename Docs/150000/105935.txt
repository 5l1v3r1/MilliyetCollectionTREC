<DOC>
<DOCNO> 105935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo14.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe çalışmalarına 13 futbolcusuyla başladı... 
</HEADLINE>
<TEXT>

     Fenerbahçe, gelecek hafta içinde Gaziantepspor ile yapacağı ligin erteleme maçının hazırlıklarına, 16 futbolcusundan yoksun olarak başladı. 
     Samandıra Tesisleri'nde gerçekleştirilen antrenmanı, milli takım kamplarında bulunan Rüştü, Fatih, Ümit, Serhat, Cem, Ali Güneş, Tuncay, Volkan, Mirkoviç ve Rapaiç, sakatlığı nedeniyle ABD'de tedavi olan İsmail, belindeki ağrılar nedeniyle istirahatli olan kaleci Oğuz ve gribal enfeksiyon geçiren Yusuf, Johnson, Washington ve kaleci Recep çalışmada yer almadı. 
     Grip olan futbolcular, takımdan ayrı olarak kısa bir süre düz koşu yaparak çalışmalarını tamamladı. 
     
     13 FUTBOLCU ÇALIŞTI 

     Teknik direktör Werner Lorant yönetiminde gerçekleştirilen ve yaklaşık 1.5 saat süren idmanda, eksiklikler nedeniyle toplam 13 futbolcu yer aldı. 
     Çalışmada yalnızca Ortega, Steviç, Ogün, Abdullah, Mustafa, Oktay, Hakan, Revivo, Ceyhun, Ali Akdeniz, Semih, Erhan ve Erman hazır bulundu. 
     Antrenmana koşuyla başlayan sarı-lacivertliler, pas çalışmalarının ardından yarım alanda dayanıklılık ve prese dayalı minyatür kale maç yaptı. 
     Sarı-lacivertliler, depar çalışması yaparak antrenmanı tamamladı. 
     
     PAF TAKIMIYLA HAZIRLIK MAÇI 

     Gaziantepspor maçının hazırlıklarının ilk çalışmasını basına açık yapan Alman teknik adam, Gaziantepspor maçına dek çalışmaları basın mensuplarına kapattı. 
     Hazırlıklarını bu akşam yapacağı antrenmanla sürdürecek sarı-lacivertli futbolcular, yarın akşam Samandıra Tesisleri'nde PAF takımıyla hazırlık maçı yapacak. 
     





</TEXT>
</DOC>
