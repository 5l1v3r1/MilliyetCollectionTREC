<DOC>
<DOCNO> 142118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun07.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ordusuna amelelik görevi 
</HEADLINE>
<TEXT>

     DIŞ HABERLER SERVİSİ 

     ABD’nin olası Irak savaşından sonra ülkenin yeniden inşasında, "tükenmiş ve moralsiz" Irak ordusundan amele olarak yararlanmayı planladığı bildirildi. ABD Savunma Bakanlığı’ndan ismini açıklamak istemeyen bir yetkili, Washington’ın yeniden yapılanma ve koordinasyon için ABD, İngiltere ve diğer Avrupa ülkelerinde yaşayan Irak vatandaşlarından işbirliği isteyeceğini de belirtti. 
     Yetkili, ABD’nin çalışmalarda Irak ordusunun büyük kısmını görevlendireceğini, ancak Cumhuriyet Muhafızları ve özel muhafızlardan yararlanılmayacağını kaydetti. ABD’nin Irak ordusu görevlilerine maaş ödeyeceğini de söyleyen yetkili, Bush yönetiminin Kongre’den ek bütçe talep edeceğini sözlerine ekledi. 
     Savaş hazırlığı yapan Irak yönetimi, denetimindeki Musul’dan Kürt bölgesine giren araçlarda el koyduğu motorin ve benzini yakmaya başladı. Kalak’ta konuşlanan askerler, her araçtan 40 litre mazot ve benzini çekip akşamları köprünün önünde yakıyor. Askerler günde ortalama 2000 litre akaryakıt yakıyor. 
     



 GÜNCEL 






















</TEXT>
</DOC>
