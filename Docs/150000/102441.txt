<DOC>
<DOCNO> 102441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/ekonomi/eko02.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK, iki kat maaş istedi 
</HEADLINE>
<TEXT>

İstanbul’dan Ankara’ya yürüyen KESK’li memurlar ile polis arasında arbede yaşandı. Başbakan Ecevit ile görüşen KESK yönetimi maaşların iki kat artırılmasını istedi 
     BARKIN ŞIK Ankara 

     Kamu Emekçileri Sendikaları Konfederasyonu’nun KESK Ankara yürüyüşünde olay çıktı, biri polis üç kişi yaralandı. Başbakan Ecevit ile görüşen KESK yönetimi maaşlarının iki katına çıkarılmasını istedi. 
     İnsanca Bir Yaşam İçin Ankara Yürüyüşü" adı altında İstanbul’dan yürüyüş başlatan KESK Yönetimi’nin Kızılay Meydanı’na girişine izin verilmedi. Göstericiler ile emniyet güçleri arasında Paraşüt Kulesi alanında arbede yaşandı, biri polis 3 kişi yaralandı. 
     Ankara dışından katılımlarla 10 bin kişiyi biraraya getiren KESK, göstericilerin direncinin kırılması ve taleplerinin "olumlu" karşılanmaması üzerine hayal kırıklığı yaşadı. KESK Başkanı Sami Evren, Başbakan Ecevit’le görüşmesinin ardından bin kişilik topluluğu ancak karşısında bulabildi. 
     
     Ecevit ile görüştüler 
     Emniyet güçlerinin Sıhhiye’ye yürümelerine izin verdiği KESK’liler meydanda beklerken Başkan Evren iki sendikacı ile birlikte Başbakanlığa giderek Ecevit ile iki saat görüştü. Evren, görüşmede maaşlarının 2 katına, kira yardımının 200 milyon liraya çıkarılmasını istedi. Başbakan taleplerin imkanlar ölçüsünde karşılanacağını söyledi. 
     



 EKONOMİ 















</TEXT>
</DOC>
