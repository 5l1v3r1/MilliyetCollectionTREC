<DOC>
<DOCNO> 135683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sondun11.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Venezüella... Chavez Bir kompo daha boşa çıkarıldı... 
</HEADLINE>
<TEXT>

     Venezüella Devlet Başkanı Hugo Chavez, dövizde sabit kura geçmekle kendisine muhalefetin yeni bir komplosunun boşa çıkarıldığını söyledi. 
     Kendisine muhalif işadamlarını ülkenin döviz rezervlerini tüketerek ekonomiyi baltamalamak için komplo kurmakla suçlayan Chavez, döviz piyasasını düzenlemek için önceki gün alınan yeni önlemlerin bu oyunu bozduğunu iddia etti. 
     Muhalefet için ''her şeyi alıp yurtdışına götürmek istediler, bbizi kupkuru bırakmak istediler, bizi dolardan yoksuk etmek istediler, bu yüzden biz de anahtarı elimize aldık'' diyen Chavez, son alınan ekonomik önlemleri savundu. 
     Venezüella'da muhalefetin kendisine karşı iki ay sürdürdüğü genel grevi geçen hafta sonunda yenilgiye uğratan Chavez, ABD Doları'nı grev sırasında büyük değer yitiren ulusal para Bolivar'ı karşısında 1,596 satış 1,600 alış kuruna sabitlemişti. 
     Chavez ayrıca, kimin hangi işlemler karşılığında ABD Doları edinebileceğini kararlaştırma yetkisini yeni kurulan ''Döviz Yönetim Komisyonuna'' vermişti. 
     Hugo Chavez'e karşı iki aylık grevden yenilgiyle çıkan işadamları, döviz piyasasına getirilen yeni düzenlemeler hükümetçe muhalif işadamlarını cezalandırmak için kullanılmasından korkuyor. 
     





</TEXT>
</DOC>
