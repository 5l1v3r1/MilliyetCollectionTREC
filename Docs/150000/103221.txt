<DOC>
<DOCNO> 103221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur23.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ile Derviş görüşmesi 45 dakika sürdü... 
</HEADLINE>
<TEXT>

     Başbakan Bülent Ecevit'le solda birliğin gerçekleşmesi için yapılması gereken çalışmalar konusunuda bir görüşme yapan ve Ecevit'ten solda birliğin başında yeralmasının isteyen Kemal Derviş'in Başbakanlık'tan "neşesiz" bir biçimde ayrılması dikkati çekti. 
     Ecevit-Derviş görüşmesi 45 dakika sürdü. Kemal Derviş, Başbakanlık'tan ayrılırkan solda birliğin başına geçmesi önerisini götürdüğü Ecevit'ten aldığı izlenimi soran bir gazeteciye "Öyle bir karar, birşey üzerinde durmadık. Durum değerlendirmesi yaptık. İnşallah tüm zorluklara rağmen seçimlerden Türkiye'yi yönetebilecek bir çoğunluğun oluşmasını bekliyoruz hepimiz" dedi. 
     Kemal Derviş, Başbakan Ecevit'le son 18 ayı gözden geçirdiklerini bildirdi. Türkiye'ye Başbakan Ecevit'in çağrısı üzeerine geldiğini hatırlatan Derviş, Başbakan Ecevit'e tekrar teşekkür ettiğini söyledi. Kemal Derviş şöyle devam etti 
     "Bana zor da olsa bu hizmet fırsatını verdiği için teşekkür ettim. Kendisine saygım sevgim çok büyüktür. Ve bu saygı 70'li yılların başından hatta 60'lı yılların sonundan beri devam ediyor. Biraz da Türkiye'deki merkez solu tabi ki görüştük. Parçalanmış bir aile görüntüsü veriyor, aile reisi de kendisi, aile büyüğü de kendisi. Onun üzüntüsünü yaşıyom ben şahsen ama, benim gibi sanıyorum bütün aile bu üzüntüyü yaşıyor ve keşke böyle olmasaydı diyor. Konuştuğum vatandaşlar, birçok insan, aile büyüğü odur, bunları görüştük" Derviş, "İzleniminiz nedir" biçimindeki bir soruya karşılık, "Öyle bir karar, birşey üzerinde durmadık ama durum değerlendirmesi yaptık. Ve inşallah büyük zorluklara rağmen seçimlerden Türkiye'yi yönetebilecek bir çoğunluğun oluşmasını bekliyoruz hepimiz" dedi. 
     Bu konuda önlerinde daha birkaç hafta bulunduğunu kaydeden Derviş, "2,5 ay var. Eninde sonunda vatandaşlar da bunu bekliyor. Ve sonunda mutlaka her zaman olduğu gibi Türkiye bazı zor anlardan geçiyor ama, eninde sonunda bir çözüm de çıkıyor ortaya. Bir çözüm de üretiliyor. Bunda da böyle olacağını ümit ediyorum" diye konuştu. 
     Başbakan Ecevit'in solda birliğin başına geçme konusunda bir kararı olup olmadığı yönündeki soruya ise Derviş, "Gerçekten yürekten teşekkür ediyorum. 22 yıllık bir ayrılıktan sonra beni Türkiye'ye getirdiği için içten teşekkürlerimi sonuyorum" karşılığını verdi. Kemal Derviş diğer sorulara yanıt vermeden Başbakanlık'tan ayrıldı. 
     Kemal Derviş saat 18 00'de de CHP Genel Başkanı Deniz Baykal ile buluşuyor. 
     





</TEXT>
</DOC>
