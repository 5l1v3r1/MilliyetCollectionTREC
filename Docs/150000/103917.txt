<DOC>
<DOCNO> 103917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/guncel/gun05.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinciler yine açıkta 
</HEADLINE>
<TEXT>

ÖSS sonuçlarına göre 169 bin öğrenci 4 yıllık fakültelere, 158 bini de 2 yıllık bölümlere yerleştirildi. Okul birincilerinin üçte biri ise hiçbir yükseköğretim programına giremedi 
     ANKARA Milliyet 

     Üniversite maratonu ÖSS yerleştirme sonuçlarının açıklanmasıyla tamamlandı. 169 bin genç 4 yıllık fakültelere, 158 bini de 2 yıllık yüksekokullara kayıt yaptırmaya hak kazandı. Okul birincileri, geçen yıllarda olduğu gibi yine kendilerinden beklenen başarıyı yakalayamadı. Bu öğrencilerin 3’te 1’i herhangi bir yükseköğretim programına giremezken, 748 bin aday tercih formu bile göndermedi. 
     
     Sonuçlar adreslere gidiyor 
     Öğrenci Seçme ve Yerleştirme Merkezi ÖSYM Başkanı Dr. Fethi Toker, sınavı kazanan adaylardan 169 bin 835’inin lisans, 158 bin 895’inin ön lisans olmak üzere, toplam 328 bin 730’unun yerleştirildiğini belirtti. Toker, sonuç belgelerinin adayların adreslerine yarından itibaren postalanmaya başlanacağını bildirdi. 
     ÖSS’yi kazanan okul birincisi adaylardan 4185’i bir yükseköğretim programına yerleştirilirken, 2107 okul birincisi aday açıkta kaldı. 
     
     Gözler boş kontenjanlarda 
     Yanlış tercihler ve bazı bölümlere başvurunun az olması nedeniyle örgün lisans programlarında 17 bin 895, ön lisans programlarında da 37 bin 714 olmak üzere toplam 55 bin 609 kontenjan boş kaldı. Toker, bu kontenjanların daha sonra yapılacak ek yerleştirmelerle doldurulabileceğini söylerken, gençlerin okumak istemediği bölümlerden bazıları şöyle sıralandı 
     
     İstenmeyen bölümler 
     Alman Dili ve Edebiyatı, Arap Dili ve Edebiyatı, Bulgar Dili ve Edebiyatı, Fars Dili ve Edebiyatı, Hindoloji, Hungaroloji, Urdu Dili ve Edebiyatı, Yunan Dili ve Edebiyatı, Çin Dili ve Edebiyatı, Kore Dili ve Edebiyatı, Almanca öğretmenliği ve Arapça öğretmenliği. 
     
     Yarısı form bile göndermedi 
     ÖSYM Başkanı Fethi Toker, ÖSS’ye giren ve sınavı geçerli sayılan 1 milyon 489 bin 243 adaydan 1 milyon 34 bin 653’ünün, 105 ve daha fazla puan alarak yükseköğretim programlarından tercih yapmaya hak kazandığını anımsattı. 
     Toker’in verdiği bilgiye göre, meslek yüksekokullarına sınavsız geçiş hakkı bulunan meslek lisesi mezunu 808 bin 727, diğer lise mezunu 771 bin 660 olmak üzere toplam 1 milyon 580 bin 387 aday tercih formu gönderme hakkı kazandı. 
     748 bin 377 aday, hakkı olduğu halde tercih formu göndermedi. Sonuçlara göre açıköğretim programlarına da, 107 bin 754’ü lisans, 177 bin 641’i ön lisans olmak üzere toplam 285 bin 395 aday yerleştirildi. 
     
Sonuçlar internette      Adaylar sonuçları "http osys.osym.gov.tr" veya "http osys2002.osym.gov.tr" adreslerinden, "0 900 309 1997", "0 900 309 1998", "0 900 310 1401", "0 900 310 1402" numaralı telefonlardan ya da "http wap.osym.gov.tr" wap uyumlu cep telefonlarından öğrenebilecek. Sonuçlar, Türkiye Gazeteciler Cemiyeti tarafından bastırılacak Sınav Sonuç Gazetesi ile de adaylara duyurulacak. 
     



 GÜNCEL 

















</TEXT>
</DOC>
