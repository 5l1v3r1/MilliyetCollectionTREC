<DOC>
<DOCNO> 112316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun01.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Manita’yla hayatı değişti 
</HEADLINE>
<TEXT>

Murat, yakın zamana kadar sokaklarda sabahlıyordu. Sır Çocukları filminde rol verdiler. Bu rol, manitam’ dediği Altın Portakal Ödülü’nü kazandırdı ona 
     ÜMRAN AVCI İstanbul 

     Murat Baran 27 , yetimhane ve sokaklarda büyüdü. 13’ünde tinerle, 14’ünde esrarla tanıştı. Hırsızlık yaparak cep harçlığını çıkardı. Yaşadığı sokaklar onu edebiyata yakınlaştırdı. Yazdığı hik yeler, şiirler sayesinde bir senaristle başlayan arkadaşlık, onu Antalya Altın Portakal Film Festivali’nde jüri özel ödülüne taşıdı. Rıfat Tanış, Özgü Namal, Mehmet Ali Alabora ve Nur Sürer’in başrollerini paylaştığı "Sır Çocukları" adlı film 5 dalda ödül aldı. Sokaklarda kaybolan çocukların anısına yapılan filmde tek gerçek sokak çocuğu olarak rol alan Murat Baran da gösterdiği performansla jüri özel ödülü aldı. 
     
     KAN DAVASI MAHVETTİ 
     Baran, "manitam" dediği ödülünü okşarken hik yesini anlatıyor bize "Ailemiz Ağrı’nın ileri gelenlerindenmiş. Kan davalı iki aile karşılıklı oturmuş, takas yoluyla barışma yoluna gitmiş. Annem babamla, halam dayımla evlenmiş. Ne var ki annemin evliliği iyi gitmeyince karnı burnunda evi terk etmiş. Üç yaşındaydım o zaman. Diğer dört kardeşim çok ufaktı. Birkaç gün geçmeden dayı tarafımdan dokuz kişi babamı öldürdü." Baran cinayetten sonra Ağrı Yetiştirme Yurdu’na gönderilmiş. Çeşitli yurtları dolaşmış ve Lise 2’ye kadar sürdürdüğü eğitimine de İstanbul’a kaçma kararıyla son vermiş. 
     İstanbul’da tren garlarında ve parklarda sabahladığı günlerde önce tinerle, ardından esrarla tanıştığını anlatan Baran, akşamları dilencilik, geceleri hırsızlık yapmış. "20 yaşındayken Sokak Çocukları Derneği Başkanı Yusuf Kulca ile tanıştım ve hayatım değişmeye başladı" diyen Baran, beladan yakasını hemen kurtaramamış. En yakın arkadaşını bıçaklayınca bir ay cezaevinde yatmış. Tahliyeden sonra, bıçakladığı arkadaşının evine taşınmış, böylece bir evi, bir de cici annesi olmuş. 
     
     BAKIŞLAR FARKLI ARTIK’ 
     "Sokaklarda yatıp kalktığım günlerde küçük hik yeler ve şiirler yazmaktan keyif alıyordum. O günlerde senarist Ümit Can Güven’le tanıştım. Filmde de onun sayesinde rol aldım" diyen Baran, şöyle devam ediyor "Bana nefretle bakan gözler, ödül sonrası sevgiyle bakar oldu. Filmde rol alırken bambaşka bir dünyayla tanıştım. İmrenerek baktığım birçok sanatçıyla aynı masada yemek yedim. Artık kendime güveniyorum." 
     



 GÜNCEL 






























</TEXT>
</DOC>
