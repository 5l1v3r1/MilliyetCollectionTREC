<DOC>
<DOCNO> 114099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur19.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li komutanlar Ankara'da nabız tutuyor... 
</HEADLINE>
<TEXT>

     ABD'nin Körfez bölgesindeki güçlerinden sorumlu Merkez Komutanı Orgeneral Tommy Franks ve NATO Avrupa Müttefik Kuvvetleri Komutanı Joseph Ralston, temaslarda bulunmak üzere Ankara'ya geldiler. 
     Franks ve Ralston'un, yarın yapacakları temasları sırasında, Genelkurmay Başkanı Orgeneral Hilmi Özkök, Genelkurmay 2. Başkanı Orgeneral Yaşar Büyükanıt, Başbakan Bülent Ecevit'in Askeri Başdanışmanı ve Genelkurmay Harekat Başkanı Korgeneral Köksal Karabay ve Genelkurmay Plan-Prensipler Başkanı Korgeneral Reşat Turgut ile görüşmeleri bekleniyor. 
     Amerikalı komutanların temasları sırasında, Irak'a yönelik olası bir harekat için Türkiye'den hava üssü ve hava sahasını kullanma izni isteyebilecekleri öne sürülürken, ziyaretle ilgili bilgi veren bir yetkili, ABD'nin Türkiye topraklarını kullanma yönünde bir talebinin söz konusu olmadığını ifade etti. 
     Komutanların yarın öğleden önce Genelkurmay Başkanlığı'ndaki görüşmelerini tamamlayarak Türkiye'den ayrılmaları bekleniyor. 
     





</TEXT>
</DOC>
