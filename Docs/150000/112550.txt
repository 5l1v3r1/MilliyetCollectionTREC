<DOC>
<DOCNO> 112550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yasam/yas08.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
R Çok güzel hediyeler aldı’ 
</HEADLINE>
<TEXT>

Dr. Süalp Tansan, "Eşim Yelda beni aile dostumuz Reşit Soley’le aldatıyor" diyerek boşanma davası açtı. Kanıtı da, yukarıdaki gibi aşk mesajlarıyla dolu günlük’tü 
     AYTEN GÖRGÜN İstanbul 

     Sosyetenin tanınmış simalarından, Tansan Tıp Merkezi’nin sahibi Dr. Süalp Tansan, eşi Yelda Tansan’ın kendisini aile dostları mimar Reşit Soley’le aldattığı iddiasıyla açtığı boşanma davasına delil olarak bir günlük sundu. 
     
     Aldatmanın delili 
     Bir evliliğin yıkılmasına neden olan ve aldatmanın delili’ olarak gösterilen Yelda Tansan’ın günlüğünde, Reşit ismi gerçekten de sık sık geçiyor. Ayrıca günlüğün neredeyse heryerinde geçen ve R ’ şifresi ile tanımlanan kişiyle de, yine sosyetenin tanınmış simalarından Reşit Soley’in kastedildiği iddia ediliyor. Süalp Tansan’ın Aldatılmamın delili’ dediği günlükte, "Reşit bana hediyeler alıyor, sürprizler yapıyor, çok düşkün, hayatımı kolaylaştırıyor, para konusunda hiç sıkıntı yaşatmıyor" gibi satırlar bulunuyor. 
     
     Yelda Soley’ imzası 
     Dr. Süalp Tansan, eşinin günlüğü eline geçirdikten sonra İstanbul 4. Asliye Mahkemesi’nde zina suçuyla boşanma davası açtı. 
     Günlüğün ilerleyen satırlarında Yelda Tansan’ın Yelda Soley’ adıyla imzalar atması da mahkemeye sunulan dava dilekçesinde gösterilen deliller arasında yer aldı. Yelda Tansan’ın avukatı Şeyda Yıldırım ise, evden günlüğü çaldığını iddia ettiği Süalp Tansan’ın şoförü hakkında suç duyurusunda bulundu. 
     
     R model’ 
     Yelda Tansan ise, günlüğünü depresyonda ve terkedilmiş hissettiği bir dönemde yazdığını söylüyor. Günlüğünde, o dönemde okuduğu Yüzde Yüz Düşünce Gücü’ adlı kitaptan alıntılar yaptığını iddia eden Tansan, iddialara şu yanıtı veriyor 
     
     Gerçek değil’ 
     "Kitapta Ulaşmak istediğiniz hayata, yapmak istediklerinize ve özendiğiniz insanlara dayanarak bir gelecek yaratın ve moralinizi böylelikle yüksek tutun’ deniliyor. Günlük, eşinden dayak yemiş, annesinin evine sığınmış, yeni doğum yapmış bir kadının kendisini mutlu etmeye yönelik kurduğu hayallerdir. Gerçekle alakası yok. Kitapta da bir model yaratın’ diyor. Benim modelim çocuğuna çok düşkün bir baba figürüdür. Reşit bey çocuğuna çok düşkün bir babadır. Ama bu, onunla ilişkim olduğu anlamına gelmez." 
     

</TEXT>
</DOC>
