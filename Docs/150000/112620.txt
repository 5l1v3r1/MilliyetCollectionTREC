<DOC>
<DOCNO> 112620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sontur16.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri Bahçeli, AB'ye çattı 
</HEADLINE>
<TEXT>

     AA R POL MHP Genel Başkanı, Avrupa Birliği'nin AB "Şşunlar, şunlar iktidar olursa size müzakere takvimi veriyoruz" demesinin milli iradeye, Avrupa'ya girmeden ambargo koymak anlamına geldiğini söyledi. 
     Bolu'da halka hitap eden Bahçeli, demokrasiyle yönetilen ülkelerde siyasi iktidarları belirleyen tek unsurun milli irade olduğuna işaret ederek, kendilerinin de millete başvurmak istediklerini kaydetti. 
     AB İlerleme Raporu'nda Türkiye'ye müzakere takviminin verilmediğini anımsatan Bahçeli, Türkiye'nin müzakere takvimi alabilmesi için "AB'nin görüşmede rahatlık sağlayabileceği, onların kabul edebileceği bir iktidarın en azından 3 Kasım'da oluşmasını bekliyoruz" söylemlerin yayıldığını kaydederek "Siz kimsiniz Bu ülke, hür ve bağımsız bir ülke" dedi. 
     Türkiye'nin AB ile ilişkilerini iyileştirme, tam üyeliğe girmenin, milletin ve siyasi partilerin benimsediği, devlet politikası olarak da kabul edilen bir hedef olduğunu vurgulayan Bahçeli, "AB'nin 'şunlar, şunlar iktidar olursa size müzakere takvimi veriyoruz' demesi, milli iradeye Avrupa'ya girmeden ambargo koymak demektir. Bunu kabul etmemiz mümkün değildir" diye konuştu. 
     
     KÜRT DEVLETİNE İZİN YOK 
     Kuzey Irak'ta kurulmaya çalışılan bağımsız devletin, yarın Türkiye'nin başını nasıl ağrıtacağının şimdiden hissedilmesi gerektiğini kaydeden Bahçeli, Türkiye'yi büyük sıkıntıya sokabilecek olumsuzluklara karşı da kararlı bir tavırla gidilerek böyle bir devletin oluşumuna müsaade edilmemesi gerektiğini söyledi. 
     





</TEXT>
</DOC>
