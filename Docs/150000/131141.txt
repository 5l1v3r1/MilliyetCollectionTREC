<DOC>
<DOCNO> 131141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/spo01.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DEMİR KARTAL 1-0 
</HEADLINE>
<TEXT>

Beşiktaş, Antalya’daki üçüncü hazırlık maçında Rus temsilcisi Dinamo Moskova karşısında etkili bir futbol ortaya koydu, İlhan Mansız’ın golüyle sonuca gitti 
     Ahmet penaltı kaçırdı 
     BEŞİKTAŞ, Rus Ligi’nin güçlü temsilcisi Dinamo Moskova’yı 1 - 0’lık skorla geçip moral depoladı. Siyah - Beyazlı takım başarılı bir futbol ortaya koyduğu karşılaşmanın 13. dakikasında Ahmet Dursun’un ayağından penaltı kaçırdı. 41’de sahneye kampın hırçın ismi İlhan Mansız çıktı. Yıldız futbolcu ceza sahası içinden yaptığı sert vuruşla maçın tek golünü atmayı başardı. Kartal Nouma, Pancu ve Ali Cansun ile birçok fırsatı değerlendiremedi. 
     
     Maçın karnesi 
     HAKEMLER Burak Astar, Arif Çelik, Özgür Kaya 
     BEŞİKTAŞ Yasin 6 - Ali Eren 7 , Ronaldo 7 , Zago 7 - Niyazi 6 Tamer Dk.46 6 , Tayfur 7 , Pancu 7 Ali Cansun Dk.75 5 , Tümer 5 Evren Dk.87 , Serdar 6 İbrahim Dk.46 6 - Ahmet Dursun 6 Nouma Dk.46 7 , İlhan 7 Eser Dk.64 6 
     D.MOSKOVA Berezovski 5 - Kovalenko 5 , Tochilin 5 , Brabets 5 Diytel Dk.85 - Niski 5 , Jshin 5 , Grishin 5 Baltiev Dk.69 6 , Kordman 6 Tomashaduskas Dk.69 6 , Voukomanovich 5 Ganek Dk.64 5 - Panov 5 Alberto Dk.63 6 , Boulikin 4 Hazov Dk. 87 
     GOL İlhan Dk. 41 
     SARI KART İlhan 
     
Kalbim burada kaldıLucescu’nun istememesi nedeniyle ayrıldığını söyleyen Amaral, "Arkadaşlarımla vedalaşamamak beni çok üzdü. Beşiktaş’ı hiçbir zaman unutmayacağım" dedi 
     CENGİZ MALGIR 

     Şampiyon olacaklar’ 
     BEŞİKTAŞ ile yollarını ayıran Amaral, duygu yüklü bir konuşma yaptı. Siyah - Beyazlılar’ı hiçbir zaman unutamayacağını söyleyen Brezilyalı, "İstesinler tekrar dönerim. Ailem de bu gelişmelerden dolayı çok üzüldü" dedi. Takım arkadaşlarıyla çok iyi diyalog kurduğunu belirten taraftarın "Müslüm Baba"sı, "Kalbimin yarısı Beşiktaş’ta. Şampiyon olacaklar" dedi. 
     
     Ofansif değilim’ 
     SADECE Lucescu ile problem yaşadığını belirten Brezilyalı, "Antrenör beni Beşiktaş’ta barındırmak istemedi. Gitmek mecburiyetinde kaldım. Ben ofansif bir oyuncu değilim. Hocam beni iyi değerlendiremedi. Ya da istemedi. Burada daha fazla iyi işler yapmayı planlıyordum ama olmadı" dedi. Amaral, takım arkadaşlarıyla vedalaşamadığı için üzüntülü olduğunu söyledi. 
     
     Allah yardım eder’ 
     ŞU anda kendime kulüp bulmadığına değinen Amaral, "Ben Allahım’a çok inadığım için, Allah bu konuda bana yardım edecektir. Kendime en iyi takımı bulacağıma eminim" ifadesini kullandı. Sambacı, Galatasaray ve Fenerbahçe’den herhangi bir teklif gelmediğini söylerken, "Zaten Türkiye’de oynamayı düşünmüyorum. Ben sadece Beşiktaş’a gelmiştim" diye konuştu. 
     
Menajerler kapıda      4 kişi geldi 
     YENİ transfer konusunda henüz karar vermeyen Beşiktaş hareketli günler geçiriyor. Takımın kamp yaptığı otele dün 4 ayrı menajer gelerek, Teknik Direktör Lucescu ile özel görüşme yaptı. Trabzonsporlu Aurelio’un menaceri Miranda’nın da aralarında bulunduğu menajerler, Rumen hocaya çeşitli oyuncuları önerdi. 
     
     Zirve pazar günü 
     RUMEN hoca daha sonra Yıldırım Demirören ve Sinan Engin ile bir toplantı yaptı. Lucescu, transfer konusunda pazar günü komite ve Serdar Bilgili ile bir toplantı yapacak. Öte yandan 20 Ocak’ta Antalya’ya kampa gelecek olan Rapid Bükreş’in orta saha futbolcusu Maldaraşanu’nun Beşiktaş’ta denenebileceği belirtildi. 
     
İdmana rüzgar engeli      BEŞİKTAŞ, sert esen rüzgar nedeniyle dün yaptığı idmanı erken bitirdi. Takıma önce pas çalışması yaptıran, ardından da el topu oynatan Lucescu, daha sonra dar alanda çift kale maça geçti. Ancak kısa bir süre sonra sahanın ortasınada oyuncularını toplayan Lucescu, "Bu rüzgar hepiminizi hasta edecek" diyerek futbolcularını otele gönderdi. Çalışmaya sakatlıkları süren Sergen, Yasin, Bayram ve Ahmet Yıldırım katılmadı. Cordoba da takımla çalışmaya başladı. 
     
Kartal bugün dönüyor      BEŞİKTAŞ, dört günlüğüne İstanbul’a geliyor. 10 gündür Antalya’da kampta bulunan Siyah - Beyazlılar bugün dönüyor. İki gün izin yapacak olan Kartal, iki gün de Ümraniye Nevzat Demir Tesisleri’nde çalışacak. Salı günü yeniden Antalya’ya gelecek olan Kartal, bu süre içinde de 3 hazırlık karşılaşması yapacak. 
     
     Notlar 
     İlhan’a fren 
     30. dakikada rakibine sert giren İlhan sarı kart görünce, hakemin üstüne yürüdü. Ancak Kaptan Tayfur golcü oyuncuyu kucaklayıp olay yerinden uzaklaştırdı. 
     
     MR’a gidecekler 
     SAKATLIĞI bulunan Sergen Yalçın ve Yasin Sülün uçaktan inip MR çektirmeye gidecek. Kulüp doktoru Ayhan Optur, bunun kontrol gereği olduğunu, ciddi bir durum beklemediklerini açıkladı. 
     
     Zirve pazar günü 
     BAŞKAN Serdar Bilgili, Lucescu ve futbol komitesi pazar günkü idmandan sonra transfer zirvesi için bararaya gelecekler. 
     
     Kale Yasin’in 
     KASIKLARINDAN ameliyat olan Göksel ve ayak bileğinde burkulma olan Cordoba riske edilmedi. Karşılaşmaya genç file bekçisi Yasin Yıldız çıktı. 
     
     Tamer’i istedi 
     AUSTRİA Wien Teknik Direktörü Daum, önceki akşam Beşiktaş Futbol Şube Sorumlusu Yıldırım Demirören ile birlikte yemek yedi. Alman çalıştırıcı gelecek sezon için Tamer’i istedi. 
     
     Ali’ye Rize kancası 
     RİZESPOR, Kartal’ın genç golcüsü Ali Cansun’a talip oldu. Eski Beşiktaş antrenörü Fuat Yaman, genç oyuncuyu kiralık olarak istedi. 
     



 SPOR 



























</TEXT>
</DOC>
