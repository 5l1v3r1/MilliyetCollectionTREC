<DOC>
<DOCNO> 106819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur13.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ölüm orucu eylemcisi daha yaşamını yitirdi... 
</HEADLINE>
<TEXT>

     ''F'' tipi cezaevi uygulamasını protesto amacıyla ''ölüm orucu'' eylemi yapan yasadışı DHKP C örgütü üyeliğinden hükümlü Hamide Öztürk, Sağmalcılar Devlet Hastanesi'nde öldü. 
     3 Haziran 2001 tarihinde eyleme başlayan ve Bayrampaşa Cezaevi'ne yönelik ''Hayata dönüş operasyonu''ndan sonra Bakırköy Kadın ve Çocuk Tutukevi'ne nakledilen Hamide Öztürk 32 , sağlık durumunun kötüleşmesi üzerine sevk edildiği Sağmalcılar Devlet Hastanesi'nde yaşamını yitirdi. 
     Hastanede bulunduğu süre içerisinde tedaviyi kabul etmediği öğrenilen Öztürk'ün cesedi, otopsi işlemleri için Adli Tıp Kurumu'na kaldırıldı. 
     Yasadışı DHKP C örgütü üyesi olduğu ve örgüt adına çeşitli korsan gösterilere katıldığı iddiasıyla 1995 yılında yakalanan Öztürk, 1997 yılında İstanbul 2 No'lu DGM'ce 12 yıl 6 ay ağır hapis cezasına çarptırılmış ve bu cezası kesinleşmişti. 
     





</TEXT>
</DOC>
