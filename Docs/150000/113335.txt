<DOC>
<DOCNO> 113335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur22.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de nükleer madde tatbikatı 
</HEADLINE>
<TEXT>

     Türkiye Atom Enerjisi Kurumu TAEK ile Çekmece Nükleer Araştırma ve Eğitim Merkezi Müdürlüğü ÇNAEM ekiplerince, Kapıkule Sınır Kapısı'ndaki iki radyoaktif madde dedektörünün çalışıp çalışmadığının tespiti ve görev yapan personelin eğitimi için yapılan tatbikat başarıyla sona erdi. 
     Tatbikata, TAEK ve ÇNAEM ekipleri, polis, gümrük muhafaza, muayene memurları ile diğer ilgililer katıldı. Tatbikatta, senaryo gereği, Bulgaristan'dan Türkiye'ye sokulmak istenen radyoaktif madde, cihazla tespit edilerek, İstanbul'daki Çekmece Nükleer Araştırma ve Eğitim Merkezi Müdürlüğü'ne bilgi verildi. Buradan gelen uzman ekiplerce radyoaktif maddenin özel olarak kontrol altına alınmasının ardından, polis ve gümrük ekiplerinin de devreye girmesiyle, konunun Cumhuriyet Savcılığı'na intikal ettirilmesiyle tatbikat sona erdi. 
     





</TEXT>
</DOC>
