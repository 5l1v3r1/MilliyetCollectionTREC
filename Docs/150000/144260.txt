<DOC>
<DOCNO> 144260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/soneko09.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkerenin piyasalardaki yansıması... 
</HEADLINE>
<TEXT>

     Tezkerenin ardından piyasaların savaşa ilişkin hassasiyeti sürüyor. 
     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli, bugün valörlü tahvilin basit getirisi yüzde 65.41'den, bileşik getirisi ise yüzde 66.25'den açıldı. Bu kağıdın bileşik getirisi, saat 10.00 itibariyle 66.72'ye çıktı. 
     Bu kağıdın dünkü aynı gün valörlü işlemlerinde bileşik getiri yüzde 66.55'den, ertesi gün valörlü işlemlerin bileşik getirisi ise yüzde 65.58'den kapanmıştı. 
     
     BORSA DÜŞTÜ 
     Dün yüzde 2.96 gerileyen İstanbul Menkul Kıymetler Borsası İMKB , düşüş eğilimini sürdürüyor. 
     1. seansa 24.91 puan kayıpla 9,619.40 puan seviyesinde başlayan Ulusal 100 endeksi, ilk yarım saati 199.95 puan kayıpla 9,444.36 puandan geçti. Hisseler yüzde 2.02 değer yitirdi. 
     
     DOLAR YÜKSELDİ 
     İstanbul serbest piyasada dolar 12 bin lira artışla güne başladı. 
     Dün 1 milyon 699 bin liradan kapanan doların satış fiyatı, bu sabah 1 milyon 711 bin lira olarak belirlendi. 1 milyon 802 bin liradan kapanan Euro'nun fiyatı da 1 milyon 813 bin liraya yükseldi. 
     Bankalararası dolar kotasyonlarında da artış yaşandı. Dün piyasa kapanışında 1 milyon 700-703 bin lira aralığında bulunan dolar satış fiyatı, bu sabah 1 milyon 713-718 bin lira arasında oluştu. 
     
     PARİTE 
     Uluslararası piyasalarda euro-dolar paritesi 1,0600, sterlin-dolar paritesi 1.5647, yen-dolar paritesi ise 120.35 düzeyinde seyrediyor. 
     





</TEXT>
</DOC>
