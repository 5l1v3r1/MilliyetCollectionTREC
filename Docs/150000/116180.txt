<DOC>
<DOCNO> 116180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko26.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin Kasım ayı borçlanma stratejisi... 
</HEADLINE>
<TEXT>

     Hazine, Kasım ayında 9 katrilyon 482 trilyon liralık iç borç geri ödemesinde bulunacak. 
     Hazine Müsteşarlığı ''Kasım 2002 İç Borçlanma Stratejisi''ni açıkladı. 
     Buna göre, Kasım'da en yüksek itfa 6 katrilyon 21.2 trilyon lira ile ayın 6'sında yapılacak. En yüksek ikinci itfa ise 13 Kasım'da 2 katrilyon 888.5 trilyon lira ile gerçekleştirilecek. 
     Kasım ayı iç borç geri ödemelerinin 7 katrilyon 479.1 trilyon lirası piyasaya yapılacak ödemeler, 1 katrilyon 492.6 trilyon lirası kamu kurumlarına yapılan satışların geri ödemesi, 96.9 trilyon lirası Merkez Bankası, 413.3 trilyon lirası da kamu bankaları ve Tasarruf Mevduatı Sigorta Fonu'na TMSF ihraç edilen senetlerin ödemelerinden oluşuyor. 
     Önümüzdeki ay gerçekleştirilecek iç borç geri ödemelerinin 9 katrilyon 349.7 trilyon lirası Türk Lirası cinsinden, 31.9 trilyon lirası döviz cinsinden, 100.2 trilyon lirası da dövize endeksli ödemelerden oluşuyor. 
     -FİNANSMAN DENGESİ- Öte yandan Hazine, Kasım ayında 1.2 katrilyon lira dış borç ödemesi ile birlikte, toplam 10.7 katrilyon liralık geri ödeme gerçekleştirecek. 
     Bu ödemelerin finansmanına bakıldığında ise 4.3 katrilyon liralık bölümü ''piyasadan borçlanma'' ile 6.4 katrilyon liralık kısmı da diğer finansman yöntemleri ile karşılanacak. 
     -BORÇLANMA STRATEJİLERİ- Kasım 2002 döneminde piyasalara yapılacak 7.5 katrilyon liralık itfaya karşılık, piyasalardan 4.3 katrilyon liralık borçlanma öngörülüyor. 
     Ayrıca önümüzdeki ay da borçlanma imkanları ölçüsünde Merkez Bankası, kamu bankaları ve TMSF kapsamındaki bankalara daha önceki dönemlerde ihraç edilmiş olan Devlet İç Borçlanma Senetleri'nden kaynaklanan borçların erken itfa yolu ile azaltılmasına devam edilecek. 
     Kasım ayında iç borçlanma ihalelerinin genel olarak Salı günleri düzenleneceğini, ancak piyasaların uygun olduğu diğer günlerde de ihale düzenleyebileceğini belirten Hazine, ihalelerin detaylarını, ihale gününden en az bir gün önce kamuoyuna duyuracak. 
     Bu kapsamda 5 Kasım 2002 tarihinde, 6 Kasım 2002 valör tarihli olmak üzere 19 Mart 2003 itfa tarihli 133 gün vadeli Hazine Bonosu ve yine 2 Temmuz 2003 itfa tarihli 238 gün vadeli Hazine Bonosu ihaleleri yapılacak. 
     -12 KASIMDA 3 AYLIK REFERANS BONO İHALESİ- Değişken faiz ödemeli senetlerin kupon faizlerinin belirlenmesi amacıyla, 12 Kasım 2002 tarihinde, 13 Kasım 2002 valör tarihli 3 aylık referans bono ihalesi gerçekleştirilecek. 
     Söz konusu ihalede, net 1 katrilyon 346 trilyon liralık ihraç yapılacak. Bu miktar Kasım ayında piyasaya yapılacak ödemeler ve kamu kurumlarına yapılan ROT rekabetçi olmayan teklif ve doğrudan satışların geri ödeme tutarları toplamının yüzde 15'ini bulacak. Bu ihalede ROT ve ihale sonrası teklif yoluyla satış yapılmayacak. 
     Kasım ayı içerisinde halka arz, TAP, geri alım ihalesi yapılabilecek. Söz konusu yöntemlerin kullanılması kararlaştırıldığında, bununla ilgili bilgiler kamuoyuna ayrıca duyurulacak. 
     
     EKİM AYI İHALELERİ 

     Hazine, Ekim'de yaptığı TL cinsi 3 ihalelede 266 gün vadeli, 91 gün vadeli ve 308 gün vadeli hazine bonosu ihaleleri düzenledi. Bunların sonucunda toplam olarak net 5 katrilyon 923.6 trilyon liralık satış gerçekleştirildi. 
     Ayrıca, 15 Ekim tarihinde 371 gün vadeli dolar ve euro cinsinden gerçekleştirilen tahvil ihalesiyle de net 1 milyar 91 milyon dolar ve 478 milyon euro karşılığı 2 katrilyon 558 trilyon liralık satış yapıldı. 
     Ekim ayında net 833.9 trilyon lira tutarında değişken faizli devlet tahvili ihalesi de gerçekleştirildi. 
     Böylece Ekim'de ihale yöntemiyle toplam nominal 12 katrilyon lira karşılığı, net 9.3 katrilyon lira tutarında nakit iç borçlanma gerçekleştirildi. 
     
     NAKİT BORÇLANMALARIN ERKEN İTFASI 

     Çalışanların Tasarruflarını Teşvik Hesabı'na ÇTTH , direkt satış yöntemiyle 7 Kasım 2001 tarihinde ihraç edilen, 5 Kasım 2003 itfa tarihli senetlerden, Ekim ayı içinde çeşitli tarihlerde toplam 26 trilyon liralık erken itfa yapıldı. 
     Ayrıca, TMSF'ye, 18 Ekim 2002 tarihinde, 4 Haziran 2003 itfa tarihli senetlerden toplam 59 milyon 995 bin 560 ABD Doları anapara işlemiş faiz tutarında erken itfa gerçekleştirildi. 
     Ekim ayında ihaleler yöntemiyle 7.1 katrilyon, kamu kurumlarına satış yöntemiyle de 800 trilyon lira olmak üzere piyasaya toplam 7.9 katrilyon lira iç borç ödemesi gerçekleştirildi. 
     





</TEXT>
</DOC>
