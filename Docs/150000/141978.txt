<DOC>
<DOCNO> 141978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun05.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Sözcüsü Kıbrıs'ta uzlaşma için eşsiz bir fırsat var 
</HEADLINE>
<TEXT>

     ABD Dışişleri Bakanlığı Sözcüsü Richard Boucher, Kıbrıs'ta uzlaşma için, ''bir daha hiç gelmeyebilecek eşsiz bir fırsat'' bulunduğunu belirterek, BM Genel Sekreteri Kofi Annan planının, kuzey ve güney Kıbrıs'ta referanduma sunulması önerisine destek verdi. 
     Boucher, düzenlediği basın toplantısında, Lahey'de Kıbrıslı liderlerin biraraya gelmelerine işaret ederken, ''Biz, BM planının adil olduğuna inanıyoruz. Planın, adanın her iki tarafında da referanduma konularak, Kıbrıs halkının geleceği için karar verebilmesi gerektiğine inanıyoruz'' dedi. 
     Richard Boucher, ''Bu, bir daha gelmeyebilecek eşsiz bir fırsat. Sadece adanın uzun süren bölünmesine son vermek için değil, birleşik bir Kıbrıs'ın 16 Nisan'da AB üyelik anlaşmasını imzalamasına izin vermek için. Böylece bütün Kıbrıslılar, AB üyesi olabilir'' ifadelerini kullandı. 
     





</TEXT>
</DOC>
