<DOC>
<DOCNO> 139228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo27.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SK Slavia Prag, İstanbul'a geldi... 
</HEADLINE>
<TEXT>

     Beşiktaş'ın, UEFA Kupası 4. tur rövanş maçında yarın karşılaşacağı Çek ekibi SK Slavia Prag, İstanbul'a geldi. 
     Konuk takım SK Slavia Prag'ı, Atatürk Havalimanı'nda Beşiktaş Kulübü Spor Direktörü Erdil Arpacı karşıladı. 
     Atatürk Havalimanı'nda açıklamalarda bulunan SK Slavia Prag Teknik Direktörü Miroslav Baranek, 1-0'lık avantajın yeterli olup olmayacağının maçtan sonra anlaşılacağını belirterek, ''Beşiktaş büyük bir takım, avantajımızı korumaya çalışacağız. 2 takımın da şansları eşit'' diye konuştu. 
     SK Slavia Prag, bugün akşam maçın yapılacağı BJK İnönü Stadı'nda gerçekleştireceği çalışmayla Beşiktaş maçının hazırlıklarını tamamlayacak. 

     
</TEXT>
</DOC>
