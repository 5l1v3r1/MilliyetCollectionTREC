<DOC>
<DOCNO> 130401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur13.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
RTGD'nin ''25. Yıl Televizyon Oskar Ödülleri'' açıklandı 
</HEADLINE>
<TEXT>

     Radyo Televizyon Gazetecileri Derneği'nin RTGD , 2002 yılı ''25. Yıl Televizyon Oskar Ödülleri'' açıklandı. 
     RTGD Genel Başkanı Kenan Macit, ödülleri açıklamak amacıyla dernek genel merkezinde basın toplantısı düzenledi. 
     Macit, 1500'e yakın program arasından ödül alacak kişi ve kurumların belirlendiğini söyledi. 
     Televizyon Oskar Ödülleri'nin 21 Şubat'ta düzenlenecek törenle sahiplerine verileceğini bildiren Kenan Macit, derneğin onur ödülüne ''Dünya Kupası maçlarındaki yayıncılık başarısı ve 3 Kasım seçim gecesinin en hızlı ve doğru şekilde izleyicilere ulaştırmadaki başarısından ötürü'' TRT Kurumu adına Genel Müdür Yücel Yener'in layık görüldüğünü bildirdi. 
     Cengiz Polatkan Özel Ödülü'nün Tuncay Özkan yönetimindeki Show Haber Merkesi'ne, Yavuz Gökmen Özel Ödülü'nün Uğur Dündar'la Seçim Arenası'na verildiğini belirten Macit, Taki Doğan ve Habertürk, Aydın Özdalga ve CINE 5 ile Digitürk'ün de derneğin özel ödülünü aldığını söyledi. 
     Ahmet Hakan Coşkun'un sunduğu Kanal 7'nin Ana Haber Bülteni olan ''Haber Saati'' ile Aydoğan Kılınç yönetimindeki ''TRT Ana Haber Bülteni''nin en iyi ana haber bülteni ödülüne layık görüldüğünü belirten Macit, sabah haberlerinde Star TV'de yayınlanan ''Metin Uca ile Günaydın Türkiye'', CNN Türk'de yayınlanan Serdar Cebe ile ''Yeni Gün'' ve TV 8'de yayınlanan ''Erkan Tan ile Başkent'ten'' programlarının ödül aldığını belirtti. 
     
     HABER PROGRAMLARI... 
     Kenan Macit'in verdiği bilgiye göre ödüle layık görülen diğer haber programları da şöyle 
     ''Mehmet Akif Beki ile 'Kanal 7 Hafta Sonu Haberleri', TRT'de yayınlanan Baki Özilhan'ın hazırlayıp sunduğu 'Televizyon Gazetesi', Habertürk'te yayınlanan 'Deniz Arman ile Kum Saati', Star'da yayınlanan Taşkın Şenol ve Cevher Kantarcı'nın sunduğu 'Gündem', CNN Türk'te yayınlanan Mehmet Ali Birand'ın sunduğu 'Manşet', CINE 5'te yayınlanan Mehmet Barlas ve Deniz Akkaya'nın sunduğu 'Başka Yerde Yok', Habertürk'te yayınlanan Hakan Aygün yönetimindeki 'Basın Kulübü', CNN Türk'te yayınlanan Tayfun Ertan ile 'Baş Sayfa', NTV'de yayınlanan Yavuz Donat, Emin Çölaşan ve Mustafa Balbay ile 'Kapalı Kapılar Ardında', CNN Türk'te yayınlanan Murat Yetkin ve Mete Belovacıklı ile 'Cafe Siyaset', Kanal'de yayınlanan Fatih Altaylı'nın sunduğu 'Teke Tek'.'' NTV'de yayınlanan Tayfun Talipoğlu ve ''Bam Teli'', Celal Pir ile ''NTV'ye Sorun'', Kanal D'de yayınlanan Abbas Güçlü ile ''Genç Bakış'', Kanal 7'de yayınlanan Süleyman Çobanoğlu ile ''Tanıklar'', TRT'de yayınlanan Üstün Dökmen ile ''Mutluluğun Anahtarı Küçük Şeyler'' programlarının toplum ve yaşam dalında ödül aldığını belirten Macit, magazin ve eğlence programları dalında ise Show TV'de yayınlanan Can Tanrıyar ile ''Pazar Keyfi'', ATV'de yayınlanan Ali Çınar yönetimindeki ''Özel Hat'', Organizasyon Başkanı Cem Şaşmaz ile ''Miss Turkey Yarışması'', ATV'de yayınlanan Gülse Birsel'in sunduğu ''GAG'', TGRT'de yayınlanan ''Esra Özmen'le Her Sabah'', TV8'de yayınlanan ''Melih Kibar Show'', CNN Türk'te yayınlanan Şafak Ongun ile ''Frekans'', TRT'de yayınlanan ''Bir Başka Gece'' ile ''Tele Pazar'', Kanal D'de yayınlanan ''Şahane Pazar'' ve Kanal 6'da yayınlanan ''Biri Bizi Gözetliyor Evi''nin ödüle layık görüldüğünü kaydetti. 
     TRT'nin ''Meraklısına'' ve ''Benimle Oynar Mısın'' ile Samanyolu TV'nin ''Tarçın ve Arkadaşları'' adlı çocuk programlarına ödül verildiğini belirten Macit, Show TV'den Erman Toroğlu ve Şansal Büyüka'nın sunduğu ''Maraton Programı'' ile TV8'den Ersan Çelik'in sunduğu ''Spor Gazetesi'nin'' ödüle layık görüldüğünü kaydetti. 
     
     ASMALI KONAK VE ÇOCUKLAR DUYMASIN'A ÖDÜL'' 
     Macit, ''TV Dizileri'' dalında ATV'nin ''Çocuklar Duymasın, Asmalı Konak'', ''Zerda'', ''Yeter Anne'', TRT'nin ''En Son Babalar Duyar'' ve Show TV'nin ''Tatlı Hayat'' dizilerine ödül verildiğini belirtti. 
     Ekonomi programlarından, NTV'de yayınlanan Deniz Gökçe, Asaf Savaş Akat ve Ege Cansen'le ''Eko Diyalog'' ile Kanal A'da yayınlanan Ercan Deva'nın sunduğu ekonomi programının ödül aldığını ifade eden Macit, Coca-Cola ve İşbankası'nın Milli Takıma destek reklamları ile ''Ben Çelik Arçelik'' sloganlı Arçelik reklamının da ödüle layık görüldüğünü söyledi. 
     Televizyon dünyasını gazete sayfalarına taşıyan Vatan Gazetesi televizyon sayfası ve Sabah Gazetesi Televizyon Eleştirmeni Yüksel Altuğ ile ''Yerel TV'' dalında Bursa Olay TV ve Başkent TV'nin ödül aldığını kaydetti. 
     Kenan Macit, başarılı oyunculukları ile ''Havuç'' rolüyle Furkan Kızılay'a, ''Hanımağa'' rolüyle Selda Alkor'a, ''Seymen Ağa'' rolüyle Özcan Deniz'e ve birbirinden ilginç ve güçlü senaryoların senarist Birol Güven'e de ''TV Yıldızı'' ödülü verildiğini bildirdi. 
     Macit, ''Dünya Futbol Şampiyonası'nda A Milli Futbol Takımı'na verdikleri destek ve dostane yaklaşımdan dolayı'' Kore ve Japon halkına, milli atlet Süreyya Ayhan'a, ''Türkiye-Japonya arasında bir barış köprüsü kuran'' Beşiktaşlı futbolcu İlhan Mansız'a, ''yurtdışındaki futbol elçileri'' Nihat Kahveci ve Emre Belözoğlu'na ve ''A Milli Futbol Takımı'nı dünya ölçeğinde bir marka haline getiren Futbol Federasyonu Başkanı Haluk Ulusoy'a RTDG Uluslararası Dostluk ve Barış Ödülü verildiğini kaydetti. 
     





</TEXT>
</DOC>
