<DOC>
<DOCNO> 139570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/guncel/gun06.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomimiz iyi olsaydı... 
</HEADLINE>
<TEXT>

Erdoğan, "Ne yazık ki Irak konusunda ekonomik güçsüzlüğümüzün faturasını ödüyoruz" dedi... 
     ANKARA Milliyet 

     CNN Türk’te Mehmet Ali Birand’ın sorularını yanıtlayan AKP Genel Başkanı Recep Tayyip Erdoğan, Birand’ın "Siz IMF’yi pek sevmiyorsunuz galiba " sözleri üzerine şunları söyledi "IMF’nin dürüst, doğru yaklaşımları var. Ama bunun yanında çok yanlış, olmazsa olmaz ve bir ülkenin siyasi iradesine müdahaleye adeta yönelik yaklaşımları var. Bunu kabul etmek mümkün değil. Sen benim alacaklımsın eyvallah. Planın belli. Bu plan içerisinde ödemelerini yaparım. Ama bu ödemelerini yaparken bu müdahaleler bir yere kadar." Türkiye’nin ekonomisinin bugün düzgün olması durumunda ABD ile yapılan pazarlığın da, Kıbrıs’taki durumun da çok farklı olacağını vurgulayan AKP lideri Tayyip Erdoğan, sözlerini şöyle sürdürdü 
     
     ÇOK FARKLI OLURDU 
     "Bütün iş güç, güç, güç. Şimdi Almanya’yı konuşturan bu değil mi, Fransa’yı konuşturan bu değil mi, Rusya’yı konuşturan bu değil mi Türkiye bir yerde ekonomik güçsüzlüğünün faturasını ödüyor. Eskiden siyaset ekonomiyi idare ediyordu. Şimdi ne yazık ki, ekonomi siyaseti idare ediyor. Dünyada bu hale geldik..." 
     



 GÜNCEL 




















</TEXT>
</DOC>
