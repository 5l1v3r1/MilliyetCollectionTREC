<DOC>
<DOCNO> 127952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur04.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Mirzaoğlu "2001 uğursuz bir yıl oldu" 
</HEADLINE>
<TEXT>

     Devlet Bakanı Ramazan Mirzaoğlu, 2001 yılının her bakımdan ''uğursuz bir yıl'' olduğunu söyledi. 
     Mirzaoğlu, 2001 yılının Türkiye'de ve dünyada ekonomik krizlerin ve savaşların yaşandığı bir yıl olduğunu ifade ederek, ''2001 yılı her bakımdan uğursuz bir yıl oldu'' dedi. 
     Bu olumsuzluklara rağmen Türk ekonomisindeki son gelişmelerin ve meteorolojik olarak yağış miktarının son aylarda artmasının 2002 yılı için kendisini umutlandırdığını söyledi. Mirzaoğlu, ''Son yağışlarla birlikte toprağın suya doyması 2002 yılında çiftçimizin yüzünü güldürecektir. Ekonomide son günlerde yaşadığımızı güzel gelişmeler yeni yılda da devam edecek gibi gözüküyor'' diye konuştu. 
     Devlet Bakanı Mirzaoğlu, dünyayı yakından ilgilendiren ekonomik sıkıntıların, savaşlarla birlikte son bulmasını ve globalleşen dünyada insanların hiç bir ayrım gözetilmeksizin yaşamasını diledi. 
     






</TEXT>
</DOC>
