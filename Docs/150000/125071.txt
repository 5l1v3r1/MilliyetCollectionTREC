<DOC>
<DOCNO> 125071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/ekonomi/eko02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada Irak korkusu 
</HEADLINE>
<TEXT>

Olası Irak savaşı için hazırlıkların yoğunlaşması, borsayı yüzde 5 düşürdü. Savaş dönemlerinde öne çıkan Aselsan ve Otokar hisseleri ise tavan yaptı 
     ORHAN TEKEOĞLU 

     Kopenhag’dan umduğunu bulamayan borsa, bu kez Irak korkusuyla hızla inişe geçti. Türkiye’nin, Irak sınırına asker yığmaya başladığı yönündeki haberlerin etkisiyle dün borsada kısa süreli panik havası yaşandı. Satışların lokomotif hisselerde etkili olduğu dikkat çekti. Endeks psikolojik 13.000 puan destek noktasının kırılmasıyla 12.500’ün de altına indi. Endeks 654 puanlık düşüşle 12.392 puana geriledi. Hisse senetlerinin değer kaybı yüzde 5.02 olarak gerçekleşti. Borsanın son olarak inişe başladığı 18 Kasım’dan bu yana geçen yaklaşık 1 aylık sürede hisselerin değer kaybı yüzde 11.85 oldu. 
     
     S P’den olumlu mesaj 
     Öte yandan, uluslararası kredi derecelendirme kuruluşu Standard and Poor’s S P , 2003 yılında Türkiye’nin kredi notlarında iyileşme olabileceğini bildirdi. S P’den yapılan açıklamada, siyasi istikrar ve hükümetin ılımlı politikaları nedeniyle Türkiye’nin not görünümünün olumlu olduğu kaydedildi. S P, Türkiye’ye ilişkin olumlu beklentilerde AB ve IMF ile yakın işb 
     
Otokar ve Aselsan tırmanışta      Borsada olası Irak operasyonuyla ilgili haberlere göre hareket eden ve orduya araç ve gereç üreten Aselsan ve Otokar, borsanın en hareketli hisseleri oldu. Türkiye’nin sınıra asker yerleştirmeye başladığı yönündeki haberlerle hızla yükselişe geçen Otokar hisseleri dün yüzde 18.18, Aselsan hisseleri de yüzde 17.19 prim yaptı. Ürünlerinin büyük bir bölümünü orduya satan Van Et’in hisseleri de yüzde 17.20 prim yaptı. 
     
BDDK’dan ÖFK uyarısı      BDDK’nın milletvekillerine gönderdiği raporda, özel finans kurumlarının ÖFK "geri dönmeyen kredilerini" mudi hesaplarına yansıtmamaları nedeniyle sektörde potansiyel risk oluştuğu bildirildi. Raporda, "ÖFK’larda geri dönmeyen kredilerden kaynaklanan kayıpların k r payı dağıtamama kaygısıyla mudilerin hesaplarına yansıtılmaması bu sektör için potansiyel risk" denildi. Temmuz 2002 verilerine göre ÖFK’ların topladıkları fonlar 2.7 katrilyon, toplam aktifleri ise 3.3 katrilyon lira. Beş ÖFK’nın sektör içindeki ağırlığı yüzde 1.6, toplanan fonların toplam mevduat içindeki payı ise yüzde 2.1 düzeyinde. 
     



 EKONOMİ 















</TEXT>
</DOC>
