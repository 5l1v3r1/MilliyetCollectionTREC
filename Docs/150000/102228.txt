<DOC>
<DOCNO> 102228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko03.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Uzmanlar Kemal Derviş'in siyasete girmeyeceği haberlerini dün hızlı satan piyasanın, Derviş'in siyasette yer alacağını açıklamasıyla bugün bir miktar geri alım yapılmasını bekliyorlar. Ancak, Derviş'in seçim öncesi solda ittfak çalışmalarının devam edecek olması ve hangi partiye katılacağının henüz kesinleşmemesi nedeniyle piyasanın gelişmeleri bekleyeceği belirtiliyor. 
     Uzmanlara göre tamamiyle siyasi gelişmelere endekslenen piyasaya para girişi ancak solda ittifak çalışmalarında somut olumlu bir gelişme olması durumunda mümkün olacak. 
     Bu beklentilerle açılan borsada bileşik endeks şu sıralar, 9,846 puan seviyelerinde dünkü kapanışının yaklaşık 171 puan üzerinde bulunuyor. Dolardaki düşüş de dikkatleri çekiyor. 

     
</TEXT>
</DOC>
