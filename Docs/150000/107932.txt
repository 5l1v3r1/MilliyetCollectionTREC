<DOC>
<DOCNO> 107932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sonspo21.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yılmaz'dan, Aziz Yıldırım'a destek... 
</HEADLINE>
<TEXT>

     Birleşik Fenerbahçeliler Vakfı Başkanı Aziz Yılmaz, Aziz Yıldırım başkanlığındaki Fenerbahçe Kulübü Yönetim Kurulu'nu sonuna kadar desteklediklerini açıkladı. 
     Yılmaz, yaptığı yazılı açıklamada, UEFA Kupası'nda AIK Solna ile oynanacak önemli maç öncesi tüm camianın kenetlenmesi gerektiğini vurgulayarak, ''Böyle kritik zamanda konuşmak ve Fenerbahçe'yi eleştirmenin, kulübü kaosa sürüklemekten başka hiçbir faydası olmayacağı için tüm camianın önemli maç öncesi kenetlenmesini öneriyoruz'' ifadelerini kullandı. 
     Olağanüstü kongrelere karşı olduklarını ifade eden Yılmaz, ''Bugün basında çıkan bir demeçle ilgim yoktur. Başkan ve yönetim kurulunu sonuna kadar destekliyoruz. Kongrelerde istikrardan yanayız'' dedi. 
     





</TEXT>
</DOC>
