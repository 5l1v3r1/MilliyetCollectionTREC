<DOC>
<DOCNO> 133281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/soneko12.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"AB ülkelerinin, Avrupa Para Birliği için çalışmaları gerekir" 
</HEADLINE>
<TEXT>

     Almanya Merkez Bankası Başkanı Ernst Welteke, Türkiye dahil Avrupa Birliği'ne AB aday ülkelerin, Avrupa Para Birliği'nin standartlarını sağlamak için çalışmaları gerektiğini söyledi. 
     Welteke, Dünya Ekonomik Forumu toplantısı için geldiği Davos'ta yaptığı açıklamada, AB'nin parasal bütünlüğünü sağlamak için tüm ülkelerin ciddi önlemler alması gerektiğini ifade etti. 
     Welteke, Avrupa Merkez Bankası başkanlarının, sadece aday ülkeler değil, Avrupa Para Birliği üyesi ülkelerin de parasal birliği sağlayabilmeleri için ihtiyatlı bir yaklaşım içinde hareket ettiğini kaydetti. 
     Türkiye'nin önemli ekonomik reformlar gerçekleştirdiğinin altını çizen Welteke, şimdiden ciddi bir şekilde Türkiye'nin de AB para standartlarına yönelik gayretlere devam etmesini önerdi. 
     





</TEXT>
</DOC>
