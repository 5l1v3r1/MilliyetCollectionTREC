<DOC>
<DOCNO> 118576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas04.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksa Rus uçağını cin’ mi çarptı 
</HEADLINE>
<TEXT>

Antalya’da düşen Rus uçağının enkazından onlarca şişe içki çıktı. Enkazı inceleyen Rus uzmanlar, şişelerin görüntülenmesini engelledi 
     AHMET İSTEK İBRAHİM LALELİ DHA 

     Antalya Havalimanı pistine 300 metre kala düşen ve pilotunun içkili olduğu iddia edilen Antonov - 26 tipi Rus kargo uçağın enkazından 90 şişe içki çıktı. Türk Sivil Havacılık uzmanlarının enkazdaki incelemelerine dün Rus yetkililer de katıldı. Rus Tyumen Şirketi yetkilileri ile Sivil Havacılık Dairesi’nden 12 kişi, 6 kişilik Türk heyetiyle uçağın kargo bölümü, kokpit, kopan motor ve kanatlarda inceleme yaparak, kamerayla görüntü alıp notlar tuttu. 
     
     Gordon’s cin şişeleri 
     Rus yetkililer, geçen cumartesi günü düşen uçağın kargo bölümünde kırılmayan Gordon’s marka cinle, Amarula marka içki kremasından oluşan yaklaşık 90 şişeyi itinayla toplarken görüntü alınmasına karşı çıktı. 
     Rus uçağının kaptan pilotu Lovri Sokolov, Antalya Devlet Hastanesi’nde Rusya’nın Ankara Büyükelçiliği’nden gelen tercüman aracılığıyla ifade verdi. Tedavisi tamamlanan pilot, ifadesinde, "Hava çok kötüydü, çakıldık" demekle yetindi. 
     



 YAŞAM 























</TEXT>
</DOC>
