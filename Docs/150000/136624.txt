<DOC>
<DOCNO> 136624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/dunya/adun.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak menzili’ aşmış 
</HEADLINE>
<TEXT>

Bağdat’ın geliştirdiği El Sımud-2 füzelerinin menzilinin BM’nin izin verdiği üst sınır olan 150 km’yi 30 km. aştığı saptandı. Bu durum Irak’ın BM kararlarını ihlal ettiğinin kanıtı sayılacak 
     SEMA EMİROĞLU New York 

     BM Güvenlik Konseyi, bugün Silah Denetim Komisyonu Başkanı UNMOVIC Hans Blix ve Atom Enerjisi Ajansı Kurumu Başkanı Muhammed El - Baradey’den kritik derecede önem taşıyan Irak brifingini almak üzere toplanırken, BM uzmanları, Irak’ın elindeki bazı füzelerin BM kararınca kabul edilen 150 kilometre menzilini aşabildiklerini doğruladı. 
     
     Duman tütüyor 
     Blix’in, füze hakkında ek teknik bilgi almak için New York’ta topladığı bağımsız füze uzmanları, Irak’ın elindeki "El Sımud-2" füzelerinin menzilinin, 150 kilometre limitini aşarak 180 kilometreye kadar ulaştığı sonucuna vardılar. 
     Söz konusu menzil aşımının, Irak’a harek t düzenlemek için Güvenlik Konseyi’nden destek arayışı içinde olan ABD ve İngiltere’nin, Bağdat’la ilgili "maddi ihlal" savını güçlendireceği belirtilirken, "El Sımud-2" füzeleriyle ilgili gelişmenin, "dumanı tüten silah" bulunmasına eşdeğer olduğu yorumları yapıldı. 
     
     Blair İhlal var 
     İngiltere Başbakanı Tony Blair, Avustralya Başbakanı John Howard ile düzenlediği ortak basın toplantısında, Irak’ın füze menzil sınırını aştığı haberlerinin doğru olması halinde, bunun BM silahsızlanma kararının ihlali olacağını açıkladı. Blair, "Bu sadece Irak’ın gerekli bilgileri dürüstçe açıklamaması değil, aynı zamanda 1441 sayılı kararı ihlal etmesi anlamına da gelir" dedi. 
     Avustralya Başbakanı Howard da, "doğrulanması durumunda, bunun, Irak’ın Güvenlik Konseyi kararlarına uymayı reddetmesine yeni bir örnek teşkil edeceğini" söyledi. 
     
     Tarık Aziz Aşmadık 
     Irak Başbakan Yardımcısı Tarık Aziz ise dün geldiği İtalya’da, menzil aşımı haberlerine ilişkin açıklamasında, "Halen, BM tarafından kararlaştırılmış sınırlar içindeyiz" dedi. 
     Rusya Dışişleri Bakan Yardımcısı Yuri Fedotov da Moskova’da El Sımud’la ilgili yaptığı açıklamada, ortaya atılan menzil aşımının BM kararı ihlali anlamına gelmediğini savundu. 
     



 DÜNYA 













</TEXT>
</DOC>
