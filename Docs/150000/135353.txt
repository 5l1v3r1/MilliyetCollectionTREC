<DOC>
<DOCNO> 135353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko09.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank’ta satış sürecine devam kararı 
</HEADLINE>
<TEXT>

     ANKARA Milliyet 

     Bankacılık Düzenleme ve Denetleme Kurumu BDDK ile Çukurova Grubu arasında varılan anlaşma gereğince tekrar Tasarruf Mevduatı Sigorta Fonu’na TMSF alınan Pamukbank, satışa çıkarılıyor. Pamukbank’a talip olacak yatırımcıların inceleme yapma süresi 14 Mart’a, teklif verme süresi ise 28 Mart’a kadar uzatıldı. Sürece yeni yatırımcılar dahil olursa süreler yeniden belirlenecek. TMSF’den yapılan açıklamada, 18 Haziran 2002’de el konulan Pamukbank’ın satış sürecinin 29 Mart 2002’de başladığı, ancak Danıştay İdari Dava Daireleri Genel Kurulu’nun 21 Kasım 2002’de aldığı kararla satış sürecini durdurduğu, Çukurova Grubu ile yapılan anlaşma uyarınca grubun tüm davalardan feragat ettiği hatırlatıldı. 
     
     Yeni yatırımcı girebilecek 
     Bankada inceleme yapma süresi 14 Mart 2003, teklif verme süresi ise 28 Mart 2003’e kadar uzatıldı. Yeni yatırımcılar da sürece dahil olabilecek. Bu yatırımcıların 10 Mart 2003 tarihine kadar BDDK’ya başvurmaları gerekiyor. BDDK, gerekli koşulları taşıyanları 14 Mart’a kadar belirleyerek ilgililere bildirecek. Yeni yatırımcıların satış sürecine dahil olması halinde Pamukbank için inceleme ve teklif verme süreleri yeniden belirlenecek. 
     



 EKONOMİ 





















</TEXT>
</DOC>
