<DOC>
<DOCNO> 126693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/asiy.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova’da bahar 
</HEADLINE>
<TEXT>

Kremlin Sarayı’nda bir araya gelen iki lider, teröre karşı ortak platform oluşturmayı kararlaştırdı. Görüşmelerde ekonomik işbirliği de gündeme geldi 
     ABDULLAH KARAKUŞ Moskova 

     AKP lideri Recep Tayyip Erdoğan, Rusya Federasyonu Devlet Başkanı Vladimir Putin’e Türkiye’nin terör örgütü KADEK konusundaki hassasiyetini ileterek, "Geçmişte 30 bin insanımızı teröre kurban verdik. Bize destek çıkın. Bunlara karşı tepki verilmesi gerekir" dedi. 
     Çeçenistan konusunda hassas olduklarını vurgulayan Putin ise, "Biz üzerimize düşeni yaptık, Türkiye de yapmalı" dedi. İki lider uluslararası teröre karşı ortak platform oluşturmayı kararlaştırdı. 
     Erdoğan, Putin’le Kremlin Sarayı’da bir araya geldi. 2.5 saat süren görüşmede, 30 dakika boyunca iki lider baş başa kaldı. Basına açık bölümde Putin, Türkiye’nin eski ve güvenilir ortakları olduğunu, iişkilerin artarak gelişeceğini belirtti. 
     Erdoğan’ı seçimlerden birinci çıkması nedeniyle kutlayan Putin, "Ticaret hacmimiz 5 milyar dolar, daha da artmalı. Mavi Akım bitmek üzere. Bu, ilişkilerimizin ne kadar sağlam olduğunun ispatı gerek Türkiye gerekse Rusya’nın güvenli ortaklığa olan inancının göstergesi" diye konuştu. 
     
     Erdoğan’a teşekkür 
     Moskova Tiyatrosu baskınından sonra Türkiye’nin son derece sert ve anlaşılır tutum içine girdiğini belirtirken Erdoğan’a teşekkür eden Putin, "Türkiye ve Rusya uluslararası teröre karşı oluşturulan koalisyonun aktif üyeleridir. İşbirliği yapılabilir" şeklinde konuştu. Erdoğan, görüşmede Türkiye’den Çin’e kadar uzanacak ekonomik bir Avrasya platformu oluşturulması önerisini de gündeme getirdi. Geniş alanda ekonomik işbirliğinin önemine değinen Erdoğan, işadamlarının ürettiklerini satması gerektiğini vurgulayarak, "Dünyanın her yanına ulaşmalıyız. Yeni pazarlar açmalıyız. Bazı ülkelerle beraber olmakta fayda var. Bunun için kimseden icazet almaya gerek yok" dedi. 
     
Erdoğan’a Erdoğan’ baskısı      CENK BAŞLAMIŞ Moskova 

     Rusya Devlet Başkanı Vladimir Putin, Türk Silahlı Kuvvetleri’nin TSK saldırı helikopteri ihalesinde daha ucuz fiyat vermesine karşın Rusya’nın Amerikan helikopterinin ardından ikinciliği almasının Moskova’da tereddüt yarattığını belirterek, AKP lideri Recep Tayyip Erdoğan’dan bu konuda hassasiyet göstermesini istedi. Erdoğan, ihalenin Rusya’ya verilmesi konusunun yeniden ele alınabileceğini söyledi. 
     Kremlin Sarayı’ndaki görüşmede Mavi Akım doğalgaz projesi, ikili ekonomik işbirliği, Rusya’nın Türkiye’ye satmak istediği Erdoğan K - 52 helikopterleri de gündeme geldi. 
     Putin, Mavi Akım’ın bitmek üzere olduğunu, bunun büyük bir proje olduğunu belirterek, hattın devreye girmesinin iki ülke ekonomik ilişkilerine ivme kazandıracağını söyledi. Erdoğan da, Mavi Akım’da yaşanan aksaklıkların geride kaldığını bildirdi. Türkiye, gazın bedelinin bir bölümünü mal ve hizmetle ödemek, Rusya ise vergi kolaylıkları istiyor. 
     Putin, görüşmede Rus tarafının TSK’nın saldırı helikopteri ihalesinde daha ucuz fiyat vermesine karşın Amerikan helikopterinin ardından ikinciliği almasının Moskova’da tereddüt yarattığını söyledi. Putin, Erdoğan’dan bu konuda hassasiyet göstermesini rica etti. 
     Erdoğan, Türk gazetecilere, Rus helikopterinin birim fiyatının 8 milyon dolar ucuz olduğunu, ancak teknik ayrıntıları bilmediğini söyledi. AKP lideri, konuyu Başbakan Abdullah Gül’e ileteceğini, onun da gözden geçireceğini sandığını belirterek, "İhale aşamasında yaşananları yeniden konuşmak lazımödedi. 
     



 SİYASET 















</TEXT>
</DOC>
