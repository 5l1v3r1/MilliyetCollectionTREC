<DOC>
<DOCNO> 112847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yazar/temelkuran.html </URL>
<DATE> 2002/10/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dünya tersine dönüyor artık 
</HEADLINE>
<TEXT>

İnsanlar akıllı veya daha az akıllı olabilir ama, toplam olarak insanlık, ciddi bir biçimde öğrenme güçlüğü çeken, inatçı, cahil, üstelik küstah bir çocuktur... Üstelik şimdi, zorla öğrendiklerini Irak’ta unutmaktadır 
     Bir insanın bir insanı öldürmesinin haksızlık olduğunu söyleyen ilk insan, İsa’nın doğumundan da, yazının bulunmasından da çok önce konuşmuştur muhtemelen. Muhtemelen o insanın söyledikleri, tarih boyunca kimi insanlar tarafından, çok da değiştirilmeden milyonlarca kez tekrarlanmıştır. Ama yine de bir toplam olarak insanlığın, savaşın akıl k rı bir durum olmadığını kabul etmesi için binlerce savaş, binlerce katliam izlemesi gerekmiştir. Çünkü insanlar akıllı, daha az akıllı, biraz aptalca olabilirler ama, bir toplam olarak insanlık, ciddi bir biçimde öğrenme güçlüğü çeken, inatçı, cahil, üstelik küstah bir çocuk gibidir. Öyle ki, ülkeler arasında savaşın çıkmasını hiç değilse biraz zorlaştırmak için Birleşmiş Milletler örgütünü kurması yüzyıllar almıştır. İnsanlık denen cahil ve mankafa çocuğun, savaş için bir hukuk yazması, savaş denen akıl tutulması dönemleri içinde bile suçlar tayin etmesi için İkinci Dünya Savaşı’nın bitmesini beklemiştir. İkinci Dünya Savaşı sonrasında Nazilerin yargılandığı Nürnberg Mahkemeleri kurulana kadar milyarlarca insanın ölmesi gerekmiştir. Ama işte yine de mankafa filan ama insanlık bir yere gelmiş, bir tür birbirini boğazlamama terbiyesi edinmiştir. Daha doğrusu edinmişti. Taa ki... 
     
Savaşın adı yok      11 Eylül’den sonra, sırf Usame bin Ladin adlı "bir" adamı yakalamak için Afganistan adlı ülkenin dümdüz edilmesi ile kaybetmeye başladığımız şey sadece insanların hayatları ve toplumların "kendi kaderlerini tayin hakkı" fikr değil, insanlığın bugüne kadar güç bela oluşturduğu hukuktur. ABD’nin bütün küstahlığıyla BM’nin kararlarını hiçe sayması, BM’nin artık bir fikir olarak bile var olmadığını, fiilen bu örgütün insanlığın edindiği değerleri korumak için hiçbir işe yaramadığını göstermektedir. BM’de "Silah denetçileri Irak’a gitsin mi gitmesin mi " tartışmaları sürerken ve Irak yetkilileri "Saddam’ın sarayını bile denetleyebilirsiniz" derken, önceki gün İngiliz ve ABD uçaklarının Irak’ta bir merkeze bombalar atıp sonra da Kuveyt’e doğru rahatça süzülmeleri, tarihin artık tersine doğru işlemeye başladığının kesin kanıtıdır. 
     Ya Bush’un konuşmalarına ne demeli Senato’daki Demokratlar’a "Amerikan halkının güvenliğiyle ilgilenmiyorlar" diye çatması ve böylece faşizmin bulaşıcı ve içinden çıkılamaz mantığını devreye sokması Faşist rejimler, korku üzerinde durur. İnsanlık daha önce izlemiş olmasına rağmen bu eski filmi hatırlamakta niçin bu kadar zorluk çekmektedir Yoksa film bu kez siyah-beyaz değil de renkli olduğu için mi kendini bu kadar kaptırmıştır 
     
Bir mahkeme’ kurulur      Çok yakında, yanı başımızda bir savaş başlayacak. Biz bu olayları, CNN’nin verdiği ve Irak’ta sanki insanlar yaşamıyormuş gibi yapan cilalı haberlerden bir güzel izleyeceğiz. İnsan kardeşimiz katledilecek ve biz bunun borsaya olan etkisine bakacağız. Koca devletler bir halt edemezken biz "İNSANLAR" ne yapacağız 
     İnönü’nün meşhur sözüne atıf yapmalı 
     "Bir gün yeni bir mahkeme’ kurulur insanlık orada yerini bulur " 
     Bir gün, tıpkı Nürnberg Mahkemesi gibi bir mahkeme kurulacak. Bu mahkemede bugün izlerken donup kaldığımız tarih yargılanacak. 
     Not Bugün saat 17.30’da, Kaş Kitap Şenliği kapsamında "Medya ve Kadın" başlıklı bir konuşma yapacağız... Kaş Belediyesi Toplantı Salonu’na bekleriz... 
     
     







Toplumsal Tarih’ 


Tiiiiii 


Gözler Kerkük’te 


Irak’ta federasyon planları... 


İşsizliğin gerçek boyutu 2 değil, belki 4 milyon 


Seçim muhabbeti... 


Kürtler 


Dünya tersine dönüyor artık 


Bizim kuşağın Avrupalılık hülyası 


Kapanandan çok şirket ve firma kuruldu 


</TEXT>
</DOC>
