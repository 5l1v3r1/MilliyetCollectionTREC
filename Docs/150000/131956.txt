<DOC>
<DOCNO> 131956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sondun05.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye Dışişleri Bakanı'ndan Türkiye'nin önerisine destek... 
</HEADLINE>
<TEXT>

     Suudi Arabistan Dışişleri Bakanı Suud el Faysal, Türk hükümetinin önerisiyle Irak konusunda yapılacak bölgesel toplantının, savaş hayaletini kovmasını diledi. 
     El Hayat gazetesine demeç veren Faysal, Türk önerisinin kabul edildiğine işaret ederek, ''Riyad yönetiminin tek isteği, Türk önerisinin, savaş hayaletini uzaklaştırarak Irak krizine barışçıl çözüm getirmesidir'' dedi. 
     Faysal, ülkesiyle birlikte Suriye, Ürdün, İran ve Mısır'ın Ankara'nın davetini kabul ettiğini söyledi. 
     Gazete ayrıca, kaynağını belirtmeden, Suriye Dışişleri Bakanı Faruk El Şara'nın bugün ya da yarın Ankara'da, toplantının yeri ve tarihi konusunda görüşmelerde bulunacağını yazdı. 
     





</TEXT>
</DOC>
