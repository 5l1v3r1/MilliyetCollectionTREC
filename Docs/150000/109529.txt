<DOC>
<DOCNO> 109529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo05.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor "Fenerbahçe maçı için ekstra programımız yok" 
</HEADLINE>
<TEXT>

     Elazığspor Teknik Direktörü Erol Tok, hafta sonunda Fenerbahçe maçı için ekstra bir progrram uygulamadıklarını söyledi. 
     Erol Tok, Fenerbahçe maçının hazırlıklarını günde çift idman yaparak sürdürdüklerini belirterek, ligin 7. haftasında deplasmanda Fenerbahçe ile karşılaşacaklarını bildirdi. 
     Ligin güçlü ve büyük takımı olan Fenerbahçe deplasmanından puan ya da puanlarla dönmek istediklerini ifade eden Tok, şöyle konuştu 
     ''Fenerbahçe maçı için ekstra bir program uygulamıyoruz. Biz her maçta olduğu gibi bu maça da puan ya da puanlarla dönmek istiyoruz. Fenerbahçe maçından alacağımız puan ya da puanlar bizim için çok büyük avantaj sağlayacak. Önümüzde 2 büyük zor karşılaşma bulunuyor. 7. haftada deplasmanda Fenerbahçe ile karşılaştıktan sonra 8. haftada da ise kendi sahamızda Galatasaray'ı konuk edeceğiz. 2 karşılaşma da bizim için çok önemli. Malatyaspor maçından aldığımız 3 puan futbolcular için çok büyük moral oldu.'' Tok, takımda cezalı oyuncunun bulunmadığını da ifade ederek, Ferdi'nin sakatlığının sürdüğünü ve Fenerbahçe maçına yetiştirilmeye çalıştırılacağını sözlerdine ekledi. 
     





</TEXT>
</DOC>
