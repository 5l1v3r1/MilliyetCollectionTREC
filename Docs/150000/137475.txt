<DOC>
<DOCNO> 137475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/uras.html </URL>
<DATE> 2003/02/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Fransızın "hayır"ı bizden çok farklı 
</HEADLINE>
<TEXT>

     Ben Irak savaşına "hayır" derken, bunun çok pahalı faturasını da göze alıyorum. Halbuki Fransız savaşa "hayır" derken, entelektüel ve insani hislerini tatmin ediyor. Bir ölçüde de "şov" yapıyor. Fransız, "hayır" dediği için bir fatura ödemeyecek. 
     Geçen hafta sonu Fransa’nın ünlü "Le Monde" gazetesinde "Avrupa ülkelerinde halkların Irak savaşını nasıl değerlendirdiklerini gösteren bir araştırma yayımlandı. Avrupa haritası üzerinde 22 ülkenin hükümetlerinin ve halklarının savaş karşısındaki pozisyonlarını ortaya koyan bu araştırmada, Türk hükümetinin Belçika, Portekiz ve İrlanda hükümetleri ile birlikte "lojistik destekten yana olmakla birlikte, harbe karşı" pozisyon aldığı, Türk halkının yüzde 94’ünün harbe karşı olduğu belirtiliyor. 
     Fransız halkının sadece yüzde 77’si, Alman halkının yüzde 71’i, Belçika halkının yüzde 84’ü Irak savaşına hayır diyor. 
     Buna rağmen Avrupa ülkeleri, Türk hükümetinin de halkının da savaşa "hayır" demesinin bu ülkeye ve halka ne yükler getirdiğinin farkında olmadıklarından Türkiye’nin "hayır"ını "alkışlayacak yerde", fırsat bu fırsat "Türkiye ile nasıl uğraşsak" diye çırpınıp duruyor. Irak’ta savaş olursa, Fransız halkına da diğer Avrupa ülkelerine ve halklarına bir şey olmayacak. Ama Türkiye ve Türk halkı çok şey kaybedecek. 
     Çünkü Türkiye Irak’a komşu. Çünkü Türkiye - Irak sınırı "yapay bir sınır". Türkiye Irak’a asker gönderme kararı alsa da almasa da bir savaşta Türk ordusu dolaylı biçimde savaşa karışacak. Türkiye büyük bir göç yükü altında kalacak. Doğu ve Güneydoğu Anadolu’da duran terör olayları tekrar başlayacak. Savaşa "hayır" dediği için gelişmelerin dışında kalacak olan Türkiye, sınır ötesindeki yeni düzenlemelerde söz sahibi olamayacak. 
     Irak savaşı nedeniyle Paris’e, İsviçre’ye giden - gelen turist azalmayacak. Fransa’nın, Almanya’nın ihracatı azalmayacak ama, Irak savaşı Türkiye’nin turizm ve ihracat gelirlerini rezil edecek. İç ve dış borcunu döndürmek, kaynak açığını kapatmak için önemli ölçüde dış kredi bulmak zorunda olan Türkiye hem kaynak hem döviz sorunu ile karşılaşacak. 
     IMF destekli programın iki yıl yükünü çeken ekonomi, düze çıkma ümidinde iken "harp krizi" ekonominin dibe vurmasına neden olacak. Yatırımda, üretimde artış ümidi suya düşecek. Eğitimde, sağlıkta, adalette iyileşme bekleyişi ertelenecek... Şu veya bu nedenlerle, şu veya bu şekilde, Arap dünyası Türkiye’ye sempati duymuyor. Avrupa Birliği Türkiye’ye sempati göstermiyor. Mecburiyetten veya şu veya bu nedenlerle, Türkiye ABD’ye yakınlık içinde. Uluslararası politik ve ekonomik ilişkilerde Türkiye’yi ABD kolluyor. Irak savaşına "hayır" demek ile Türkiye, uluslararası alanda sahip olduğu tek güçlü desteği de kaybetmeyi göze alıyor. Riske giriyor. Türk halkı bütün bunlara rağmen "Irak’ta savaşa hayır" diyor. Onun içindir ki, Türk halkının "hayır"ı, Fransızın "hayır"ından çok farklı. 
     
Avrupa ülkelerinde halkın yüzde kaçı savaşa hayır’ diyor Avrupa ülkeleri Nüfusun savaşa karşı olanları Türkiye 94 İspanya 91 İngiltere 90 Norveç 90 Yunanistan 88 Belçika 84 İsviçre 83 Macaristan 82 Bulgaristan 81 Hollanda 80 Fransa 77 Polonya 72 Almanya 71 Romanya 70 İrlanda 68 Portekiz 65 Çek Cumhuriyeti 65 İtalya 61 Slovakya 57 Danimarka 53 İsveç 50 Avusturya 49      
     Kaynak Le Monde, 14.2.2003 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
