<DOC>
<DOCNO> 148652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sonspo28.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Burak Elmas istifa etti... 
</HEADLINE>
<TEXT>

     Galatasaray Kulübü Yönetim Kurulu Üyesi Burak Elmas, görevinden istifa ettiğini ve dönmesinin söz konusu olmadığını açıkladı. 
     Burak Elmas, çok sevdiği ve saygı duyduğu, şahsı ile tüm Galatasaraylılar'ın başkanı olan Özhan Canaydın'ın daha önce defalarca kendisine olan güvensizliği ve çalışmasından dolayı duyduğu memnuniyetsizliği dile getirdiğini vurgulayarak, ''Bu nedenle Galatasaray Kulübü Başkanı'nın daha rahat çalışması için bu çok değerli koltuğu işgal etmenin yanlış olduğunu düşünüyorum ve görevimden istifa ediyorum. Bir Galatasaraylı olarak her zaman kulübümün emrindeyim'' diye konuştu. 
     Bu konuyu daha fazla speküle etmeye gerek bulunmadığını da kaydeden Elmas, Galatasaray ailesi içinde olayın kapandığını anlattı. 
     Elmas, ''İstifanızdan vazgeçiyor musunuz '' biçimindeki soruyu ise, ''İstifa, tek taraflı bir karardır'' diye yanıtladı. 
     





</TEXT>
</DOC>
