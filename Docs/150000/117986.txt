<DOC>
<DOCNO> 117986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sonspo11.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım "Her şeyi bileğimizin gücüyle alıyoruz" 
</HEADLINE>
<TEXT>

     Fenerbahçe Kulüp Başkanı Aziz Yıldırım, ''Her şeyi bileğimizin ve hakkımızın gücüyle alıyoruz'' dedi. 
     Sinop Fenerbahçe Taraftarlar Derneği'nin açılışına katılan Başkan Yıldırım, taraftarlardan centilmenliği hiçbir zaman bırakmamalarını istedi. 
     Yıldırım, Fenerbahçe taraftarlarının dolduruşlara ve spekülasyonlara alet olmamasını isteyerek, şöyle dedi 
     ''Her şeyi bileğimizin ve hakkımızın gücüyle alıyoruz. Fenerbahçe bir ailedir. Küçükten büyüğe kime zarar gelirse, acı aileye yansır. Biz, en küçük olayda bile bu acıyı yaşıyoruz. Taraftarıyla, sporcusuyla bir bütünüz. Bizler, her zaman sporcularımızın tek vücut halinde destekcisiyiz.'' Dernek özel defterini de imzalayan Aziz Yıldırım'a, daha sonra dernek yöneticileri tarafından Sinop'a özgü kotra maketi hediye edildi. 
     





</TEXT>
</DOC>
