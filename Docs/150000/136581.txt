<DOC>
<DOCNO> 136581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sondun20.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis, Chirac ile görüştü... 
</HEADLINE>
<TEXT>

     Yunanistan Başbakanı Kostas Simitis'in Fransa Cumhurbaşkanı Jacques Chirac ile Irak konusundaki gelişmeleri konu alan bir telefon görüşmesi yaptığı açıklandı. 
     Yunanistan Hükümet Sözcüsü Hristo Protopapas, Simitis-Chirac görüşmesinde, yarın yapılacak BM Güvenlik Konseyi toplantısı ile Fransa, Almanya, Çin ve Rusya'nın Irak'ta denetimlerin sürdürülmesine ilişkin önerilerinin ele alındığını söyledi. 
     Protopapas, Simitis'in günün ilerleyen saatlerinde İngiltere Başbakanı Tony Blair ile de bir telefon görüşmesi yapacağını kaydetti. 
     Bu arada, Simitis, bugün yapılan Bakanlar Kurulu toplantısında, Pazartesi günü Brüksel'de yapılacak olağanüstü AB zirve toplantısı için dönem başkanı Atina'nın çok iyi hazırlık yaptığını söyledi. 
     AB ülkeleri liderlerinin biraraya gelerek görüş alışverişinde bulunmalarının yararlı olacağını belirten Simitis, Atina'nın zirveye spesifik bir öneri götürmeyeceğini açıkladı. 
     Zirve toplantısından bir sonuç alınamayacağı kanısında olmadığını vurgulayan Simitis, sonuç alınamasa da Atina'nın AB'nin ortak bir tavır oluşturmasına yönelik çabalarını sürdüreceğini belirtti. 
     





</TEXT>
</DOC>
