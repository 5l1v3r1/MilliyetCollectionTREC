<DOC>
<DOCNO> 101103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/spor/spo04.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Koreliler ilgi odağı 
</HEADLINE>
<TEXT>

Trabzonspor’un Güney Kore Milli Takımı’nın yıldızı Lee Young’u renklerine katması tribünleri de şenlendirdi. Uzakdoğu’dan gelen gazeteciler ve hayranları başarılı oyuncuyu yalnız bırakmadı 
     Destek verdiler 
     TRABZONSPOR’UN Kore Milli Takımı’nın başarılı isimlerinden Lee Young’u transfer etmesi Avni Aker Stadı’nın tribünlerini de renklendirdi. Uzakdoğu’dan gelen onsekiz Güney Koreli gazetecinin yanı sıra, Lee Young hayranları taraftarların büyük ilgisini gördü. Koreli futbolcunun maçın son bölümünde oyuna girmesinden sonra tribünlerde açılan Kore bayrakları gözden kaçmadı. 
     
     Fotoğraf yarışı 
     KARŞILAŞMADAN önce futbolcuların stada girdiği kapının önünde bekleyen Koreli misafirler, Fenerbahçeli futbolcularla fotoğraf çektirebilmek için adeta yarıştılar. Teknik Direktör Şenol Güneş de Koreli basın mensuplarıyla bir araya geldi. Basın toplantısı düzenleyen Milli Takım hocası, Dünya Kupası’nda elde edilen başarılarla ilgili olarak gelen soruları cevapladı. 
     
     Gelecek parlak’ 
     KARADENİZ ekibinin teknik patronu Samet Aybaba, Fenerbahçe karşısındaki kazanma hırsını ve mücadeleci futbolu ilerleyen haftalara taşımaları halinde büyük işler başaracaklarını söyledi. Rakiplerinden daha çok koştuklarını belirten genç hoca, "Mehmet’in kırmızı kart görmesi bizi olumsuz etkiledi. İyi mücadele ettik, oyuncularımı kutluyorum. Bu şekilde devam edersek, özlenen Trabzonspor’u yeniden geri getirebiliriz" dedi. n ERGUN ATA 
     



 SPOR 


























</TEXT>
</DOC>
