<DOC>
<DOCNO> 141903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/guncel/gun02.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ingiliz yazara göre o bir AYI’ 
</HEADLINE>
<TEXT>

İngiliz The Times gazetesinin yazarı Loyd, röportaj yaptığı Osman Öcalan’ı tarif ederken ayı görünümlü’ ifadesini kullandı 
     İmralı’da tutuklu bulunan Abdullah Öcalan’ın kardeşi Osman Öcalan, Türk ordusunun Kuzey Irak’a girmesi durumunda, Türkiye ile yeniden savaşacaklarını söyledi. Terörist Osman Öcalan’ı "ayı görünümlü" bir kişi olarak tarif eden The Times yazarı Antony Loyd, Kadek - PKK Merkez Komitesi’nin önde gelen üyelerinden Öcalan ile Kuzey Irak’ta bulunan Kandil dağlarındaki kampında konuştu. Şehit edilen bir Türk komandosundan aldıklarını söylediği Smith Wesson tabancasıyla Loyd’a konuşan Öcalan, "Türk askerinin K. Irak’a girmesi halinde Türkiye’nin her yerinde, kentlerinde, kırsal alanlarında, askeri, bürokratik hedeflerine karşı eylemler düzenleriz" dedi. 
     
     SİLAHLARI BIRAKMAYIZ 
     Öcalan, "Kürdistan konusundaki İngiliz ve Amerikan politikası açıklığa kavuşmayıncaya dek onları desteklemeyeceğiz. Üstümüze gelirlerse çok şiddetli bir direniş göstereceğiz" diye konuştu. "ABD’ye karşı olmak istemediklerini bu yüzden çok dikkatli hareket ettiklerini" söyleyen Öcalan, "Ancak Kürdistan’ın bütününe çözüm bulmayan bir güç bizim antipatimizi kazanacak" dedi. 
     



 GÜNCEL 

















</TEXT>
</DOC>
