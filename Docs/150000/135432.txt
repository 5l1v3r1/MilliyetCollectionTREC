<DOC>
<DOCNO> 135432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/pulur.html </URL>
<DATE> 2003/02/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fatma Girik’i, Fikret Hakan’ı dinlerken... 
</HEADLINE>
<TEXT>

     Biz törende değildik ama, TRT 2’de seyrettik... 
     "Fatma Girik, Fikret Hakan ve Memduh Ün’ü izlerken, söylediklerini dinlerken dalıp gittik... 
     
     BİZ, "Yeşilçam’ın bir zamanlar "tahkir, tezyif, hakaret" sıfatlarıyla bir tutulduğu dönemleri de biliriz. 
     Onun için hem Fatma Girik’in, hem de Fikret Hakan’ın, bir ödül gecesinin nezaketi içinde söylediklerinin, ne anlama geldiğini anladık. 
     
     ONLAR "Siz bu sinema yazarlarını bilmezsiniz " diyorlardı, "Bunlar çok acımasızdır" diyorlardı, "Bunlar çok kırıcıdır" diyorlardı, "Onun için bu ödülün kıymetini biliyoruz" diyorlardı. 
     Bir ödül gecesinin nezaketi içinde, başka laflar edemiyorlardı, ya da biz öyle anlıyorduk... 
     Oysa sinema, en tepede oldukları günlerde, kimler, onlar için neler yazmıştı, Fikret Hakan’ın eski merakı sürüyorsa arşivinden bulup çıkarır onları... 
     
     TÜRK sineması, Türk filmi, Yeşilçam... 
     Dediğimiz gibi, bu sıfatlar aşağılayıcı benzetmenin örnekleriydi. 
     Kötü film yok muydu, saçma, sapan filmler yok muydu 
     Vardı 
     Ama, sinema yazarlarının çoğu Türk filmlerini yerin dibine batırmak için adeta yarışıyorlardı. 
     Rahmetli Turgut Demirağ, bunlardan o kadar bezmişti ki "Kocamın Nişanlısı" adını koyduğu bir filmle cevap hakkını kullanmıştı Film bir sinema yazarını ve ilişkilerini anlatıyordu. 
     
     O gece "onur ödülü" alanlardan biri, şöyle deseydi ne olurdu 
     "Sinema yazarları bize karşı çok acımasızdı, çok ağır eleştirirlerdi, eğer bizler onların laflarına kanıp küsseydik, darılsaydık, lanet olsun deyip sinemadan kaçsaydık, bugün bu ödülü başkaları alırdı. Ama biz yılmadık, direndik, buraya geldik." 
     Evet, biri böyle deseydi, ne olurdu 
     Ama onlar, dediğimiz gibi bir ödül töreninin nezaketinin farkındaydılar, duygularını ancak, anlayanların, anlayabileceği biçimde "Siz bunları bilmezsiniz " diye üstü kapalı anlattılar, ya da biz öyle anladık... 
     
     EVET, Fatma Girik’i, Fikret Hakan’ı, Memduh Ün’ün ödül alışlarını seyrederken, söylediklerini dinlerken dalıp, geçmişe uzandık, aklımızda da bir dörtlük 
     "Sağlığında nice 
     ehl - i hünerin, 
     Bir tutam tuz bile 
     yoktur aşına 
     Öldürüp evvel onu 
     açlıktan 
     Sonra bir türbe dikerler 
     başına." 
     Her alanda, her konuda öyle değil mi 
     Hem de bazen abartarak "Kör ölür, badem gözlü olur " dedirterek... 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
