<DOC>
<DOCNO> 135807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur36.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy Hizmetleri Ekipleri'nin karla mücadelesi sürüyor 
</HEADLINE>
<TEXT>

     Köy Hizmetleri Genel Müdür Vekili Ali Altuntaş, olumsuz hava koşulları nedeniyle halen 436 köyün, toplam 3 bin 312 kilometre yolunun ulaşıma kapalı olduğunu bildirdi. 
     Altuntaş, yaptığı yazılı açıklamada, Türkiye'de olumsuz hava koşulları nedeniyle birçok ilde köy yollarının trafiğe kapandığını belirtirken, köy yollarının yeniden ulaşıma açılabilmesi için ülke genelinde yoğun bir çalışmanın yapıldığını kaydetti. 
     Kar mücadesinin başladığı günden bugüne kadar 37 bin 76 köyün 296 bin 491 kilometre yolunda kar mücadelesi çalışması yapıldığına işaret eden Altuntaş, kapanan köy yollarını ulaşıma açmak için halen toplam 152 adet greyder, 68 adet dozer, 112 adet kamyon, 42 adet kar makinesi ve 141 ekip ile görev yaptıklarını ifade etti. 
     Altuntaş, taşımalı eğitim yapılan 19 bin 614 köyün 14 bin 503'ünün ulaşımının açık tutulması içinde bugüne kadar 38.6 trilyon lira harcandığını ifade etti. 
     ABK-MTN 17 20 07 02 03 
     





</TEXT>
</DOC>
