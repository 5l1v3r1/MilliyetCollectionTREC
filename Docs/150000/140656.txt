<DOC>
<DOCNO> 140656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/ekonomi/eko06.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP milletvekillerine göre Halkımız memnun 
</HEADLINE>
<TEXT>

     GÜNSELİ ÖNAL Ankara 

     Açıklanan kaynak paketi nedeni ile vatandaşa karşı zor duruma düşüldüğü’ gerekçesi ile parti yönetimini kapalı toplantılarda eleştiren AKP’lilerin yanı sıra, paketi savunan, hatta vatandaşın halinden memnun olduğunu savunan AKP’liler de var. 
     Devlet Bakanı Kürşat Tüzmen ve Çevre Bakanı İmdat Sütlüoğlu, paket ile getirilen zamların vatandaşı zor durumda bırakmayacağını söyledi. 
     Milletvekili Ergün Dağcıoğlu, "Kasamıza bir girdi yapmak zorundayız. Bu sembolik rakamlarla yapılan zam gerekliydi" derken, Zeynep Tekin, "Halktan tepki yok. Seçim bölgemden sürekli telefon alıyorum, halk halinden memnun" dedi. 
     Avni Doğan, hükümet gereğini yaptığını ve krize girilmemesi için başka bir alternatif olmadığını savunurken, Fatih Arıkan, "Vatandaştan çok olumlu tepkiler geliyor" dedi. 
     
     Vergiden dönüş yok 
     Bu arada Rekabet Kurumu’nun 6. kuruluş yıldönümü nedeniyle düzenlenen toplantıda gazetecilerin sorularını yanıtlayan Başbakan Yardımcısı Abdüllatif Şener, tezkerenin Meclis’ten geçirilmesi ve kredi ve yardım alınması halinde konulan ek vergilerin kaldırılmasının söz konusu olup olmayacağı’ şeklindeki soruya şöyle yanıt verdi 
     "Bazı olağanüstü gelişmelerin yaşanması programımızı değiştirmeyi gerektirmez. Ek emlak ve ek motorlu taşıtlar vergisi, bu seneye mahsus olmak üzere konulmuştur. Bunun değişmesi diye bir şey söz konusu değildir." 
     



 EKONOMİ 
















</TEXT>
</DOC>
