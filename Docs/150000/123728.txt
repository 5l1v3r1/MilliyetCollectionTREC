<DOC>
<DOCNO> 123728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sondun24.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi "Bu bir evlilik. Eşimizi kendimiz seçeriz" 
</HEADLINE>
<TEXT>

     AB Komisyonu Başkanı Romano Prodi, Türkiye'nin AB üyeliği konusunda "Bu bir evliliktir. Eşimizi kendimiz seçmeliyiz" dedi. 
     Prodi, yaptığı açıklamada, Amerikan tarafından Türkiye için güçlü açıklamalar yapıldığını kaydederek, şöyle devam etti 
     "Amerikan tarafından Türkiye için güçlü açıklamalar duyuyoruz, ancak bu bir Avrupalı kararı olmalı. Çünkü bu bir evliliktir ve karımızı ya da kocamızı kendimiz seçmeliyiz." "Balkanlar, Avrupa'nın kesinlikle bir bölümüdür. Böylelikle, gelişmelerine ve reformlarına dayanarak birer birer birliğe gireceklerdir" diyen Prodi, Türkiye'ye adaylık için tarih verilmesi konusunda "vaktin henüz gelmediğini" bildirdi. 
     Prodi, AB'nin, Ankara'yı memnun etmek için ABD baskısına boyun eğmemesi gerektiğini belirtti. 
     





</TEXT>
</DOC>
