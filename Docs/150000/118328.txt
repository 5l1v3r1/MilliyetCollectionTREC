<DOC>
<DOCNO> 118328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/ekonomi/eko02.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İtibarını kaybeden bankacılık yapmasın 
</HEADLINE>
<TEXT>

İş Bankası Genel Müdürü Özince Bankacılık krizde imaj kaybına uğradı. İtibarı zedelenmiş kişiler finansla ilgilenmesin. Banka batıranlar sektöre dönmemeli 
     ŞULE YÜCEBIYIK 

     Bankacılığın özellikle ekonomik kriz döneminde ciddi bir imaj kaybına uğradığını belirten Bankalar Birliği Başkanı ve İş Bankası Genel Müdürü Ersin Özince, "Bankaların asli görevine dönebilmesi için güven bunalımını aşmaları gerekir. İtibarı zedelenmiş kişilerin finans sektörüyle ilgilenmesini doğru bulmuyorum" dedi. 
     Bankaların asli görevlerini yaparken bile şüpheyle karşılandıklarını’ belirten Özince, "Bankacılık sektörü hepimizin. Şüpheyle bakılıyor. Kredi vermesi suç, kredi almak suç, kredi geri ödemesinde sıkıntıya düşmek en büyük suç" diye konuştu. 
     
     Kötü niyetli olmayabilir ama...’ 
     Güven sorununu aşmak için bankacıya da, müşteriye de, siyasilere de görevler düştüğünü belirteren Özince, her sıkıntının bir sansasyon gibi görülmesinin yanlış olduğunu kaydetti. Batan banka sahiplerinin yeniden sektöre dönmelerinin doğru olmayacağının da altını çizen Özince, "Bankasını yitiren her grubun kötü niyetli olduğunu düşünmek doğru değil. Ama krizde herkes ağır bedeller ödedi. Bu nedenle, itibarı zedelenmiş kişilerin finans sektörüyle ilgilenmesini doğru bulmuyorum" diye konuştu. 
     
     Parası olmayan yapamaz’ 
     Bankacılığın yeni düzenlemelerin ardından eski cazibesini yitirdiğini, bundan sonra zor ve pahalı bir iş olacağını kaydeden Özince, "Reel faizin düştüğü, müşteri verimliliğinin azaldığı bir ortamda bankacılık k rlı olmayacak. Aksine uluslararası rekabete açık, sermaye yoğun ve düşük enflasyon ortamında zor bir iş olacak. Ağır sermaye koşulları geçerli. Sermaye gücü etkin gruplar başarılı olacak. Parası olmayan yapamayacak" diye konuştu. 
     Ersin Özince, İş Bankası’nın yeni dönemde, bankacılığın yanı sıra sermaye piyasası ve sigorta gibi hizmet alanlarına odaklanacağını da açıkladı. Reel faizin düşmesinin ardından bu alanlara büyük bir ilgi olacağını tahmin eden Özince, "Sermaye piyasası ve sigortada sinerji yaratacağız" dedi. 
     
BDDK’nın yerine ne konulacak      Ersin Özince, AKP yetkililerinin, Bankacılık Düzenleme ve Denetleme Kurulu’na BDDK ilişkin açıklamalarını da şöyle değerlendirdi 
     "Müdahale ya da kaldırma kararı için erken olabilir. Kurulduğunda sektörün iç sorunları ile boğuşmak talihsizliğine uğradı. Bağımsız kurullar bağımsızlıkları zedelenmeden denetlenmeli. BDDK’nın kuruluşundan bu yana yapısında varolan aksaklıklar giderilmeli. Ama itibarı ve etkinliği artırılmalı. Kapatılmasını konuşmak boş. Yerine neyi koyacağız bilmek lazım." Özince, mali milat ve nereden buldun’ uygulamalarının kaldırılması hakkında da "Türkiye, kayıtlı ekonomiye Misak - ı Milli sınırları kadar sahip çıkmalı. Kayıt sistemine uymayanlar cezalandırılmalı. Kayıt sistemine geçiş için uygun ortam hazırlanmalıdır" diye konuştu. 
     
Piyasalara müdahale iyimserliği bitirir      Ersin Özince, tek parti iktidarının istikrar getirmesinin mümkün olduğunu belirtti. Devletin, incinmiş olan güven ve itibarı yeniden tesis etmesi gerektiğini vurgulayan Özince, piyasaların seçim sonrası iyimser havasını şöyle yorumladı 
     "Piyasa kuralları gerçek anlamda işletilmezse gerçek bir düzelmeden de bahsetmek mümkün olmaz. Örneğin, iç borçlanma faizini piyasa belirlemeli, devletin müdahele etmesi sıkıntıya yol açar. AKP iktidarıyla faizsiz bankacılığa talep patlaması olur mu " şeklindeki sorumuza ise şöyle yanıt verdi "Bu tür bankacılığa zaten belli bir talep var. Biz faizli ve faizsiz bankacılık sistemlerini birbirinin kardeşi olarak görüyoruz. Yüksek ve kontrolsüz faizin de kötü olduğuna inanıyoruz. Türkiye gibi enflasyonun yüksek olduğu ülkelerde adına ister k r payı ister faiz deyin her ikisi de ticari kötülüğün anasıdır." 
     



 EKONOMİ 


















</TEXT>
</DOC>
