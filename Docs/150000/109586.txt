<DOC>
<DOCNO> 109586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/ekonomi/eko07.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, 3 Kasım’ı istiyor’ 
</HEADLINE>
<TEXT>

     YASEMİN ÇONGAR Washington 

     Kemal Derviş, AB’nin Kopenhag zirvesinde Türkiye’yi diğer tam üyelik adaylarından ayırmasının büyük hata olacağını ve bunun Türkiye açısından çok olumsuz iktisadi ve psikolojik sonuçlar doğuracağını söyledi. 
     Derviş, 3 Kasım seçimlerinin, aralıktaki Kopenhag zirvesine hazırlık gerekçesiyle ertelenmesi fikrine de karşı çıktı ve "Seçimlerin ertelenmesi bu sürece yardımcı olmaz. AB, Türkiye’yi kimin yöneteceğini görmek istiyor. Meşru, güçlü ve kararlı bir hükümet görmek istiyor, seçimlerin yapılıp belirsizliğin ortadan kalkmasını istiyor" dedi. 
     Derviş, Washington’da Arı Vakfı tarafından düzenlenen toplantıda yaptığı konuşmada, Türkiye’nin AB’ye üye olmasının tarihsel, iktisadi, demokratik ve siyasi açıdan mümkün, gerekli ve her iki tarafın da çıkarına olduğunu kaydetti. 
     Kopenhag zirvesinde Türkiye’ye katılım müzakereleri için tarih verilmesi yönündeki Türk resmi görüşünü vurgulayan Derviş, ancak, asıl meselenin, Kopenhag’da alınacak kararın Türkiye’nin tam üyelik perspektifine sahip çıkması ve bu açıdan Türkiye’yi diğer 13 aday üyeden ayırmaması olduğunu söyledi. Derviş, "Biz bir tarih almak istiyoruz. Ama, daha da temel olan şey, Türkiye’nin diğer aday ülkelerden ayrı olmadığının ifade edilmesidir" dedi. 
     



 EKONOMİ 


















</TEXT>
</DOC>
