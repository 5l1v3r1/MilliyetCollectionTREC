<DOC>
<DOCNO> 129395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun15.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahne aynı, seyirci de... 
</HEADLINE>
<TEXT>

     FATİH KARAÇALI Adana DHA 

     Yer yine Adana ve yaşananlar kısa bir süre öncesindeki vahşetin bir benzeri. Fark bu sefer cinnet getirenin bıçağı başkasına değil, kendi bedenine saplaması. Seyirciler mi Onlar değişmedi Adana Polisi Düğün hazırlığı yaptığı nişanlısı tarafından bir hafta önce terk edilen 27 yaşındaki Serdar Gezer’in elindeki ekmek bıçağını defalarca kendisine saplamasına seyirci kalan polis, yine herkesi çileden çıkardı. Yarım saat boyunca müdahale etmektense, olayı uzaktan izlemeyi tercih eden polis, Gezer’in elindeki bıçağın yakınlarının çabalarıyla alınmasından sonra harekete geçti. Yaklaşık 20 kişilik ekiple Gezer’i gözaltına alan polis, ellerini kelepçelemeden götürmek isterken, Gezer cebinden başka bir bıçak çıkararak CANKUR görevlisi Cafer Artık’ı elinden yaraladı. Polisin bu olaydaki tutumu, akıllara 10 Ekim 2002’de Aydın Kara’nın, nik hsız eşi Ayşegül Porsuk’u 63 yerinden bıçakladığı olayını getirdi. 
     



 GÜNCEL 






















</TEXT>
</DOC>
