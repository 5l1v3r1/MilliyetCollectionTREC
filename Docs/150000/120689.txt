<DOC>
<DOCNO> 120689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/guncel/gun13.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciddi kadın düşmanı’ 
</HEADLINE>
<TEXT>

Perihan Mağden’den Cihan Ünal’a ağır cevap 
     İSTANBUL Milliyet 

     Perihan Mağden, tiyatro sanatçısı Cihan Ünal’ın sert eleştirilerine "daha sert" bir cevap verdi. Ünal’ın Milliyet Cumartesi’de Ahmet Tulgar’a verdiği röportajda Mağden’in yazısında Yıldız Kenter ve tiyatrocuları harcadığını belirterek, "Evimdeki kum torbasına o kadın gibileri düşünerek vuruyorum" demesi üzerine Mağden, Radikal gazetesindeki köşesinde sanatçıya sert bir cevap kaleme aldı. Mağden, "Yaygın bir rahatsızlık acıklı bir vaka" başlıklı yazısında, şunları dile getirdi 
     "Memleketimizde çok yaygın olan VURUN KAHPEYE bozukluğunun tüm sendromu anında dökülüp saçılıyor. Kim tarafından Ciddi bir misojinist kadın düşmanı olduğu hakikaten patetik bir şekilde 23 Kasım 2002’de Tulgar’a verdiği röportajda ortaya saçılmış bulunan büyük tiyatro insanı, Ünal beyefendi tarafından. Resmen ve alenen köpükler çıkararak, onlarca defa üşendim, sayamadım O KADIN O KADIN diye sayıklayarak kutsal ağzına adımı almama numaraları inanılmaz bir kadın düşmanlığı, eleştiri hazımsızlığı, karşı cinsten gelecek herhangi bir eleştiriye karşı patolojik bir früstrasyon sergileniyor. Üç yıl sonra özel bir tiyatroda sahnelerimizi şereflendiren bu arada eminim Devlet Tiyatrosu’ndan aldığı maaş aksamıyordur Sn. Ünal ben onun kutsal ismini ağzıma almakta bir beis görmüyorum neden acaba son oyunu üstüne konuşup reklamını yapmak yerine, inanılmaz agresif bir dön baba dönelim üslubuyla tüm röportajı boyunca yalnızca BEN O KADIN den söz ediyor " 
     Mağden, yazısını şöyle tamamladı "Ben en son bu beyle ilgili, televizyonlarda son eşini izlerken düşüncelere dalmıştım. Ayrıldığı eşi Ünal’dan sürekli dayak yediğini ve o k bus evlilikten kurtulduğu için ne denli mesut olduğunu anlatıyordu. Pek hakiki sorunlarla bezenmiş ciddi bir misojini ve sosyopatoloji vakası olduğu anlaşılmakta. Türk n Şoray’la evliliğiyle ilgili olarak da İnsan içine çıkıyor, konuşuyor, çocuk sahibi oldu’ diyerek nasıl bir nimet olduğunu açık eden Ünal’la, Şoray’ın kültür tarihimizde kaçar okka çekeceğinin takdirini de sizlere bırakarak, kendisine acil şifalar diliyorum." 
     



 GÜNCEL 




















</TEXT>
</DOC>
