<DOC>
<DOCNO> 106189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun06.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne sıkıştırma 
</HEADLINE>
<TEXT>

Avcılar’da bir minibüsün sıkıştırdığı otomobil, elektrik direğine çarptı... Camdan fırlayan iki çocuk öldü, anneleri de ağır yaralandı 
     DİNÇER ŞEREF, ELVAN EZBER İstanbul 

     Avcılar’da bir minibüs tarafından sıkıştırılan Serpil Erkol’un 31 kullandığı otomobilin aydınlatma direğine çarpması sonucu, otomobilden fırlayan 1.5 ve 9 yaşlarındaki iki kız çocuğu öldü. Anne Serpil Erkol ise ağır yaralandı. 
     Esenkent’te oturan ve büyük kızı Serap’ı 9 okula kaydettirmek için iki kızını da yanına alan Erkol, önce Esenkent Atatürk İlköğretim Okulu’na gitti. 
     
     Alışverişe çıktılar... 
     Serap’ın bu okula nakil işlerini yapan Erkol, daha sonra okul alışverişi yapmak için otomobiliyle Avcılar’a gitmek üzere yola çıktı. Küçük kızı Selin’i 1.5 pusete yatırıp ön koltuğa koydu, Serap’ı da arka koltuğa oturttu. 
     İddiaya göre, D - 100 karayoluna sol şeritten ilerleyen Erkol’un kullandığı otomobil, önüne sağ şeritten giren panelvan bir minibüs tarafından sıkıştırıldı. Direksiyon h kimiyetini kaybeden Erkol’un aracı ise orta refüjde bulunan aydınlatma direğine çaptıktan sonra yan devrilerek durabildi. 
     
     Anne, yaşam savaşı veriyor 
     Çarpma esnasında emniyet kemeri bağlı olmayan küçük kızlar ön camdan yola fırladı. Çocuklar olay yerinde ölürken, araçta sıkışan anne Erkol, itfaiye yardımıyla otomobilden çıkarıldı. Ağır yaralı olarak Avcılar Hospital’a kaldırılan Erkol’un durumunun ciddiyetini koruduğu bildirildi. Kaza yerine yakın olan İGS mağazasında güvenlik görevlisi olarak çalışan bir kişi, "Arkadan gelen beyaz bir panelvan minibüs, Erkol’un aracını sıkıştırdı" dedi. 
     



 GÜNCEL 





















</TEXT>
</DOC>
