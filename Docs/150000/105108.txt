<DOC>
<DOCNO> 105108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yazar/guclu.html </URL>
<DATE> 2002/09/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteler özgür mü 
</HEADLINE>
<TEXT>

     AK Parti Genel Başkanı Recep Tayyip Erdoğan, çocuklarını yurtdışına okumaya göndermenin gerekçelerini açıklarken Türkiye’deki üniversitelerin özgür olmadığını söyledi. 
     İşin burs tarafı ayrı bir tartışma konusu. Bir parti genel başkanına yakışır mı yakışmaz mı Bu günlerdir tartışılıyor. Tartışılmaya da devam edecek. Biz bugün Erdoğan’nın üniversitelerin özgür olmadıklarına ilişkin sözlerini sorgulamak istiyoruz. Eğer Erdoğan’ın özgürlükten kastettiği kızlarının türbanlı oluşu ve bu yüzden öğrenimlerine devam edemediği ise peki oğlu niye gitti sorusu akla geliyor 
     Daha da önemlisi türban nedeniyle öğrenimleri yarım kalan o kadar çok genç kız var ki onların durumu ne olacak Parası, zengin eşi, dostu ahbabı ya da gelecek vaat eden bir koltuğu olan çocuklarını yurtdışına zaten gönderiyor. Esas olan garibanlar. Onlar nereye gidecek .. Önceki yıllarda sağ sol kavgaları yüzünden on binlerce gencin eğitimi yarım kaldı. Şimdi de türbanlıların. O dönemde de parası ya da dayısı olan hızlı solcular ve tavizsiz komandolar yurtdışına gidip öğrenimlerini tamamlamışlar, Türkiye’de kalan garibanlar ise yarım eğitimli olarak yaşamlarını sürdürmek zorunda kalmışlardı. 
     Yıllar sonra, o öğrencileri birbirine düşüren partiler kol kola girip koalisyonlar kurdular. Ama olan gençlere oldu. Şimdi türban konusunda birbirini yiyen partiler de yine gelecekte kol kola girecekler. Ama olan yine garibanlara olacak. Çünkü Erdoğan ve onun gibilerinin çocukları zaten çoktan eğitimlerini tamamlayıp köşeyi dönecekler... 
     Bu filmi daha önceleri çok gördük. Anlaşılan o ki görmeye de devam edeceğiz... 
     
     YÖK Başkanı kızgın 
     Tayyip Erdoğan’ın üniversitelerde özgürlük yok sözlerine YÖK Başkanı’ndan zehir zemberek açıklamalar geldi. Benzer gerginlik Refahyol iktidarı öncesinde Erbakan’ın "İktidara geldiğimizde rektörler önümüzde selam duracak" sözleri sonrasında yaşanmıştı. Gürüz, İstanbul Üniversitesi’ndeki bir törende Başbakan Erbakan’ın gözlerinin içine baka baka üniversitelerin Atatürkçü, laik düzenin yılmaz savunucuları olduklarını söylemiş ve Başbakan da olsa birilerine selam durmayacaklarını söylemişti. Tayyip Erdoğan’a yönelik şimdiki sözleri de geçmişteki o sözlerini anımsatıyor. 
     
     Bakın neler diyor 
     "Üniversitede özgürlük yok diyenler yalan söylüyor. Türban kararı Anayasa Mahkemesi’nin aldığı bir karardır. Bunu kabul etmemek Cumhuriyet’in temel ilkelerini hedef alan bir beyandır. Bunu yapanların sonu hüsrandır. Millet tarafından bunların dersleri eninde sonunda verilir. Üniversite rektörleri türbanlılar karşısında kapı önünde selam duracak’ diyenlerin ne hale geldiğini gördü herkes. Bu aynen böyle devam edecektir. Anayasa Mahkemesi’nin kararları harfiyen uygulanacaktır. Tesettür kıyafetiyle, türbanla üniversiteye girme devri bitmiştir. Bundan sonra da olmayacaktır..." 
     Gürüz, kararlı gözüküyor. Başkasını bilmem ama ben Anayasa’ya ve yasalara toz kondurmam diyor. Olası bir AK Parti iktidarında belli ki hükümetle YÖK’ün arası hiç hoş olmayacak... 
     Özetin özeti Türkiye yine önemli bir süreçten geçiyor. Bakalım bu kez sonu nereye varacak .. 
     
     







Vardikara geliyor, tasasından ölüyor... 


Rus mizahı 


Erdoğan’ın adaylığı 


Türkiye’nin 3 Kasım seçiminde yırtması için... 


Ufukta bulutlar 


Paşa, Efes’te olsaydı... 


Üniversiteler özgür mü 


Nereden, nereye baktığınıza bağlı... 


Kadın koalisyonu girişimi 


Ömer Uluç Türkbükü’nde müze kuruyor 


Dünyanın öldüren sessizliği 


Devlet borcunda gerçekler ve tevatür 


Balık mevsimi başladı 


Sanayici Ar-Ge’ye küskün’ 


</TEXT>
</DOC>
