<DOC>
<DOCNO> 134147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur06.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Adriana hacıları yine kızdırdı 
</HEADLINE>
<TEXT>

     Geçen Umre’de tepki üzerine örtülen’ Atatürk Havalimanı’ndaki Adriana Karembeau ilanı, yine sorun çıkardı... 
     Fatih’te kuaförlük yapan Yaşar Yağcı, top model Adriana Karembeau’nun bikinili fotoğrafının yer aldığı Atatürk Havalimanı’ndaki reklam panosunun hac dönemi boyunca kaldırılması için imza kampanyası başlattı. 
     Dış Hatlar Terminali’nde hacı adaylarından imza toplayan Yağcı, iki gün önce hacca giden yakınlarını uğurlamak üzere terminale geldiğini belirterek, panoyu gördükten sonra böyle bir kampanyayı başlatmaya karar verdiğini söyledi. 
     Panonun bu şekilde teşhir edilmesinin Türk örf ve adetleriyle bağdaşmadığını iddia eden Yağcı, panonun kaldırılması için Reklam Özdenetim Kurulu’na da başvurduğunu bildirdi. Adriana Karembeau’nun fotoğrafının yer aldığı reklam panosunun önü, Umre döneminde de tepkiler üzerine bir süre kapatılmıştı. 

     
</TEXT>
</DOC>
