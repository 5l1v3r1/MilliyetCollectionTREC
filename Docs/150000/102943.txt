<DOC>
<DOCNO> 102943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/soneko22.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya'daki açlıkların yarı yarıya azaltılması ancak 2030'a kaldı 
</HEADLINE>
<TEXT>

     Dünya liderlerinin 1996 Dünya Gıda Doruğu'nda ilan ettiği 2015 yılına dek dünyada açlık çekenlerin sayısını yarı yarıya azaltılması hedefinin bu tarihe dek tutturulmasının zor göründüğü bildirildi. 
     Birleşmiş Milletler tarafından yapılan açıklamada, bugüne kadar yapılanlara bakıldığında bu hedefe 2030 yılında bile ulaşmanın çok şüpheli olduğu vurgulandı. 
     BM Gıda ve Tarım Örgütü FAO tarafından yapılan araştırmada, besin maddelerinin üretimindeki artışın nüfus artışını geride bırakmaya devam edeceği ve yakın gelecekte daha fazla yoksul insanın daha nitelikli beslenebilme olanağına kavuşacağı belirtilmekle birlikte, bu olumlu gelişmelerin açlık çeken insan sayısını 2015 yılına dek yarı yarıya azaltma hedefine ulaşmaya yetmeyeceği kaydedildi. 
     Araştırma sonucunda, gelişmekte olan ülkelerde bugün 777 milyon kişi olarak hesaplanan aç sayısının 2030 yılına dek ancak 440 milyon kişiye indirilebileceği ifade edildi. 
     Açlıkla mücadelede resmi hedefe ulaşılamamasında zengin ülkelerin konuyu ciddiye almaması başlıca neden olarak gösteriliyor. 
     





</TEXT>
</DOC>
