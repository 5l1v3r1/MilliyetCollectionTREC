<DOC>
<DOCNO> 140462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/spo06.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR ANALİZ 
</HEADLINE>
<TEXT>
BU ONUR SİZİN 
Siyah-Beyazlılar’ın 10 golle bezenen yüzüncüyıl şenlikleri taraflı, tarafsız herkese keyif verdi. Gençlerbirliği ile Trabzon’un tadına doyulmayan futbol ziyafeti ise her türlü övgüye değerdi 
     TAMER BAĞLAN 

     Öncelikle, onur dolu nice yıllar Beşiktaş’a. Sonrasında da, yüzüncü yılında sergilediği birlik, beraberlik tablosu ve bu tablonun futbol takımına yansımasıyla ortaya çıkan randıman için alkışlar... 
     Ancak, Kara - Kartallar’a övgüler gönderirken, kutlamaların 10 gollü bir futbol şölenine dönmesine katkı veren, cesur Göztepe’yi de es geçmemek gerek. Pazar akşamı oyun çok daha farklı bir skorla da bitebilirdi. Yüzüncü yılında tarih yazmaya özen gösteren Beşiktaş, 15 Ekim 1989’da Adanademirspor’u 10-0, 24 Mart 1995’te Altay’ı 8-2 yenerken aldığı 10 gollü sonuçların üzerine de çıkabilirdi. Eğer bu gerçekleşseydi, dört maç sonra deplasmanda kaybeden Göztepe’nin futbol iyiniyeti, tarih sayfalarında olumsuz yadedilecekti... 
     Ne yazık ki, Beşiktaşlı taraftarlar ezeli rakipleri aleyhindeki tezahüratlarla o anlamlı akşamı gölgeledi. Nouma’nın rakip stoperi boynundan tutup, liberoyu da olay mahalline çektiği pozisyonun devamında gelen Pancu’nun golü ise, Pascal’ın ne derece etkili bir forvet olduğunun açık bir belgesiydi... 
     İzmit’te ne futbol ne de skor keyif verdi. Lazarov’un, Xavier’e ettikleri hayretle izlenirken, Bülent Korkmaz bir kez daha "Gemisini kurtaran kaptan" rolündeydi. Galatasaray’da 500’ün üzerinde maç oynayan, bu sürede 7 lig şampiyonluğu yaşayan, 80 kez A Milli olan Kaptan’ın, Hüseyin’in amacına ulaşmayan hareketi sonrasında yaptığı rol ise ancak Dram’ olarak izah edilebilirdi. Doğrusu sporculuğunun en olgun dönemindeki Bülent’e futbol oscarını vermeye çoktan hazır olanlar, onun içler acısı rollerden ödül beklemesini içlerine sindiremiyorlar... 
     Haftanın tadından yenmeyen futbol ziyafeti Ankara’da verildi. Hem şampiyonluk umudeden Gençlerbirliği, hem de geleceğe sağlam adımlarla yürüyen Trabzonspor koştu, boğuştu, baskı yaptı, pas, pozisyon ve futbol üretti. Biri kazandı ancak, her ikisi de "helal olsun" dedirtti. 
     Kadıköy’deki futbol coşkusu ise, sadece 50 saniyelikti. Rebrov’un, Totenham’dan bu yana süregelen 439 günlük gol hasreti nihayet bitti. Fenerbahçe’den iyi futbol bekleyenlerin umutları, Malatyaspor eksildikçe artacağına yokoldu gitti. Bir önceki hafta Sami Yen’de, bu kez Saracaoğlu’nda rakiplerinin görmesi gerekenler es geçilirken, karttan kıpkırmızı olan Malatyasporlular’ın maç sonrası olgunluğu ise, FairPlay adına derslikti... 
     Denizlispor’la Ankaragücü’nün galibiyetleri ve Miltonlu, Juniorlu, Müslimli, Serkanlı Samsunspor’un son üç haftadaki çıkışı tehlike bölgesindeki kalabalığı biraz dağıtmış gibi. Artık çok daha dikkatli olması gereken sekiz takım arasında Bursaspor ve Adanaspor, Kocaelispor’u yalnız bırakmamak konusunda sanki daha gayretli... 
     
     HAFTANIN PORTRESİ 
     Veysel G.Birliği 
     Zeki, akıllı, kurnaz ve çabuk. Yeteneklerini hırsıyla birleştirince Trabzonspor maçının kahramanı oldu. Forvette görev aldı, ancak topu sahanın her yerinde kovaladı. Rakip savunmanın içine tilki gibi sızdı, arkadaşlarına pozisyonlar hazırladı, kendi defansını da unutmadı. Kısacası dört dörtlük oynadı. 
     
     HAFTANIN KARMASI 
     Zafer A.Gücü 
     Hakan Kutlu A.Gücü 
     Bülent G.Saray 
     Petkov İst.Spor 
     Junior Samsun 
     Giunti Beşiktaş 
     Pancu Beşiktaş 
     Devran G.Antep 
     Bencik Denizli 
     Rebrov F.Bahçe 
     Veysel G.Birliği 
     
     HAFTANIN TAKIMI 
     GENÇLERBİRLİĞİ Trabzonspor’u 12 yıl aradan sonra Ankara’da yenme başarısı gösterirken, ortaya koyduğu futbolla gücünü bir kez daha ispatladı. Zirve yarışında önemli bir engeli aştı, kolay kolay pes etmeyeceğinin sinyallerini verdi. 
     
     HAFTANIN HOCASI 
     Ersun YENAL Gençlerbirliği’ne keyif veren futbol oynatmaya devam ediyor. Futbolcularıyla güven üzerine kurduğu köprü sayesinde yolundan sapmıyor, emin adımlarla hedeflerine yürüyor. 
     
     HAFTANIN HAKEMİ 
     Geçen hafta olduğu gibi bu hafta da göze çarpan bir hakem çıkmadı. 
     
GOL KRALLIĞI Futbolcu Takım Maç Gol Okan Bursaspor 21 14 Viola Gaziantepspor 19 11 Youla Gençlerbirliği 19 11 Augustine Ankaragücü 21 11      
     
GOL PASI Futbolcu Takım Maç Gol Pası Timuçin Malatyaspor 19 10 Ortega Fenerbahçe 14 8 Duro Malatyaspor 15 7 Murat Bursaspor 16 7      
     
ALTIN ELDİVEN Futbolcu Takım Maç Gol Cordoba Beşiktaş 19 12 Rüştü Fenerbahçe 15 13 Heinen Denizlispor 18 15 Mondragon Galatasaray 21 18 Gökhan Gençlerbirliği 20 18      
     
     KART CEZALILAR 
     Kırmızı kart Ümit Adanaspor , Muharrem, Tolga, Duro Malatyaspor 
     Sarı kart Murat Altay , Hakan Keleş Ankaragücü , Ayhan Galatasaray , Maxim, Murat Erdoğan Gaziantep , Deniz G.Birliği , Cumhur, Tayfun, Ercan Göztepe , Saidou, Selçuk İstanbul , Lazarov Kocaeli 
     
     HAFTANIN SONUÇLARI 
     Beşiktaş - Göztepe 7-3 
     Cumhur Dk. 2 kk, Kaan Dk. 10, 24 kk, Ercan Dk. 27, Yasin Dk. 28, Pancu Dk. 36, Alp Dk. 45, Serdar Dk. 48, Nouma Dk. 50 pen., İlhan Dk. 51 
     Kocaeli - Galatasaray 0-1 
     Ümit Karan Dk. 54 
     Fenerbahçe - Malatya 2-0 
     Rebrov Dk. 1, Yusuf Dk. 79 
     G.Birliği - Trabzon 2-1 
     Hüseyin Dk. 14 pen, Youla Dk. 38, Veysel Dk. 49 
     Samsun - Diyarbakır 3-1 
     Junior Dk. 16, Serkan Dk. 48 ve 81, Deniz Dk. 55 pen. 
     Bursa - İst.Spor 1-2 
     Cenk Dk. 47 pen., Fatih Dk. 56, Erkan Dk. 88 kk. 
     Altay - Gaziantep 0-0 
     Elazığ - Denizli 0-2 
     Bencik Dk. 10, Mustafa Özkan Dk. 58 
     Adana - Ankaragücü 0-2 
     Hakan Keleş Dk. 44 ve 62 
     
     HAFTANIN MAÇLARI 
     Salı 20.00 G.Saray-Malatya, Çarşamba 14.00 Ç.Rize-Kocaeli, 17.00 Trabzon-B.B.Ankara, 20.00 Beşiktaş-G.Birliği, Cuma 20.00 G.Antep-Adana, Cumartesi 16.30 Denizli - Altay, Malatya-Elazığ, Göztepe-Samsun, 19.00 G.Saray-F.Bahçe, Pazar 13.30 İstanbul-Kocaeli, D.Bakır-Bursa, 16.30 A.Gücü-G.Birliği, 19.00 Trabzon-Beşiktaş 
     
     ALKIŞ ALANLAR 
     Tebrikler Ziya hoca 
     Malatyaspor, Fenerbahçe’ye 2-0 yenilmiş, maçı da sekiz kişi tamamlamış. Teknik heyet için bahane hazır. Yüklen hakeme, günü kurtar. Ancak Ziya Doğan’ın ağzından dökülen "Futbolcularım kırmızı kartları hakettiler" sözleri uzun süredir hasret kaldığımız fair - play’in gerçek bir örneği. Ziya hoca iğneyi kendilerine batırarak, takımının yenilgiden ders almasını sağladı. Üç puanı belki kaybetti ama alkışlanacak hareketi ile geleceği garantiye aldı. 
     
     KARA TAHTA 
     Neler oluyor size 
     Hakemler hep göz önündeler. En küçük bir yanlışlarında yerden yere vurulup, eleştiri yağmuruna tutuluyorlar. İşlerinin kolay olmadığını biliyoruz, onlara elbette hak veriyoruz ancak geride bıraktığımız haftada yapılan hatalara da "pes artık" diyoruz. Ligin en gerilimli dönemini yaşıyoruz. Her gol, her puan altın değerinde. Ancak tecrübeli düdükler performanslarının çok gerisinde. Bu böyle devam ederse takımların vay haline... 
     
     HAFTANIN SÖZÜ 
     Bizimkiler kaleleri şaşırdılar herhalde. 
Baki Aydın Elazığspor Başkanı 




 SPOR 







bnba.jpg 

















</TEXT>
</DOC>
