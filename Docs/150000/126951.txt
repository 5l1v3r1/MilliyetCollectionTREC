<DOC>
<DOCNO> 126951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yasam/ayas.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter’ın hapsi isteniyor 
</HEADLINE>
<TEXT>

Rusya’da savcılık, Hıristiyanlığı kötülediği ve büyücülüğe özendirdiği gerekçesiyle, Harry Potter ve Sırlar Odası’ adlı kitabı incelemeye aldı 
     DIŞ HABERLER SERVİSİ 

     Beyazperdedeki maceraları da büyük ilgi gören fantastik roman kahramanı Harry Potter, Rusya’da mahkemeye düştü. Harry Potter ve Sırlar Odası’ adlı kitapta Hıristiyanlığın gözden düşürüldüğü yolundaki bir şikayet üzerine harekete geçen Moskova savcılığı, romanı incelemeye aldı. 
     
     5 yıla kadar hapis 
     Moscow Times’ın haberine göre, savcılık makamından önde gelen bir hukukçu, kitapta Rus Ceza Yasası’nın 282’nci maddesinin ihlal edilip edilmediğini kontrol ediyor. Söz konusu madde, toplumda etnik, ırksal ve dinsel temelde ayrılık yaratarak düşmanlık körüklenmesini suç sayıyor ve bu kapsamdaki her türlü yayını yasaklıyor. Bu yasanın ihlal edilmesi ise 5 yıla kadar hapis cezasını gerektiriyor. 
     
     Bu bir saçmalık’ 
     Savcılığa yakın kaynaklar, kimliği açıklanmayan bir kişi tarafından verilen şikayet dilekçesinde, romanın büyücülüğü övdüğü ve Hıristiyanlığı gözden düşürdüğü’ iddiasına yer veriliyor. Kitabın yazarı J.K Rowling’in Rusya’daki temsilcisi, Rus savcılığın bu girişimi ve kitapla ilgili iddialar konusunda, "Kitapta şeytanın övüldüğü veya satanizm propagandası yapıldığını ileri sürmek kesin olarak saçmalamaktır" açıklamasını yaptı. 
     
     İngilizler de yaptı 
     Harry Potter romanlarının çocukları büyücülüğe özendirdiği iddiası, İngiliz dini çevreleri ve bazı kiliseler tarafından da dile getirilmişti. 
     



 YAŞAM 




















</TEXT>
</DOC>
