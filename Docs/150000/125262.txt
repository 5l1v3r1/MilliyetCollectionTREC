<DOC>
<DOCNO> 125262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sontur14.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
13 yaşında kaçtı, 15 yaşında doğurdu ama başları dertte... 
</HEADLINE>
<TEXT>

     Antalya'da, 13 yaşındayken kaçırdığı ve nikahsız birlikte yaşadığı kişiyi doğum için hastaneye götüren genç, polis tarafından gözaltına alındı. ''Küçük yaşta kızı alıkoymak'' suçundan tutuklanan genç, cezaevine gönderileceği sırada baygınlık geçirince, hastaneye kaldırıldı. 
     Antalya Emniyet Müdürlüğü İnfaz Bürosu ekipleri, 2000 yılında Antalya'nın Gündoğmuş İlçesi'ne bağlı Ortaköy'de, S.K. adlı 13 yaşındaki kızı kaçıran ve birlikte yaşayan Mustafa Gün'ü 22 Antalya Devlet Hastanesi Doğum Servisi'nde gözaltına aldı. 
     S.K'nın doğum yapmasını beklerken yakalanan Gün, sorgulanmak üzere Çallı'daki Emniyet Müdürlüğü'ne götürüldü. Gün, ifade verdiği sırada, S.K. bir erkek çocuğu dünyaya getirdi. 
     Gün'ün polise verdiği ifadede, ''S.K'yı karım olması için kaçırdım. İmam nikahı kıydım, 18 yaşını doldurunca da resmi nikahla evlenecektik'' dediği öğrenildi. 
     Doğum yapan S.K. ve bebeğini görmesine izin verilmeyen Gün, çıkarıldığı nöbetçi mahkeme tarafından tutuklandı. Gün, cezaevine götürülmek üzere Adliye'den çıkartılırken baygınlık geçirince, Antalya Devlet Hastanesi'ne kaldırıldı. 
     S.K ise doğumun ardından babası Mehmet K.'ya teslim edildi. 15 yaşında bir erkek çocuk dünyaya getiren genç kadının babası, gazetecilere yaptığı açıklamada, kızının Gündoğmuş İlköğretim Okulu'na geri dönerek, yarım kalan eğitimini tamamlayacağını söyledi. 
     





</TEXT>
</DOC>
