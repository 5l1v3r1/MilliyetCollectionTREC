<DOC>
<DOCNO> 119347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yazar/altan.html </URL>
<DATE> 2002/11/17/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Gelen gideni görmez, iki kapılı handır bu" 
</HEADLINE>
<TEXT>

     Bekri Mustafa’ya sormuşlar 
     - İktidar partisinin lideri Recep Tayyip Erdoğan nasıl bir siyasetçi 
     Bekri Mustafa 
     - Bana sorarsan koçum, demiş, açıkgöz bir siyasetçi... 
     - Ne demek açıkgöz bir siyasetçi 
     - Açıkgöz siyasetçi demek, birçok şeyi görmezden gelebilen siyasetçi demektir koçum. 
     - Öyleyse Erbakan da açıkgözdü... 
     - Yok, hayır, o düpedüz kördü. Görmezden gelmiyor, sadece görmüyordu. 
     
     Sade seçimleri değil, seçimlerden sonra partisini de kaybetmiş olan siyasal liderlerden biri 
     - Acaba bizim parti nereye gitti, Allah vere de bir kazaya uğramış olmasın, diye aranmaya başlamış. 
     Kendisini şöyle uzaktan azıcık tanıyan Abdullah Gül 
     - Duyduğuma göre demiş, seçimlerden sonra partisini de kaybeden liderler her ihtimale karşı Adli Tıp’a gidip, mevtayı gözden geçiriyorlarmış. Yalnız patologlar 
     "- Kaybettiğiniz yakınınızın bir özelliği var mıydı, diye soruyorlarmış kendilerine. Sizin kaybettiğiniz partinizin de bir özelliği var mıydı 
     Ağlamaklı lider 
     - Vardı, vardı, demiş. 
     - Neydi 
     - Kafası olmadığı için, kıçıyla konuşmaya çalışırdı. 
     
     Seçimlerden önce parti liderleri, geceleri Tanrı’ya dua ediyorlarmış. 
     Bülent Ecevit 
     - Yüce Tanrım, diyormuş, inşallah şu İsmail Cem, seçimleri kaybeder. 
     İsmail Cem de dua ediyormuş 
     - İnşallah şu Bülent Ecevit, seçimleri kaybeder... 
     Tansu Çiller, Mesut Yılmaz’ın seçimleri kaybetmesi için dua ediyormuş Mesut Yılmaz da, Bahçeli’nin seçimleri kaybetmesi için... 
     Ve Recep Tayyip Erdoğan da dua ediyormuş 
     - Bütün parti liderlerinin duasını kabul eyle ya Rabbi... 
     
     Bektaşiye sormuşlar 
     - Baba erenler sence siyasal bir iktidar neye benzer. 
     Baba erenler 
     - Güle, demiş. 
     - Neden 
     - Uzaktan bakanlar gülün güzelliğine hayran olurken, dikenleri sadece tutanın eline batar... 
     
     Nasreddin Hoca’ya dünkü Hürriyet’i uzatarak, "Avrupalı paşanın Avrupalı cevabı" haberini gösterdiler. Haberin alt başlığı şöyleydi 
     "KKTC kuruluş törenine katılan Genelkurmay Başkanı Org. Özkök, Kıbrıs konusundaki sorulara, Ben askerim, politikacı değilim’ diyerek yanıt vermedi" 
     Ve Hoca’ya sordular 
     - Avrupalı paşanın Avrupalı cevabı böyle olduğuna göre, acaba Şarklı paşanın Şarklı cevabı nasıl oluyor 
     Hoca 
     - O da şöyle oluyor, dedi "Asmayalım da besleyelim mi " 
     
     İncili Çavuş, bir zamanlar Hümeyra’nın meşhur ettiği bir şarkının Şevket Rado’ya ait güftesini okuyordu 
     Öyle uzak ki yerim, 
     Uzakları aşıyor. 
     Bütün özlediklerim 
     Benden ayrı yaşıyor 
     
     Ne her şeyim, ne hiçim. 
     Söyle dünyam ne biçim. 
     Bir kör düğüm ki içim, 
     Çözdükçe dolaşıyor. 
     İncili Çavuş’a 
     - Nerden aklına geldi bu şiir, dediler. 
     İncili Çavuş, şiirin son dizelerini tekrarlayarak 
     - Bir kör düğüm ki içim, çözdükçe dolaşıyor, dedi. Ve ekledi 
     - Kıbrıs sorunu gündeme her geldiğinde, nedense aklıma hep bu şiir takılıyor. 
     
     







"Gelen gideni görmez, iki kapılı handır bu" 


Güzel başlangıç 


Erdoğan Kıbrıs Planı’na sıcak 


Yeni Başbakan Gül niye şanslı 


Birbirimize güveniyoruz 


"Gül"ü seven... 


Asistanlardan askerlik için ilginç bir öneri 


Kamyon şoförleri... 


Gül emanetçi olmaz 


Vaatler mükemmel, icraatı görelim 


Unutulmuş şehrin "Robin Hood"u Jet Fadıl 


Devir sözleşmesine bakın 


Hükümetin IMF ile pazarlık şansı var 


AKP enkaz devralmayacak 


Türkiye'nin kadın hat sanatçısı Gaye Zapsu 


</TEXT>
</DOC>
