<DOC>
<DOCNO> 126666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/ekonomi/eko02.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Bin Abdülaziz, 25 milyon dolarlık Sevda’dan vazgeçiyor 
</HEADLINE>
<TEXT>

Suudi Prensi Abdullah bin Abdülaziz, Özal döneminde aldığı 57 dönümlük Boğaz’a nazır Sevda Tepesi’ne imar engelleri yüzünden saray yapamayınca satışa çıkardı 
     RIFAT DEMİR 

     Suudi Arabistan Veliaht Prensi Abdullah bin Abdülaziz, 1984’te aldığı Sevda Tepesi’ni satışa çıkardı. Kandilli’deki 57 dönümlük araziyi, Turgut Özal döneminde çıkarılan ve yabancılara mülk edinme olanağı getiren’ yasadan sonra, 25 milyon dolara almıştı. Bizzat Özal tarafından davet edilen Prens’in SİT alanı olan bölgeye saray yapabilmesi için Boğaziçi İmar Yasası’nda değişiklik yoluna gidilmişti. 
     Bu değişiklikten sonra arsası üzerinde inşaata başlayan Suudi Prens’in hayalleri, 1987’de Boğaziçi’nde 5 bin metrekareden büyük arazilerde yüzde 6 oranında yapılaşma izni getiren Boğaziçi İmar Yasası’nın 1987’de değiştirilmesi ile suya düştü. Kaçak yapılaşmadan korkan Prens, arsasının etrafını yüksek duvarlarla çevirdi. İçindeki lokanta boşaltıldı. Bu konudaki bütün umutlarını yitirin Prens’in satma kararı aldığı belirtiliyor. 
     
     Vefat ederse Hazine’nin olacak 
     Satış kararı üzerine Türkiye’deki büyük emlak şirketleri ile temasa geçildi. Bu emlak şirketlerine arazinin özelliklerini belirten bir de not gönderildi. 
     Yaşlı Prens’in satış kararında, arsasını yabancılara satamadığı gibi, kiralama yoluyla bile değerlendirememesinin yanı sıra, vefatı halinde, yasa gereği buranın Hazine’ye geçecek olması ve 3. Boğaz Köprüsü Proje’sinde arsasından bağlantı yollarının geçmesi olasılığının da etkili olduğu belirtiliyor. 
     
Laila istedi      Edinilen bilgiye göre, Laila’nın işletmecisi Şefik Öztek de Arap Prensi’nin avukatları ile görüşerek, Sevda Tepesi’ni ve arazi üzerinde yer alan binayı kiralayarak, yeni bir eğlence mekanı kurmak istedi. Suudi Prens de satamıyoruz, bari kiralayalım’ düşüncesi ile teklife olumlu yaklaştı. Ancak tepenin askeri koruma bölgesi’ niteliği dolasıyı ile eğlence merkezi olmasına güvenlik açısından’ izin verilmedi. 
     



 EKONOMİ 



















</TEXT>
</DOC>
