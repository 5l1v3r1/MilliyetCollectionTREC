<DOC>
<DOCNO> 149155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo26.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pancu 4 yıl daha Beşiktaş'ta... 
</HEADLINE>
<TEXT>

     Beşiktaş Kulübü, Rumen futbolcusu Daniel Gabriel Pancu ile 4 yıllık sözleşme imzaladı. 
     Daniel Gabriel Pancu, Akaretler'deki kulüp binasında, kulüp ikinci başkanı Hüsnü Güreli ve asbaşkan Yıldırım Demirören'in de katıldığı törenle, kendisini 4 yıllığını daha siyah-beyazlı kulübe bağlayan sözleşmeye imza attı. 
     Beşiktaş gibi büyük bir kulüpte 4 yıl daha kalacak olmasının, kendisini çok mutlu ettiğini söyleyen Pancu, ''Dileğim, iyi futbolumu sürdürmek. Şampiyonluktan başka düşüncem yok. Beni Beşiktaş'a getirdiği için Lucescu'ya, destekleri için de yöneticilere ve taraftara teşekkür ediyorum'' dedi. 
     Pancu, dizindeki sakatlığıyla ilgili olarak da şimdilik ameliyat olmayı düşünmediğini, gerekirse sezon sonunda bir operasyon geçirebileceğini sözlerine ekledi. 
     





</TEXT>
</DOC>
