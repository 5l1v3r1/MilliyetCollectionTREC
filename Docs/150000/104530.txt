<DOC>
<DOCNO> 104530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/siy06.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in ilk sınavı Hatay’da 
</HEADLINE>
<TEXT>

     ANKARA Milliyet 

     CHP Genel Başkanı Deniz Baykal, seçim gezisine Hatay’dan başlıyor. Baykal’a, ilk gezide Kemal Derviş de eşlik edecek. Miting 7 Eylül Cumartesi günü Uğur Mumcu Meydanı’nda yapılacak. 
     Baykal ve Derviş, Hatay’a mitingi izleyecek gazetecilerle birlikte CHP yönetimince kiralanan özel uçakla gidecek. "Solun kalesi" olarak bilinen Hatay’da saat 13.00’te yapılacak miting öncesinde CHP Genel Başkan Yardımcısı Cevdet Selvi ve CHP MYK üyesi Yılmaz Ateş, şehre giderek hazırlık yapacak. Miting için CHP’nin çevre illerdeki örgütlerinden partililer de getirilecek. 
     
     Derviş’in ilk sınavı 
     Baykal’ın büyük önem verdiği ilk mitingi Derviş için de özel anlam taşıyor. Sürekli olarak "iktisatçı" kimliğini vurgulayan Derviş, bu kez "siyasi kimliği"yle halkın karşısına çıkacak. Mitingde, Derviş’in de halka hitap etmesi bekleniyor. 
     



 SİYASET 

















</TEXT>
</DOC>
