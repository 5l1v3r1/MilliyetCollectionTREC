<DOC>
<DOCNO> 100771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko33.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10,595 puanda günü tamamladı 
</HEADLINE>
<TEXT>

     İMKB Ulusal-100 Endeksi ikinci seansı, birinci seansa göre 65.00 puan artışla 10,595.16 puandan tamamladı. İkinci seansta hisse senetlerinin ortalama değer kazancı yüzde 0.62 oldu. 
     Borsa'da, siyasi gelişmelerin yakından izlendiği sıkışık seyir, ikinci seansta da devam etti. Seansa 12.46 puan artışla 10,542.62 puan seviyesinde başlayan endeks, ilk yarıyı 10,586.41 puandan geçti. 
     En düşük 10,486.28, en yüksek de 10,660.20 puanı gören endeks, bu hafta ilk kez günü artışla tamamladı. 
     Hisse senetlerinin günlük ortalama değer kazancı ise yüzde 0.69 oldu. 
     Kapanışta mali endeks 81.73 puan artışla 12,806.48 puana, sınai endeks 78.21 puan artışla 10,222.39 puana, hizmetler endeksi 14.15 puan artışla 7,320.09 puana yükseldi. 
     Böylece ilk seansa göre mali grup hisseler ortalama yüzde 0.64, sınai grubu hisseler ortalama yüzde 0.77 ve hizmetler grubu hisseler ortalama yüzde 0.19 oranında değer kazandı. 
     Seansta işlem gören toplam 292 hisse senedinden 103'ü değer kazanırken, 93 hisse senedi değer kaybetti. 96 hissenin fiyatında ise değişiklik olmadı. 
     197 trilyon 539 milyar 332 milyon liralık işlem hacmi kaydedildi. İki seanstaki işlem hacmi toplamı da 319 trilyon 980 milyar 167 milyon lira oldu. 
     Yapı Kredi Bankası, Doğan Holding, Garanti Bankası, İş Bankası C ve Turkcell en yoğun işlem gören hisse senetleri oldular. 
     





</TEXT>
</DOC>
