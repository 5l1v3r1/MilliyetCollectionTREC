<DOC>
<DOCNO> 136823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/dunya/dun04.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş cephesi moral depoladı 
</HEADLINE>
<TEXT>

     Irak’a yönelik olası harek tın ayak sesleri yaklaşırken, savaş cephesinin liderleri de gitar çalıp, bebek severek moral depoladı. 
     ABD Başkanı George W. Bush, Florida’nın Jacksonville kenti yakınlarındaki Mayport Donanma Merkezi’ne yaptığı ziyarette, konuşmasının ardından denizcilerin ailelerini selamlarken, bir bebeği kucağına aldı. Denizci montu giyen ABD Başkanı, 5 aylık Emily Johnson’ı severek asker ailelerine dayanışma mesajı verdi. İngiltere Başbakanı Tony Blair ise, Brightside şehrindeki "Fifth Park Community College" adlı okulu ziyareti sırasında gitar çalarak eski günlerini andı. Okulun müzik grubunun verdiği konseri dinledikten sonra elektro gitarı eline alan Blair’e, İngiliz İçişleri Bakanı David Blunkett da davul çalarak eşlik etti. Blair, Oxford Üniversitesi’deki öğrencilik yıllarında "Ugly Rumours" isimli grupta gitaristlik yapmıştı. 
     



 DÜNYA 













</TEXT>
</DOC>
