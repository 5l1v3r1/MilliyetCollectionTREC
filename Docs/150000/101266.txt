<DOC>
<DOCNO> 101266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yasam/yas01.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek erkeğe İstanbul keyfi 
</HEADLINE>
<TEXT>

Bir turizm şirketinin gemiyle İstanbul’a getirdiği eşcinseller, kentin tarihi ve turistlik mek nlarında romantik bir gezi yaptı esnafın da yüzü güldü 
     ŞÜKRAN PAKKAN İstanbul 

     Önceki yıllarda Kuşadası’na alınmayan eşcinseller, bu yıl bir turizm organizasyon firmasının özel gemi turlarıyla İstanbul’a örgütlü fakat sessiz sedasız bir gezi düzenledi. Son grup da dün sabah 05.30’da PSV Royal Clipper isimli gemiyle geldi. Gezi için tarihi mek nları tercih eden, alışveriş için ise Kapalıçarşı’yı dolduran eşcinseller, yüklü miktarda halı ve altın alarak esnafın da yüzünü güldürdü. 
     
Uzaklaşmak istiyoruz’      Bu gezilerin eşcinsellerin birbirini tanıması ve yaşadıklarını aktarması için çok önemli fırsatlar yarattığını söyleyen tur organizatörü Dan Howell, gemiyle tatili de "Dünyadan biraz uzaklaşmak istiyoruz" sözleriyle açıklıyor. 
     Gruptaki en yakın arkadaşı ise 5 ay önce sevgilisinden ayrıldığı için kötü günler geçiren David Kevin... Esprili haline rağmen, "Ben mutsuz bir eşcinselim. Aradığım kişiyi bulamıyorum" diyen Kevin, İstanbul’a ilk kez gelmesine karşın büyülendiğini söylüyor. Tarih profesörü olan Kevin, yanından geçen yakışıklı bir Amerikalının gruptan olup olmadığını sorduğumuzda ise, "Umarım öyledir" diyor. Kevin, Kapalıçarşı esnafı için de "Çok anlayışlı ve naziktiler" yorumunu yapıyor. 
     
Tam 35 yıllık büyük aşk’...      Grubun en yaşlı üyeleri ise 71 yaşındaki doktor Bob Smith ile 69 yaşındaki araştırmacı Jerry Peterson. İkili, 35 yıldır birlikte. 
     Onlara göre, eşcinsellerin daha özgür bir yaşam dilekleri, iletişim dünyasının gücü sayesinde gerçekleşti. 
     Bir diğer çift de, yedi yıldır birlikte olan k tip Jerry Segal ile emlakçi Doug Van Den Berg. Bir İslam şehri olduğu için İstanbul’a gelmekten ilk başta ürkmüşler ve iki günlük gezileri boyunca sokakta el ele bile tutuşmamışlar. Bu ikili, Türk eşcinseller ile tanışamadıklarına üzülse de, gelecek yıl yapacakları tatilde yeniden İstanbul’a gelmeye şimdiden karar vermiş bile. 
     



 YAŞAM 















</TEXT>
</DOC>
