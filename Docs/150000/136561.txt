<DOC>
<DOCNO> 136561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yazar/yilmaz.html </URL>
<DATE> 2003/02/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Pentagon Türksat 2A ile Irak’a ulaşmaya talip 
</HEADLINE>
<TEXT>

     Askeri amaçlı istihbarat ve haberleşme aracı olarak kendi uydularını, yetmezse Amerikan İntelsat sivil uydusunu kullanan Pentagon, Irak savaşı hazırlıklarında bölgede artan iletişim trafiği nedeniyle, Türk - Fransız ortak yapımı Türksat 2A’nın kapasitesinin yüzde 20’sine talip oldu. 
     Avrupa’dan Uzak Asya’ya kadar uzanan hem bilgi aktarım güvenliği, hem de kapsama kapasitesi olarak en güçlü uydu olan Türksat 2A’nın kullanımı, ABD Genelkurmay Başkanı Mayers’in Türkiye ziyareti sırasında gündeme geldi. Mayers’ın talebi, ABD’nin Türkiye’ye yardım paketi görüşmeleri içinde ele alınıyor. 
     Bundan 3 ay önce Pentagon’un üç numaralı adamı John Stenbit ile görüşen Türksat 2A Genel Müdürü İlhami Aygün, ilk olumlu yanıtı burada almıştı. Mayers’ın Türkiye ziyaretinde konuyu takip eden Ulaştırma Bakanı Binali Yıldırım, Genelkurmay’a bilgi vermişti. 
     
Türksat 2A Afganistan’da      Monaco Telekom, kazandığı Afganistan Telekom ihalesinde, uydu olarak Türksat 2A’yı seçti. Uydunun bağlı olduğu Alcatel Space ile Türk Telekom ortaklı Eurasiasat şirketinin merkezi de vergi cenneti Monaco’da... 
     Yabancı sermayenin Türkiye’ye gelmemesinden yakınmalara rağmen, 57. hükümet son günlerinde Eurasiasat’ın merkezini Monaco’dan Türkiye’ye taşımak ve Alcatel’in yüzde 25 hissesini almak için Fransızlar’a teklif götürmüştü. 
     AKP iktidarında yenilenen Türk Telekom yönetim kurulu, Eurasisat’taki Fransız hisselerinin azaltılması yerine, artırılması eğilimini ortaya koydu. 
     
Aygün fayri konsolos      Monaco’da bir başka yenilik de fahri konsolos atanmasında yaşandı. Bankalarında 30 milyar dolar mevduatla "zenginlerin kasası" olarak kabul edilen Monaco’nun, iki yıldır boş bulunan fahri konsolosluğuna İlhami Aygün atandı. Daha önce Arı Grubu Başkanı Kemal Köprülü’nün annesi Tuna Köprülü’nün sürdürdüğü bu görev, yeni bir perspektif de kazanıyor. Monaco ile Türkiye arasındaki bağların güçlenmesi için önümüzdeki aylarda buradaki işadamları, Prens Rainer’in dış ilişkilerden sorumlu oğlu Prens Albert ile birlikte Türkiye’ye gelecekler. 
     
Canaydın şampiyon      Monaco’dan bazı kısa bilgiler ... 
     Geçtiğimiz pazar günü, 32 bin nüfuslu krallık Monaco’da, 8 bin 500 kişi oy kullandı ve 40 yıllık Parlamento Başkanı Campora’yı değiştirip, 41 yaşında bir işadamı olan Monaco Birlik Partisi başkanını iktidara taşıdılar. Monaco’da zaten iki parti bulunuyor ve halkın oyları ile sildiği Campora, aynı zamanda Monaco Futbol Kulübü başkanlığını da yürütüyordu. Daha ilginci, Campora’nın kızkardeşi de belediye başkanıydı, "yaş haddinden" ayrıldı... 
     Prens Rainer’in ülkesi Monaco, Türkiye için güzel bir tatil beldesi olmanın ötesinde bir anlama sahip değil. Burada topu topu 10 Türk ailesi yaşıyor, 50 aile de oturma iznine sahip. Ancak buna karşın Türkiye’nin en popüler insanlarından GS Başkanı Özhan Canaydın’ın Monaco’daki tekstil ihracat şirketi, geçen yıl Güney Fransa’da en çok vergi ödeyen şirket oldu. 
     Bir de Monaco’da oturma izni bulunan en ünlü Türk’ün hayırsever işadamı Kadir Has olduğunu biliyoruz. 
     Laf Monaco’dan açılmışken, Prens Rainer’in kızı Caroline’in eşi olan Hannofer Prensi’nin geçtiğimiz aylarda Almanya’da düzenlen bir fuarda, Türk pavyonuna "su döktüğünü de" hatırlatayım... 
     Monaco’nun ne dedikodusu, ne de parası biter bizim sütundan bu kadar 
     
     







Geleceği düşünmek 


Halka halka dumanlar... 


Gül, yerini Erdoğan’a bırakmamalı 


Sevişmek ne ki Ağız tadı ile bayram yaşayamadık 


Eğer... 


Gözden kaçmaması gereken ibare 


Yeni bir dünya kurulur, Türkiye nerede olur .. 


NATO, mato ve bir "baba elçi " 


Gül’ün ikilemi 


Kardeş aileler mutlaka birbirlerini tanımalı 


Yurtdışındaki Türkler kırgın 


Pentagon Türksat 2A ile Irak’a ulaşmaya talip 


</TEXT>
</DOC>
