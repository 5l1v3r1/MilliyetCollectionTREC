<DOC>
<DOCNO> 105047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun03.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İNSANLIK ÖLMÜŞ 
</HEADLINE>
<TEXT>

Adapazarı’nda kavga sırasında yüzlerce kişinin önünde bıçaklanan yaralı genç, kimseden yardım gelmeyince karakola sürünerek gitti 
     Adapazarı’nda, kavga sırasında yüzlerce kişinin önünde bıçaklanan genç, 30 metre yakındaki polis karakoluna sürünerek ulaşıp yardım istemek zorunda kaldı. 
     Gar Meydanı’nda, alacak meselesi yüzünden 4 gün önce de kavga eden ve karakola giden Kenan Sönmez 18 ile Mehmet Adıgüzel 26 , meydanda bir kez daha karşılaştı. Tartışmaya başlayan iki genç arasında çıkan kavgada, Mehmet Adıgüzel, ekmek bıçağıyla Kenan Sönmez’i bacağından yaraladı. 
     
     Polisler yardım etti 
     Meydanda bulunan yüzlerce kişinin izlediği olayda yere düşen Sönmez, hiç kimseden yardım gelmeyince sürünerek karakola ilerledi. Kan kaybı nedeniyle güçsüz kalan ve karakolun merdivenlerinde kalan gencin yardımına polisler koştu. 
     
     Ameliyata alındı 
     Kemeriyle bacağı sıkılarak daha fazla kan kaybetmesi önlenen Sönmez’e ilk müdahale, olay yerine gelen 112 Acil Yardım Servisi görevlilerince merdivenlerde yapıldı. Serum bağlanan genç, SSK Adapazarı Hastanesi’ne kaldırılarak ameliyata alındı. Sönmez’i yaralayan Adıgüzel, olaydan sonra teslim oldu. 
     
Kanı, kemerle durdurdular...      Acılar içinde kıvranırken, sürünerek 30 metre ilerideki karakola ulaşan Sönmez, gücü tükenince merdivenlere yığılıp kaldı. Hemen yardıma koşan polisler, gence ilk müdaheleyi yapıp bacağını kemerle sıkarak kanı durdurdular. Olay yerine gelen ambulansla hastaneye kaldırılan sönmez, ameliyata alındı. 
     



 GÜNCEL 
























</TEXT>
</DOC>
