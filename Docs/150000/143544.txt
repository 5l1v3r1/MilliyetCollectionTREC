<DOC>
<DOCNO> 143544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/siyaset/siy08.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan ağladı’ bütçesi artıyor 
</HEADLINE>
<TEXT>

Adalet Bakanı "Mafya adaleti geliyor" diye isyan edince, yargıya ayrılan bütçenin artırılması için çalışmalar başladı 
     GÖKÇER TAHİNCİOĞLU Ankara 

     Adalet Bakanı Cemil Çiçek’in, TBMM Plan ve Bütçe Komisyonu’nda bakanlığının bütçesi görüşülürken yaptığı konuşma, Başbakan Recep Tayyip Erdoğan’ı yargıya ayrılan payın artırılması konusunda harekete geçirdi. Çiçek’in, "Bu bütçeden utanıyorum. Yargı özelleşti. Sokak başlarındaki adamlar, adamın topuğuna sıkıp mahkemenin alamadığı parayı alabiliyor" sözlerinden sonra bakanı arayan Erdoğan, bakanlık bütçesini yıl içinde artırma sözü verdi. Yargıtay ve Danıştay üyeliğine seçilenlere mazbataların dağıtıldığı törene katılan Çiçek, "Anayasa’ya Türkiye hukuk devletidir’ diye yazmak yetmez, bunu yaşamak gerekir. Ama bütçe açısından böyle olmadığını görüyoruz. Toplumda, adalet için bir talep yok. Adalet olmadığında olumsuz sonuçlar doğar. Vatandaş hakkını alamazsa, illegal örgütlerden çare aramaya başlar" diye konuştu. 
     



 SİYASET 


















</TEXT>
</DOC>
