<DOC>
<DOCNO> 109196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/dunya/dun02.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder-Fischer ortaklığına devam 
</HEADLINE>
<TEXT>

Sosyal Demokrat Parti ve Yeşiller, Almanya’yı dört yıl daha yönetmek için görüşmelerine başlıyor. Fischer, Halk bu takımı istiyor’ dedi 
     BERLİN Milliyet 

     Almanya’da Sosyal Demokrat Parti SPD ile Yeşiller, ikinci 4 yıl için hükümet ortaklığına devam edecek. 
     "Sosyal Demokrat" Başbakan Schröder ile "Yeşil" Dışişleri Bakanı Joschka Fischer, koalisyonun sürmesini istediklerini ve görüşmelerin kısa sürede başlayacağını açıkladılar. Fischer, halkın "bu takımı istediğini" söyledi. 
     Dün Berlin’de Fischer ile kol kola partilileri selamlayan Başbakan Schröder, "Önümüzde zor bir dönem var ama beraberce bu zorlukların üstesinden geleceğiz" diye moral verdi. 
     
     Türkiye için olumlu’ 
     Öte yandan, Yunanistan Dışişleri Bakanı Yorgo Papandreu, SPD ile Yeşiller’in seçim başarısının Türkiye’nin Avrupa perspektifi açısından olumlu olduğunu söyledi. 
     Papandreu, bu sonucun Türkiye’nin beklentilerine daha büyük güç kazandırdığını vurgulayarak, şöyle dedi "Bunu söylüyorum, çünkü merkez sağ partilerin katı düşünce tarzlarını biliyorum. Ama yine de, Alman Hükümeti’nin önümüzdeki dönemde ve Kopenhag zirvesinde alacağı tutumu bilemem ve belirleyemem." 
     

</TEXT>
</DOC>
