<DOC>
<DOCNO> 103945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/spor/spo02.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"B planı gereksiz" 
</HEADLINE>
<TEXT>

Werner Lorant, kendi sahalarındaki performanslarının en büyük güvencesi olduğunu söyledi, "Alternatif taktiğimiz yok. Biz değil Feyenoord endişeli" dedi 
     Özel Haber GÜRCAN BİLGİÇ 

     Endişe etmem’ 
     FENERBAHÇE Teknik Direktörü Lorant, Feyenoord maçı öncesinde turdan endişe edenleri hayretle karşıladığını söyledi. Alman hoca takım olarak özellikle kendi sahalarında çok kuvvetli olduklarını belirterek, "Bunu rakibimiz de biliyor. İlk maçta bile defans güvenliğini elden bırakmadılar. Ben takımın başındayken içerde sadece bir beraberlik aldık. Bu maçtan niye endişe edeyim ki " dedi. 
     
     Meydan okudu 
     LORANT, 1 - 0’lık skor dezavantajından kurtulmak için 90 hatta 120 dakikaları olabileceğine işaret etti, "İki saat uzun bir süre. Rakipler saha içinde ve dışında hep vardır. Ama benim rakibim Feyenoord. Hiçbir rakibimden korkmuyorum. Futbolcuyken de korkmazdım, antrenörken de. Elimde bir B planı yok. Futbol bilgisayar oyunu değildir. İstediğiniz zaman taktiği veya sistemi değiştiremezsiniz" diye konuştu. 
     
     Türkiye farklı’ 
     İLK maçta takımının çok defansif oynamasından şikayetçi olan Alman hoca, değişiklikleri geç yaptığını kabul etmedi. Ortega’nın oyuna girmesiyle takımın daha ofansif oynamasını, rakibin yorulmasına bağlayan Lorant, "İnter’de de yıldızlar yedekte kalıyor ama kimse bir şey söylemiyor. Sadece Türkiye’de sahada oynayanlar değil, kenarda oturanlar tartışılıyor" ifadelerini kullandı. 
     
     Etiket oynamaz’ 
     SAHADA futbolcunun fiyat etiketinin oynamadığına değinen Lorant, "Salı günü futbolcuların günlük form durumları çok önemli. Bazı oyuncular takımlar için büyük değer taşırlar. Herkes Feyenoord maçını kader olarak görüyor. Niye öyle olsun ki Rakibimiz geçen senenin UEFA şampiyonu. Sonuçta bir futbol maçı oynayacağız. İnsanların hayatları bir maçla değişmez" yorumunu yaptı. 
     
Kadıköy’den çıkamazlar’      SARI - Lacivertli takımda son haftaların formda ismi Serhat, Feyenoord’u zorlanmadan geçeceklerini iddia etti. Genç golcü, "Bir aksilik olmazsa tur işine bitti gözüyle bakıyoruz. Saracoğlu’ndan çıkamazlar. Çünkü kendi evimizde bir başka oynuyoruz. Takım olarak moralimiz iyi. Hepimiz tura inandık. Onlardan daha iyi bir ekibiz. Bunu herkese göstereceğiz" diye konuştu. 
     
Onlar düşünsün’      FEYENOORD’UN en etkili silahı Van Hooijdonk iddialı konuştu. Tecrübeli golcü bir adım önde olduklarını söyleyerek "Fenerbahçe Rotterdam’da gol yememek için oynadı. Ancak biz golümüzü attık. Bir adım öndeyiz. Şimdi onlar düşünsün. Biz kesinlikle defansif oynamayacağız. Bir gol atarsak tur atlarız" dedi. 
     
Hakem Merk      FENERBAHÇE’NİN yarın Feyenoord ile oynayacağı karşılaşmayı Alman hakem Marcus Merk yönetecek. UEFA’nın en tecrübeli hakemlerinden yardımcılıklarını Heiner Müller ile Christian Scherer yapacak. 40 yaşındaki Merk, bugüne kadar Galatasaray’ın üç ve milli takımın bir maçını yönetirken, Bursaspor’un Charleroi’yi yendiği maçın da hakemiydi. Alman hoca Feyenoord’un R.Zaragoza’ya 2 - 0 yenildiği maçta da görev yaptı. 
     
Pankart yasağı      ANKARAGÜCÜ maçında deplasmana gidemedikleri için yönetimi protesto eden pankartlar açan Fenerbahçeli taraftarlara önlem geliyor. Yönetici Hakan Kutlualp bundan böyle her maç öncesi tüm pankartları kontrol edeceklerini, daha sonra tribüne asacaklarını söyledi. 
     
Rapajc in Revivo out      TEKNİK Direktör Lorant, Feyenoord maçında Rapajc’i ilk onbirde sahaya sürecek, Revivo’yu ise yedekte bekletecek. Alman hoca, milli takımdan sakat dönen ve son haftalarda formsuz görünen İsrailli oyuncuyu bu kez kulübede oturtacak. Rapajc ise ilk maçta olduğu gibi yine sol kanatta görev alacak. 
     



 SPOR 

























</TEXT>
</DOC>
