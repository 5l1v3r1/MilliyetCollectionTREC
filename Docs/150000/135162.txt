<DOC>
<DOCNO> 135162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/bnba.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
MELEKLER UÇUYOR 
NBA’e kötü başlangıç yapan ve 4. şampiyonluk hayallerine sekte vuran Los Angeles Lakers, 28 Aralık’tan bu yana yükselen trendiyle, play - off resmine girmeyi başardı 
     METE AKTAŞ 

     Aralık’ın son günlerinde 50 galibiyet oranının 8 maç gerisine düşen Los Angeles Lakers, 28 Aralık’tan bu yana oynadığı 15 maçın 11’ini kazanarak, şu an için dışında kaldığı play-off resmine girme şansını elde etti. Peki Lakers’ın yakaladığı bu ani çıkış trendinin arkasında yatan sebepler neler 
     1 - Kobe Bryant’ın öne çıkışı Sezon başında takımı sürüklemeye çalışan ve bunu yaparken de eleştiri oklarının hedefi olan Kobe’nin, Shaq’in dönüşüyle geri planda kalacağını düşünürken, coach Phil Jackson, hücumda daha fazla topa değmesini, yaratıcılığını daha fazla kullanmasını istedi. Sonuç 24 Ocak’ta yenildikleri New Jersey maçıyla sonlanan seride Shaq’ın, Lakers’ın en skorer ismi olduğu 4 maçın 3’ünü kaybederken, Kobe’nin, 40, 38 ve 42 sayı atıp en skorer isim olduğu son 3 maçta gülen taraf Lakers oldu. Bryant, bu sene 4. şampiyonluk yüzüğünü istediği kadar MVP ödülünü de arzuluyor. 
     2 - Saz heyetinin ahengi Shaq ve Kobe’nin dışındaki kilit rol oyuncuların vasatın altındaki performansları 10 gün öncesine kadar Lakers’ın en büyük problemiydi. Neyseki bu problem çözülmüş gözüküyor. İlk 5 oyuncuları Derek Fisher ve Rick Fox, şut yüzdelerini yükseltmeye başladılar. Özellikle Fox’ın bu yükselişi çok zamanlı bir şekilde 15 sayı attığı Sacramento maçında göstermesi, Lakers’a bu önemli deplasmanda çok kritik bir galibiyet getirdi. Benchin değerli isimleri Robert Horry ve sezon başından beri çok eleştirilen Devean George’un da hücumdaki katkıları da sevindirici. 
     
     Clark Kent mi 
     3 - Shaq faktörü Her ne kadar bugünlerde lakabı olan Süpermen’den çok Clark Kent’e benzese de, sonuçta Lakers’ın tüm rakiplerine karşı üstün olduğu tek taraf daha doğrusu tek kişi 2.16 boyunda ve iyimser tahminle 155 kg ağırlığındaki Shaquille O’Neal. 32 maçta elde ettiği 26.6 sayı 10.8 ribaund ve 55.9 şut isabeti belki kariyer ortalamalarının biraz altında, ama yine de kocaoğlanın boyalı alanın ortasındaki varlığı rakip oyuncuların maçlara kalp çarpıntısıyla çıkmasını sağlamaya yetiyor. Güce dayalı oyununu istediği gibi oynayamadığından dolayı, coach Jackson O’Neal’dan özellikle geçen yıl play - off’da çok işe yarayan "turnaround bank shotöları kullanmasını öğütledi ve bu öğüt şu ana kadar işe yaradı. 
     4 - Savunmanın toparlanması Geçen yıl agresif savunmasıyla rakiplerini 42.4 şut isabetinde tutarak bu kategoride 1. olan Lakers, bu sene 17. sırada bulunuyor. Yani savunma hattı Lakers’ın yumuşak karnı. Ancak son 12 maçın 9’unda rakipleri 45 şut isabetinin altında tutmaları da önemli bir gelişme olarak değerlendirilmeli. 
     Tabi bütün bu "terakkiye" kanıp Lakers’ı şampiyonluğun en büyük adayı ilan etmek yanlış olur. Ancak son 3 yılda 58 play - off maçı oynayan ve sezonu Haziran’da zirvede bitirmeyi başaran bir takımın yakaladığı bu yükselişin "geçici" olacağını düşünmek şampiyonluk hayalleri kuran takımların büyük bir bozguna uğramasına neden olacaktır. 
     
Dallas deplasman fatihi      NBA’DE dün oynanan beş maç içinde deplasmanda kazanan tek takım Dallas Mavericks oldu. Utah Jazz’ı rakip sahada 92 - 90 yenen Dallas’ta Dirk Nowitzki, 25 sayı, 5 ribaundluk performansıyla yine takımının en skorer ismi oldu. 
     
Diğer sonuçlar New Jersey - Seattle 109 - 108 U Miami - Atlanta 99 - 79 New Orleans - Boston 103 - 96 Phoenix - Chicago 115 - 111 U Golden State - Memphis 101 - 91      
     
     SAYILARLA GEÇEN HAFTA 
     845 Dolar. NBA 2003 Draftı'nın 1 numaralı oyuncusu olması beklenen St.Vincent St.Mary Lisesi'nin 2.03 boyundaki guardı LeBron James, bir spor mağazası tarafından hediye olarak verilen 845 dolar değerindeki iki formayı kabul ettiği için Ohio Eyaleti Lise Atletik Birliği OHSAA tarafından "ününü kullanarak maddi kazanç elde edip, amatör ligler kurallarını çiğnediğine" karar verilerek lise basketbolundan men edildi. 
     52 Mehmet Okur'un 11 sayı attığı maçta Detroit Pistons Boston'ı, üstelik deplasmanda tam 52 sayı farkla 118 - 66'lık skorla mağlup ederek, Celtics'e şanlı tarihinin en ağır yenilgisini tattırmış oldu. 
     45 Jerry Stackhouse'ın yokluğunda Michael Jordan, Wizards'ı sürüklemeye çalışıyor. Air Jordan, takımının New Orleans'ı 109 - 104 yendiği maçta tam 45 sayı attı ve bu sezonki en yüksek sayısına ulaştı. 
     30 Howard Eisley, New York'un Memphis'i 108 - 102 yendiği maçta 30 sayı atarak, 11 yıl sonra 30 sayı atan ilk Knicks point guardı oldu. 
     25 Spurs - Nuggets'ı 67 - 65 yenerken, Tim Duncan, 25 ribaund alarak bu alanda kariyerinin en yüksek sayısına ulaştı. 
     15 Sürpriz şekilde All - Star kadrosuna seçilemeyen Utah Jazz forveti Karl Malone, 15 yıl sonra ilk defa bir All - Star maçında oynamayacak. 
     9 Geçen hafta NBA, agresif coachlara ceza yağdırdı. Sacramento maçında hakemi itekleyen Utah coachu Jerry Sloan 7, Toronto maçında sahaya giren Indiana coachu Isiah Thomas ise 2 maç uzaklaştırma cezası aldılar. 
     2 Son 10 gün içinde iki NBA oyuncusu annelerinin vefatlarıyla sarsıldı. Önce, Sacramento Kings guardı Bobby Jackson'ın annesi Sarah uzun süredir boğuştuğu kansere yenik düştü. Cumartesi günü ise Pistons'ın ilk kez All - Star olmaya hazırlanan forveti Ben Wallace'ın annesi Sadie Wallace hayatını kaybetti. Ne acıdır ki, Wallace annesinin ölüm haberini New Jersey maçı sırasında öğrendi. 
     0 Miami Heat'in efsane coachu Pat Riley coaching kariyerinde "istemediği" bir ilke daha imza attı. Bugüne kadar Riley'nin çalıştırdığı takımlarda ilk defa bu sene tek bir oyuncu bile All - Star seçilemedi. 
     
     HAFTANIN OLAYI 
     Lise fenomeni LeBron James'in lise kariyerine "ikiyüzlülük" kokan bir kararla son verilmesi. Böylece LeBron James'in NBA kariyeri için geri sayım resmen başlamış oldu. 
     
     HAFTANIN TAKIMI 
     L.A. LAKERS 
     Los Angeles Lakers, geçen hafta 3 dişli rakip karşısında 3 galibiyet alarak rakiplerine "geri döndük" mesajını verdi. Lakers, haftaya çarşamba günü deplasmanda alınan 99 - 90'lık Phoenix galibiyetiyle başladı. Cuma günü ise artık ezeli rakipleri haline gelen Sacramento Kings karşısında Arco Arena'da müthiş bir savaş verdiler ve sahadan 124- 1 13 ayrılarak C - Webb'siz bocalayan Krallara bir darbe daha vurdular. Lakers, haftayı Utah Jazz karşısında alınan 99 - 90'lık galibiyetle kayıpsız noktalamayı bildi. 
     
     HAFTANIN OYUNCUSU 
     KOBE BRYANT L.A. LAKERS 
     MVP ödülünün en güçlü adaylarından biri olan Kobe Bryant geçen hafta yine parmak ısırtan performanslar sergiledi. Suns'a karşı 40, Kings'e karşı 38, ve Jazz'a 42 sayı atan Bryant, haftayı 40 sayı 4.3 ribaund ve 4.3 asistlik bir ortalamayla bitirerek bileğinin hakkıyla haftanın oyuncusu olmayı başardı. 
     
     HAFTANIN ÇAYLAğI 
     YAO MING HOUSTON ROCKETS 
     Son haftalarda "çaylak duvarına" sertçe vurduğu gözlenen ve bu durumu "Kendimi dalgalı bir denizdeymişim gibi hissediyorum" diye özetleyen 2.26'lık dev Çinli Yao Ming, geçen hafta toparlanma belirtileri gösterdi. Ming, Houston'ın oynadığı 4 maçta 3 galibiyet çıkarmasında önemli bir rol oynadı ve haftayı 18.7 sayı, 10.7 ribaund, 2.7 asist, 2.7 blok ortalamalarıyla bitirdi. 
     
     HAFTANIN 5'i 
     Kobe Bryant L.A. LAKERS 
     Tracy McGrady ORLANDO MAGIC 
     Kevin Garnett MINNESOTA TIMBERWOLVES 
     Dirk Nowitzki DALLAS MAVERICKS 
     Jermaine O'Neal INDIANA PACERS 
     
     HAFTANIN MAÇI 
     9 ŞUBAT PAZAR 2003 DOĞU KARMASI - BATI KARMASI 
     24 oyuncu, 9 Ocak Pazar günü Atlanta'da oynanacak 52. All - Star maçında neden dünyanın en iyi basketbolcuları olduklarını sergileyecekleri şovla tüm dünyaya gösterecekler. Türkiye saatiyle pazartesi sabahı 04 00'de başlayacak karşılaşma NTV'den canlı olarak yayınlanacak. 
     
     NE DEDiN, NE DEDiN 
     1- "Bu maç, basketbolu 30 yıl öncesine geri döndüren, unutmak isteyeceğiniz türden maçlardan biriydi." Spurs forveti Malik Rose 67 - 65 kazandıkları Denver maçı sonrasında. Bu maçta atılan 132 sayı NBA tarihinde bir maçta en az sayı atılan 9.maç oldu. 
     2 - "Onlara kirli bir takım demek hafif bile kalır. Onlar tecrit edilmesi gereken bir canavar." Ligin en hırçın takımı görünümündeki Indiana Pacers hakkında Dallas Mavericks coachu Don Nelson'ın sarfettiği sözler. 
     
İSTATiSTiKLER 4 şubat itibariyle SAYI OYUNCU ORT. 1 - Tracy McGrady ORLANDO 30.5 2 - Kobe Bryant LA.LAKERS 28.0 3 - Allen Iverson PHILADELPHIA 26.8      
     
RiBAUND OYUNCU ORT. 1 - Ben Wallace DETROIT 14.5 2 - Kevin Garnett MINNESOTA 12.9 2 - Tim Duncan SAN ANTONIO 12.9      
     
ASiST OYUNCU ORT. 1 - Gary Payton SEATTLE 9.2 2 - Jason Kidd NEW JERSEY 8.4 3 - Stephon Marbury PHOENIX 8.3      
     
TOP ÇALMA OYUNCU ORT. 1 - Doug Christie SACRAMENTO 2.66 2 - Allen Iverson PHILADELPHIA 2.52 3 - Kobe Bryant LA.LAKERS 2.24      
     
BLOK OYUNCU ORT. 1 - Tim Duncan SAN ANTONIO 3.00 2 - Ben Wallace DETROIT 2.93 3 - Theo Ratliff ATLANTA 2.67      
     
SIRALAMALAR 4 şubat itibariyle DOĞU KONFERANSI ATLANTiK GRUBU TAKIM G M Galb. New Jersey 33 15 68.8 Boston 26 22 54.2 Philadelphia 25 23 52.1 Orlando 24 25 49.0 Washington 23 25 47.9 New York 20 26 43.5 Miami 17 31 35.4      
     
MERKEZ GRUBU TAKIM G M Galb. Indiana 34 14 70.8 Detroit 31 15 67.4 Milwaukee 24 22 52.2 New Orleans 25 24 51.0 Atlanta 19 30 38.8 Chicago 17 31 35.4 Toronto 13 34 27.7 Cleveland 9 39 18.8      
     
BATI KONFERANSI ORTABATI GRUBU TAKIM G M Galb. Dallas 38 9 80.9 San Antonio 31 16 66.0 Utah 28 20 58.3 Minnesota 28 20 58.3 Houston 26 20 56.5 Memphis 13 34 27.7 Denver 11 36 23.4      
     
PASiFiK GRUBU TAKIM G M Galb. Sacramento 33 16 67.3 Portland 30 16 65.2 Phoenix 29 21 58.0 LA Lakers 22 23 48.9 Seattle 21 25 45.7 Golden State 21 26 44.7 LA Clippers 17 30 36.2      
     



 SPOR 
























</TEXT>
</DOC>
