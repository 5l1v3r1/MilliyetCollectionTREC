<DOC>
<DOCNO> 106699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yasam/yas04a.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem vurdu tsunami yıktı 
</HEADLINE>
<TEXT>

Papua Yeni Gine, önceki gün çok güçlü bir depremle sarsıldı. Karada üç can alan depremin yarattığı tsunami’ dalgaları elli kadar evi yuttu... 
     DIŞ HABERLER SERVİSİ 

     Dünyanın üç ayrı bölgesi dün meydana gelen depremlerle sarsıldı. En güçlü deprem, yerleşimin oldukça seyrek olduğu Papua Yeni Gine’de yaşandı. Küçük adacıklardan oluşan ülke saat 04.44’te TSİ 21.44 Richter Ölçeği’ne göre 7.5 büyüklüğünde bir depremle sallandı. 
     ABD Jeolojik Araştırmalar Merkezi, depremin merkez üssünü, kuzeydeki Wewak kentinin 96 kilometre kuzeybatısı olarak açıkladı. Papua Yeni Gine Ulusal Acil Durum Birimi, ilk belirlemelere göre 3 kişinin can verdiğini, bazı binaların hasar gördüğünü açıkladı. Okyanusta küçük bir de tsunami dev deprem dalgası meydana geldiğini açıklayan yetkililer, bu dalgaların da yaklaşık 40 - 50 evi sulara sürüklediğini kaydetti. 
     
     Rusya da sallandı 
     Aynı saatlerde Karadeniz’de meydana gelen deprem ise, Rusya’nın kıyı kenti Soçi’de hissedildi. Depremin Richter Ölçeği’ne göre 4.5 büyüklüğünde olduğu açıklandı. 
     İtalya’nın güneyindeki Sicilya Adası’nda ise önceki gece meydana gelen 5 yer sarsıntısı halkta paniğe yol açtı.3.8 büyüklüğündeki depremin ardından, 4 hafif sarsıntı daha hissedildi. 
     



 YAŞAM 





















</TEXT>
</DOC>
