<DOC>
<DOCNO> 115913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/civaoglu.html </URL>
<DATE> 2002/10/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bay soru işareti 
</HEADLINE>
<TEXT>

     Rusya Cumhurbaşkanı Putin’den, 3 Kasım sonrası Türkiye başbakanı olacak "bay soru işaretine" bir çizgi... Devlet yönetimi "ne çıkarsa bahtına" talih oyunu mu 
     Başbakan Toto" oyunları, trajikomik değil mi Putin şu sıralar kendini dünyanın en talihsiz adamı hissediyor olmalı. 
     Daha önce Kursk atom denizaltısı, içindeki 118 asker ve subayla birlikte batmıştı. 
     Putin, ABD ve İngiltere gibi daha üst teknolojiye sahip ülkelerden yardım istememek gibi ilkel gurur sorunu nedeniyle ağırdan almıştı. Göz göre göre onları ölüme terk etmişti. 
     Bu kez ise Moskova tiyatro salonundaki teröristlere kimyasal silah kuşkusu veren gaz kullanımıyla yapılan baskın bir insanlık dramına daha neden oldu. 168 kişi öldü. 50 militan, 118 rehine 
     Putin televizyona çıkıp Rusya halkına "Beni affedin" diye özür dilemek zorunda kaldı. 
     Putin gizli servis görevlerinden sonra devlet yönetiminde demlenerek değil adeta asansörle yükseldiği için faturasını ağır ödetiyor. 
     Putin, dünyanın yeni savaş alanının artık cepheler olmadığını, her an her yerin vurulabileceğini bilmeli ve önlemini almalıydı. 
     Fransızların deyimiyle "yönetmek, öngörmektir". Ama devlet adamı çapındakiler için... 
     
Savaş aktörleri      Putin’in önünde 11 Eylül ve Bali örnekleri vardı. 
     Yeni savaşın orduları "terör örgütleri..." 
     Savaş aktörleri ise ölmeye, öldürmeye kararlı "teröristler". 
     Sadece ABD ve Endonezya değil, dünyanın bütün ülkeleri için yeni savaşın yaklaştığı seziliyor. 
     Alvin Toffler daha yıllar önce kitaplarında uyarmıştı. 
     Terör artık nokta hedeflere suikastlarla sonuç alamadığını gördü. 
     Artık atar damarları kesebilecek yüksek teknoloji de eylemler için hazırlandı. 
     11 Eylül böyle bir eylemdi. 
     Ekonomik ve psikolojik sarsıntısı hala sürüyor. 
     ABD’nin artık dokunulmaz, erişilmez olmadığını ortaya koydu. 
     "ABD’nin sermaye için güvenlik kasası olamayacağı" iddiasını gündeme getirdi. 
     Bu ülkeye yabancı sermaye girişlerini yarı yarıya düşürdü. 
     ABD’nin ve Batı finans kapital odakları kan kaybetmekte. 
     Turizmi ve başta uçak şirketleri olmak üzere ulaşımı ağır yara aldı. 
     Endonezya ve Rusya örnekleri de aynı doğrultuda. 
     Alvin Toffler daha vahim olasılıklardan da söz ediyordu. 
     Örneğin... Büyük uluslararası bankaların bilgisayar merkezlerini ve ağlarını çökertmek. Bir anda dünya ekonomisini kilitlemek. 
     Küçük nükleer silahlar yapmak... 
     Bir bond çantaya doldurulacak kadar hafif ve az miktarda nükleer külü havaya savurmak... 
     
Harvard’da dehşet      Bundan birkaç ay önce Harvard Üniversitesi’nde konusu uluslararası terör olan bir haftalık beyin fırtınasına katılmıştım. 
     Özellikle bir bond çanta dolusu nükleer külün herhangi bir kentten yaşamı silebileceğine işaret ediliyordu. 
     Denetiminin çok zor olmasından kaygı duyuluyordu. 
     Rus mafyasıyla, ABD mafyasının ortak nükleer şantaj yapmaları olasılığı konuşulmuştu. 
     Putin ve ABD Başkanı Bush yeterince devlet deneyimi olmayan isimler. 
     Bu iki büyüğün yetersiz kalmaları dünya için daha da bir güvensizlik. 
     O nedenle her ülke, kendi devlet adamı depolarıyla, şu krizli dönemi aşmak çabasında. 
     
Başbakan Toto      Böyle bir ortamda Türkiye’nin yeni başbakanının kim olacağı daha da büyük önem taşıyor. 
     Dünya ağır şantajlarla karşı karşıya kalabilir. 
     Türkiye stratejik tesisleri, finans ağları, barajları, köprüleriyle yüksek teknoloji kullanan terörün hedefi olabilir. 
     Dileriz ki bunların hiçbiri olmaz. 
     Ama... Gene de Kuzey Irak sorunu, ABD’nin Irak’ı vurma olasılığı, Kıbrıs da birer mayın. 
     O mayınların yüzdüğü denizde, kaptan köşkünün, gerçekten deneyimli, güven veren ellerde olması gerekir. 
     Biz ise, nefeslerimizi tutmuşuz, 3 Kasım sonrası başbakanlık büyük siyaset ikramiyesinde kim çıkacak diye bekliyoruz. 
     Devlet yönetimi Spor Toto ya da Loto İdaresi değil ki 
     Cumhurbaşkanı Sezer bu sorunun cevabını verdi "Başbakanı cumhurbaşkanı mı yoksa milletvekili seçilmesi sakıncalı bir başkası mı belirlemeli " 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
