<DOC>
<DOCNO> 125757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun07.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Memet’i sonunda N zım’a kavuştu 
</HEADLINE>
<TEXT>

Şairin şiirlerinde Oğlum Memet’ diye dünyaya tanıttığı Türk edebiyatı ve voleybolunun önde gelen isimlerinden Memet Fuat Bengü öldü 
     İSTANBUL Milliyet 

     Türk edebiyatı ve voleybolunun önde gelen isimlerinden Memet Fuat 76 , akciğer yetmezliği sonucu dün sabaha karşı vefat etti. 
     N zım Hikmet’in şiirlerinde "Oğlum Memet" olarak tüm dünyaya tanıttığı Memet Fuat Bengü’nün cenazesi, bugün Altunizade Camii’nde öğleyin kılınacak cenaze namazının ardından Karacaahmet Mezarlığı’nda toprağa verilecek. 
     Film rejisörü Vedat Örfi ve Piraye Hanım’ın çocuğu olan Memet Fuat, 1926’da İstanbul’da doğdu. 1946’da Haydarpaşa Lisesi’ni, 1951’de İ.Ü. Edebiyat Fakültesi İngiliz Dili ve Edebiyatı Bölümü’nü bitiren Memet Fuat, öğretmenlik, çevirmenlik, muhabirlik, inşaatlarda mimar yardımcılığı gibi işlerde çalıştı. 
     1960’ta De Yayınevi’ni kurdu, 1964 - 75 arasında Yeni Dergi’yi çıkardı. Bir önceki yılda çıkmış yazı, öykü ve şiirlerden yaptığı seçmelerle Türk Edebiyatı adlı yıllıklar düzenledi 1963 - 72 . Çocukluğundan beri spor tutkusu yaşayan Memet Fuat, 1972 - 80 arasında voleybol erkek milli takımına antrenörlük yaptı. 1980’e doğru De Yayınevi’ndeki etkinlik nerdeyse bütünüyle durmuşken, Yazarlar Kooperatifi, yayımlamayı düşündüğü "Yazko Edebiyat" dergisini yönetmesi için onu üyeleri arasına aldı. 
     1981’de Adam Yayınevi’nin yerli yayınlar yönetmeni oldu. Birbirinden değerli kitapların yanı sıra N zım Hikmet’in, Orhan Veli’nin yapıtlarının yanlışsız basımlarının yapılmasına öncülük etti. 1987’de emekli oldu ama yayıneviyle ilişkisini büsbütün kesmedi. 1985’te yayımlanmaya başlayan "Adam Sanat" dergisinin genel yayın yönetmenliği görevini, solunum yetmezliğinden ikinci kez yoğun bakıma girip çıktığı 1999 yılına kadar sürdürdü. 
     
Cezaevinden mektuplar      Memet Fuat Bengü’yü birçok insan N zım Hikmet’in şiirlerinden ya da mektuplarından tanıdı. Piraye Hanım’la 1930 yılında tanışan N zım Hikmet, 1935 yılında onunla evlendi. Ünlü şairin cezaevinde bulunması nedeniyle çoğu ayrılık içinde geçen yıllardan sonra bu evlilik 1951’de bitti. N zım, bu dönemde "oğlum" diye hitap ettiği Memet Fuat’a gönderdiği mektuplarda, annesi Piraye Hanım’la ilgili düşüncelerini anlattı. N zım’la yirmi yıl baba oğul gibi yaşayan Memet Fuat, 1980’de N zım Hikmet’in bilinmeyen iki şiir defterini yayımladı. 1988 - 1990 arasında Adam Yayınevi Memet Fuat’ın editörlüğünde, N zım Hikmet’in bütün yapıtlarını 28 kitaplık bir dizide topladı. 
     
Memet Fuat’ın Eserleri      Memet Fuat, 1959’da dergilerde çıkan denemeleriyle Ataç Eleştiri Armağanı’nı, 1961’de Düşünceye Saygı adlı kitabıyla TDK Deneme - Eleştiri Ödülü’nü kazandı. 1992’de Çağdaşımız Makyavel adlı kitabıyla Sedat Simavi Ödülü’nü Gülten Akın’la paylaştı. 1995’te Kültür Bakanlığı "Kültür ve Sanat Büyük Ödülü" verilen Memet Fuat, 1996’da Edebiyatçılar Derneği Onur Ödülü aldı. Fuat’ın bazı eserleri şöyle Tiyatro Tarihi 1961 , Türk Edebiyatı 1963-72, yıllıklar , Çağını Görebilmek 1982, deneme , Voleybol 1983 Memet Bengü adıyla , Çağdaş Türk Şiiri Antolojisi 1985 , Sömürüsüz Bir Dünya 1998, deneme , Biçemden Biçeme 1998, deneme , Yaşlı Bir Şaire Mektuplar 1999, deneme , N zım Hikmet 2000, İnceleme , Aydınlar Sözlüğü 2001, inceleme . 
     



 GÜNCEL 



















</TEXT>
</DOC>
