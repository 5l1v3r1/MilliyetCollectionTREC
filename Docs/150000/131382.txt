<DOC>
<DOCNO> 131382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/spor/spo01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TUR ORTADA 
</HEADLINE>
<TEXT>

Beşiktaş’ın UEFA Kupası 4. turundaki rakibi Slavia Prag’ın hocası Baranek, şansların eşit olduğunu söyledi, "Galibi ince detaylar belli edecek" dedi 
     KAAN BORA 

     Aramızda fark yok’ 
     SLAVİA Prag Teknik Direktörü Miroslav Baranek, Beşiktaş ile oynayacakları UEFA Kupası 4. tur maçını Milliyet’e yorumladı. 45 yaşındaki teknik adam, futbolun entresan bir oyun olduğunu dile getirip, "Hangi takımla oynarsak oynayalım, şansımız yüzde 50’dir. Sahaya çıkmadan hiçbir şey belli olmaz. Futbol kağıt üzerinde oynanmaz. Galibi ince detaylar belirler" dedi. 
     
     Rakibi tanıyoruz’ 
     LAZİO ve W.Krakov gibi ekiplere oranla Beşiktaş’ın daha güçlü bir takım olduğunu açıklayan Baranek, 1.5 aydır yakın takip yaptıklarını açıkladı. Baranek sözlerini şöyle sürdürdü "Beşiktaş’ı yardımcım Miroslav Jirkal izledi. Siyah - Beyazylılar hakkında sürekli bilgi alıyoruz. Zaten Antalya’da katılacağımız turnuvada da nasıl bir takım olduklarını göreceğiz." 
     
     Lucescu’ya hayran 
     BARANEK, Lucescu’nun çok iyi bir taktisyen olduğunu ve kendisini takdir ettiğini belirtti. Slavia Prag’ın hocası, "Daha önce, İtalya gibi dünyanın üst düzey liglerinden birinde görev alıp, kalitesini ispat etmişti. Taraftarın bizi etkileyeceğini düşünmüyorum. Çünkü Partizan ve PAOK gibi ateşli taraftarın önünde de oynadık. Açıkcası benim korkum yok" diye konuştu. 
     
RADEK BEJBL Kartal’ı elerizÇek yıldız, Beşiktaş maçı için iddialı konuştu "Hedefe ulaşan biz olacağız" 
     İlk maç önemli’ 
     ÇEK futbolunun son yıllardaki en büyük yetenekleri arasında gösterilen Radek Bejbl, Beşiktaş maçı için çarpıcı yorumlar yaptı. 29 yaşındaki defans oyuncusu, skoru tahmin edemeyeceğini belirtip, "Bizim için ilk maçın önemi büyük. İşi evimizde bitirmeyi planlıyoruz. Çünkü Beşiktaş kendi evinde, seyircisinin önünde daha farklı bir görüntüye bürünüyor" diye konuştu. 
     
     Ortega şaşkınlığı 
     BEŞİKTAŞ’I tanıdığını da açıklayan Bejbl, "Pascal ve Ortega ikilisi tehlikeli isimler" yorumunu yaptı. Ancak Ortega’nın Fenerbahçe’de oynadığını yeni öğrenen Çek futbolcu, büyük sevinç yaşadı. Bejbl, Slavia Prag’ın yaptığı çıkışı ise şu cümlelerle özetledi "Ben, Kuka ve Novotny, hepimiz tecrübeliyiz. Deneyimlerimizi gençlere aktarıp, ortaya takım ruhu çıkarıyoruz." 
     
Eldeki tek yabancı      KADROSUNDAKİ yabancı kontenjanının dördünü dolduran Slavia Prag’da en verimli isim Brezilyalı Evandro Adauto Da Silva oldu. Pankovic ve Kozak’ı başka takımlara kiralayan Çek ekibinde, Yugoslav Suskalcevic ise forma şansı bulamıyor. Forvette ilk on birde şans bulan Da Silva, Sambacılar’ın klasik özelliklerini taşıyor Kıvrak, teknik ve işbitirici. 
     
Luce’nin yüzü güldüBeşiktaş’ın hocası, ilk etap çalışmalarından memnun kaldığını açıkladı, futbolcularına övgüler yağdırdı 
     İKİNCİ yarı hazırlıklarının ilk etabını Antalya’da tamamlayan Beşiktaş’ta moraller yüksek. Teknik Direktör Mircea Lucescu, futbolcularının kısa bir sürede form yakamaya başladığını açıkladı. Rumen hoca, "İstediğimizi aldık. Tek sıkıntımız sakatlar oldu. Ancak herşeye rağmen takım adına yapılan çalışmalardan memnunum. Sonuçlarını hep birlikte göreceğiz" diye konuştu. 
     LUCESCU, ikinci yarıda kritik maçlar oynayacaklarını da açıkladı. Rumen çalıştırıcı şunları söyledi "Sadece fizik güç olarak hazır olmak yetmeyecek. Kafa olarak da kendimizi, bu maç trafiğine alıştırmak zorundayız. Oyuncularımın ağır idman temposuna rağmen, çalışma isteği umut vericiydi. İkinci etapta daha çok taktik çalışmalar üzerinde duracağız. Daha iyi olmak zorundayız." 
     
Beşiktaş’a izin jesti      İLK etap çalışmalarını tamamlayan Beşiktaş, dün İstanbul’a döndü. Teknik Direktör Mircea Lucescu, Siyah - Beyazlı oyunculara iki gün izin verdi. Yarın Ümraniye Tesisleri’nde topbaşı yapacak olan Beşiktaş, salı günü yeniden Antalya’ya uçacak ve ikinci etap kamp çalışmalarında son hazırlıklarını tamamlayacak. 
     
Kontrol günü      SERGEN Yalçın ve Yasin Sülün’ün dün Memorial Hastanesi’nde MR’ları çekildi. Aşil tendonlarındaki sakatlık nedeniyle Siyah - Beyazlı takımla birlikte çalışmalara katılamayan iki futbolcunun durumlarında olumlu gelişmeler gözlendi. Kulüp doktoru Ayhan Optur, iki futbolcunun da kısa bir süre sonra antrenmanlara başlayacağını açıkladı. 
     



 SPOR 
























</TEXT>
</DOC>
