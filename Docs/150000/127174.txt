<DOC>
<DOCNO> 127174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/spor/spo04.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖKDENİZ’İ VERMEM’ 
</HEADLINE>
<TEXT>

Trabzonspor Başkanı Özkan Sümer, yıldız oyuncu konusunda son noktayı koydu, "Dünya’yı önümüze serseler onu satmayız. Bu tavrımız değişmez" diye konuştu 
     Tepki gösterdi 
     TRABZONSPOR Kulübü Başkanı Özkan Sümer, Gökdeniz ile ilgili çıkan transfer haberlerine sert tepki gösterdi. Sümer, "Bu futbolcunun büyük kulüpler tarafından istenmesi yeni bir olay değil. Fakat bizim Gökdeniz konusundaki tavrımız nettir ve değişmez. Dünyayı önümüze serseler, bu dönemde Gökdeniz’i satmamız söz konusu bile değil. Gökdeniz sevdasından vazgeçsinler" dedi. 
     
     Bir oyuncu garanti 
     TRANSFER çalışmalarına da değinen Özkan Sümer, "Samet Aybaba ile yaptığımız görüşmeler sonunda bir futbolcunun alınmasını talep etti. Biz de bu oyuncuyu alacağız. Belki bir ikinci futbolcu daha transferi olabilir. Ama bu çok elzem değil" diye konuştu. Sümer, Agustine, Patrick ve Alban Bushi’nin kulüp bulmaları için kendilerine izin verdiklerini de sözlerine ekledi. 
     
     Bushi’den karavana 
     BORDO - Mavili takımın geçen sezonun ortasında gol sorununu çözmesi için transfer ettiği Alban Bushi, tam bir yıl boyunca hiç gol atamayarak rekor kırdı. Arnavut oyuncu 3 maçta direk oynayıp, 9 maçta sonradan girip 451 dakika görev aldı ve golle tanışamayarak bir ilke imza attı. Bu arada kaleci Metin Aktaş’in eşi Eda Aktaş, Trabzon Doğum Hastanesi’nde sezeryanla bir kız çocuğu dünyaya getirdi. Minik Aktaş’a Ela ismi verildi. 
     



 SPOR 


























</TEXT>
</DOC>
