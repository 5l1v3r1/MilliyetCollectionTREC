<DOC>
<DOCNO> 112892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/soneko18.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, AB adayı ülkelerin piyasalarının denetlendiği gruba girdi 
</HEADLINE>
<TEXT>

     Sermaye Piyasası Kurulu'nun SPK , Avrupa Birliği'ne AB aday 12 ülkenin sermaye piyasalarının gözetim ve denetiminde sorumlu düzenleyici otoritelerin oluşturduğu Consultative Group'a üyeliği kabul edildi. 
     SPK'dan yapılan açıklamaya göre, SPK'nın üyeliği, 27 Eylül 2002 tarihinde grubun Prag'da yapılan toplantısında kabul gördü. 
     20 Mayıs 2001 tarihinde oluşturulan Consultative Group'un amacı, AB düzenlemelerinin ve direktiflerinin uygulanmasında düzenleyici kurumlar arasında bilgi paylaşımı, tam uyum yönünde danışmanlık alınmasını sağlayacak bir platform oluşturulması ve AB tarafından yürütülen düzenleme çalışmalarına katılım yönünde faaliyetlerde bulunulması şeklinde belirlendi. 
     Grup, AB üyesi ülkelerin sermaye piyasalarını düzenleyici otoritelerinin üye olduğu Avrupa Menkul Kıymetler Otoriteler Komitesi CESR toplantılarına gözlemci sıfatıyla katılmak için çalışmalarda bulunuyor. 
     Açıklamada, SPK'nın Consultative Group'a üyeliğinin, değişik platformlarda Türkiye'nin temsil edilmesi ve mevzuat uyumlaştırma çalışmaları açısından önem taşıdığı vurgulandı. 
     





</TEXT>
</DOC>
