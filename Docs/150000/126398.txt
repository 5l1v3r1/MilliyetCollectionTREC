<DOC>
<DOCNO> 126398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo05.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, Antalya'da kamp yapacak... 
</HEADLINE>
<TEXT>

     Birinci Süper Futbol Ligi'nin güçlü takımlarından Gaziantepspor, devre arası hazırlıkları için Antalya'da kamp yapacak. 
     Kulüp müdürü Halil Alpay, Denizlispor ile oynayacakları maçın ertelenmesi üzerine futbolculara verilen iznin 5 Ocak Pazar günü sona ereceğini, 6 Ocak Pazartesi günü de Celal Doğan Tesisleri'nde toplanacak futbolcuların bir hafta süreyle Gaziantep'te çalışacaklarını söyledi. 
     Hazırlık çalışmalarına, 13-26 Ocak arasında Antalya Belek'te yapılacak kampla devam edileceğini belirten Alpay, ''Kamp süresince değişik takımlarla hazırlık maçları oynayacağız. Şu an hazırlık maçı oynamak için takım arayışındayız'' dedi. 
     Alpay, kaleci Ömer ile Kemal'in yanı sıra formda futbolcuları İbrahim'in A Milli Futbol Takımı kadrosuna davet edilmesinin Gaziantepspor camiasını sevindirdiğini bildirdi. 
     Bu arada, kırmızı-siyahlı ekipte, istifa eden teknik direktör Gigi Multescu'nun yerine yeni teknik adam arayışlarının sürdüğü öğrenildi. 
     





</TEXT>
</DOC>
