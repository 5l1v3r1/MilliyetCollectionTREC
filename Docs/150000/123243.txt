<DOC>
<DOCNO> 123243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/magazin/amag.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül dostlarım Fazıl’ı yuvarlar ’ 
</HEADLINE>
<TEXT>

Entelektüel kesimin Orhan Gencebay dinlemesine Eğitimsizlik göstergesi’ yorumunu yapan Fazıl Say’a hemen cevap geldi Bizimle reklamını yapıyor 
     ELİF KORAP İstanbul 

     Kendini entelektüel olarak tanımlayan kesimin de Orhan Gencebay dinlemesini eleştiren Fazıl Say, müzik dünyasını karıştırdı. Gencebay piyaniste ağır bir dille yanıt verirken, popçularla klasik müzikçiler karşı karşıya geldi. Fazıl Say, gazetemize verdiği röportajda kendini entelektüel olarak tanımlayan kesimin de Gencebay dinlemesine ilişkin, "O Türkiye’de müthiş eğitimsizliğin bir göstergesi" demiş Türkiye’de, Orhan Pamuk ve Yaşar Kemal’in karşılığının Orhan Gencebay ile Sezen Aksu olmasının yazarları küçülttüğünü öne sürmüştü. 
     
     Bu, Türk halkına hakaret’ 
     Orhan Gencebay, Say’ın sözlerine şu yanıtı verdi "Bizim gönül dostlarımız kendilerini eğitimsizlikle suçlayan bu kişiyi yuvarlarlar Gündeme gelmek için benim adımı kullanarak reklam yapmak istiyor. Bunu yaparken Türk halkına da hakaret ediyor. Fazıl Say’ın saçma sapan beyanatını kendisine yakıştıramadım. Entelektüel bir dille konuşmadığını görüyorum. İyi bir piyanist olmasına rağmen nasıl böyle bir komplekse sahip bilemiyorum. Entelektüel misyonerlere saygı duyarım ama herkes ne yazık ki entelektüel değil." 
     
     Dinleyenim ondan fazla’ 
     Gencebay, sözlerini şöyle sürdürdü "Ne tüm eğitimliler Say’ı dinliyor, ne de beni. Ama şu gerçek ki her anlayış ve eğitim seviyesi arasındaki insanlarımız arasında beni dinleyenlerin sayısı Say’dan çok fazla. Dinleyicilerim arasında her eğitim düzeyinden insan var. Dünya çapında bir tiraja da sahibim. Fazıl Say benim önümde falan değil. Biz bu ülkeye yıllardır hizmet ediyoruz. Müzik, ne Say’ın ne benim, ne Beethoven’ın, ne Dede Efendi’nin. Sezen Aksu için de aynı düşüncedeyim. Saçma sapan düşünceleri kabul etmiyorum. Bu yüzeysel ifadelerin altında reklam yatıyor." 
     
Fazıl Say’ın sözleri çapraz ateş yarattı      İlhan Şeşen Müzisyen 
     Tamamen cahilce konuşmuş. Daha önce de İdil Biret’le ilgili açıklamaları olmuştu, orada da ayıp etmişti. Bunu söyledi de, boyu mu uzadı Bunu herhangi biri söyleyebilir ama bu kadar müzik eğitimi görmüş birinin söylememesi gerekirdi. Fikir özgürlüğü karşısındakini yaralamak olmamalı. 
     
     Emel Müftüoğlu Yorumcu 
     Bu sözleri Say’ın cahilliğine veriyorum. Hele Orhan Gencebay için hiç ağzını açmasın. Gencebay bu işin kitabını yazar. Sezen Aksu ve o, Türkiye’de en üst noktadaki müzisyenler. Müzik ile edebiyatı karşılaştıramazsınız. Klasik müzik bizim kültürümüzü çok yansıtan bir şey değil. 
     
     Evin İlyasoğlu Klasik Müzik Eleştirmeni 
     Fazıl Say’a tabii ki katılıyorum. Popüler kültürle cehalete teslim ediyoruz müziği. Onun için de varoş edebiyatı veya alt kültür yaklaşımı geniş kitlelere h kim oldu. Altyapı olmayınca Orhan Gencebay, İbrahim Tatlıses, Hülya Avşar daha çabuk kabulleniliyor. 
     
     Cem Mansur Orkestra Şefi 
     Fazıl Say’a katılıyorum. Sözleri büyük ölçüde doğru. Müzik konusunda gittikçe sığlaşan bir görüntü var. Ciddi kitap okuyan, tiyatroya, sinemaya giden kesim, müziğe geldiği zaman pop konserine de gidebiliyor. Roman okumanın karşılığını arabesk dinlemek olarak yaşayanlar da var. 
     



 MAGAZİN 












</TEXT>
</DOC>
