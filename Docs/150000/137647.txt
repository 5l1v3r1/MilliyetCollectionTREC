<DOC>
<DOCNO> 137647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yasam/ayas.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Elmaşekeriyle’ fuhuşa batıyorlar 
</HEADLINE>
<TEXT>

Küçücük kızların fuhuş batağına nasıl düştükleri araştırıldı Önce aileler, sonra vicdanlar parçalanıyor. Ve küçükler, ufacık hediyelerle baştan çıkarılıyor 
     SEMRA KARDEŞOĞLU 

     Fuhuş mafyasının eline düşen, ticari amaçlı cinsel sömürüye maruz kalan kız çocuklarına yönelik Sosyal Hizmetler ve Çocuk Esirgeme Kurumu’na SHÇEK bağlı çocuk evinde, son 1.5 yılda 13 - 17 yaş arası 109 kız çocuğu korumaya alındı. 
     Merkezde kalan çocuklarla yapılan görüşmeler, onların fuhuş batağına nasıl düştüklerini de ortaya çıkardı. Kız çocuklar önce aile baskısı, parçalanmış aile yapısı, ekonomik sıkıntı gibi nedenlerle evden kaçıyor. Ardından sokakta yaşamaya başlıyor. Ancak kısa bir sürede kötü niyetli kişiler tarafından fark edilerek, fuhuş sektörünün içine çekiliyor. 
     
     Çoğu bağımlı 
     Küçük kızlar, öncelikle çok küçük hediyeler karşılığı örneğin elbise, takı vb. kandırılıyor. Aracıların yaptığı bir başka iş de çocukları kendilerine borçlandırmak. Bu şekilde baskı yaparak, çalışmaya zorluyorlar. 
     Çocuklar Beyoğlu’ndaki bek r evlerinde kalıyor. Bir bölümü de Ataköy, Bakırköy, Ataşehir gibi lüks semtlerde barındırılıyor. Kızların batakta kalmalarının en önemli bir başka nedeni de uyuşturucu. Merkezde tedaviye alınanların önemli bir bölümü hap ve esrar bağımlısı. 
     
     Beyoğlu kara delik’ 
     SHÇEK İstanbul İl Müdürü Kahraman Eroğlu, kız çocuklarına yeni bir hayat kurmaya çalıştıklarını belirterek, "Merkezimize gelen kız çocuklarının bir bölümü ailesinin yanına döndü. Bazıları evlendi, kimileri meslek kurslarına devam ediyor. Maalesef kız çocukların yarısı fuhuş batağındaydı. Onları pazarlayan kişiler hakkında da davalar açıldı, tutuklananlar oldu" diyor. 
     Merkez Müdürü Abdullah Karatay da gözlemlerini şöyle anlatıyor 
     "Başlangıç noktaları Beyoğlu. Burası sanki fuhuşa vize veriyor. Beyoğlu’nda bek r evlerinde kalıyor, aracıların ayarladığı kişilerle bağlantı kuruyorlar. Öyle küçük şeylerle kandırıyorlar ki tıpkı bir çocuğun şekerle kandırılması gibi. Birlikte oldukları kişi 100 dolar veriyorsa 80 dolarını aracı alıyor." 
     
İşte yaşanmış kara hayatlar      H.C. Küçük bir kasabada evlilik dışı ilişkisi nedeniyle İstanbul’a kaçtı. Beraber yaşadığı kişi, H.C.’yi para karşılığı cinsel ilişkiye zorladı. Yaşadığı kişi cezaevine girince merkeze getirildiğinde 17 yaşında ve 6 aylık hamileydi. Doğumunu yapan H.C. bebeği istemedi. Bebek bir SHÇEK yuvasına yerleştirildi. H.C. şimdi arkadaşlarıyla birlikte tuttuğu bir evde kalıyor. 
     A.D. Doğu Anadolulu bir ailenin kızı. Ailesinden şiddet ve baskı gördü. Yalan söyleme, hırsızlık, evden kaçma gibi davranış bozuklukları ortaya çıktı. A.D. aile içi cinsel istismara uğradığını söyleyerek polise başvurdu. Karşı cinse karşı aşırı bir ilgi içindeydi. Merkezde kaldığı süre içinde de geçmiş yaşantısının tekrarını sergiledi. Psikolojik destek tedavisi sürüyor. 
     A.S. Daha 13 yaşında. Hemen hemen çocukluğunu yaşamadan, aile ve yakın çevresi tarafından fuhuş sektörüne itildi. 11 yaşında önce aile içinde cinsel istismara uğrayan A.S. yaklaşık iki yıl bir çete tarafından cinsel meta olarak pazarlandı. Okula hiç gitmedi. Sokakta müşteri ararken polis tarafından alınıp merkeze getirildi. Psikolojik tedavisi sürüyor ve ailesi ile sınırlı olarak görüştürülüyor. 
     
Neden evden kaçıyorlar Parçalanmış aile 34 Cinsel istismar 14 Ekonomik 8 Özgürlük özlemi 8 Arkadaş etkisi 6 Diğer nedenler 30      
     Tüm rakamlar yüzdeleri göstermektedir 
     



 YAŞAM 




















</TEXT>
</DOC>
