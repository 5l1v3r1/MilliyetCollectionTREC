<DOC>
<DOCNO> 147269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko20.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan TÜSİAD'da İnan Kıraç dışında istifa yok... 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, TÜSİAD'da İnan Kıraç'ın dışında başka istifa olmadığını bildirdi. 
     Özilhan, Avrupa-Akdeniz Yatırım ve İşbirliği İmkanı'nın FEMIP üst düzey organı olan Siyasi Diyalog ve Koordinasyon Komitesi'nin PDCC İstanbul'daki ikinci toplantısı sırasında, basın mensuplarının sorularını yanıtladı. 
     Toplantıda Avrupa Yatırım Bankası'nın plan ve projelerinin anlatıldığını belirten Özilhan, ''Benden de Türkiye'nin mali yapısı, durumu ile ilgili birtakım tecrübelerimizi istemişlerdi, onları anlattım'' diye konuştu. 
     Özilhan, ''TÜSİAD'da yaşanan istifalara'' ilişkin olarak da ''İnan Bey istifa etti. Mektubunu da yolladı. Dolayısıyla onu biliyoruz. Başka istifa yok'' dedi. 
     





</TEXT>
</DOC>
