<DOC>
<DOCNO> 107355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yasam/yas03.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğaana’ gücünü işte böyle gösterdi 
</HEADLINE>
<TEXT>

Alanyalılar, aynı anda oluşan üç hortumun paniğini yaşadı. Konya’da ise herkes, nereden çıktığı anlaşılamayan iki dev göçüğü konuşuyor 
     SADİ NERGİZDAL Antalya , YAŞAR HARMAN Konya DHA 

     Doğaana, önceki gün iki ayrı yerde iki ayrı şekilde güç gösterisi yaptı. Doğanın müthiş gücünün ilk örneği, Antalya’nın Alanya İlçesi’nde önceki akşam yaşandı. Plajları dolduranlar akşamüstü ev ya da otellerine gitmeye hazırlanırken aniden göğü dolduran bulutlar, havayı geceye çevirdi. Ufuk çizgisinde de güneş batıyordu ki, deniz üzerinde birden ve ardı ardına üç dev hortum birden oluştu. İlçe üzerine gelse müthiş bir hızla esen rüzg rıyla büyük tehlike oluşturacak hortum, kıyıdan birkaç kilometre uzakta kısa süre denizi hallaç pamuğu gibi attıktan sonra gözden kayboldu. 
     
     Yoksa göktaşı mı ’ 
     Doğaana’nın ikinci sürprizi ise Çumra’daki May Barajı yakınlarındaydı. 
     Sulama amaçlı barajın su toplama alanı içinde ve baraj gövdesine üç kilometre uzaklıkta bulunan bölgede, bilinmeyen bir nedenle iki büyük çöküntü oluştu. İkisi de 50’şer metre çapında ve 30’ar metre derinliğindeki çukurlar çevrede yaşayanları da şaşırttı. Vatandaşlar, dev çukurlardaki yaklaşık 40 bin ton toprağın nereye gittiğini merak ederken, olayla ilgili araştırma başlatıldı. 
     Çöküntülerin koordinatlarıyla fotoğraflarını DSİ Genel Müdürlüğü’ne gönderen yetkililer de, dibi su dolu çöküntülerin nedeninin toprak yapısından ya da göktaşı düşmesinden kaynaklanabileceğini belirtti. 
     Çumra Kaymakamı Osman Taştan da, halen gölet dışında bulunan çöküntülerin, su hacminin fazla olduğu aylarda gölet içinde kaldığına dikkati çekti ve esrarengiz iki dev göçüğün baraj için tehdit oluşturmayacağını söyledi. 
     
Fırtına yatları savurdu      Kemer’de aniden çıkan fırtına, toplam 151 turist bulunan 3 yatı denizde sürükledi. Yatlardan ikisi birbiriyle çarpışırken, bir başka yat karaya oturdu. Phaselis Üç Adalar açıklarında, içinde 55 turist bulunan "Grand Magic Kiriş" adlı yatla, yine içinde 90 turist bulunan "Anfor 5" adlı yat, dikkatsizlik nedeniyle birbirlerinin üzerine demir attı. Bu arada aniden çıkan fırtına yüzünden iki yat sürüklenerek, birbiriyle çarpıştı. Kazada, her iki yatta bulunan yolcular zarar görmedi. Kaptan Ahmet Turan yönetimindeki ve 6 Türk yolcu taşıyan "Viking" isimli yat da, fırtına nedeniyle sürüklendi ve demir taramaya başladı. Daha sonra karaya oturan yat, çevrede bulunan bir başka yatın yardımıyla kurtarıldı. Kemer Liman Başkanı Turgay Umut, çarpışan yatlarda kaptan hatası bulunduğunu belirterek, olaylarla ilgili inceleme başlattıklarını söyledi. 
     
     



 YAŞAM 















</TEXT>
</DOC>
