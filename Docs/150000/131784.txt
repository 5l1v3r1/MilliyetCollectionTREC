<DOC>
<DOCNO> 131784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/cemal.html </URL>
<DATE> 2003/01/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bu halkı feshedip başka bir halk bulsak 
</HEADLINE>
<TEXT>

     Yer, Doğu Berlin. 
     Halk ayaklanmış yürüyor. 
     Doğu Bloku’ndaki ilk isyan 
     Yürüyüş, Batı Berlin’e doğru. 
     O tarihte henüz Doğu’yla Batı arasında Duvar yok. 
     Gösterinin başını daha çok işçiler çekiyor. Doğu Almanya’daki komünist rejim sıkışmıştır. 
     Kan akar. 
     Ayaklanma böyle bastırılır. 
     Yazarlar Birliği rejimden yanadır, ayaklanmaya karşı çıkar ve bildiri yayımlar. 
     Şair Bertolt Brecht komünisttir ama rejime karşı çıkar, bir de şiir yazar. 
     Çözüm adını koyar şiirine 
     
     17 Haziran 
     ayaklanmasından sonra 
     Yazarlar Birliği sekreteri 
     Stalin Bulvarı’nda 
     bildiriler dağıttı 
     Halkın, rejimin güvenini 
     sarstığını yazıyordu 
     Bu bildirilerde 
     Ve ancak iki misli 
     fazla çalışarak 
     Kazanacağı belirtiliyordu 
     yeniden güveni, 
     Peki daha kolay 
     olmaz mı, yönetim 
     Halkı feshetse ve 
     Yeni bir halk seçse kendine 
     Brecht, "Bu halk işe yaramıyorsa, yenisini verelim" demeye getirerek Stalinci rejimi tiye alıyordu. 
     Bu şiir şimdi nerden mi çıktı 
     Kıbrıs Türkleri aklıma getirdi. 
     Hafta içinde Lefkoşa’da elli altmış bin kişi yürüdü. Denktaş, yönetim, Ankara protesto edildi. Kıbrıs’ta çözümle Avrupa Birliği üyeliği savunuldu. 
     Altını çizin 
     KKTC’de her 4 kişiden 1’i katıldı bu protesto eylemine. 
     KKTC’de toplam hane sayısının 45 bin civarında olduğu düşünülürse, elli altmış bin kişilik protestonun büyüklüğünü kavramak daha kolaylaşır. 
     Neydi bu eylemin anlamı 
     Çözüm ve AB üyeliği... 
     Lefkoşa ve Ankara’daki kimilerine göreyse ayağa kalkanlar Rum işbirlikleri’ydi. 
     Vatan hainleri’ydi. 
     Kendini bilmezler idi. 
     Sokağa dökülüp gaza gelenler, psikolojik harekat’a alet olanlar ve elde kalan son Türk adası’nın Girit gibi kaybedilmesini göz ardı edebilecek gafillerdi, yeni deyişle aymazlardı. 
     Öyle mi 
     Eğer öyleyse, yanlış halkta 
     O zaman yapacak bir şey kalmıyor. 
     Bertolt Brecht’in şiirindeki gibi, çözüm olarak Sayın Denktaş, Ankara’daki sayın devlet büyükleriyle Kıbrısçılar’, bu gafil halkı feshedip kendilerine yeni bir halk seçseler daha iyi olmaz mı 
     Ama eğer bunu başaramazlarsa, yani kendilerine bir başka halk bulamazlarsa, o zaman halkın sesine kulak versinler 
     Hem yakın tarihte Berlin Duvarı’nın akıbetini düşünerek, hem de istihbarat raporlarında dikkat çekilen tehlikeleri göz önünde tutarak, halkın sesine kulak versinler 
     - 
     Aşk Şiirleri, Bertolt Brecht, çev. Kerem Çalışkan, Opus Yayınları, 1997. 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
