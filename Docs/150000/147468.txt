<DOC>
<DOCNO> 147468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun16.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoon "Havaalanı'nın ele geçirilmesi Irak'a ağır psikolojik darbe" 
</HEADLINE>
<TEXT>

     İngiltere Savunma Bakanı Geoff Hoon, Bağdat Uluslararası Saddam Havalimanı'nın denetiminin koalisyon güçleri tarafından ele geçirilmesinin, Saddam Hüseyin yönetimine ''ağır psikolojik darbe'' olacağını söyledi. 
     Hoon, BBC radyosuna yaptığı açıklamada, ''Havalimanı'nın ele geçirilmesi, Irak yönetimi ve halkına orada olduğumuzu gösterecek'' dedi. 
     Bölgede çatışmaların sürdüğünü belirten Hoon, havaalanının denetiminin tam olarak koalisyon güçlerinin eline geçtiğini doğrulayamayacağını söyledi. 
     Hoon, Amerikan birliklerinin Uluslararası Saddam Havaalanı'na girmesinin ardından Irak Cumhuriyet Muhafızları'nın yeniden toparlanmak için Bağdat'a doğru geri çekilmiş olabileceğini de belirtti. 
     Amerikan 3. Piyade Tümeni 1. Tugay Komutanı John Altman, havaalanının yüzde 80'inin denetimleri altında olduğunu açıklamıştı. 
     





</TEXT>
</DOC>
