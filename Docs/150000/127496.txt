<DOC>
<DOCNO> 127496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/ekonomi/eko01.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Paralar batıklara gidince çalışanın alacağı ötelendi 
</HEADLINE>
<TEXT>

Hükümet, bankalarının kasasından 9 milyar doları şirketlerine aktaran batık patronlarının enkazını kaldırmak için 20 milyar dolar aktardı. Ancak, milyonlarca çalışanın zorunlu tasarruf birikimi için 6.6 milyar dolar bulunamadı. Şimdi de ödeme beş yıla yaylıp iyice eritilecek 
     EKONOMİ SERVİSİ 

     Hazine’nin, önceki gün akşam saatlerinde Başbakanlığa sevk ettiği, zorunlu tasarrufları tasfiye planı, hükümetin kendi bankalarının içini boşaltan batık banka patronlarına gösterdiği 20 milyar dolarlık cömertliği, çalışanlara göstermeye niyetli olmadığını ortaya koydu. 
     Çalışanların birikimlerini beş yıla yayarak iyece eritmeyi planlayan hükümet, ekonomiyi krize sürükleyen batık bankaların enkazını temizlemek için şimdiye kadar 20 milyar dolar kaynak aktardı. 11 katrilyon olduğu belirtilen tasarruf hesabının iki katından fazla bir miktar, batık bankaları düze çıkarmak için kullanıldı. Bu aktarımla kasası boşalan hükümet, çalışanların kişisel mülkü niteliğindeki birikimlerini ödemek için ise para bulamayınca, eritme’ planını geliştirdi. 
     Ödemeyi beş yıla yaymayı planlayan hükümet, Türkiye şartlarında faiz oranlarının sürekli enflasyonun üstünde seyretmesine rağmen nema ödemelerinde tüketici enflasyonu kadar faiz’ uygulayacağını açıkladı. Böylece nemalandırmada şimdiye kadarki haksızlığın süreceği ortaya çıktı. 
     Hükümetin ödeme planında ana para ödemesini öne alması da başka bir kuşku kaynağı oldu. Çünkü vergi gibi bir takım kamu alacaklarında, ana paranın ödenmesinden sonra faiz kısmı dondurulabiliyor. Çalışanlar, ana para ödemesinin öne alınmasının, hükümetin nemalarla ilgili hile’ planlarından kaynaklandığı görüşünde. 
     
     Ötelemeyi bize yaptılar’ 
     Açıklanan plan sendikaların büyük tepkisine yol açtı. Planın çalışanları yine kayba uğratacağını belirten Türk - İş, DİSK ve Hak - İş, harakete geçmeye hazırlanıyor. DİSK Başkanı Süleyman Çelebi, "Yılbaşından sonra dava seferberliği başlatacağız. Devlet IMF’ye iç borç alacaklısına aksatmadan ödeme yapıyor. Çalışana borcunu ise 4 - 5 yıla yayıyor. Fazin TÜFE’ye endekslenmesi yanlış. Plana karşı dava açacağız" dedi. 
     Türk - İş Başkanı Salih Kılıç "Bu eritme politikasıdır" diye konuştu. Hak - İş Başkanı Salim Uslu da seçim öncesinde AKP lideri Recep Tayyip Erdoğan’ın gündeme getirdiği borç ötelemesi’nin zorunlu tasarruf birikimlerine uygulanmak istendiğini söyledi. Uslu, "İç borçları tıkır tıkır ödüyorlar. Çalışanların alacağını öteliyorlar" diye konuştu. 
     Bağımsız Kamu Görevlileri Sendikaları Konfederasyonu Başkanı Resul Akay da "Bu konsolidasyondur. Zorunlu tasarrufu zorunlu konsolide ediyorlar. Ocaktan itibaren konu ciddi biçimde gündemimizdedir. Üyelerimizi dava açmaları için teşvik edeceğiz" diye konuştu. Kamu Emekçileri Sendikası Başkanı Sami Evren de "Hepsini birden ödeseler bile kaybımız büyük. Planı yasaya dönüştürseler bile, hak kaybı gerekçesi ile dava yolu açık" dedi. 
     
10.4 milyar dolar buharlaştı      BASK’ın yaptığı hesaplamalara göre 2’inci derecenin birinci kademesindeki bir memurun dolar bazındaki kaybı 1.718 dolar. Bu rakama şu hesaba dayanıyor Hükümetin çalışanların önüne koyduğu birikim hesabına göre kesintinin bu kademe ve derecedeki bir memurun, Nisan 1998’den kesintinin kalktığı Haziran 2000’e kadarki birikimi 376 milyon olarak gözüküyor. Oysaki bu memur zorunlu kesintileri ile gidip her ay dolar alsaydı, hesabında 4.200 dolar olacaktı. 
     Bundan yapılan 12 nema ödemesinde çalışana 790 milyon lira ödendi. Bu ödemelerin, yapıldığı tarih itibariyle dolar bazındaki karşılığı ise 2.482 dolar. 
     Buna göre toplam 4.200 dolarlık birikimden ödenen 2.482 dolar düşüldüğünde memurun kaybı 1.718 dolar ediyor. Bunun güncel dolar kurundan 1 milyon 660 bin lira Türk Lirası karşılığı 2 milyan 850 milyon lira. 10 milyon aktif hesapla toplam kayıp 28.5 katrilyonu 17 milyar doları buluyor. Devlet Bakanı Babacan ise hesapta 11 katrilyon 6.6 milyar dolar var diyor. Dolar üzerinden ve faiz uygulamadan yapılan bu hesaplamaya göre çalışanların bugün itibariyle kaybı dolar bazında 10.4 milyar dolar ediyor. 
     Bu kaybın oluşmasındaki en önemli etken ise nemalandırma şekli oldu. Önce dolar bazında tutulan hesaplar, daha sonra TL’ye çevrildi faizlerin yüzde 200’leri bulduğu 1994 yılında, TEK gibi kamu kurumlarının tahvillerinde yüzde 30 gibi düşük oranla nemalandırıldı. 
     
Batıklara 20 milyar dolar ödendi      Bankacılık Düzenleme ve Denetleme Kurumu’nun BDDK açıklamalarına göre, fon bünyesine alınan 20 bankanın mali bünyelerinin güçlendirilmesi için bugüne kadar Hazine ve TMSF’ye ihraç değerleri üzerinden ve 31 Ağustos 2002 döviz kurlarıyla 16.8 milyar dolarlık özel tertip tahvil verildi. TMSF bu tahvilleri devraldığı bankaların boşalan kasalarına koydu. 
     TSMF kendisi de 20 batık bankaya 2.2 milyar dolar sermaye koydu. Ayrıca 1.2 katrilyon liralık mevduat yatırdı. Mevduat hariç devletin batıklara verdiği tahvil ve sermayenin toplamı 19 milyar doları buluyor. 
     Bu batık bankaların büyük ortaklarının şirketlerine aktardıkları paraların toplamı 9 milyar dolar. Yani devletin bankacılık yetkisi vererek tasarruf sahibini güvendirdiği banka patronları, topladıkları paraları şirketlerine aktardı. Ortaya çıkan enkazı kaldırmak için de devlet 20 milyar dolar aktardı. 
     
Ödeyeceğiz dediler ama eritiyorlar      AKP seçim öncesi, zorunlu tasarrufların ödeneceğini vaadetti. Seçimlerden sonra, Anayasa Mahkemesi kararındaki takvimin sıkıştırması ile çalışma başladı. Sanayi Bakanı Ali Coşkun, hesaptaki birikimin yüzde 25’inin şubat - martta ödeneceğini ve altı ay içinde tasfiye edileceğini açıkladı. 18 Aralık’ta AKP lideri Erdoğan, "Şu zaman ödeyeceğiz dersek yalan olur. Varsa ödersiniz, yoksa ödeyemezsiniz" dedi. Bu arada Hazine’nin yaptığı planın Başbakanlığa sevki ile birlikte, AKP’nin oldukça ağır bir ödeme planı üzerinde çalıştığı ortaya çıktı. 
     
Hak kaybı için davalar açılabilir’      Bu arada tek tek kişilerin de dava açma olanağı bulunuyor. İdare Hukuku Profesörü Tankut Centel, "Mülkiyet hakkına dayanılarak ve Anayasa Mahkemesi’nin kararı gerekçe gösterilerek herkes dava açabilir" dedi. 
     İşçilerin iş mahkemelerine, memurların ise idare mahkemelerine dava açmaları mümkün. Avukat Necdet Okcan ise şu değerlendirmeyi yaptı 
     
AİHM’e de gidilebilir      "Hükümet planı kısa zamanda yasalaştırma yoluna gidecektir. Asıl sorun bu boşluk gerekçesi ile dava açmak değil, hak kaybı gerekçesi ile dava açmaktır. Avrupa İnsan Hakları Mahkemesi AİHM yolu da düşünülebilir. Bu mahkeme daha önceki bazı istimlak davalarında faiz yürütümü ile ilgili hak kaybı kararları verdi. 
     Kesinleşen ödeme planında hak kaybı sözkonusu olursa, çalışanlar bu yolu deneyebilir." Konuyu değerlendiren hukukçuların verdiği bilgiye göre, dava için yapılması gerekenler ise şöyle 
     

</TEXT>
</DOC>
