<DOC>
<DOCNO> 135845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun23.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban derisini THK toplayacak 
</HEADLINE>
<TEXT>

Tartışmalara neden olan genelgede İçişleri Bakanı Aksu’nun yerine müsteşar Ecemiş’in imzası yer aldı 
     ANKARA, Milliyet 

     İçişleri Bakanlığı, kurban derilerinin Türk Hava Kurumu’nca THK toplanacağını bildirdi. AKP yönetiminin başka kurumların da deri toplamasına ilişkin görüşü uygulamaya konulmadı. Genelgede İçişleri Bakanı Abdülkadir Aksu yerine müsteşar Muzaffer Ecemiş’in imzası yer aldı. Böylece Aksu, AKP yönetiminin MYK’da kurban derilerinin sadece THK değil, başka kurumların da toplayabilmesinin sağlanması yönündeki tartışmanın ardından bu görüşe ters olan genelgeye imzasını koymamış oldu. Geçen yıl dönemin İçişleri Bakanı Rüştü Kazım Yücelen’in imzasıyla yayınlanan genelgeye atıfta bulunularak, "Türk Hava Kurumu Başkanlığı’ndan alınan ilgi yazıda kurban derisi toplama faaliyetlerinin arzu edilen düzeyde sürdürülmesine yardımcı olunması maksadıyla bir genelge yayımlanması talep edilmektedir. Bir örneği ekte gönderilen 08.02.2002 tarih ve B050İLİ007001.311 1 75 sayılı genelgemiz esaslarına göre hareket edilmesini rica ederim" denildi. 
     
     Emniyet denetleyecek 
     Genelgeye göre, deriler yurt genelinde sadece THK tarafından toplanacak. Kaçak deri toplanmasının önlenmesi için güvenlik güçleri motorize ekipler oluşturacak. 
     



 GÜNCEL 























</TEXT>
</DOC>
