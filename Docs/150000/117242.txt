<DOC>
<DOCNO> 117242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur33.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Bağcılar ilçe teşkilatında kavga çıktı 
</HEADLINE>
<TEXT>

     MHP Bağcılar İlçe Teşkilatı'na gelen bir grup ile partililer arasında tartışma çıktı. 
     İnönü Mahallesi Bağcılar Caddesi'ndeki MHP ilçe teşkilatının bulunduğu binanın önüne gelen ve ''MHP'li olduğu'' belirtilen bir grup, 5. katta bulunan ilçe merkezine çıktı. 
     Grup, buradaki partililerle seçimde alınan sonuç konusunda tartıştı. Tartışmanın büyümesi üzerine arbede yaşandı. Çıkan gerginlik, olay yerine gelen polislerce yatıştırıldı. 
     Konuyla ilgili olarak bilgi veren MHP İl Başkan Yardımcısı Ahmet Dağcı, ''Seçim sonuçları ve morallerin bozuk olması nedeniyle birkaç genç arkadaş arasında bir tartışma yaşandı. Ancak yatıştırıldı. Tartışma sırasında hiçbir arkadaşın burnu bile kanamamıştır'' dedi. 
     





</TEXT>
</DOC>
