<DOC>
<DOCNO> 111208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur17.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski öğrenciler, öğretmeni bıçakladı... 
</HEADLINE>
<TEXT>

     İlköğretim Okulu öğrencilerinii rahatsız eden okulun eski öğrencisi 3 kişiye müdahale eden öğretmen, bıçaklı saldırıya uğrayarak ağır yaralandı. 
     Toptancı Hal yakınlarındaki Şehit Kahraman Çelikbaş İlköğretim Okulu'nda görev yapan Mehmet Yılmaz 28 , dışardan okula gelerek öğrencileri rahatsız eden ve okulun eski öğrencilerinden olduğu belirtilen Mehmet Çelik ve 2 arkadaşını uyardı. 
     Uyarıya rağmen öğrencileri rahatsız etmeyi sürdüren Mehmet Çelik ve isimleri henüz tespit edilemeyen 2 arkadaşı, kendilerine müdahale eden Öğretmen Mehmet Yılmaz'ı bıçakla yaraladılar. Ağır yaralanan Öğretmen Yılmaz, meslektaşları tarafından hastaneye kaldırıldı. 
     Şehit Kahraman Çelikbaş İlköğretim Okulu yetkilileri, saldırganların sürekli okula gelerek öğrencileri tehdit ettiklerini, rahatsızlık verdiklerini, ayrıca döverek para ve diğer eşyalarını aldıklarını öne sürdüler. 
     Yaralanan öğretmen Mehmet Yılmaz'ın, 2 hafta sonra evleneceği öğrenildi. 
     





</TEXT>
</DOC>
