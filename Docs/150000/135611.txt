<DOC>
<DOCNO> 135611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun19.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetçi vergi denetçisine suçüstü 
</HEADLINE>
<TEXT>

     ELVAN EZBER İstanbul 

     Fatih Vergi Dairesi’nde görevli Ersal Demirtaş, 500 milyar liralık vergi borcunu af çıkana kadar işleme koymama karşılığında bir işadamından 5 bin dolar rüşvet alırken suçüstü yakalandı. Demirtaş’la birlikte suça iştirak ettiği öne sürülen bir çalışan da operasyon günü işe gelmedi. 
     Kubilay Gıda’nın sahibi Uğur Esendemir, Maliye’de denetçi olarak görev yapan Demirtaş ile Nuri Özel’in, şirketine ait 500 milyar liralık vergi borcunu af çıkana kadar işleme koymamak için 20 bin dolar rüşvet istediği iddiasıyla şik yette bulundu. 
     Bunun üzerine harekete geçen Asayiş Şube Müdürlüğü Gasp Büro Amirliği ekipleri, denetçileri yakın takibe aldı. İşadamı Esendemir de, denetçilerle pazarlık yaparak 20 bin dolarlık rüşveti 5 bin dolara indirdi. 
     Sivil polis ekipleriyle birlikte Fatih’teki vergi dairesi binasına giden Esendemir, denetçi Demirtaş’a 5 bin doları verdi. Gelişmeleri izleyen polis, seri numaraları alınan paraları cebine koyan Demirtaş’ı yakalayarak gözaltına aldı. 
     Demirtaş’la birlikte rüşvet istediği iddia edilen Özel ise operasyon günü işe gelmedi. 
     



 GÜNCEL 
























</TEXT>
</DOC>
