<DOC>
<DOCNO> 128383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur24.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhraç edilen subay Erdoğan'dan randevu mu talep etmişti 
</HEADLINE>
<TEXT>

     AK Parti İstanbul Milletvekili Emin Şirin, Yüksek Askeri Şura'nın aldığı ihraç kararlarının ardından bir gazetede yer alan, ''7 kişiden bir tanesinin ihraç sebebi Recep Tayyip Erdoğan'dan randevu istemek'' haberinin doğru olup olmadığının Başbakan Abdullah Gül tarafından yanıtlanmasını istedi. 
     Şirin, Başbakan Gül tarafından yanıtlanması istemiyle verdiği bir başka soru önergesi ile de başta Cumhurbaşkanlığı, Başbakanlık ve Genelkurmay olmak üzere verilen bütün resmi davetlere hangi gazete ve televizyon kuruluşlarının davet edildiğini sordu. 
     Şirin önergesinde, davetlere çağrılan basın mensupları ve televizyon kuruluşları arasında ayrım yapılıp yapılmadığını ve yapılıyorsa bu uygulamanın hangi gerekçeye dayandırıldığı sorusunun da yanıtlanmasını istedi. 
     





</TEXT>
</DOC>
