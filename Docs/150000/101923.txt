<DOC>
<DOCNO> 101923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko03.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç Arjantinli’ye sebze yetiştirmeyi öğretiyorlar 
</HEADLINE>
<TEXT>

Krizin pençesindeki Arjantin’de halk karnını doyurmaya çalışıyor. Ülkede 500 bin bahçede sebze yetiştirme kampanyası başlatıldı 
     EKONOMİ SERVİSİ 

     Ekonomik kriz yaşayan Arjantin’de halk, karnını doyurma derdine düştü. İşsizlik oranının rekor kırarak yüzde 21.5’lere tırmandığı ülkede sebze yetiştirilmesini teşvik için özel kampanyalar başlatıldı. 36 milyon insanın açlık sınırının altında yaşadığı belirtilen ülkede, 15 bin gönüllü ve bin 200 uzman, Pro - Huerta Programı’ çerçevesinde açlara organik tarımı öğretmeye çalışıyor. 
     
     Çocuklar için’ 
     Her dört çocuktan birinin yiyecek bulamadığı ülkede organik tarım programı koordinatörü olan Alicia Gutierrez, "Eğer biftek bulamıyorsak, tavuk yetiştireceğiz. Eğer sebze bulamazsak, bir bahçe yapacağız ve eğer un bulamazsak sokaklara çıkıp yolları keseceğiz. Her şey çocukları beslemek için" dedi. 
     
     500 bin bahçe 
     Sebze yetiştirme program kapsamında 3 milyon kişi, 500 bin bahçede sebze yetiştirmeye başladı. Buenos Aires’in dışında ahşap barakalarda yaşayan ve sayıları giderek artan yoksullar, bin metrekarelik bahçelerde sebze yetiştirmeyi öğreniyor. 
     Bu bölgede yaşayan ve dört yaşındaki kız kardeşini doyurmak için çalışan 19 yaşındaki Vanesa, "Bu büyük bir yardım. Pancar yapraklarıyla tonlarca değişik yemek yapılabilir. Erişte veya etiniz yoksa, bunlardan börek yapabilirsiniz" diyor. 
     



 EKONOMİ 


















</TEXT>
</DOC>
