<DOC>
<DOCNO> 104573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/pulur.html </URL>
<DATE> 2002/08/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Devlet 80 yıl sonra "TKPöyi kabul etti 
</HEADLINE>
<TEXT>

     HER seçimin adeta bir simgesi vardır mesela 1950 seçimi, İstanbul Valisi Gökay’ın, Taksim Meydanı’nı dolduran binlerce kişiyi, İsmet Paşa’ya gösterip "İşte Paşam İstanbul" demesi, ama sonunda CHP’nin hem İstanbul’da hem Türkiye’nin her yerinde hezimete uğramasıdır. 
     1957 seçimi de, DP lideri, Başbakan Menderes’in seçim gecesi "Allah bu geceyi bir daha göstermesin" demesiyle hatırlanır. 
     1965 seçimi ise, CHP’nin "Ortanın Solu" sloganıyla anılır. 
     1983 seçimi ise, Özal’ın "Köprüyü de satarım" lafıyla hatırlanır. 
     
     BU seçim ise 3 Kasım 2002 bize göre "Türkiye Komünist Partisi - TKPönin resmen katıldığı ilk seçim olduğu için önemlidir. 
     Devlet, 82 yıl sonra, komünistleri de, onların partisini de kabul etmiştir. 
     1920’de, Mustafa Suphi tarafından kurulan TKP’nin tarihi, zulüm, baskı, işkence, öldürme, kapatılma, yeraltı çalışmaları, gizlilik, ihanet ve ihbarla doludur. 
     Hakim güçlerin icazetiyle başlayan demokraside "sol"un her kesimine ve tabii TKP’ye de yer verilmemiş, hatta "Ortanın Solu"nun kafiyesi meydanlarda "Moskova yolu" olmuştur. Kırk yılın "Rus salatası"nın adı "Amerikan salatası"na çevrilmiş, 1 Mayıs" dünyanın her yerinde "İşçi Bayramı" diye kutlanırken, Türkiye’de "Bahan Bayramı" diye kırlara çıkılmıştır. 
     
     SOVYETLER’İN, Türkiye’ye karşı izledikleri yanlış politika Amerika’nın "soğuk savaş" teorisiyle, birleşince üniversitelerde bile "sosyalizm"i anlatmak cesaret işi olmuştur. 
     Sovyetler Birliği’nin dağılmasından sonra Ceza Kanunu’nun 141 ve 142. maddeleri kaldırılınca "TKP" bu seçime girmektedir. 
     
     BİLİYORSUNUZ aylardan beri, herkesin ağzında bir sakız var "solu birleştirmek" çiğnenip duruyor. 
     Herhalde kimse TKP’nin solda olmadığını söyleyecek değildir olsa olsa "Bizim birleştirmek istediğimiz sol, başka sol" diyebilirler. 
     
     PEKİ, seçime giderken TKP bu konuda ne diyor 
     TKP’nin yayın organı haftalık "Komünist" gazetesi "Komünistler solun tek temsilcisi olduklarını iddia etmiyorlar" diyor. 
     Ya ne diyorlar 
     "Bugün CHP’nin, YTP’nin, ya da DSP’nin, AKP veya ANAP’tan daha solda olduğunu söylemek için hiçbir neden kalmamıştır. Bu partilerin programları arasında bir fark yoktur. .... 
     Türkiye Komünist Partisi, en kısa sürede düzeltme hakkını kullanacak ve siyasetin sol kulvarındaki bu sağcı yığını temizleyecektir. 
     CHP’ye, ya da Karayalçın’a bel bağlayan solcuların da bu temizlikten pay alacak olmaları, zerre kadar umurumuzda değildir." x 
     
     EVET, bu seçimin tarihe geçecek satırlarında, en önemli parantez "devletin 80 yıl sonra TKP gerçeğini kabul etmesidir". 
     Unutulmamalı ki, uyum sağlamaya çalıştığımız Avrupa demokrasilerinde "komünist partiler" vardır. 
     
     X KOMÜNİST, sayı 80, 16.08.2002 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
