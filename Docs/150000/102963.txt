<DOC>
<DOCNO> 102963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo09.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray salonda çalıştı 
</HEADLINE>
<TEXT>

     Galatasaray'ın bu sabah yapacağı antrenman, teknik direktör Fatih Terim tarafından, yağmur ve akşam oynanacak Yıldırım Bosnaspor maçı nedeniyle salona alındı. 
     Florya Metin Oktay Tesisleri'nde gerçekleştirilen antrenmanda futbolcular, tesis binasının altındaki kondisyon merkezinde çalıştılar. Terim'in hem yağmur yağması, hem de akşam yapılacak Yıldırım Bosnaspor hazırlık maçını göz önünde bulundurarak, antrenmanı salona aldığı bildirildi. 
     Sarı-kırmızılılar, yapılan aletli çalışmaların ardından, sahada 4 tur atarak antrenmanı tamamladı. 
     Öte yandan, teknik direktör Fatih Terim, ABD'de okuyan kızı Merve ve eşi Fulya Terim'i Atatürk Havalimanı'ndan bu ülkeye yolcu etti. 
     





</TEXT>
</DOC>
