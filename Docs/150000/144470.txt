<DOC>
<DOCNO> 144470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/guclu.html </URL>
<DATE> 2003/03/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversite ve meslek seçimi 
</HEADLINE>
<TEXT>

     Hangi meslek ve hangi üniversite sorusu, şu günlerde milyonlarca ailenin en önemli gündem maddelerinden birisi. 
     Lise 1’inci sınıfta öğrenim gören öğrenciler, gelecekte hangi fakültelere yönelebileceklerini belirleyen alan seçimi konusunda, son sınıf öğrencileri ve mezunlar da tercihlerini netleştirme aşamasındalar. 
     
OÖBP’de değişiklikler      Üniversiteye giriş sisteminin en önemli basamağı ÖSS gibi gözükse de aslında ondan daha da önemli olanı tercih sıralamasıdır. Yani meslek ve fakülte seçimidir. 
     Bu konuda kafalar karmakarışık. Öğrenciler kararsız, veliler ve öğretmenler de bilgisizler. Hele hele son değişikliklerden rehber öğretmenlerin bile yeterince haberi yok. 
     Puanlama sistemi ve ortaöğretim başarı puanının ağırlığında bu yıl çok önemli değişiklikler oldu. Önceki yıllardaki puanların artık hiçbir anlamı kalmadı. Yine aynı şekilde lisedeki okul içi başarı çok önemli hale geldi. Mesleklerin son yıllarda geldiği nokta ise önceki yıllar ile kıyaslanmayacak şekilde değişime uğradı. 
     Dünün popüler mesleklerinin çoğunun pabucu dama atıldı. İşsizler sıralamasında doktorlar, mühendisler ilk sıralarda yer almaya başladı... 
     
Öğrenci kandırılıyor      Başbakan Erdoğan ve Milli Eğitim Bakanı Çelik, üniversiteye giriş sınavının değiştirileceğini açıkça dile getirdi. Ama zamanlama konusunda henüz bir gelişme söz konusu değil. 
     Ama bu konuda beni asıl endişelendirilen, okul ve dershanelerin, üniversiteye daha çok öğrenci sokacağız diye öğrencileri hiç istemedikleri fakültelere yönlendirmeleri. 
     
Sorularınızı bekliyor      Evet, kazanan öğrenci oranları yükseliyor ama mutsuz öğrenci sayısı da her geçen gün artıyor. Üniversiteyi kazandığı halde gidip kaydını dahi yaptırmayan on binlerce gencin dramı hep bu çirkin yarış yüzünden. 
     ÖSYM Başkanı Prof. Dr. Savaş Küçükyavuz, çarşamba günü Genç Bakış’ta konuğumuz olacak. Sınav sistemi ile ilgili sizlerden gelecek her türlü soruyu cevaplandıracak. Sınav sistemine ve geleceğinize yönelik soruları şimdiden göndermeye başlayabilirsiniz... 
     
Öğretmen atamaları      Milli Eğitim Bakanı Hüseyin Çelik, Maliye Bakanlığı’ndan kadro alındığı gün öğretmen atamalarının gerçekleşeceğini söyledi. 
     Çelik, atamalarda tezsiz yüksek lisansı olanlara öncelik verileceğini ve fen edebiyat fakültesi mezunlarının da öğretmen atamaları için yapılacak sınava, eğitim fakültesi mezunlarıyla eşit koşullarda gireceklerini kaydetti. 
     Milli Eğitim Bakanı Çelik de gelecek hafta konuğumuz olacak ve eğitime yönelik hedeflerini ortaya koyacak. 
     Ayrıca yine sizlerden gelen soruları yanıtlayacak. 
     Özetin özeti Savaşa rağmen hayat devam ediyor. Eğitimin sorunları ise ülke gündeminin olmasa bile aile gündemlerinin ilk sıralarında yer almaya devam ediyor. 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
