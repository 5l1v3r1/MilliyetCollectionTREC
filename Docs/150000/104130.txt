<DOC>
<DOCNO> 104130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/siyaset/siy08.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk ve Kurtuluş Müzesi açıldı 
</HEADLINE>
<TEXT>

Ecevit dengesini yitirdi, Sezer yerden kurdele aldı, Atatürk’ün köpeği Foks "müzeye geldi" 
     ANKARA Milliyet 

     Büyük Taarruz’un başladığı 26 Ağustos 1922’nin 80. yıldönümünde Cumhurbaşkanı Ahmet Necdet Sezer ve Başbakan Bülent Ecevit, törenle "Atatürk ve Kurtuluş Müzesi"ni açtı. 
     Anıtkabir’deki törende konuklarla selamlaşırken güçlük çeken Ecevit, bir ara dengesini kaybetti. Eşi Rahşan Ecevit’in üzerine doğru hareketlenen Ecevit, protokoldekilerin ve görevlilerin yardımıyla yerine geçti. 
     
     Foks müzede 
     Eskizleri Türk sanatçılar tarafından oluşturulan ve Rus sanatçılar tarafından tamamlanan mozolenin altındaki sütunlu boş alan, toplam 4 bölüm halinde müze olarak düzenlendi. Müzenin birinci bölümünde Atatürk’ün özel eşyalarının yanı sıra, Atatürk’ün köpeği Foks’un doldurulmuş hali bulunuyor. 
     İkinci bölümde Çanakkale Kara ve Deniz Savaşları panoraması yer alıyor. Bu bölümde Mehmetçiğin yaralı düşman askerini taşıması, su verip yarasını tedavi etmesi sergileniyor. 
     Üçüncü bölüm, Sakarya Meydan Savaşı panoramasından oluşuyor. Dördüncü bölümü oluşturan tonozlu koridorda ise, Atatürk devrimleri tanıtılıyor. Burada, Atatürk’ün kabrine giden kapı da yer alıyor. 
     



 SİYASET 



















</TEXT>
</DOC>
