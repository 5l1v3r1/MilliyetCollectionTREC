<DOC>
<DOCNO> 119237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sondun03.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides "Türk tarafı için sürenin uzatılması normaldir" 
</HEADLINE>
<TEXT>

     Kıbrıs Rum kesimi lideri Glafkos Klerides, BM Genel Sekreteri Kofi Annan'ın çözüm planına verilecek yanıt süresinin Türk tarafı için uzatılmasının normal olacağını belirtti. Bu akşam Atina'ya gelen Klerides, havaalanında yaptığı açıklamada, bu konuda verilen sürenin Türk tarafı için uzatılıp uzatılmadığı konusunda bilgisi olmadığını, ancak KKTC Cumhurbaşkanı Rauf Denktaş'ın sağlık durumu göz önünde bulundurulduğunda bu sürenin uzatılmasının normal olacağını ifade etti. 
     Çözüm planı ile ilgili Rum kesimi ve Atina'da yapılan açıklamaların ''zarar'' verdiğini belirten Klerides, ''Önce bu konu görüşülüp ortak bir strateji konusunda karar alınmalı ve bu strateji öne sürülmeliydi. Bu konuda lehte ya da aleyhte konuşanlar fayda değil zarar veriyorlar'' dedi. 
     





</TEXT>
</DOC>
