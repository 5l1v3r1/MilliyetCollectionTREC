<DOC>
<DOCNO> 143340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas07.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödülüyle aldığı motosiklette öldü 
</HEADLINE>
<TEXT>

TRT Kameramanı Cüneyt Mumcu, Kim 500 Milyar İster’ adlı yarışmadan kazandığı parayla aldığı motosikletin altında kalarak can verdi.. 
     İZMİR DHA 

     İzmir’de geçen cuma gecesi motosikletiyle kaza yapan ve ağır yaralar alan TRT İzmir Bölge Müdürlüğü kameramanlarından Cüneyt Mumcu 37 , tedavi gördüğü hastanede hayatını kaybetti. 
     
     Beyin kanaması 
     TRT tarafından olası Irak savaşını takip etmek için görevlendirilen Mumcu, gece arkadaşlarıyla eğlendikten sonra motosikletiyle Hatay’daki evine giderken yolda kaza yaptı. Arkasında oturan mesai arkadaşı Nejat Altıok 41 yol kenarındaki toprağa düşerken, kendisi motosikletin altında kaldı. 
     Altıok aynı gün taburcu edilirken, Dokuz Eylül Üniversitesi Hastanesi’ne kaldırılan Mumcu beyin kanaması geçirdi. Solunum cihazına bağlı olarak yaşatılan Mumcu, dün saat 08.30’da yaşamını yitirdi. 
     Mumcu için İzmir Gazeteciler Cemiyeti ve TRT İzmir Bölge Müdürlüğü önünde tören düzenlendi. Mumcu, tabutuna Türk Bayrağı sarılarak toprağa verildi. Mumcu, kazada altında kaldığı motosikleti, Kim 500 Milyar İster ’ adlı yarışmadan kazandığı 65 milyar lira sayesinde almıştı. 
     



 YAŞAM 



























</TEXT>
</DOC>
