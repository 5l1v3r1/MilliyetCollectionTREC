<DOC>
<DOCNO> 140468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yasam/yas01.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendimi bütün hissediyorum’ 
</HEADLINE>
<TEXT>

Küçük yaşta bacakları kopan G rald M troz, spor, müzik, ticaret ve edebiyat alanlarında büyük başarılar kazandı 
     AHMET TULGAR 

     G rald M troz, iki buçuk yaşındayken bir trenin altında kalıyor ve iki bacağını kaybediyor. Şimdi 39 yaşında ve İsviçre’nin tanınmış müzisyenlerinden ve sporcularından biri. Aynı zamanda bir buz hokeyi oyuncu ajansının sahibi. Aynı zamanda gazeteci, sosyolog ve tarihçi. Ve yazar. Türkiye Engelliler Spor Yardım ve Eğitim Vakfı’nın TESYEV katkılarıyla İş Bankası Kültür Yayınları’nca Türkçe’ye kazandırılan "Kendimi Engelletmem" adlı biyografisi Hazırlayan Jacques Birod İsviçre, Fransa ve Almanya’da büyük bir satış başarısı kazanmış. 
     M troz’la konuşmaya başladıktan iki dakika sonra insan onun bacaklarının olmadığını unutuyor. Mütemadiyen bu konu üzerine konuşuyoruz ama yine de bu durumu çok sıradan bir şey gibi algılıyorum. Röportajın sonunda bunu söylediğimde, "Bu saptamanı röportaja eklemelisin" dedi. "Çünkü ben bu duyguyu vermek için çok çaba sarfettim." 
     Bir not daha M troz’la karşılaşmamızda onun bacaklarının olmayışını tanımlamak için gereken terimleri onunla beraber seçtik. "Engelli" lafı hayat karşısında yetersiz ve adaletsiz kalıyordu. 
     
     Bacağı olmak duygusunu hatırlıyor musunuz, biliyor musunuz 
     Hatırlıyor muyum, yoksa hatırladığımı sandığım bana annemin, babamın anlattıkları mı bilemiyorum. Ama bacağı olmanın nasıl bir duygu olduğunu tasavvur edemiyorum. 
     
     Belki de bu duyguyu tanısaydınız, bu sorunu aşmanız, hayatınızı bu yeni duruma göre organize etmeniz daha zor olurdu, değil mi 
     Kesinlikle. Bacaklarını daha geç kaybeden insanlarla konuştuğumda bunu farkediyorum. 
     
     Fiziksel engellilerin daha çok entelektüel başarılar göstermesi beklenir ama siz aynı zamanda çok küçük yaşta çok sert bir spor olan buz hokeyine yönelmişsiniz. Neden 
     Spor duygusunu seviyorum. Spor, hayatın bir modelidir, bir mikrokozmosdur. Spordaki iddialılık, coşku, kuvvet, mücadele ruhu, strateji, kurnazlık gibi öğeler bana hayatımı yeniden kurmada çok yardımcı oldu. 
     
     Neden buz hokeyi gibi sert bir spor 
     Yaşadığım yerde buz hokeyi çok popülerdi. Bir de ben bu spordaki "izin verilmiş şiddeti" seviyordum. 
     
     "Engelli" lafı sizce doğru mu 
     Benim özelimde ben kendimi engelli hissetmiyorum. Eğer böyle bakarsanız, depresif birisi de bir engellidir. Ruhsal problemleri olan biri. Sadece benim sorunum ilk bakışta farkediliyor. 
     
     Kitabınızda ve karşılaştığımızda müthiş bir kararlılık ve azim gördüm sizde. Başarmaya ne zaman karar verdiniz 
     Sanıyorum, bunlar bana Tanrı’nın bahşettiği özellikler. Sonra annem ve babam çok akıllı ve entelektüel insanlardı. 
     
     Sizce Batı dünyası fiziksel sakatlığı olan insanları gündelik hayata entegre edecek bütün önlemleri aldı mı 
     Bu süreç hiçbir zaman tamamlanmayacak gibi. Ama entegrasyon eskiye göre çok daha ileride. Ancak engelliler de mücadele etmeliler. Bu gündelik hayatın demokratikleşmesinin bir parçasıdır. Bizler, bedenlerimizle insanlara sadece daha kuvvetli ve daha avantajlı olanlara göre düzenlenmiş bir gündelik hayatın demokratik olamayacağını gösteriyoruz. 
     
     Bir sosyolog olduğunuza göre Sizin durumunuzdaki insanların mücadelesi bir azınlık mücadelesi midir sizce 
     Ben kendimi bir azınlığın parçası olarak görmüyorum. Ben insanlığın, dünyanın bir parçasıyım. Ama bunu kavramsal düzlemde konuşursak, elbette bizim mücadelemiz bir azınlıklar mücadelesidir. Ben azınlıkların çok şey başarabileceklerini, çok şey yaptırabileceklerini düşünüyorum. Mesela enfrarujlu uzaktan kumanda sistemlerinin gelişmesinde fiziksel engelli insanların oluşturdukları kamuoyunun etkisi olmuştur. 
     
     Büyük şehirlerde hayat fiziksel açıdan güçsüz insanlar için ne ölçüde zor 
     Büyük şehirlerde hayat sadece artıdeğer üreten 15-40 yaş arası insanlara göre düzenlenmiş. Şehirlerin yapısı da öyle. Ama çocuklar, yaşlılar ve bizlerin de her yere gidebilmesini talep etmeliyiz. Toplum bize yollar, girişler, çıkışlar borçlu. Her yerde merdiven, basamak istemiyoruz. 
     
     Neden protez kullanmamayı seçtiniz 
     Protez aslında insanın işini kolaylaştırmıyor. Protezle çok uzun süre yürüyemiyor, koşamıyordum. Ayrıca protez çok ağrı yapıyor. Ben bacaklarımın olmadığını biliyorum ve bunu saklamıyorum. Bunun görülmesinden rahatsız olmadığım için protez kullanmıyorum. Oysa birçok insan bu nedenle protez kullanıyor. Ben böyle iyiyim. 
     
İlişkimiz herkese ilginç geliyor’      Kız arkadaşınızla aranızdaki fark, yani onun bacaklarının olması sokağa çıktığınızda insanların bakışlarına nasıl yansıyor 
     Ben aslında kendimi bütün hissediyorum. Ama elbette bizim durumumuz sokaktaki insanlara ilginç geliyor. Sokağa çıktığımızda eğer ben kendimi iyi hisseder ve bunu çevremdeki insanlara yansıtırsam, karşıdan da aynısını alıyorum, alıyoruz. Ben kız arkadaşımlayken çok iyi bir duygu yansıtabiliyorum diğer insanlara. 
     



 YAŞAM 


















</TEXT>
</DOC>
