<DOC>
<DOCNO> 105369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/dunya/adun.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak harek tıyla ilgili ilginç bir iddia ortaya attı 
</HEADLINE>
<TEXT>
Türkiye diyet bekliyor 
Amerika’nın etkili gazetesi, Türkiye’nin Irak harek tı konusunda Washington’dan kabul edilebilir bir öneri beklediğini ileri sürdü 
     DIŞ HABERLER SERVİSİ 

     New York Times gazetesi, ABD’nin Irak konusundaki tutumuna müttefiklerin verdikleri tepkilerle ilgili olarak yayımladığı makalede, Türkiye hakkında ilginç iddialar ortaya attı. 
     Gazetenin İran konusundaki uzmanlığıyla tanınan tecrübeli muhabiri Elaine Sciolino imzasıyla yayımlanan yazıda, "Türkiye’nin Bana bir öneri yap’ yaklaşımı içinde bulunduğu" iddia edilerek şu ifadelere yer verildi 
     "Türkiye, Irak ile ortak bir sınırı paylaşıyor. Bu ülke, Amerikan istilasının, olayların, Türkiye’nin zaten sorunlu olan Güneydoğu bölgesine sıçramasından korkuyor. Bu bölgede Kürt ayrılıkçıların 1984’ten beri sürdürdükleri mücadele, şimdiye kadar 30 bin kişinin hayatına mal oldu. 
     Başbakan Bülent Ecevit, bu hafta Amerikan yönetimine, Irak’a karşı girişilecek askeri bir harek ta karşı olduğumuzu her fırsatta söyledik’ açıklamasında bulundu. 
     
Askeri borçlarda kolaylık      Bununla birlikte Türkiye, müzakereye açık olabilir. Bu bağlamda, Türkiye’nin askeri malzeme alımlarından dolayı ABD’ye borçlu olduğu 4 milyar doların ödenmesinde kolaylık sağlanması durumunda tutum değişikliği öneriliyor." 
     Makalede, İngiltere’den Mısır’a, Japonya’dan Vietnam’a kadar çeşitli ülkelerin olası bir müdahaleye nasıl baktıkları konusundaki yorumlar da yer aldı. Buna göre, Kuveyt ve Türkiye dışındaki ülkelerin çoğu olası bir harek ta kuşkuyla bakmaya devam ediyor. 
     
Rus basınında İncirlik senaryosu      Moskova Milliyet 

     Rus basını Türkiye’nin de yer aldığı Irak’a müdahale senaryolarına yer verdi. 
     Nezavisimaya gazetesi, ABD Başkanı George Bush’un şu anda üç senaryodan hangisini uygulayacağına karar vermeye çalıştığını yazdı. Gazeteye göre, birinci senaryo Irak lideri Saddam Hüseyin ve diğer yöneticilerin Amerikan özel birliklerince ortadan kaldırılmasını içeriyor. İkinci senaryoya göre ise, Kürt grupları Irak’ın kuzeyinde isyan başlatacak, ABD İncirlik üzerinden 8 bin askerini K. Irak’a kaydırarak petrol bölgelerini kontrol altına alacak. Üçüncü senaryoda ise, kapsamlı operasyon düzenlenmesi ve saldırılara Orta Asya’dan kalkacak savaş uçaklarının da katılması öngörülüyor. 
     
Powell Denetçiler Irak’a dönmeli      Washington Milliyet 

     Bush yönetiminin ileri gelenleri, Irak’a askeri müdahalede gecikilmemesinden yana mesajlar verirken, Dışişleri Bakanı Colin Powell, bu "şahin" gruba karşı muhalefetini, fazla ön plana çıkmadan sürdürüyor. 
     Powell, Irak lideri Saddam Hüseyin’in devrilmesine yönelik bir harek tın "riskleri" olduğunu ve bu risklerin göğüslenebilmesi için, savaşın diplomatik hazırlığının iyi yapılması gerektiğini savunuyor. Powell, BBC’ye verdiği mülakatta da, "BM silah denetleyicilerinin Irak’a dönmesi gerek. Bu bizim politikamızdır. İlk adım, bu denetleyicilerin Irak’ta ne bulacaklarını görmek olmalıdır" dedi. 
     



 DÜNYA 













</TEXT>
</DOC>
