<DOC>
<DOCNO> 127578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun07.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İSveç'teki rehin alma olayı sona erdi... 
</HEADLINE>
<TEXT>

     İsveç'in başkenti Stockholm'de, merkez tren istasyonunda, dün soymak için girdiği döviz bürosunun iki kadın çalışanını rehin alan silahlı saldırganın teslim olduğu bildirildi. 
     Polis sözcüsü Bjorn Pihlblad, gazetecilere yaptığı açıklamada, saldırganın, elindeki silahı ve vücuduna bantla yapıştırdığı bomba olduğu tahmin edilen nesneyi yere bırakarak, döviz bürosundan çıktığını ve teslim olduğunu kaydetti. 
     Sözcü, saldırganın rehin aldığı iki kadının sağlık durumunun iyi olduğunu belirtti. 
     Polisin, 11 saat süren rehin alma olayı sırasında Rusça konuşan 30 yaşlarındaki saldırgan ile bir çevirmen aracılığıyla uzlaşmaya çalıştığını belirten sözcü, ancak saldırganın polisten hiçbir istekte bulunmadığını ve bu eylemi neden yaptığının henüz bilinmediğini söyledi. 
     Rehin alma olayı yüzünden Stockholm merkez istasyonuna yapılan tüm tren seferleri durdurulmuştu. 
     





</TEXT>
</DOC>
