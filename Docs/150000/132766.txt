<DOC>
<DOCNO> 132766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur41.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis memuruna hırsızlık davası... 
</HEADLINE>
<TEXT>

     İzmir'de, Emniyet Müdürlüğü Çevik Kuvvet Şube Müdürlüğü'ne ait ''Akrep'' olarak tanımlanan araçtan ''kendi özel otomobiline yakıt aktardığı'' iddia edilen polis memuru hakkında, 5 yıla kadar hapis cezası istemiyle dava açıldı. 
     İzmir Cumhuriyet Başsavcılığı tarafından hazırlanan iddianamede, ''Akrep'' olarak tanımlanan aracın benzin deposundan kendi özel aracına yakıt aktardığı öne sürülen 5 yıllık polis Murat A.'nın 29 , ''Aynı birimde çalışıyor olmanın getirdiği kolaylıktan yararlanmak suretiyle hırsızlık'' suçunu işlediği belirtildi. Polis memurunun bu nedenle 5 yıla kadar hapis cezası istemiyle yargılanması istendi. 
     Polis memuru Murat A, yapılan soruşturma sırasında verdiği ifadede, 2 yıldır ''Akrep''i kullandığını ve suçu işlemediğini ileri sürdü. Murat A, yakıt deposunun, ''deve boynu'' tabir edilen bir boruyla araca bağlı olduğunu ve boru içinde çelik süzgeç bulunduğunu dile getirerek, bu durumda yakıt aktarması yapmasının mümkün olmadığını ifade etti. 
     Hakkında idari soruşturma da açılan sanık polis memurunun yargılanmasına önümüzdeki günlerde başlanacak. 
     





</TEXT>
</DOC>
