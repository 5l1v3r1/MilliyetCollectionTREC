<DOC>
<DOCNO> 115618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko21.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarişbank'ın Denizbank'a satışı... 
</HEADLINE>
<TEXT>

     Sanayi ve Ticaret Bakanı Ahmet Kenan Tanrıkulu, Tarişbank'ın Denizbank'a satışı ile ilgili ''popülist politikalar'' yapıldığını söyledi. 
     Bakan Tanrıkulu, seçim çalışmaları çerçevesinde, İzmir'de bulunan 12 meslek odasını ziyaret etti. 
     Tanrıkulu, İzmir Marangozcular Odası'nı ziyaretinde yaptığı konuşmada, CHP'nin Tarişbank'ı yeniden üreticiye vermeyi vaadettiğini belirterek şunları söyledi 
     ''Ortada mahkeme kararı varken resmen satılan Tarişbank'ı üreticiye nasıl geri vereceksiniz Biz Halk Bankası'nı kurtaramadık. Bunlar, popülist politikalar . Son günlerde pamuğa verilecek primler konusunda da popülist politikalar yapılıyor.'' Esnafın kredi alırken Bağ-Kur'a borcu olmaması şartı aranmasının ''anlamsız'' olduğunu dile getiren Bakan Tanrıkulu, ''Bağ-Kur'a borcu olmayan esnaf neden kredi alsın Öyle esnaf olsa, zaten krediye gerek kalmaz'' dedi. 
     Tanrıkulu, esnafa verilen kredilerin faizlerinin ''yavaş yavaş'' ineceğini ve daha uygun koşullara geleceğini dile getirdi. 
     
     HİPERMARKETLER YASASI 
     Bakan Tanrıkulu, İzmir Bakkallar ve Bayiler Odası'nda yaptığı konuşmada ise ''Hipermarketler Yasası'' ile ilgili düzenlemelerle ilgili çok çalıştıklarını belirterek, şöyle konuştu 
     ''Biz sermaye düşmanı değiliz. Benzer uygulamalar Avrupa Birliği'nde de var. Bu yasa tasarısıyla bazı büyük sermaye gruplarını ürkütmüşüz. Beni Bakkalın Bakanı ilan ettiler. Ben bundan onur duyarım. 4 Kasım sonrası hangi görevde olursak olalım, bu yasanın mücadelesine devam edeceğiz.'' 
     





</TEXT>
</DOC>
