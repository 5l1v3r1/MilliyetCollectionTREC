<DOC>
<DOCNO> 118216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/temelkuran.html </URL>
<DATE> 2002/11/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Düşme, üstünden geçerler 
</HEADLINE>
<TEXT>

Bu hayat, bir kadını Ally McBeall değil, Hülya Avşar yapar Yalnız ve güçlü olmaktan başka seçenek yoktur. Düşme hakkı ise... Bilmiyorum, sizin hiç düşme hakkınız oldu mu 
     En beter düşme, yüzüstü düşmedir. Popo üstü düşmeyi küçük bir kahkaha atarak "Hay Allah " filan gibi saçmalayarak "normalleştirebilirsiniz" ama yüzüstü düşme öyle küçük manevralarla hafifletilecek bir durum değildir. Basbayağı zavallı olursunuz Estetik biçimde kalkamadığınız gibi poponuz havada dikili kalır. 
     Hayatta da popo üstü ve yüzüstü düşme durumları vardır. Mesela işten atılmak popo üstü düşmektir ama parasız kalmak, dizleri ve avuç içlerini paramparça eden bir yüzüstü düşmedir. Terk edilmek popo üstü bir durumdur, ama sonra kendinizi tutamayıp gidip sevgi dilenmek ve herkesin içinde salya sümük rezil olmak, çeneyi de asfalta çarpıp dili ısırmakla sonuçlanan bir yüzüstü çakılmadır. Veee... Hiç öyle anlayışlı insan numaralarını yememek lazım kimse düşenleri sevmez. Kimse size gülecek kadar terbiyesiz değildir. Sadece başlarını çeviriverirler. Bakarak sizi daha beter utandırmamak için başlarını çeviriverirler. Böylece anlarsınız ki, çok fena rezil oldunuz Burada anlatılanlar bütün düşme stilleri yüzüstü, popo üstü ve bütün düşme biçimleri fiziksel, psikolojik ve sosyal için geçerlidir. 
     
     Ally McBeall yoktur 
     CNBC-E’de gösteriyorlar. Ally diye bir genç avukat kız var beceriksiz, komik, yalnız, bir türlü "kadın gibi kadın" olamayan bir arkadaş. Sürekli düşüp duruyor. Karikatürize edilmiş bu "tutunamayan" kadın var oluşuyla hayatta kalmak mümkün müdür Değildir. Kimse suratınıza bakmaz. Zeki olmak, işinizi iyi yapmak yetmez, kurnaz, iyi paketlenmiş, güçlü görünen, yiyeceği kazıkları karşılamak için her zaman Bruce Lee refleksleriyle ortalarda dolanan biri olmak mecburidir. Yani gerçek iş hayatı Ally McBeall’i kaldırmaz Öyle bir kadını, gerçek hayatta hamsi gibi çıtır çıtır yerler. Daha ilk düşüşünde paldır küldür koşup kafasını ezerler. Zira gerçek iş hayatındaki insanlar, dizideki kimseye kazık atmayı planlamayan şahsiyetler değildir kurnazlığı zek , kazık atmayı "meslek performans", su katılmamış kötülüğü "profesyonellik" zanneden yaratıklardır genellikle. O sebepten bu hayatta var olmak için Hülya Avşar olmaktan başka çare bırakmazlar insana. 
     
     Ne yaparsan yap düşme 
     Kızı ameliyata girdiğindeki yüzü, ilk ayrılma hik yesinde devam kararını açıklarkenki yüzü, Kaya Bey’den bahsederkenki yüzü, işinden gücünden bahsederkenki yüzü... Bıktı, ama oyun "full çektiği" için oynamaya mecbur kaldığı bir mizanseni tekrar eder gibi Güçlü kadın mizanseni. 
     Hülya Avşar, bu memlekette kendini en yalnız hisseden kadınlardan biridir Ne izleyicisi, ne ailesi, ne kocası, ne çocuğu karşısında güçsüz olmaması gerektiğini hayat ona iyice öğrettiği için hep yalnız başına bir kadın gibi davranmaktadır. Bundan başka bir seçeneği olmadığını, durduğunda düşeceğini, düştüğünde kafasını ezeceklerini öğrendiği için hep dengede durmaktan başka çaresi yoktur. 
     Sizin de hayatınız öyle değil mi şimdi yani Herhangi birimizin düşme hakkı var mı Düşmeyi bırakın, Bruce Lee refleksleriyle davranmadığınız anda yumuşak karnınıza bir yumruk yemiyor musunuz Siz de biliyorsunuz ki, kimse düşeni sevmez, en sevdiği bile olsa düşen. Belki kahkaha atacak kadar terbiyesizlik etmezler ama başlarını hafifçe yana çeviriverirler. İnsanın simleri dökülür... Bilirsiniz... 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
