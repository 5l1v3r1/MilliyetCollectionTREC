<DOC>
<DOCNO> 128356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo33.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirspor'da transfer çalışmaları... 
</HEADLINE>
<TEXT>

     İkinci Futbol Ligi A Kategorisi ekiplerinden İzmirspor'da, kulüp genel kaptanı Mustafa Akyıldız, İzmirspor Kulübü Başkanı Cemal Dönmez'in, Altay Kulübü Başkanı Ahmet Taşpınar ile Bülent'in transferini görüşeceğini bildirdi. 
     Mustafa Akyıldız, yaptığı açıklamada, Altay'dan Bülent'i transfer etmek için yaptıkları çalışmaların sürdüğünü söyledi. 
     Kulüp başkanı Cemal Dönmez'in, Bülent'in transferine onay vermesi için Altay Kulübü Başkanı Ahmet Taşpınar ile yarın biraraya geleceğini belirten Akyıldız, ''Eğer bu transfer olmazsa, kamp döneminde izleyeceğimiz santrforlardan birini takıma kazandıracağız'' diye konuştu. 
     Öte yandan lacivert-beyazlılar, yarın ikinci yarı hazırlıkları için Antalya'ya hareket edecek. 
     





</TEXT>
</DOC>
