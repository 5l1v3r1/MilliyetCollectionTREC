<DOC>
<DOCNO> 143481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur18.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü'nde "Charlie" alarmına geçildi... 
</HEADLINE>
<TEXT>

     İncirlik Üssü'nde, ''Charlie'' alarmına geçildiği bildirildi. 
     Adana'nın Merkez Yüreğir İlçesi'ne bağlı İncirlik Beldesi'ndeki Üs'te, en üst seviye ''Delta''nın bir alt konumundaki ''Charlie'' alarmına geçildi. 
     Sabah saatlerinde de, ikinci derece alarm durumu olan ''Bravo'' uygulaması kapsamında, güvenlik amacıyla ABD'lilerin üs dışına çıkışları yasaklanmıştı. 
     Bu arada, Üs'te, TBMM'nin verdiği izin çerçevesinde, gerekli yenileştirme, geliştirme, inşaat ve tevsi çalışmalarının sürdürüldüğü bildirildi. 
     İskenderun Limanı'nda ise rutin hareketlilik sürerken, İncirlik Üssü'nden gıda maddesi taşıdığı öğrenilen TIR konvoyu, D kapısından giriş yaptı. 
     Liman çevresindeki tel örgülerin B ve kullanılmayan C kapısı arasındaki kısmının bir bölümüne branda çekildi. C kapısı ve depo olarak kullanılan alan yakınında, iki güvenlik kulesi yapımına başlandı. 
     





</TEXT>
</DOC>
