<DOC>
<DOCNO> 112557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/dundar.html </URL>
<DATE> 2002/10/12/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Havadan sudan... 
</HEADLINE>
<TEXT>

     Yıllardır iç cebimden not defterim eksik olmaz içine bölük pörçük, yarım yamalak fikirler, anılar, dizeler karalarım. Bazen o karalamalardan bir yazı çıkar yazıya soluğu yetmeyecek notlar da ilelebet orada kalır. 
     Bugün ortaya, not defterinde aklıma takılan basit sorulardan çalakalem bir derleme yaptım 
     
     Siz niye durdurmadınız 
     Adana’da 27 yaşındaki karısını 7 yaşındaki oğlunun gözü önünde kurbanlık koyun gibi kaldırıma yatırıp 55 yerinden bıçaklayan işsiz Aydın Kara’nın cinnet görüntülerini izlemişsinizdir. 
     "İnsanım" diyen herkesin yüreğini parçalayan görüntüler. 
     Vatan, haberi "Vahşeti seyrettiler" manşetiyle vermişti polisin bu gözü dönmüşlüğü acz içinde seyredişinin ibret fotoğraflarıyla... 
     Lakin, haberin görüntülerinin çoğu televizyon ve gazetede yer almasından, seyirciler arasında bir başka meslek grubu daha olduğu anlaşılıyor. 
     Sahi, "55 darbe" boyunca biz gazetecilerin yapabileceği bir şey yok muydu "vahşeti seyrettirmek" dışında .. 
     
     My Cep 
     Genç Parti’yi suçluyorlar ya seçmene rüşvet dağıtıyor, konserle, yemekle, boş vaatle taraftar topluyor diye... 
     Vatandaştaki "Sen ne veriyorsun" merakı, son 20 yılda elbirliği ile yarattığımız bir iştah değil mi 
     Yine kendimizden başlayalım seyirciyi ekrana bağlamak için dizilerin içine saçma sapan sorular sıkıştırıp, "Aferin bildin" diye hediyeye boğmadık mı 
     Kupona alıştırdığımız okuru, sonradan daha iyi kupon için gazetesini değiştirmekle suçlamadık mı 
     "Benim memurum işini bilir" diye rüşvete cevaz verip, "cepöçiye, rüşvetçiye göz kırpmadık mı 
     Banka hortumlayanları, bankalardan sorumlu bakan yapıp üçk ğıtçılığın bela değil itibar getirdiğini kanıtlamadık mı 
     Ektiğimiz tohumlar "genç" meyvelerini veriyor, okur ve seyirciden sonra seçmen de "Daha çok veren"e gidiyor, şaşacak ne var 
     Kot niye yasak 
     Milli Eğitim Bakanı Necdet Tekin, liselerde pantolon yasağına son verdi ve bunun haklı gururuyla ütülü siyah pantolonlu kızlarla fotoğraf çektirirken "İşte idealim buydu. Uyguladık, oldu. Dünya da yıkılmadı" dedi. 
     Bizden bir sonraki kuşak, kotu, spor ayakkabısı, favorisi, saçı, başörtüsü nedeniyle okuldan kovulan öğrencileri ve okullardaki kılık kıyafet yasağını acı acı gülümseyerek anımsayacak. 
     Belki bütün gençleri tek bir formaya hapsetmenin, yoksul öğrenciyi zengin karşısında ezdirmeme gibi bir mantığı var. 
     İyi de öyleyse bile, mesela kot niye yasak 
     Gençlerin en ucuza alabilip, içinde en çok rahat ettikleri giysinin, okulda tamamen yasak olması, reklamlarda lastik ayakkabının dersi kırıp özgürleşmekle tanıtılması gençlerin okuldan neden soğuduğunun ipuçlarını vermiyor mu 
     
     Kötü şiir yerini buldu mu 
     İnsanların yarısı tuvalette bir şeyler okuyormuş o yüzden Almanya’da, üzerine şiir ve öyküler basılmış tuvalet k ğıtları çıkarılmış piyasaya... Rulo boyunca kısa öyküler ve şiirler sık sık tekrarlanıyormuş, hem okuyan yarım bırakmasın, hem sonra gelen de nasiplensin diye... 
     Edebiyat yaygınlaşıyor diye sevinmeli mi 
     Artık sadece taharete yarıyor diye yerinmeli mi 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
