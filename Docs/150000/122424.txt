<DOC>
<DOCNO> 122424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yasam/yas02.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbuka değil mini orkestra 
</HEADLINE>
<TEXT>

Arkadaşının darbuka çalmamasına’ kızan Zeki Gönel, zil, tef, sehpa ve hatta dansöz içeren bir darbuka geliştirdi 
     ERAYDIN AYTEKİN Sivas DHA 

     Sivas’ta anahtarcılık yapan Zeki Gönel, 3 yıl önce bir eğlence sırasında darbuka çalmayan arkadaşına kızınca’, yepyeni bir müzik aleti yarattı Darbuka, tef ve zilin bir arada olduğu müzik aletine Zeki Darbukaları’ adını veren Gönel, alet için patent de aldı. 
     
     Asena bir oynasa...’ 
     20 yıldır Sivas’ta anahtarcılık yapan 48 yaşındaki Gönel, geliştirdiği müzik aletiyle ilgi odağı haline geldi. Eliyle cümbüş çalarken, iki ayağını kullanarak darbuka, tef ve zili bir arada çalan Gönel’in, müzik aletinin üzerine yaptığı dansöz figürü de ritme göre göbek atıyor. Aletin üzerinde bardak, sigara paketi, çakmak ve küllük konulması için özel bir sehpa da var. Gönel’in en büyük isteği ise darbukasının üzerindeki dansözle Asena’yı birlikte oynatmak 
     
     Tek projesi bu değil 
     Aleti 1.5 yıl önce bitirdiğini belirten Gönel, şunları söylüyor "Eğlenceye gittik, darbukacı arkadaşımız çalmamakta ısrar edince kızıp darbukayı ayaklarımla çalacağıma yemin ettim. Tabii kimse inanmadı. O olay da vesile oldu. Şimdi otomatiğini yapmaya çalışıyorum, yakında bitecek." Gönel, sobalardan odunu kaldıracak bir yakıtla hiç enerji kullanmadan 50 dairelik apartmanın elektriğini karşılayacak bir sistem geliştirdiğini de iddia etti. 
     



 YAŞAM 






















</TEXT>
</DOC>
