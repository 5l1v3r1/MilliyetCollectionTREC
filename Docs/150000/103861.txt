<DOC>
<DOCNO> 103861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/soneko02.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine, yarın 2 yıl vadeli değişken faizli devlet tahvili ihalesi düzenleyecek. 
     Hazine Müsteşarlığı'nın açıklamasına göre, yarın yapılacak değişken faizli tahvil ihalesinin ihraç tarihi 28 Ağustos Çarşamba, itfa tarihi 11 Ağustos 2004 olarak belirlendi. 
     2 yıl vadeli 3 ayda bir kupon ödemeli yapılacak ihalede, ilk kupon dönemi kırık vadeli 77 gün olarak belirlenirken, söz konusu ilk ödeme 13 Kasım 2002 tarihinde yapılacak. 
     Daha önce ihracı gerçekleştirilen değişken faizli devlet tahvillerinde olduğu gibi Hazine tarafından yüzde 2 ek getiri uygulanacak olan söz konusu tahvillerin ilk kupon oranı, ek getiri ile birlikte yüzde 14.25 olacak. 
     Öte yandan Hazine, 27 Ağustos Salı günü de 147 gün ve 252 gün vadeli bono ihaleleri düzenleyecek. 
     147 gün vadeli bono ihalesinin ihraç tarihi 28 Ağustos Çarşamba, geri ödemesi de 22 Ocak 2003 olarak belirlendi. 
     Aynı gün yapılacak 252 gün vadeli bono ihalesinin ihraç tarihi 28 Ağustos Çarşamba, geri ödemesi de 7 Mayıs 2003'de gerçekleştirilecek. 
     





</TEXT>
</DOC>
