<DOC>
<DOCNO> 148476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/siyaset/siy04.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkencenin her türlüsünü yaptılar’ 
</HEADLINE>
<TEXT>

Manisa Davası’nda 10 polis memurunu hapse mahk m eden Yargıtay, gerekçeli kararında "Bedenin dayanamayacağı işkenceler yapılmış" ifadesini kullandı... 
     ANKARA Milliyet 

     Yargıtay 8. Ceza Dairesi, Manisalı 14 gence işkence yaptıkları saptanan 10 polise ilişkin gerekçeli kararında, "Polisler gençlere, beden gücünün dayanamayacağı işkenceler yapmıştır" ifadesini kullandı. 10 polisi 60 - 130 ay hapis cezasına mahk m eden Yargıtay 8. Ceza Dairesi, kararında, sanıklardan Levent Özvez’in adresine 4 Şubat 2003’te tebligat yapıldığını belirtti. 
     Baldızının, Özvez’in yurtdışında olduğunu söylediği, ancak pasaport fotokopisi incelendiğinde, Özvez’in tebligatın yapıldığı tarihten bir gün sonra, yurtdışına çıktığının anlaşıldığı ifade edildi. Kararda, mağdurlara yapılan işkenceler konusunda da şu tespitler yer aldı 
     "Sanıkların, bir yasadışı pankart asma olayı nedeniyle, aralarında mağdurların da bulunduğu kişilerin illegal örgüt üyesi olabilecekleri olasılığından hareketle soruşturmaya geçtikleri, mağdurları 26 Aralık 1995 - 5 Ocak 1996 arasında sorguladıkları, mağdurlara suçlarını söyletmek için sürekli hakaret, tehdit, göz bağlamak, yüksek sesle marş dinletmek, çırılçıplak soymak, elektrik akımı vermek, basınçlı su sıkmak, ıslak battaniyeye sarmak, beden gücünün dayanamayacağı hareketlere zorlamak, erkeklerin hayalarını sıkmak, kızlara cinsel tacizde bulunmak, makatlara cop sokmak, yapılan işkenceyi seyrettirmek şeklinde sonuç almaya yönelik işkence yaptıkları anlaşılmıştır." 
     
Karar düzeltme başvurusu      Bu arada, hapse mahk m edilen 10 polis dün Yargıtay Başsavcılığı’na karar düzeltme için başvuruda bulundu. Polisler başvurudan sonuç alamadıkları takdirde, AİHM’ye gideceklerini söyledi. 
     


SİYASET 
















</TEXT>
</DOC>
