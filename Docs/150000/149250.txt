<DOC>
<DOCNO> 149250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/bbas.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER GEÇ AÇILDI 85-62 
</HEADLINE>
<TEXT>

Sarı - Lacivertliler, kümede kalmayı garantileyen İTÜ önünde son periyotta coştu, farklı bir galibiyet buldu. Uzun bir aradan sonra forma giyen Erdal attığı 24 sayı ile maçın adamı oldu 
     FENERBAHÇE, ligin 25. haftasında kümede kalmayı daha önce garantiye alan İTÜ’yü ikinci yarıdaki başarılı oyunuyla farklı yenerek 14. galibiyetine ulaştı, tırmanışa devam etti. İlk yarıda savunmada kötü bir oyun ortaya koymasına karşın üçüncü çeyrekte rakibine sadece 7 sayı izni veren Sarı - Lacivertliler, 64 - 52 önde kapadığı bu periyodun ardından son çeyrekte de arayı açtı. Uzun bir aradan sonra forma giyen Erdal, ilk maçında 24 sayı ile yıldızlaştı. 
     
     Maçın karnesi SERHAN EGEMEN 
     HAKEMLER Halil Baldemir, Altuğ Köselerli 
     İTÜ Mirza 3 , Ufuk 5 11, Reha 7 18, Evren 4 6, Serdar 4 6, Levent 5 7, Hasan 4 6, Engin 3 , Ömer 3 , Ali 3 2, Gökhan 3 4, Ahmet 3 2 
     FENERBAHÇE Barış 6 10, Erkan 5 4, Erdal 8 24, Davenport 6 10, Gouda 4 2, Zaza 6 12, Emre 5 5, Zeki 4 4, Altan 5 6, Dickel 5 6, Samir 4 2 
     1.PERİYOT 25 - 15 İTÜ , 2.PERİYOT 45 - 37 İTÜ , 3.PERİYOT 64 - 52 F.Bahçe , MAÇ SKORU 85 - 62 F.Bahçe 
     
Gülşah rakip matİsrail’in Ramat Hasharon Kulübü’nde oynayan milli basketbolcumuz Gülşah Akkaya, bitime 2.6 saniye kala attığı sayıyla takımına şampiyonluğu getirdi 
     Zafere imza attı 
     BASKETBOL kariyerini İsrail’in Ramat Hasharon takımında sürdüren milli basketbolcumuz Gülşah Akkaya, tarihi bir başarıya imza attı. Gülşah, takımının Elitzur Ramla’yı rakip sahada 73-71 yendiği ve 3-2’lik avantajla şampiyon olduğu maçta takımını galibiyete taşıyan basketi kaydederek zafere adını yazdırdı. Daha önce NCAA’de forma giyen, ardından Fenerbahçe’ye gelen milli gururumuz, Yunanistan’daki başarılı kariyerinin ardından İsrail’de de zirveye tırmandı. 
     
     Muhteşem bir duygu’ 
     MAÇIN bitimine 2.6 saniye kala topu kenardan oyuna sokan Hasharon’da en zor göreve soyunan Gülşah, büyük risk alarak kullandığı şutla basketi bulunca mucizeyi gerçekleştirdi. Maçı 15 sayı, 4 ribaund ve 3 asist ile tamamlayan Gülşah, karşılaşma sonrası yaptığı açıklamada, "Şampiyonluk kesinlikle muhteşem bir duygu. Bu hayatımın en güzel anı ve bunu kesinlikle unutamayacağım. Top çemberden geçtiğinde Dünya’nın en mutlu insanı oldum" diye konuştu. 
     
Kupada erken final      BASKETBOLDA bu yıl 18. düzenlenen Türkiye Kupası’nda Dörtlü Final kuraları dün The Marmara Oteli’nde çekildi. 25 - 27 Nisan tarihlerinde Ankara Aski Salonu’nda, Sütaş’ın sponsorluğunda yapılacak olan Dörtlü Final’in yarı finalinde Efes Pilsen - Ülkerspor ve Galatasaray - Türk Telekom karşı karşıya gelecek. Bu iki maçın galipleri finalde buluşacak. 
     
     Potada bugün Erkekler 
     Ankara Atatürk Salonu 
     16.00 Ted Kolejliler - Pınar Karşıyaka 
     Abdi İpekçi Salonu 
     14.00 Efes Pilsen - Büyük Kolej 
     Ahmet Cömert Salonu 
     16.15 Ülkerspor - Galatasaray 
     Süleyman Seba Salonu 
     16.00 Beşiktaş - Tekelspor 
     İzmir Atatürk Salonu 
     16.00 Göztepe - Darüşşafaka 
     
     Potada dün Bayanlar 
     Play - Off ilk turu 
     Ç.Ü.Arı Koleji - BOTAŞ 80 - 60 2 - 2 
     A. Etbalık - Fenerbahçe 63 - 83 0 - 3 
     Beşiktaş - Migrosspor 57 - 48 2 - 2 
     İÜSK - Erdemirspor 66 - 59 1 - 2 
     Fenerbahçe yarı finale kaldı. 
     


SPOR 




























</TEXT>
</DOC>
