<DOC>
<DOCNO> 129968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun10.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te soğuktan ölenlerin yasısı 5'e çıktı... 
</HEADLINE>
<TEXT>

     Fransa'nın başkenti Paris'te, soğuk hava koşulları yüzünden hayatını kaybedenlerin sayısı 5'e çıktı. 
     Son olarak Paris'in Saint-Denis mahallesinde, evsiz bir kişi, alışveriş merkezinin altında bulunan park yerinde ölü bulundu. 
     Paris'te son üç gün içinde, kentin 8, 10, 16 ve 18'inci bölgelerinde sığınacak yeri bulunmayan 4 kişi soğuktan hayatını kaybetmişti. 
     Aşırı soğukların ölümlere yol açmasına üzerine, belediye ve hayır kurumları, nöbetçi ekipler oluşturarak alarma geçti. Görevliler, akşam saatlerinden sabaha kadar kent içinde dolaşarak, sokakta yatan insanları belediye tarafından oluşturulan konaklama merkezine götürmek için çaba sarf ediyor. 
     Belediye'nin, evsiz kişilerin soğuklar bitene dek konaklamalarını sağlamak için gerekli tesise sahip olduğu, ancak sorunun sokakta yatan kimselerin bu merkezlere gitmeyi reddetmesinden kaynaklandığı bildirildi. 
     Öte yandan, soğuk hava dalgasının ülkenin kuzeyine doğru kaydığı ve bu bölgelerde aşırı soğuk ve kar yağışının beklendiği belirtildi. 
     Fransa'nın kuzey bölgesindeki en önemli kara yolu olan A16 otobanında, ağır vasıtaların trafiğe çıkmasına sınırlama getirildi. 
     Aşırı soğuklar yüzünden, Fransa'da elektrik tüketimi de rekor düzeye ulaştı. 
     





</TEXT>
</DOC>
