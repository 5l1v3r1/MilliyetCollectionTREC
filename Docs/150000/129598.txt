<DOC>
<DOCNO> 129598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur15.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin ışık yılı uzakta gezegen bulundu 
</HEADLINE>
<TEXT>

     Amerikan bilim adamları, Dünya'nın içinde bulunduğu güneş sisteminin dışındaki en uzak gezegeni buldular. 
     İnternetteki space sitesindeki habere göre, Jüpiter büyüklüğündeki gezegen, Samanyolu galaksisinden 5 bin ışık yılı uzaklıktaki bir yıldızın etrafında dar bir yörüngede dönüyor. 
     Gezegenin, yıldızın etrafını dönüş hızı 29 saat gibi kısa bir süre olduğunu belirten bilim adamları, yüzeyinin çok sıcak olduğunu ve binlerce dereceyi bulduğunu kaydettiler. 
     Harvard Smithsonian Merkezi'ndeki astronomlar, gezegeni, etrafında döndüğü yıldızın yaydığı ışıktaki küçük değişimler sayesinde tespit ettiler. Astronomlar, gezegenin periyodik olarak 29 saatte bir yıldızın önüne geçtiğini ve yıldızın yaydığı ışığın bu sırada azalmış göründüğünü ortaya çıkardılar. Işıktaki değişimin, bir sivrisineğin 300 kilometre uzaklıktaki bir otomobil farının önünden geçmesine eşdeğer olduğu belirtildi. 
     Astronomlar şimdiye kadar güneş sistemimizin dışında 100'den fazla gezegenin çoğunu bu yöntemle buldular. 
     





</TEXT>
</DOC>
