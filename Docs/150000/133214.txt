<DOC>
<DOCNO> 133214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/spo06.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ZAFER SERENA'NIN 
</HEADLINE>
<TEXT>

Avustralya Açık’ta tek bayanlarda kupa, ablası Venus Williams’ı 7-6, 3-6 ve 6-4’lük setlerle geçen Serena Williams’ın oldu. Şampiyon, bu birincilikle 670 bin dolar da yaklaşık 1 trilyon 100 milyar lira kazandı 
     İlk sette zorlandı 
     TENİSTE, yılın ilk grand slam turnuvası olan Avustralya Açık’ta tek bayanlar şampiyonluğunu, finalde ablası Venus Williams’ı 7 - 6, 3 - 6 ve 6 - 4’lük setlerle yenen Serena Williams kazandı. Turnuvanın bir numaralı favorisi Serena, ilk seti tie - break’le 7 - 6 kazanıp, ikinci seti 6 - 3 kaybetmesine karşın, son sette üstün bir oyun çıkararak kariyerinin ilk Avustralya Açık şampiyonluğuna imzasını attı. 
     
     Servet kazandılar 
     SERENA böylece dört grand slam turnuvayı da kazanan Maureen Connolly, Margaret Court, Martina Navratilova ve Steffi Graf’tan sonra bu başarıya ulaşan beşinci bayan raket oldu. Son üç sezonda olduğu gibi yine ABD’li bir raketin şampiyonluğuyla noktalanan turnuvada birinciliği alan Serena, toplam 670 bin doların yaklaşık 1 trilyon 100 milyar lira sahibi olurken, Venus Williams ise 335 bin doları yaklaşık 550 milyar lira servetine ekledi. 
     
     Kortun üstü kapandı 
     WİLLİAMS kardeşlerin finali, bir başka özelliğiyle de tarihe geçti. Melbourne’de, 42 dereceye ulaşan sıcaklık nedeniyle Melbourne Park’taki kortun üstü kapatıldı ve maç bu şekilde oynandı. Serena, "Grand Slam yapmak benim için ulaşılması en güzel hayaldi. Bunu başardığım için çok mutluyum. Artık efsaneler arasına girdim" dedi. Bu arada, her iki tenisçi de zaferlerini bir süre önce hayatını yitiren anneanneleri Ora Lee Price’a adadı. 
     
Maç istatistiği  Serena Venus İlk servis yüzdesi 59 57 Ace 7 7 Çift hata 5 6 Basit hata 54 52 1. serviste başarı 69 68 2. serviste başarı 47 42 Oyun 37 28 Servis kırma 33 27 Toplam puan 117 109      
     Maç süresi 2 saat 22 dakika 
     
Erkekler finali bugün yapılıyor      AVUSTRALYA Açık Tenis Turnuvası’nda tek erkekler şampiyonu bugün belli olacak. 2 numaralı seribaşı ABD’li Andree Agassi ile 31 numaralı Alman raket Schuettler’in mücadelesi yılın ilk şampiyonunu ortaya çıkaracak. Schuettler galip geldiği takdirde, bir grand slam turnuva kazanan ilk Alman raket olacak. Agassi ise bir yıllık aradan sonra yeniden en büyük olmak için çaba gösterecek. 
     



 SPOR 



























</TEXT>
</DOC>
