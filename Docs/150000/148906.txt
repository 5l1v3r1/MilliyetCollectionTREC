<DOC>
<DOCNO> 148906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo34.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfur Ziya Doğan'dan çekinmiyoruz... 
</HEADLINE>
<TEXT>

     Beşiktaş kaptanı Tayfur Havutçu, hafta sonunda Malatyaspor ile zorlu bir maç yapacaklarını belirterek, ''Ancak Malatyaspor'un başında eski Beşiktaşlı Ziya Doğan'ın olması bizim için dezavantaj değil'' dedi. 
     Petit Danone Kupası'yla ilgili düzenlenen basın toplantısına katılan ve daha sonra gazetecilerin sorularını yanıtlayan Tayfur, ligde yapacakları 9 maç olduğunu belirterek, ''Bu maçların hepsini kazanmak istiyoruz. Hedefimiz en iyi mücadeleyi ortaya koymak. Bunu da yaparsak başarıyı yakalarız. 9 maçtan önce de Malatyaspor ile yapacağımız karşılaşmayı düşünüyoruz. Malatyaspor da Türkiye Kupası'ndan elendi. Motivasyonu lige verecek'' diye konuştu. 
     Tayfur, bir basın mensubunun, ''Son dönemde Beşiktaş'ın eski futbolcularının teknik direktörlük yaptığı takımların kolaylık sağladığı yönünde yorumlar yapılıyor. Buna ne diyorsun'' sorusunu da ''Bu konuda yorum yapmak istemiyorum. Bu tip iddiaları ortaya atanlar futbolu bilmiyor. Hiçbir teknik direktör futbolcularına kötü oynayın demez. Denizlispor maçı da bizim için zor geçmişti. Golleri atarak rahatlamıştık'' diye yanıt verdi. 
     





</TEXT>
</DOC>
