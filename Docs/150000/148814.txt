<DOC>
<DOCNO> 148814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun45.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li ve Kürt yetkililer "Kerkük'e girdik çünkü ayaklanma vardı" 
</HEADLINE>
<TEXT>

     Amerikalı ve Iraklı Kürt yetkililer, Amerikan güçleri ve peşmergelerin, ''halk ayaklanması çıkmasının ardından güvenliği sağlamak için'' Kerkük'e girdiğini söylediler. 
     Amerikan özel güçlerinden adının açıklanmasını istemeyen bir yetkili, ''Kente girdik, çünkü halk ayaklanması vardı'' dedi. 
     Iraklıların çekilmeyi tamamladıkları sırada peşmergelerin halkı ayaklanmaya teşvik ettiğini ifade eden Amerikalı yetkili, ''İstikrarı sağlamak için kente girdik'' diye konuştu. Amerikalı yetkiliye göre kentte çatışma çıkmadı. 
     Iraklı Kürtlerin komutanlarından Hosman Bani Marani de, peşmergelerle Amerikan askerlerinin Kerkük'e ayaklanma çıktığı için girdiklerini söyledi. 
     Marani, ''Iraklılar çekilmeyi tamamladıklarında halk ayaklandı. Havaalanı çevresinde küçük çatışmalar çıktı. Biz de durumu kontrol etmek için kente girdik'' diye konuştu. 
     





</TEXT>
</DOC>
