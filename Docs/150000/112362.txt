<DOC>
<DOCNO> 112362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/spor/spo01.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'DA TIK YOK 0-0 
</HEADLINE>
<TEXT>

Yedeklerden kurulu Beşiktaş özel maçta Avusturya’nın Sturm Graz takımı ile golsüz berabere kaldı, kötü futbol Teknik Direktör Lucescu’yu çileden çıkardı 
     Kilidi açamadı 
     MİLLİ maçlar nedeniyle lige verilen arayı iyi değerlendirmek isteyen Beşiktaş, dün yaptığı hazırlık maçında Sturm Graz ile golsüz berabere kaldı. Yedeklerden kurulu bir kadroyla sahaya çıkan Kartal, konuk Avusturya temsilcisi önünde etkili bir oyun ortaya koyamadı, rakibinin kilidini açamadı. 
     
     Popoviç beğenilmedi 
     KADRO dışı bırakıldıktan sonra affedilen Ahmet Yıldırım, ilk kez sahaya çıkarken, Amaral da uzun aradan sonra ilk onbirde yer aldı. Tamer’i sol kanatta deneyen Teknik Direktör Lucescu sergilenen futbol karşısında adeta çılgına döndü ve Siyah - Beyazlı oyuncuları sık sık uyardı. Kartal’ın denediği Popoviç beğenilmedi. 
     
     Maçın Karnesi ORHAN YILDIRIM 
     HAKEMLER Ahmet Şahin, Orkun Aktaş, Serkan Ok 
     BEŞİKTAŞ Göksel 5 - Ali Eren 5 Bayram Dk.46 5 , Ronaldo 6 , Zago 6 - Niyazi 4 İbrahim Dk.46 4 Ali Öztürk Dk.72 3 , Ahmet Yıldırım 5 , Popoviç Dk.67 3 4, Amaral 4 Erhan Dk.81 , Zafer 4 Evren Dk.61 4 , Tamer 4 Yasin Dk.67 4 - Kaan 5 , Eser 5 
     STURM GRAZ Weber 5 Hofmann Dk.46 5 - Rojas 6 , Petroviç 4 Kienzi Dk.72 4 , Mahlich 4 Neukirchner Dk.46 5 , Strafner 4 Brzeczek Dk.46 5 , Ekrem Dağ 6 , Peregelj 4 Krammer Dk.67 4 , Korsos 5 , Bosnar 4 - Heldt 4 Wemmer Dk.75 4 , Rauter 4 Welt Dk.46 4 
     SARI KARTLAR Bayram, Yasin Beşiktaş , Korsos Strum Graz 
     
Alaves alarmı      SİYAH - Beyazlılar, UEFA Kupası 2. turunda karşılaşacağı Alaves’i dört koldan incelemeye aldı. Teknik Direktör Lucescu ilk iş olarak İspanyol ekibinin lig ve Avrupa Kupaları’nda bu yıl oynadığı tüm maçların kasetlerinin toplanması için talimat verdi. Rumen hoca lige verilen arayı değerlendirip rakiplerini en ince ayrıntısına kadar inceleyecek. 
     LUCESCU, ayrıca ilk maçta Ankaragücü’nü eleyen Alaves konusunda Başkent ekibinin Rumen hocasından bilgi alıyor. Beşiktaş’a bu yıl gelen Niyazi de eski takım arkadaşları ile sürekli görüşüp İspanyol takımı hakkında detay topluyor. Kaptan Tayfur ile Yasin ise Real Sociedadlı Nihat’tan Alaves’in nasıl bir takım olduğunu öğrenmeye çalışıyor. 
     
Yönetimden rekor prim      BEŞİKTAŞ Yönetimi, UEFA Kupası’nda ikinci tur için kesenin ağzını açtı. Sarajevo karşısında geçilen ilk tur için oyunculara adam başı 7 bin dolar prim ödeyen Siyah - Beyazlı yönetim, Alaves’in de elenmesi halinde rakamı ikiye katlayacak ve 15’er bin dolar dağıtacak. 
     
Mansız’a yakın markaj      ŞENOL Güneş tarafından son anda Milli Takım’a çağrılan İlhan Mansız ile ilgili menajer Sinan Engin her gün detaylı bilgi alıyor. Sakatlığı daha yeni geçen golcü futbolcuyu her gün telefonla arayan Engin, "İlhan bizim için çok önemli. Hem ligde, hem de UEFA da atacağı gollerle takımı sırtlayacak. Yeniden Milli Takım’a dönmesi büyük moral oldu. Şenol hocaya teşekkür ediyoruz. İlhan ile milli takım dönüşü oturup sözleşmesini uzatmak için görüşme yapacağız" dedi. 
     
     



 SPOR 


























</TEXT>
</DOC>
