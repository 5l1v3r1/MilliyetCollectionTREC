<DOC>
<DOCNO> 137898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/tamer.html </URL>
<DATE> 2003/02/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kendinizi devalüe edip rahata erin 
</HEADLINE>
<TEXT>

     Dünya borsalarında işlem gören hisse senetlerinin son 3 yıldaki değer kaybı tam 13 trilyon dolar. Türkçesi, dünyanın zenginlerinin varlığı son 3 yılda 13 trilyon dolar azalmış durumda. Ancak beyinlerimiz h l borsa balonunun patlamasından önceki yüksek değerlere takılı kalmış. Diyelim ki Kanadalı Nortel’in piyasa değeri 3 yıl içinde 200 milyar dolardan 5 - 6 milyar dolara düşmüş, ama Nortel h l piyasa değerinin -200 milyar dolar olmasa da- 100 milyar dolara yükseleceğinin hayalini kuruyor ve gerçekle bağı olmayan bu hayallerin sonu, daha derin hüsran oluyor 
     
     Prahalad’ın tavsiyesi 
     Geçmiş yıllarda Türkiye’de verdiği konferanslarla Türk iş dünyasının da tanıdığı Hint asıllı pazarlama gurusu C. K. Prahalad, Davos’ta gerek özel sektör CEO’larına gerekse kamu kuruluşlarının yöneticilerine çok net bir mesaj verdi "Önce kurumunuzu, sonra da kendinizi devalüe edin. Bolluk yıllarında size biçilen değeri ölçü almayı bir yana bırakın. Bu kötü günlerin geçici olduğu masallarıyla kendinizi kandırmayın." 
     Abdurrahman Yıldırım’ın dün Sabah’taki köşesinde "dünya borsalarındaki çöküşün 15 yıl daha sürebileceğine" ilişkin tahminleri okuyunca, Prahalad’ın iş dünyasının kremasına Davos’ta yaptığı bu çok önemli tavsiyeyi sizlerle paylaşmak istedim. Aslında sadece iş dünyasının kremasının değil, geçmişte belli bir gelir düzeyine erişmiş üst ve orta üst gelir grubundaki herkesin, hem dünyada hem de Türkiye’de kendini devalüe etmesinde yarar var. 
     
     Değerinizi düşürün 
     Mesela Turkcell’in borsa değerinin 17.5 milyar dolara çıktığı günlerdeki maaşınızın kaç dolar ettiğini hesaplayıp, yine Turkcell’in bugünlerde 3.3 milyar dolar düzeyindeki piyasa değerine göre kendi maaşınızda iskonto edebilirsiniz Diyebilirsiniz ki ben yeni teknoloji şirketi miyim Haklısınız. O zaman siz de kendinizi borsada kendinize en yakın bulduğunuz şirketle karşılaştırın. 
     Biraz uçuk oldu galiba, ama hiç mahzuru yok Borsa balonu patlamadan önce finans sektöründe çalışan çok sayıda beyaz yakalı genç okurumdan her vesileyle öylesine karamsar mektuplar alıyorum ki... Satır aralarından sezinlediğim, neredeyse hepsi o günlerde aldıkları yüksek ücretleri esas alarak, işler açılınca yine o seviyeleri yakalayabilecekleri umudundalar. Yok böyle bir şey 
     
     Çin ezip geçiyor 
     Dünya ekonomisi konsolide oluyor. Dünyanın her yerinde ve her sektörde fazla kapasiteler kulaklardan fışkırıyor. Göreceksiniz önümüzdeki dönemde pek çok anlı - şanlı "köklü" şirket yok olacak. Çin artık sadece kalitesiz mallarda değil, kaliteli üretimde de Batılı şirketlere rakip. 
     Aslında Batılı şirketler, kendi kuyularını kendileri kazdılar. Önce 1.3 milyar nüfuslu bu dev pazar için orada tesis kurdular. Ardından Çin pazarıyla yetinmeyip, orada ucuza ürettirip Avrupa’ya satmak için en son teknolojili tesislerini Çin’de kurmaya başladılar. Aynı şirketler şimdi de kendilerinin Çin’de üretilip Avrupa’ya ihraç edilen ürünleriyle rekabet edemez hale geldiler. 
     
     Yürüyen cesetler 
     Çeşitli nedenlerle kapısına kilit vurulmayan "yürüyen ceset" şirketler, aslında Türkiye’ye mahsus değil. Alcatel’in CEO’su Serge Tchuruk’un da Financial Times’a verdiği son demeçte belirttiği gibi "Avrupa, yürüyen cesetlerle dolu " 
     Japonya borsasının 14 yıldır sürekli değer kaybettiğini unutmayın. Değer kaybı yüzde 70’lerde... 
     Çin’de henüz 400 milyon kişi üretime katılmışken ve geri kalan 900 milyon kişi kırsal kesimden kurtulup üretime katılabilmek için sırasını beklerken, Avrupa borsalarının 2 - 3 yılda toparlanması için herhangi bir neden var mı 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
