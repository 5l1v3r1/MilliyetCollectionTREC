<DOC>
<DOCNO> 109593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gun02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul servisleri yine arızalı 
</HEADLINE>
<TEXT>

Trafik kontrollerinde Emniyet’in ceza yazdığı 281 servis aracından 246’sı okul taşıtı çıktı. Taşıtlarda, okul taşıtı’ levhasına rastlanmadı 
     ANKARA Milliyet 

     Başkentte servis araçlarına yönelik yapılan denetimlerde, kontrol edilen 759 araçtan 281’ine toplam 5 milyar 716 milyon lira para cezası kesildi. 
     Ankara Emniyet Müdürlüğü Trafik Denetleme Şube Müdürlüğü’ne bağlı 42 ekip, 16 ayrı noktada, servis araçlarına yönelik uygulama yaptı. Ceza yazılan araçlardan 246’sının okul taşıtı, 35’inin personel taşıtı olduğu bildirildi. Ticari taşıt belgesi olmayan ve amaç dışı kullanıldığı belirlenen 9 araç trafikten men edildi. 
     Sürücülerden 16’sına "tescil belgesini bulundurmamak", 30’una "muayene süresini geçirmek", 8’ine "fazla aksesuvar bulundurmak", 92’sine "trafik işaret ve levhalarına uymamak", 2’sine "kırmızı ışıkta geçmek", 82’sine "trafik kuralları, güvenliği ve düzeniyle ilgili diğer yasaklara uymamak", 22’sine "fazla yolcu almak", 19’una "okul taşıtı olduğunu belirten levhalar ile kırmızı ışıklı dur’ işaretini bulundurmamak ve çalıştırmamak", 10’una da "emniyet kemeri takmamak" suçlarından ceza uygulandı. 
     



 GÜNCEL 





















</TEXT>
</DOC>
