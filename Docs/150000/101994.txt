<DOC>
<DOCNO> 101994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir elinize sağlık’ demedikleri kaldı 
</HEADLINE>
<TEXT>

Şişenin üzerine oturtulup dansöz kıyafeti giydirildikten sonra sokaklarda dolaştırılan büfeci Ahmet kayıplara karıştı. İşkenceciler ise serbest bırakıldı 
     BAHAR KAYMAKÇI ORHAN UZUN DHA 

     İzmit’in Topçular Mahallesi’nde ikinci kez kaçırmaya kalktığı Y.D.’nin 16 babası Aziz D. ve akrabalarınca zorla dansöz kıyafeti giydirilerek onuru kırılan büfeci Ahmet Karahasan’ın bir de şişe üzerine oturtulduğu ortaya çıktı. Karahasan, başına gelenlerden sonra ortadan kaybolurken, gözaltına alınan 7 zorba ise tutuksuz yargılanmak üzere serbest bırakıldı. 
     
Tutuklu yok      Karahasan korkusundan savcılık ve mahkemede şik yetçi olmadı. Aslen Mardinli olan ve adliyeye sevk edilen zorbalar Aziz D., M. Mahsun D., Ahmet D., Yılmaz D., Muhammet Karabulut, Erdinç Akkuş ve Yusuf Yılmaz ise mahkemece tutuksuz yargılanmak üzere serbest kaldı. 
     Emniyet Müdürlüğü’nün dünkü asayiş bülteninde de yer alan olayda Karahasan’a kaçırıldıktan sonra işkence yapıldığı, Çenesuyu mevkiindeki ormanlık alanda şarap şişesinin üzerine oturtulduğu ifade edildi. Ortalardan kaybolan Karahasan’ın ise asker kaçağı olduğu, apar topar askerlik şubesine teslim edilmiş olabileceği öne sürüldü. 
     
Kırılan onura karşılık      Ceza, Türkiye’yi şoke ederken Mardinli bir vatandaş "Mardin’in bazı köylerinde ailenin kırılan onuruna, karşı tarafın onuru kırılarak yanıt verilir" dedi. 
     
Herkes kör ve dilsiz oldu      Sokaklarda dansöz kıyafetiyle gezdirilen büfeci Ahmet Karahasan ortadan kaybolurken, mahalle sakinlerinden hiç biri olaya tanıklık etmek istemedi ve "Biz bir şey görmedik" dedi... Görgü tanıklarının birçoğu olayı anlatmaktan kaçınırken, Topçular Mahallesi Muhtarı Fevzi Ataman ise "Ben gösteri yapan palyaço ve çengiler zannettim. Gerçeği sonradan duydum" iddiasında bulundu. 
     



 YAŞAM 


















</TEXT>
</DOC>
