<DOC>
<DOCNO> 111425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/spor/spor20.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Diyarbakır’a ceza geliyor      GERGİN maçta tribünlerden düşen bir kişi hastaneye kaldırıldı. Konuk ekibin malzemecisi bir polisle tartıştı. Diyarbakır tribünlerinden yabancı madde atılması nedeniyle dört numaralı anons yapıldı, konuk ekibin Disiplin Kurulu’na sevkedileceği bildirildi. Başkan Ali İhsan Kaya, "Bizi düşürmek istiyorlar. Ulusoy, Erdoğan Arıca ve Ümit Kayıhan’ı istemiyorum, Tevfik Lav’ı alacaksınız’ dedi. Diyarbakır’a gelip, içki partileri ve alemler yapılıyor" dedi. 
     
Polis Akademisi darbe aldı      HENTBOLDA Polis Akademisi Koleji EHF Kupası ikinci tur ilk maçında Hırvat takımı Medvescak Zagreb’e Ankara’da 28-27 mağlup oldu ve turu zora soktu. Bu kupadaki bayan takımımız TMO ise Slovenya’nın İzola Bori ekibini 39-21 yenerek deplasmanda oynayacağı rövanş maçı için büyük avantaj yakaladı. 
     
Turan hastanelik      ERZURUM’DAKİ Türkiye Boks Birinciliği’nde kafasından darbe alan boksör Ferhat Turan, hastanelik oldu. 91 kiloda Orkun Onut ile karşılaşan Ferhat Turan, ilk rauntta kafasına aldığı sert darbe ile ringe yığıldı. Sağlık görevlilerince ilk müdahalesi yapılan Turan daha sonra Erzurum Numune Hastanesi’ne kaldırılarak müşahade altına alındı. 
     
Gebze farklı      GEBZE Belediyesi Güreş İhtisas Kulübü Güreş Takımı, Avrupa Güreş Birliği Kupası’nın CELA ilk tur ilk maçında Polonya temsilcisi Gornik Gleczna’ya 40 - 12 üstünlük sağladı. Gebze Spor Salonu’ndaki serbest stil müsabakalarının rövanşı 12 Ekim’de Varşova’da yapılacak. Maçları dopingli olan Harun Doğan da izledi. 
     
Gürel’den destek      BAŞBAKAN Yardımcısı ve Dışişleri Bakanı Şükrü Sina Gürel, basketbol maçlarının TRT’den naklen yayını karşılığında üç büyük kulübe fazla pay ayrılmasının "dengesizlik" olduğunu söyledi. Karşıyaka Spor Kulübü tesislerinin açılışını yapan Gürel, "Diğer kulüplerimize yardımın başka yollarını da buluruz. Spor Bakanı ve TRT Genel Müdürü ile görüşeceğim" dedi. 
     
Çankırı ceza kesti      İKİNCİ Lig B Kategorisi’nde Kırıkkalespor’un cezası nedeniyle Ankara’da yapılan maçta Çankırı Belediyespor, rakibini 3 - 0 yendi. Ligde galibiyeti bulunmayan Kırıkkale karşısında fazla zorlanmayan Çankırı Belediyespor, 31. dakikada Muhammed, 37. dakikada Volkan ve 83. dakikada Ramazan’ın sayılarıyla ligdeki üçüncü galibiyetine uzandı. 
     
ASAŞ zirveyi ele geçirdi      ÜÇÜNCÜ Lig 3. Grup’ta Gençlerbirliği ASAŞ Spor, sahasında Düzcespor’u 2 - 0 mağlup etti ve maç fazlasıyla liderliği Aksaray’dan devraldı. 4. Grup’ta Kestelspor evinde OYAK Renault’yu 1 - 0’lık skorla geçti. 5. Grup’ta zirve mücadelesi veren Çorluspor, İzmitspor deplasmanından üç puan çıkaramadı ve rakibi ile 1 - 1 berabere kaldı. 
     
Karasu Ak’landı      DÜNYA Off Road Şampiyonası’nda otomobil kategorisinde Türkiye’yi başarıyla temsil eden ve bu dev organizasyonda yarışan tek Türk olan Vural Ak, Karasu’da nefes kesti. Marmara Otomobil Sporları Kulübü’nün düzenlediği Karasu Baja 2002’nin ilk gününde başarılı bir yarış çıkaran İntercity Castrol Rally - Raid Team pilotu Ak, co - pilotu Ahmet Ünlü ile birlikte birçok aracın yarış dışı kaldığı organizasyonda rakiplerine tur bindirdi. Türkiye’de ilk kez yapılan bu özel yarışa 15 motosiklet ve 15 araç katıldı. 
     
G.Doğan’da Canlı yeniden başkan      GÜMÜŞHANE Doğanspor’un dün yapılan olağanüstü kongresinde kulüp başkanlığına Mustafa Canlı yeniden seçildi. Canlı, kulüp binasındaki kongreye katılan 85 delegenin tamamının oyunu aldı. 41 kişilik yeni yönetim kuruluyla daha da güçlendiklerini belirten Mustafa Canlı, ligde mutlaka başarılı olacaklarını ifade etti. 
     
Bücürler yok      İTALYA Ligi’nde Inter, sakat futbolcuları nedeniyle Piacenza deplasmanına endişeli gidiyor. Teknik Direktör Hector Cuper, sakatlıkları süren Emre, Okan, Vieri, Materazzi ve kaleci Toldo’yu kadroya almadı. 
     
TV’de bugün      CNN TÜRK 14.05 Spor Ekspres Konuk Celal Doğan 
     CNN TÜRK 15.10 Pivot Bilgin Gökberk Konuklar Oktay Mahmudi, Lütfi Arıboğan 
     E TV 13.00 Hayatımız Basketbol İsmet Badem Konuklar Tamer Oyguç, Remzi Dilli 
     TRT 1 12.00 Mersin İY - Gümüşhane Doğan Canlı 
     TRT 1 17.00 Darüşşafaka - Galatasaray Canlı 
     TRT 1 18.50 Real Sociedad - Vallodolid Canlı 
     NTV 17.10 Avrupa’dan Futbol Özetleri 
     



 SPOR 





























</TEXT>
</DOC>
