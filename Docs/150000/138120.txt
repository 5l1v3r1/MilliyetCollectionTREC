<DOC>
<DOCNO> 138120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/spo15.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Rallide tanıtım      DÜNYA Ralli Şampiyonası’nın Türkiye ayağında Grup N’de yarışacak Ertan Nacaroğlu - Özden Yılmaz ekibi, yeni arabalarını tanıttı. İkili yarışlarda 200 beygir gücünde Subaru İmpreza marka araçla zafer kovalayacak. 
     
Collina geliyor      DÜNYA’NIN en iyi hakemi olarak kabul edilen İtalyan Collina’nın, pazartesi günü İstanbul’a geleceği açıklandı. Ünlü hakemin Aria’nın reklam filmi çekimlerine katılacağı ve daha sonra ülkesine döneceği bildirildi. 
     
Aslan’a ceza      BASKETBOL Federasyonu Disiplin Kurulu, Galatasaray’a, Fenerbahçe derbisindeki olaylar nedeniyle 1 maç seyircisiz oynama ve 10 milyar para cezası verdi. Cim - Bom daha önce de bir maçını başka salonda oynamış ve 4 ayrı para cezası almıştı. 
     
Teklif almadım’      GENÇLERBİRLİĞİ’NİN genç yıldızı Okan Koç, Avrupa’dan ciddi bir teklif gelmediğini açıkladı. Okan, "Kulübümde mutluyum. Başka bir takımın formasını giymeyi şu anda düşünmüyorum. İlerleyen dönemlerde belki olabilir" dedi. 
     
Vural, Adana’da      SÜPER Lig takımlarından Adanaspor’un teknik direktörlüğüne Yılmaz Vural getirildi. İki gündür Turuncu - Beyazlı yöneticilerle pazarlık halinde olan Vural’ın teklifi kabul ettiği ve Trabzon maçında sahaya çıkacağı açıklandı. 
     
Gençler yıkıldı      A Genç Milli Futbol Takımı, özel maçta Almanya’ya 2 - 0 yenildi. Maç boyunca beklenen performansı ortaya koyamayan Milliler, gol yollarında etkisiz kaldı. Alman Genç Milli Takımı’nın golleri Aran ve Fasian’dan geldi. 
     



 SPOR 




























</TEXT>
</DOC>
