<DOC>
<DOCNO> 117786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko12.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Beklenti Anketi... Enflasyon beklentisi 32.3'e indi... 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 32.3'e indi. 
     En yüksek tahminler, Ekim ayının ikinci anketine göre 4 puan azalarak yıllık yüzde 44'den yüzde 40'a geriledi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Kasım ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre Ekim ayının ikinci anketinde yüzde 29-44 aralığında seyreden yıl sonu TÜFE öngörüsü, Kasım ayının ilk anketinde yüzde 29-40 aralığında seyretti. 
     Daha önce yüzde 33.3 olan yıl sonu uygun ortalama enflasyon beklentisi ise yüzde 32.3'e düştü. 
     Ekim ayının ikinci anketinde yüzde 3.4 olan cari ayın TÜFE'ye göre uygun ortalama enflasyon beklentisi, Kasım ayının ilk anketinde yüzde 3.1'e geriledi. 
     Geçen ayın ikinci anketinde yüzde 1.5-4.5 aralığında seyreden cari ayın TÜFE beklentisi yüzde 1.5-4.0 aralığında oluştu. 
     
     2 AY SONRASI İÇİN TÜFE BEKLENTİSİ 

     Kasım ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 1.0-3.9 olurken, uygun ortalama enflasyon oranı yüzde 2.8'ye indi. 
     Ekim ayının ikinci anketinde de iki ay sonrasının TÜFE beklenti aralığı yüzde 1.5-4.7 aralığında olurken, uygun ortalama enflasyon oranı yüzde 2.9 olarak saptanmıştı. 
     Gelecek 12 aylık dönemin TÜFE beklentisi aralığı Kasım ayının ilk anketinde yüzde 20-35 olurken, bu oranlar Ekim ayının son anketinde yüzde 20-36 olarak belirlenmişti. 
     Ekim ayının ikinci anketinde, yüzde 28.2 olarak belirlenen gelecek 12 aylık dönemin TÜFE uygun ortalaması da, yüzde 26.5'a geriledi. 
     
     FAİZ ORANLARI 

     Öte yandan Kasım ayının ilk anketinde, Ekim ayının ikinci anketine göre cari ayın bileşik faiz oranı beklentisinde düşüş yaşandı. 
     Buna göre Ekim ayının ikinci anket sonuçlarına göre yüzde 51-72 aralığında seyretmesi öngörülen cari ayın bileşik faiz beklentisi, Kasım ayının ilk anketinde yüzde 45-68 aralığında gerçekleşirken, uygun ortalama da yüzde 57'den yüzde 52.3'e indi. 
     Yıl sonu bileşik faiz beklentisi, Kasım ayı ilk anket sonuçlarına göre yüzde 40-65 aralığında, uygun ortalamada yüzde 48.6 olarak gerçekleşti. 
     Bileşik faiz beklentisi, Ekim ayının ikinci anket sonuçlarında, yüzde 35-68 aralığında ve uygun ortalamanın da yüzde 52.6 olması öngörülmüştü. 
     Yıl sonu basit faiz oranı beklentisi ise Kasım ayının ilk anketinde yüzde 30-50 uygun ortalama ise yüzde 41.2 olarak hesaplandı. 
     Ekim ayının ikinci anketinde bu oranlar sırasıyla yüzde 29-50 ve yüzde 42.7 düzeyindeydi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentilerinde, Kasım ayının ilk anketinde cari ay sonu kur beklentisi aralığı 1,600,000-1,800,000 lira olurken, uygun ortalama 1,684.5 lira olarak belirlendi. 
     Ekim ayının ikinci anket sonuçlarında cari ay sonu kur beklentisi aralığı 1,600,000-1,830,000 olurken, uygun ortalama ise 1,670.000 bin lira olarak saptanmıştı. 
     Bu arada katılımcılar, Kasım ayının ilk anketinde yıl sonu dolar kuru beklentisi 1,550,000-2,470,000 lira olurken, uygun ortalama 1,750,000 liraya geriledi. 
     Ekim ayının ikinci anketinde uygun ortalama 1,550,000- 2,550,000 lira, uygun ortalama ise 1,822,800 lira olmuştu. 
     
     BÜYÜME BEKLENTİSİ ARTTI 

     Katılımcılar ayrıca Kasım ayının ilk anketinde, yıl sonu GSMH'sinin yüzde 2.0 ile yüzde 7.0 aralığında artacağını, uygun ortalamanın da yüzde 4.3 olacağını öngördüler. 
     Ekim ayının son anketinde, yıl sonu GSMH 2.0-5.2 aralığında uygun ortalama ise 4.0 olarak belirlenmişti. 
     Kasım ayının ilk anketinde, yıl sonu cari işlemler dengesinin eksi 4 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Ekim ayının ikinci anketinde, cari işlemler dengesinin eksi 4 milyar dolar ile 3 milyar dolar arasında seyredeceği öngörülmüştü. 
     





</TEXT>
</DOC>
