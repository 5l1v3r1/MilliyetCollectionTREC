<DOC>
<DOCNO> 118892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo23.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonlar Ligi'nde en başarılı ülkeler İspanya ve İtalya 
</HEADLINE>
<TEXT>

     Avrupa Şampiyonlar Ligi'nde ilk tur grup maçları sonunda en başarılı ülkeler İspanya ve İtalya oldu. 
     14 ülkeden toplam 32 takımın mücadele ettiği ilk tur maçlarında 4'er takımı da bir üst tura yükselen İspanyol ve İtalyanlar, yollarına firesiz devam ediyor. 
     İspanya'nın Barcelona, Real Madrid, Valencia ve Deportivo La Coruna takımları ile İtalya'nın Juventus, Milan, Roma ve Inter ekipleri, turu geçmeyi bildi. 
     İlk turda 4 takımla yer alan bir diğer ülke İngiltere ise tek fireyi Liverpool ile verdi. 
     Arsenal, Manchester United ve Newcastle United takımları bir üst tura çıkarken Liverpool, grubunda 3. olarak, yoluna UEFA Kupası'nda devam edecek. 
     İlk tur grup maçlarına katılan 3 Fransız takımı da bir üst tura geçmeyi başaramadı. 
     Gruplarını 3. sırada tamamlayan Auxerre, Olympique Lyon ve Lens, Avrupa macerasına UEFA Kupası'nda devam edecek. 
     Bu arada ilk turda 3 takımı yer alan Almanya'da ise Borussia Dortmund ve Bayer 04 Leverkusen takımları 2. tura çıkarken, dünyaca ünlü ekipleri Bayern Münih ise sürpriz biçimde son sırada kalarak Avrupa kupalarına veda etti. 
     Avrupa Şampiyonlar Ligi'nde ayrıca İsviçre'nin Basel, Hollanda'nın Ajax ve Rusya'nın Lokomotiv Moskova takımları yollarına devam edecek. 
     Avrupa Şampiyonlar Ligi'nde 2 yıl aradan sonra bir Türk takımı 2. turda mücadele edemeyecek. 
     Geride kalan son 2 organizasyonda bu başarıyı gösteren Galatasaray'ın, bu sezon grubunda son sırada yer almasıyla Türk takımları lige erken veda etti. 

     
</TEXT>
</DOC>
