<DOC>
<DOCNO> 125297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/ekonomi/eko07.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmi Koç, Güneydoğu Avrupa İş Danışma Konseyi Başkanı 
</HEADLINE>
<TEXT>

     Koç Holding Yönetim Kurulu Başkanı Rahmi M. Koç, Güneydoğu Avrupa İş Danışma Konseyi İcra Kurulu Başkanlığı’na seçildi. 
     Güneydoğu ve Avrupa’da daha iyi ekonomik politikaların geliştirilmesi, uygulanması amacıyla ayrı ayrı faaliyet gösteren Güneydoğu Avrupa İşbirliği Girişimi SECI ve İstikrar Paktı Dayanışma Konseyleri birleşme kararı aldı. Güneydoğu Avrupa İş Danışma Konseyi adı altında birleşen oluşumun temel hedef ve misyonu, Güneydoğu Avrupa ülkelerinin hükümetlerine iş konularında danışmanlık hizmeti vermek, bölgesel iş geliştirme merkezleri, ortak networkler oluşturarak Güneydoğu Avrupa’ya yapılacak yatırımı teşvik ederek bölgesel ticaret faaliyetlerini desteklemek olarak tanımlanıyor. 11 Aralık’ta Üsküp’te gerçekleştirilen SECI - İstikrar Paktı Dayanışma Konseyleri ortak toplantısında, Güneydoğu Avrupa İş Danışma Konseyi adıyla birleşen Konsey’in İcra Kurulu Başkanlığı’na 2003 sonuna kadar Koç seçildi. 
     



 EKONOMİ 






















</TEXT>
</DOC>
