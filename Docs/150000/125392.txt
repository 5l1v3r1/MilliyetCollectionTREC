<DOC>
<DOCNO> 125392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko05.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş beklentisi hampetrol fiyatlarını vurdu... 
</HEADLINE>
<TEXT>

     Petrol İhraç Eden Ülkeler Teşkilatı OPEC merkezinden yapılan açıklamada, ABD'nin Irak'a yönelik savaş hazırlıklarının neden olduğu savaş beklentisi yüzünden ham petrol fiyatının dünden itibaren varil 159 litre başına 0.99 dolarlık bir artışla 28.61 dolara yükseldiği bildirildi. 
     Fiyat artışının son iki aydan beri ilk kez OPEC'in hedeflediği 28 dolarlık sınırı aştığını belirten yetkililer, fiyat artışında teşkilat üyesi Venezüella'daki grevin de büyük rol oynadığını belirttiler. 
     OPEC Petrol Bakanları geçtiğimiz hafta sonunda Viyana'da yaptıkları olağanüstü toplantıda teşkilata üye 11 ülkenin kendilerine tanınan resmi kotaya göre ham petrol üretmeleri kararlaştırılmıştı. 
     Gözlemciler OPEC petrol bakanlarının kararına rağmen teşkilat üyesi bazı ülkelerin kota fazlası üretim yapmasının da ham petrol fiyatlarının artmasına neden olduğunu ileri sürüyorlar. 
     





</TEXT>
</DOC>
