<DOC>
<DOCNO> 131839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sonspo07.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, sakat ve hasta olan 7 futbolcusundan yoksun çalıştı... 
</HEADLINE>
<TEXT>

     Beşiktaş, ligin ikinci yarısının hazırlıklarını bu sabah yaptığı antrenmanla sürdürdü. 
     Teknik direktör Mircea Lucescu yönetiminde Ümraniye'deki BJK Nevzat Demir Tesisleri'nde gerçekleştirilen antremnana, sakat ve hasta olan 7 futbolcu katılmadı. 
     Bağırsak enfeksiyonu geçiren Zago, soğuk algınlığı bulunan Ahmet Dursun ve Niyazi, sakatlıkları nedeniyle tedavileri süren Sergen, Bayram ve Ahmet Yıldırım antrenmana katılmazken, tedavisi süren Yasin Sülün, bir süre salonda çalışıp daha sonra sahada takımdan koşu yaparak, çalışmasını tamamladı. 
     Teknik direktör Mircea Lucescu, antrenman öncesinde kulüp doktoru Ayhan Optur'dan sakatların durumuyla ilgili bilgi aldı. 
     Siyah-beyazlılar, yaklaşık 1.5 saat süren antrenmanda uzunca bir süre 2 grup halinde pas çalışması yaptı. Rumen çalıştırıcı, daha sonra futbolcuları kanat organizasyonlarıyla gol çalışması yaptırdı. Bu çalışmada oyuncularını sık sık uyaran Lucescu, antrenmanın sonunda da tüm futbolcuları sahanın ortasında toplayarak, oyunculara yapmaları gerekenleri anlattı. 
     Siyah-beyazlılar, ikinci yarı hazırlıklarını bu akşam basına kapalı olarak gerçekleştireceği antrenmanla sürdürecek. 
     





</TEXT>
</DOC>
