<DOC>
<DOCNO> 138203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/soneko21.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İç ve dış borç stokları arttı... 
</HEADLINE>
<TEXT>

     Türkiye'nin iç borç stoku, Ocak ayı sonunda, bir önceki aya göre 5.5 katrilyon lira artış göstererek, 155.4 katrilyona çıktı. 
     Hazine Müsteşarlığı'ndan yapılan açıklamaya göre, stoktaki bu artış, Ocak ayı içinde toplam 9.1 katrilyon liralık ana para ödemesine karşılık gerçekleştirilen 14.6 katrilyon liralık borçlanmadan kaynaklandı. 
     Stoktaki net artışın, 6.1 katrilyon liralık kısmı Ocak ayında vadesi gelen ödemeler karşılığında, piyasalardan yapılan borçlanmalardan, 92 trilyon liralık kısmı ise döviz cinsi ve dövize endeksli senetlerin kur artışlarından kaynaklandığı belirtildi. 
     Nakit dışı senet stokundaki değişim ve geri ödemelerden oluşan 746 trilyon liralık azalış ile Ocak ayı içerisindeki net borçlanmanın, 5.5 katrilyon olarak gerçekleştiği kaydedildi. 
     
     DIŞ BORÇ STOKU 
     Öte yandan, 2003 yılı Ocak ayı sonu dış borç stoku, 2002 yılı Aralık ayı sonuna göre, 1.8 milyar ABD Doları artış göstererek, 56.8 milyar dolardan, 58.6 milyar dolara ulaştı. 
     Hazine'den yapılan açıklamaya göre, stoktaki bu artış, büyük ölçüde, 738.9 milyon doları ABD Doları ve 493.9 milyon euro tutarındaki tahvil ihraçlarından kaynaklandı. 
     





</TEXT>
</DOC>
