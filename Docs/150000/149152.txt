<DOC>
<DOCNO> 149152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo23.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda derbisinde İsrail-Filistin bayraklarına yasak... 
</HEADLINE>
<TEXT>

     Hollanda Birinci Futbol Ligi'nde yer alan ülkenin ünlü kulüplerinden AFC Ajax ile Feyenoord Rotterdam arasında gelecek hafta Rotterdam'da yapılacak karşılaşmada taraftarlar, İsrail ve Filistin bayrakları taşıyamayacak. 
     2 kulübün yöneticileri ve polis arasında yapılan görüşmeler sonunda varılan karar uyarınca taraftarlar arasında provakasyonu önlemek amacıyla bayrak taşınmasına izin verilmeyecek. Bayrakla gelen taraftarlar stada alınmayacak, girebilenler ise dışarı çıkarılacak. 
     Son yıllarda AFC Ajax taraftarlarının maçlarda sık sık İsrail bayrağı taşıdığı biliniyor. 
     Buna karşılık Feyenoord Rotterdam taraftarları da AFC Ajax ile yapılan maçlara Filistin bayraklarıyla geliyor. 
     Bu yüzden ligin ilk yarısında yapılan karşılaşma ve sonrasında istenmeyen olaylar yaşanmıştı. 
     Bu kez her iki kulübün taraftarların da bayrak taşıyamayacağı ve bu kuralın yalnızca lig değil diğer tüm maçlarda da geçerli olduğu ifade edildi. 
     





</TEXT>
</DOC>
