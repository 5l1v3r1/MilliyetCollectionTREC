<DOC>
<DOCNO> 103963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/yasam/yas07.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’un uçağı birinci oldu 
</HEADLINE>
<TEXT>

Eskişehir’de düzenlenen Türkiye 2. Hava Olimpiyatları’nda işadamı Mustafa Koç, Radyo Kontrollü Planör dalında birinciliği kazandı 
     KEMAL ATLAN 

     TÜRK Hava Kurumu’nun düzenlediği Türkiye 2. Hava Oyunları’nın resmi açılışı İnönü’de yapıldı. Model uçak yarışmalarında da işadamı Mustafa Koç, Radyo Kontrollü Planör dalında birinci oldu. Paraşüt, planör, model uçak, yamaç paraşütü ve yelken kanat dallarında 173 yarışmacı kıyasıya mücadele ederken, değişik dallardaki yarışlarda dereceye girenlere ödülleri dağıtıldı. 
     KOÇ Holding Yönetim Kurulu üyesi Koç, Radyo Kontrollü Planör Şampiyonası ferdi yarışmasında birinci olarak ödülünü THK Genel Sekreteri Emekli Hava Pilot Tuğgeneral Bican Erçakır’dan aldı. Gösteriler sırasında paraşüt öğretmeni Hakan Zengin’in, Türkiye’de ilk defa 150 metrekarelik Türk Bayrağı ile yaptığı atlayış da büyük ilgiyle izlendi. 
     



 YAŞAM 

















</TEXT>
</DOC>
