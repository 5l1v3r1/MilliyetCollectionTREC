<DOC>
<DOCNO> 114425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun34.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, İsevçli diplomatı kovdu 
</HEADLINE>
<TEXT>

     İran, misilleme hareketi çerçevesinde İsveçli bir diplomattan ülkeyi terk etmesini istedi. 
     Tahran'da ismi açıklanmayan bir hükümet kaynağı, "İranlı bir diplomatın bu hafta içinde İsveç'ten sınır dışı edilmesiyle ilgili karşı önlem olarak İsveçli bir diplomat kovuldu" dedi. Aynı kaynak, İsveçli diplomata Tahran'dan ayrılması için 8 gün süre tanındığını kaydetti. 
     İranlı diplomatın İsveç'ten sınır dışı edilmesinin nedeni konusunda bir bilgi verilmezken, İsveç Dışişleri Bakanlığı da konuyla ilgili açıklama yapmayı reddetti. 
     Tahran'daki diğer kaynaklar da, sınır dışı kararı alınan İsveçli diplomatın, İsveç Büyükelçiliği'nde müsteşar olarak görev yaptığını söyledi. 
     





</TEXT>
</DOC>
