<DOC>
<DOCNO> 104947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yazar/akyol.html </URL>
<DATE> 2002/08/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Değişmek... 
</HEADLINE>
<TEXT>

     ANKARA uçağında CHP’li Erol Tuncer’le karşılaştım. Aynı zamanda sosyal araştırmacı olduğu için sordum Derviş’in "sosyal"e bir de "liberal" eklemesini siz nasıl buluyorsunuz Cevabı şöyle oldu 
     - Sol zaten önemli ölçüde liberalleşmiş, siyasi ve iktisadi devletçiliği bırakmıştı. Şimdi liberal sol’ denilmesi normaldir. Ama bu, partide tartışılarak yapılmalıydı. 
     Sosyal demokrat iktisatçı Prof. Burhan Şenatalar ise diyor ki 
     - Sola bir de liberal’ ekinin konulmasını fuzuli buluyorum, çünkü sol zaten önemli ölçüde liberalleşmiştir. Sol, asıl dayanışma’ ve gelir dağılımı’ gibi kavramları vurgulamalı... 
     Şenatalar’a göre, devletçilik solda o kadar geride kalmıştır ki, "bugün devletçi sol belki yüzde 3 civarındadır." 
     Kavramlar ne olursa olsun, Türkiye’nin tarihen en devletçi akımındaki bu değişim, aslında Türkiye’deki sosyolojik değişimin siyasete yansımalarından biridir. 
     
     LİBERAL değerleri, 1920’lerden bugüne, önce merkez sağ partiler vurguladı. Bugün daha da yaygınlaşmıştır ama her akımda elbette aynı ölçüde değil... Zaten herkesin liberal olduğu bir toplum çok sıkıcı ve statik olurdu... 
     Sosyal araştırmacı Erol Tuncer’in bir görüşü ilginç 
     - Liberal kavramından en çok MHP uzak duruyor ama bir süre sonra bu tartışma orada başlar... MHP toplumun dışında değil ki... 
     Bu görüşe katılıyorum. 
     MHP’nin 1977 seçim bildirisinde "bankaların, sigortaların, stratejik madenlerin devletleştirilmesi" savunuluyordu. 
     Bu hem o zamanki devletçilik rüzgarlarına uygundu... Hem de "devlet"e üstünlük tanıyan, devletin eline aldığı her işi daha iyi yapacağına dair bir siyasi felsefenin ifadesiydi. 
     Bu felsefe o zaman her partide şu veya bu ölçüde egemendi. Devletçiliğe soğuk bakanların bile söylemi "karma ekonomi" idi, "piyasa ekonomisi" değil... 
     Bugünkü MHP’nin programında küreselleşme ve özelleştirme vurgulanmaktadır. Peki bunun felsefi ifadesi nedir 
     
     MARJİNALLERİN dışında bugün hiçbir partinin "devletleştirme" iddiası yoktur. Aksine devletin bazı alanlardan tamamen çekilmesinin "birey"in önünü açarak "daha etkin işleyen bir toplum" yaratacağı görüşü sağda da, solda da büyük çapta kabul edilmektedir. 
     Bu da "devlet"i kendi asli işlevlerine çeken, öte yandan, bireye ve toplumsal dinamiklere büyük değer veren bir liberal felsefenin ifadesi değil midir 
     Piyasa ekonomisi geliştikçe artık "devlet kapısına" muhtaçlık azalıyor. Kendi işini yapan insanlar arttıkça devlet karşısında özgürlük isteği de güçleniyor... Dünyaya açılma süreci de dünyada tanığımız özgürlüklere özenmemizi, onları istememizi güçlendiriyor. 
     Ve işte, devletin resmen biçtiği eski resmi kimlik’ dar geliyor, "vatandaşlık" kavramı giderek daha liberal bir genişlik kazanıyor. 
     Bu büyük değişim ister istemez sol, sağ, sosyal demokrasi, muhafazakarlık, milliyetçilik gibi kavramları da etkiliyor... 
     Bu büyük değişimi anlamadan siyasi ve entelektüel hayatımızda tutarlı bir istikamet oluşturmak çok zordur. 
     NOT Saadet Partisi, hükümet hakkındaki gensoruyu erken seçim kararından önce, temmuz ayında vermiştir. Parti yönetiminden Ertan Yülek’in talebi üzerine okurlarımın dikkatine sunarım. 
     
     







Değişmek... 


"Havaya girme" rüzg rlanmaları... 


Falcı dostlar... 


Askerin saptamaları 


Gazete araç mı, amaç mı, nedir 


Yanlış doğru 


Valla bilmiyorum 


Bakan’ın vaatleri gerçekleşecek mi 


Vurmak, ya da vurmamak... 


Birinin hayatından geçip gitmek o kadar kolay mı 


Amerika’dan tepki var... 


Bayar’ın seçimi 


Marka vaadi siyasetçiye oy getirir mi 


İş güvencesi geliyor 


</TEXT>
</DOC>
