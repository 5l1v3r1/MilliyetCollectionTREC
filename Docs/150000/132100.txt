<DOC>
<DOCNO> 132100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/siyaset/asiy.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Myers talepleri sıraladı Özkök Değiştirin’ dedi 
</HEADLINE>
<TEXT>

Özkök, Kuzey Cephesi’nin önemini vurgulayıp Türkiye’den destek taleplerini yineleyen Myers’a İsteklerinizi kabul edilebilir düzeye çekin’ mesajı verdi 
     BARKIN ŞIK Ankara 

     İncirlik’in ardından Ankara’ya gelerek önceki gece Genelkurmay Başkanı Orgeneral Hilmi Özkök ile yemekte buluşan ABD Genelkurmay Başkanı Richard Myers, dün güne Anıtkabir ziyareti ile başladı. Myers, Anıtkabir Özel Defteri’ne "Amerikan halkının bir temsilcisi olarak Türk halkına ve onun büyük liderine saygılarımı sunmaktan büyük gurur duyuyorum" diye yazdı. Daha sonra Özkök’ü ziyaret eden Myers, Irak’a ilişkin gelişmeleri ve taleplerini masaya yatırdı. ABD’nin Ankara Büyükelçisi Robert Pearson’ın, Myers’ın bütün görüşmelerinde hazır bulunması dikkat çekti. 
     
     ÜÇ ÜS YETERLİ OLUR 
     Irak’taki BM silah denetçilerinin 26 Ocak’ta sunacağı raporla kimyasal ve biyolojik silahların varlığına ilişkin tespitler görüşmede gündeme geldi. Myers bu kapsamda, Saddam Hüseyin’i devirmeye dönük bir operasyonda Türkiye’nin ve Kuzey Cephesi’nin önemine dikkat çekip taleplerini yineledi. 
     Özkök’ün, "Taleplerinizi kabul edilebilir bir seviyeye çekin. Yeni bir talep listesi müzakere edilmeli" mesajını ilettiği görüşmede, keşif faaliyetine izin verilen üs ve limanların tümünün kullandırılmasının mümkün olmadığı belirtilerek, Diyarbakır, Batman ve İncirlik üslerinin yeterli olabileceği Myers’a iletildi. 
     
     25 BİN ASKER DE ÇOK 
     Görüşmelerde 120 bin asker ile başlayan talebin 25 bine indiği, ancak bu rakamın da Türk kamuoyu açısından kabul edilemez olduğunun anlatıldığı öğrenildi. Myers, Ankara’dan ayrılışında yaptığı açıklamada, ABD ile Türkiye arasında işbirliği eksikliği bulunmadığını vurgulayarak, "Türkiye her zaman işbirliğine açık olmuştur, TSK ile işbirliğinin ayrıntıları görüşülmektedir" dedi. Myers, sözlerini şöyle sürdürdü "Başkan’ın da söylediği gibi, güç kullanmak gerekirse bundan çekinmeyeceğiz. Buradan ayrılırken de Türkiye’nin çok önemli bir stratejik pozisyonda olmaya devam edeceğine ikna olmuş şekilde ayrılıyorum." 
     
Misafiri Vecdi Gönül’ü zor durumda bıraktı...      Türkiye’nin Irak operasyonu konusunda siyasi irade oluşturmakta çektiği güçlük, dün yeniden su yüzüne çıktı. Washington yönetiminin "takvim baskısı" Ankara’nın ise operasyona verilecek destek için uluslararası yasallık ve oydaşma talebi, ABD Genelkurmay Başkanı Orgeneral Richard Myers ile Milli Savunma Bakanı Vecdi Gönül’ün açıklamalarına da yansıdı. Gönül, Myers’la bir araya geldikten sonra şu açıklamayı yaptı 
     "Dost müttefik ABD’nin önemli bir temsilcisini ağırlıyoruz. Herhangi bir gündemimiz, müzakeremiz yok. Tamamen bir nezaket ziyareti. Dar zamanda, sıkışık programlarında bize zaman ayırdıkları için teşekkür ederiz." 
     
     IRAK KONUSU GÜNDEMDE’ 
     Gönül’ün müzakere edilecek bir konu olmadığını söylemesinin ardından söz alan Myers ise "tartışacakları çok konu olduğunu" vurgulayarak, Irak sorununun uluslararası kamuoyunun gündeminde bulunduğunu, ancak bölge ülkelerini daha yakından ilgilendirdiğini bildirdi. 
     Myers, temaslarının çerçevesinin sadece ABD ve Türkiye arasındaki ikili ilişkileri değil, bölgesel konuları da içerdiğini ifade etti. n ANKARA Milliyet 
     
Ziyaretten notlar...      Şeref Salonu’na Pentagon düzeni... 

</TEXT>
</DOC>
