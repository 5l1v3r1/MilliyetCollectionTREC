<DOC>
<DOCNO> 143324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/spor/spo01.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio içtiması 
</HEADLINE>
<TEXT>

Teknik Direktör Lucescu, futbolcuları sabah tesislerde topladı, zorlu rövanş öncesi "Sakin olun, tahriklere kapılmayın" uyarısında bulundu 
     ORHAN YILDIRIM 

     Tuzağa düşmeyin’ 
     BEŞİKTAŞ’TA gözler perşembe günü Lazio ile oynanacak rövanş maçına çevrildi. Gribal enfeksiyona yakalanan ve ayakta durmakta zorlanan Teknik Direktör Lucescu saat 15.30’da yapılacağı açıklanan antrenmanı sabaha çekti, çalışma öncesi oyuncularına talimatlar verdi. İtalyanlar’ın böyle maçlarda çok tecrübeli olduğunu belirten Rumen hoca, "Sizi tahrik etmeye çalışacaklar. Tuzağa düşmeyin. Sakin oynayıp, sadece golü düşünün" uyarısında bulundu. 
     
     Tolga’ya uyarı 
     ANTRENMANA İbrahim ve Tümer’in de katılması dikkat çekti. İbrahim’in, Lazio karşısında forma giyecek olması Lucescu’nun keyfini yerine getirdi. Adalesine darbe alan Ronaldo, dizinde çekme olan Zago ve ülkesinde bulunan Maldaraşanu ile birlikte gribe yakalanan Nouma idmana çıkmadı. Giunti ise ağrılarının artması üzerine MR çektirmeye gitti. Lucescu, savunmada çok hata yapan Tolga ile saha ortasında bir görüşme yaptı, Cordoba’yı da özel çalıştırdı. 
     
Cordoba’ya garanti      FUTBOL Şube Sorumlusu Yıldırım Demirören, sezon sonunda sözleşmesi biteceği için yeni anlaşma isteyen Oscar Cordoba ile özel bir görüşme daha yaptı. Demirören, Kolombiyalı kaleciye takımda kalacağı konusunda her türlü garantiyi verdi. Cordoba, "Beşiktaş kulubü ile aramızda en ufak bir sorun yok. Bonservisimi halledeceklerini söylediler. Burada çok mutluyum ve ayrılmayı asla düşünmüyorum. Demirören, beni rahatlattı" ifadesini kullandı. 
     
BİLGİLİ Tarihi maç      BAŞKAN Serdar Bilgili, Lazio maçının Beşiktaş’ın tarihi için çok önemli olduğunu söyledi. Bilgili, "Avrupa’nın en iyi 4 takımı arasına girmek için önümüzde sadece 90 dakika var. Ben teknik heyet ve oyuncularıma bu konuda güveniyorum. Herhalde 100. yılda bizlere verebilecekleri en iyi hediye tur atlamak olacak. Ama bu futbol. İstemediğimiz bir sonuç da çıkarsa her zamanki gibi takımın arkasındayız" dedi. Serdar Bilgili lig şampiyonluğunu da kimseye kaptırmayacaklarını belirtti. 
     



 SPOR 























</TEXT>
</DOC>
