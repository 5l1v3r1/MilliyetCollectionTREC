<DOC>
<DOCNO> 132915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko32.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 113.60 puan artarak 10,825.87 puandan kapandı. 
     Hisse senetleri, ikinci seansta ortalama yüzde 1.06 oranında değer kazandı. 
     İlk seanstaki 169.61 puanlık düşüş dikkate alındığında, borsa endeksi günün tamamında 56.01 puan geriledi. Hisse senetlerindeki günlük kayıp ise yüzde 0.51 oldu. 
     Borsa uzmanları, satışlarla başlayan seansın daha sonra durgun bir seyir izlediğine dikkat çekerek, seans içinde minimum 10,630 puana kadar gerileyen endeksin bu seviyeden gelen alımlarla tekrar 10,800 puanın üzerine toparlandığını, son dakika alımlarıyla da bu seansın en yüksek seviyesi olan 10,825.87 puandan kapandığını kaydediyorlar. 
     Uzmanlar, önümüzdeki hafta başında da olası Irak operasyonuna yönelik tedirginlik ve buna ilişkin haberlerin piyasa üzerinde etkili olacağını savunuyorlar. 
     Seansa 24.05 puan kayıpla 10,688.22 puan seviyesinde başlayan endeks, ilk yarıyı 21.12 puan artışla 10,733.39 puandan geçti. 
     Seans içinde en düşük 10,630.54 puanı gören endeks, ulaştığı en yüksek seviye olan 10,825.87 puandan günü tamamladı. 
     Kapanışta mali endeks 161.78 puan artışla 13,247.94 puana, sanayi endeksi 111.39 puan artışla 10,536.56 puana, hizmetler endeksi 19.29 puan artışla 7,133.36 puana yükseldi. 
     Böylece, ilk seansa göre mali grup hisseler ortalama yüzde 1.24, sanayi grubu hisseler ortalama 1.07, hizmetler grubu hisseler de yüzde 0.27 değer kazandılar. 
     2. seansta işlem gören toplam 294 hisse senedinden 98'i değer kazanırken, 86'sı hisse senedi değer kaybetti. 110 hissenin fiyatında ise değişiklik olmadı. 
     Seansta, 161 trilyon 122 milyar 621 milyon liralık işlem hacmi kaydedildi. İki seanstaki işlem hacmi toplamı da 306 trilyon 931 milyar 138 milyon lira olarak kaydedildi. 
     2. seansta Kardemir D , İzdemir, Kardemir A , Kardemir B ve Yapı ve Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
