<DOC>
<DOCNO> 101139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/pulur.html </URL>
<DATE> 2002/08/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Zigana Geçidi’nde Kars’la konuşma... 
</HEADLINE>
<TEXT>

     Türkiye’de telefonla konuşmanın, artık ıstırap olmadığı herkesin, herkesle, nerede olursa olsun telefonla konuştuğu günlerin başında, bir tartışmayı hatırlıyoruz. 
     Karşımızdakilere göre tuşlara basıp, istediğini arayıp bulmak ve konuşmak "uygarlık göstergesi"ydi. 
     Biz ise öyle düşünmüyorduk 
     "Elbette teknoloji uygarlığın bir parçasıdır, ama tümü değildir. Bugün Afrikalı bir kabile reisine de okuyup yazma bilmese dahi, telefonu anlatır, öğretir, ezberletir, istediğini aratabilirsiniz. Ama uygar olmak için bu yeterli midir " 
     
     GEÇEN gün Gümüşhane’den Trabzon’a gelirken Zigana Geçidi’nde cep telefonumuz çaldı, Kars’tan aranıyorduk. 
     Kars nire, Zigana nire 
     Biri, Doğu sınırının ucu diğeri 3 bin metre yükseklikte dağın tepesi... 
     Ama Kars’taki telefonu çeviriyor, Zigana’da aradığını bulup konuşuyor... 
     O tartışmayı hatırladık... 
     
     HANİ bazıları dillerine "İsviçre’yi Alpler’i" dolamışlardır. 
     Oranın dağını, yeşilini, ormanını, vadisini öve öve bitiremezler. 
     Zigana’nın oralardan ne farkı var 
     Var, hem de çok acı bir farkı var. 
     Doğanın, Allah’ın bize verdiği o güzelliği nasıl kullanıyoruz, nasıl değerlendiriyoruz... 
     
     ZİGANA Tüneli’ni geçer geçmez, yol boyunca birkaç derme çatma, kulübe irisi, sözde et lokantası var, istediğinizi söylüyorsunuz, gözünüzün önünde pişirip getiriyorlar. 
     İnsanlar yoldan geliyor, oturmadan helaya gitmez mi 
     Git de, pisliği, kokuyu gör 
     
     TAM içeri giriyorsunuz, kapının önünde plastik bir leğene ne koymuşlar biliyor musunuz 
     Kocaman, kanlı kanlı bir sığır kellesi, kafa derisi yer yer soyulmuş, dili sarkmış, sümüğü akmış, pişmiş kellenin pişmemişi... 
     Yıllar önceki o tartışmayı hatırlamakta haksız mıyız 
     Teknoloji uygarlığın bir parçasıdır ama, tümü değildir. 
     Zigana’nın tepesinden Kars’la telefonla konuşabilirsiniz, bu bir teknolojidir. 
     Ama o güzelliğin ortasına oturttuğunuz kulübe irisi "Et Restoran"ın kapısına, kanlar içinde, dili dışarıya sarkmış sığır kellesini oturtup, müşteriye "Hoş geldin " dediniz mi, bu da sizin kültürünüzü ve uygarlığınızı gösterir. 
     
     BİR ufak örnek daha... 
     Elbette paran varsa uçağa binmek bir uygarlık biçimidir. 
     Ama aşağılık duygunu tatmin için, sana hizmet eden "hostes"e çıkışıp, azarlamak, sonra da marifetini yılışık yılışık sırıtarak göstermek, uygarlık değildir. 
     Telefonla da konuşursun, uçağa da binersin, lakin kusura bakma ama "adam" olamazsın. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
