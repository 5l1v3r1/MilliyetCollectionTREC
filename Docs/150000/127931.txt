<DOC>
<DOCNO> 127931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/soneko05.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2002'de 2.5 milyar dolar dış borç almayı hedefliyor 
</HEADLINE>
<TEXT>

     Türkiye, 2002 yılında, en az 2.5 milyar dolarlık bir dış borçlanma hedefliyor. 
     2002'nin dış borçlanma 
     hedefi, yeni program çerçevesinde arttırılacak ve tahvil ihracı yoluyla en az 2.5 milyar dolarlık bir borçlanma gerçekleştirilecek. Türkiye'nin, ek kaynak girişi ile düzelecek olan reyting pozisyonunun, bu yılki dış borçlanma maliyetini indireceği belirtilirken, dış borçlanma portföyü içinde, euro ve doların yanısıra yen cinsinden Samurai piyasasında borçlanmanın da yapılacağı kaydediliyor. İç borç yükünün azaltılması amacıyla, dış borçlanmaya ağırlık verilirken, uluslararası piyasa koşullarının uygun olması halinde dış borçlanma hedefinin 2.5 milyar doların da üstüne çıkartılabileceği ifade ediliyor. 2001 yılı dış borçlanma programı kapsamında tahvil ihracı yoluyla temin edilen kaynak tutarı yaklaşık 2 milyar dolara ulaştı. 
     






</TEXT>
</DOC>
