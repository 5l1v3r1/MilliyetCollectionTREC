<DOC>
<DOCNO> 146095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/guncel/gun22.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsim seçmek temel haktır 
</HEADLINE>
<TEXT>

Yargıtay, "Helin" isminin iptali istemiyle açılan davayı reddetti ve son noktayı koydu 
     ANKARA Milliyet 

     Yargıtay, "Helin" isminin iptali istemiyle açılan davayla ilgili verdiği kararla isim tartışmalarına da son noktayı koydu. İsmini özgürce seçmek ve onurla taşımanın temel bir kişilik hakkı olduğunu vurgulayan Yargıtay, milli kültüre, ahlak kurallarına, örf ve dete uygun düşmeyen veya kamuoyunu inciten nitelikte de olsa "nüfus kütüğüne kaydedilen" bir ismin iptali istemiyle dava açılamayacağını bildirdi. 
     Kurtalan Nüfus Müdürlüğü’ne başvuran baba, 23 Eylül 2001’de doğan kızını "Helin" ismiyle aile kütüğüne kaydettirdi. Nüfus müdürü, 14 Şubat 2002’de durumu savcılığa bildirdi. Başsavcılık da, Nüfus Yasası’nın 16 4. maddesinin hükmü uyarınca bu ismin iptali istemiyle dava açtı. 
     Yerel mahkeme görevsizlik kararı verdi. Kararın temyiz edilmesi üzerine 18. Hukuk Dairesi, görevsizlik kararını bozdu ve davanın "reddedilmesi" gerektiğine karar verdi. Kararda, nüfus kütüğüne tescil edilmiş bir ismin iptalinin kişiyi isimsiz bırakma ve Anayasa ile güvence altına alınan temel kişilik hakkına saldırı sonucunu doğuracağı vurgulanarak, "Bir isim değiştirilebilir, ancak onun yerine uygun yeni bir isim konulmadıkça her ne sebeple olursa olsun doğrudan iptali istenemez" denildi. 
     


GÜNCEL 























</TEXT>
</DOC>
