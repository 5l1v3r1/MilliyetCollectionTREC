<DOC>
<DOCNO> 126253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/ekonomi/aeko.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bankaları savaşa hazır 
</HEADLINE>
<TEXT>

Bankaların savaş gibi risklere eskisinden çok daha hazırlıklı olduğunu bildiren Bankalar Birliği Başkanı Ersin Özince, Türkiye’nin Irak’la ilgili sıkıntıların bitmesi ile yeni yılda ciddi bir çıkış yapacağına inandığını söyledi 
     FİNANS SOHBETLERİ KADİFE ŞAHİN 

     Türkiye Bankalar Birliği Yönetim Kurulu Başkanı ve İş Bankası Genel Müdürü Ersin Özince, Irak’la ilgili sıkıntıların bitmesinden sonra Türkiye’nin yeni yılda çok ciddi bir çıkış yapacağına inandığını ifade etti. 
     Piyasalarda ABD’nin Irak’a saldırmasına ilişkin endişelerden kaynaklanan dalgalanmaların abartılı olduğunu ifade eden Özince, savaş çıkması halinde ise bankacılık sektörünün her zamankinden daha hazırlıklı olduğunu bildirdi. 
     Bankacılıkta gerçekleştirilen reformlarla risklerin azaldığını belirten Özince, "Sektör ne önceden olduğu gibi kur risklerine ne de çok ağır faiz risklerine açık değil. Sektörün geneli ile önemli ölçüde likidite yönünden de böyle bir riski atlatabileceğini, Körfez ve İran - Irak olaylarındaki deneyimlerime dayanarak söyleyebilirim" dedi. 
     
     Büyük etki yapmayacak’ 
     Sektörün risk açısından bugün çok daha konservatif konuma geldiğini belirten Özince, "Bankacılık sektörünün bu gibi olasılıklara ayak uydurabilecek tedbirlilikte olduğunu düşünüyorum. Zaten bankacılık sektörünün reel sektör ile ilgili riskleri de çok öyle tahammül edilmeyecek boyutlarda değildir" dedi. Özince, "Bu olayın önceki dönemlerde yaşadığımız finansal, ekonomik krizler seviyesinde bir etki yapmayacağı kanaatindeyim" şeklinde konuştu. 
     
     Özel görüşme yok’ 
     Irak sorununun sektör, Bankacılık Düzenleme ve Denetleme Kurumu BDDK ve Merkez Bankası arasında ele alınıp alınmadığı sorusunu Özince, "Bu ve benzer siyasi riskler kesin doğrulanmış konular olmadığı için özel bir gündem olarak görüşüldüğüne ben şahit olmadım" şeklinde yanıtladı. 
     "Ancak uluslararası risk prensiplerinin uygulanması zaten bu tür risklerin üstesinden gelinebilmesi içindir" diyen Özince, sektörün benzeri olasılıklara ayak uydurabilecek tedbirlilikte olduğunu söyledi. 
     Cumhurbaşkanlığı’ndan yapılan açıklamada da yakın gündemde mutlaka bir savaş olasılığının olmadığının ifade edildiğini hatırlatan Özince, "Ancak ola ki böyle bir şey oldu, ben bankacılık sisteminin buna tahammülünün olacağına inanıyorum. En azından kendi müessesemiz açısından bu konuda hiç bir tereddüdüm yok" dedi. 
     
     K ğıt almamız normal’ 
     Bankacılık sektöründe toplanan mevduatın her yüz lirasının 61’nin devlete borç olarak verilmesinin bugünün koşullarında kötü bir şey olmadığını belirten Bankalar Birliği Başkanı Özince, "Bunu biz Türkiye Cumhuriyeti vatandaşlarının kötü olarak görmemesi lazım. Ülkemiz borçlanma ihtiyacındaysa bankalarımız da bu gereksinimin karşılanmasında bir pay alıyorsa ilk tesbit bu iyidir" dedi. Ancak, bunun serbest piyasa ekonomisinde bankacılığın karakterine tam olarak uygun olmadığını ifade eden Özince, şöyle konuştu 
     "Tabi ki dünyanın her yerinde bankalar ülke hazinelerinin risklerini en başta tercih ederler. Ama bundan yakın bir gelecekte öyle sihirli bir değnek vasıtasıyla kurtulabileceğimizi düşünmüyorum. Bu yapılabilecek reformlarla kamunun borçlanma ihtiyacının azaltılması ile zaman içinde sağlanabilecek bir şeydir." 
     
İş Bankası 2003’te hareketli olacak      İş Bankası Grubu’nun yeni yılda ilgili yasal düzenlemeler çerçevesinde grubun yeniden yapılanmasıyla ilgili çalışmaları tamamlayacağını bildiren İş Bankası Genel Müdürü Özince, "Bu da tamamen bankacılık mevzuatının aldığı şekil doğrultusunda olacak" dedi. Özince şöyle konuştu 
     "Yeni yılda yetkili kurallarımız, bankacılık ve sermaye piyasası kurallarının daha şeffaf ve daha etkin bir yönetimi sağlayamaya yönelik kurallarına uyan bir yapılanma çabasını değerlendirecektir diye düşünüyorum. Düşünüyorum çünkü henüz bu konudaki çalışmayı tamamlamış ve yetkili kurullarımıza sunmuş değiliz. İnşallah önümüzdeki yıl bu konuda grubumuz açısından gelişmeler olacak." 
     İş Bankası’nın 2002’de hizmet verdiği hemen hemen tüm bankacılık alanlarında önemli pazar payı artışı elde ettiğini ifade eden Özince, "Bu da öncelikle vatandaşlarımızın İş Bankası’na duyduğu güven ve memnuniyetten kaynaklanıyor" dedi. Özince bunun 2003 yılında da süreceğini kaydetti. 
     
Ayrışma için teşvik lazım      Bankalar Birliği’nin hükümete verdiği raporda birleşmelerin yanı sıra ayrışmalara da teşvik istendiğinin ne anlama geldiğini açıklayan Özince, ayrışmalar ile iştiraklerin azaltılmasının kast edildiğini bildirdi. 
     Özince, şöyle konuştu 
     "Burada kast edilen kimi zaman şirketler birleşir, verimli yapılar elde edilir, kimi zaman da ayrıştırılarak verimlilik elde edilebilir. Örnek vermek gerekirse, bankaların iştiraklerini azaltmaları öngörülmüştür. Bunun gibi hususları içeriyor. Öte yandan bankalar biliyorsunuz geçmişte bünyelerinden sermaye piyasası aracı kuruluşları çıkarmışlardır. Bankaların kimi zaman çeşitli bireysel bankacılık hizmetlerinin ihtisas alanlarına bölünmesi de örnek olarak verilebilir." 
     
Herkes başa güreşmesin      Ciddi bir konsolidasyon sürecinden geçen bankacılık sektöründe doğal bir seleksiyonun yaşandığını kaydeden Özince, sözlerini şöyle sürdürdü 
     "Sektördeki konsolidasyonun illa müessselerin sektörü terk etmesi ile değil, aynı zamanda boyutlarının, ilgi alanlarının değişmesi ile zaten sürdüğü 
     kanaatindeyim. Bu da banka bilançolarına ve müşteri tercihlerine zaman içinde yansıyacaktır. Sektörde aranan k rlılığın bir kısım oyuncuları daha avantajlı hale getireceğini bir kısım oyuncuları da yeni avantajlı alanlar aramaya yönlendireceğini düşünüyorum. BDDK, zaten gereken elemeleri yapmıştır. Dolayısıyla bundan sonrası sektördeki normal seleksiyondur. Herkesin sektörde illa başa güreşmesi gerekmeyebilir." 
     
Tam garanti kalksın      Banka mevduatlarına sağlanan yüzde 100 devlet garantisinin Avrupa Birliği normlarına getirilmesi gerektiğini belirten Özince, bunun doğru zamanının en iyi ilgili oterite tarafından saptanabileceğini söyledi. 
     Türkiye’nin siyasi ve iktisadi hayatı ile ilgili zaman zaman tereddütler yaşanabildiğine dikkat çeken Özince, görüşlerini şöyle açıkladı 
     "Ama benim hem Bankalar Birliği hem de İş Bankası Genel Müdürü sıfatıyla görüşüm, tez elden haksız rekabet teşkil eden, toplumumuzun ortalama gelir düzeyi ile değerlendirildiğinde zaten oldukça yüksek tutarlı olan mevduatları da sigorta edebilen Avrupa Birliği normlarına 20 bin euro geçilmesidir." 
     



 EKONOMİ 



















</TEXT>
</DOC>
