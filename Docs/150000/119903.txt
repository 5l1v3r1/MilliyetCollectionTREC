<DOC>
<DOCNO> 119903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/spo15.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Saatler değişti      1. Süper Lig’de 14 ve 15. haftada yapılacak 3 maçın başlama saati değiştirildi. 14. haftada oynanacak olan Trabzon-Ankaragücü, Samsun-Altay maçlarının yanısıra 15. haftadaki Adanaspor-Samsun-spor maçı 19.00’da başlayacak. 
     
Sakarya, Mersin deplasmanında      2. Futbol Ligi A Kategorisi’nde Mersin İdmanyurdu ile Sakaryaspor arasındaki erteleme maçı, bugün Tarsus’da yapılacak. Tarsus Stadı’nda oynanacak ve Hakan Sivriselvi’nin yöneteceği maç saat 13.30’da başlayacak. 
     
Hentbolda rakip Azerbaycan      MİLLİ Takımımız 16. Dünya Bayanlar Hentbol Şampiyonası Avrupa Eleme Grubu’ndaki ilk maçını İzmir Celal Atik Salonu’nda bugün 19.00’da Azerbaycan ile oynayacak. Karşılaşmayı, İsviçreli Witzthum-Chaquard hakem ikilisi yönetecek. 
     
Oscar adayları belli oldu      İSPANYA’DA 17 Aralık’ta yapılacak olan FIFA Yılın Futbolcusu ödüllerinin adayları Oliver Kahn, Ronaldo ve Zidane olarak belirlendi. 210 kişilik özel bir jürinin seçtiği Oliver Kahn, aday olan ilk kaleci unvanını da kazandı. 
     
2006 tanıtımı      ALMANYA’DA yapılacak 2006 Dünya Kupası’nın logo ve sloganı Organizasyon Komitesi Başkanı Beckenbauer tarafından tanıtıldı. Farklı renklerdeki üç adet gülen suratın yan yana gelmesiyle oluşan ve 006 yazısını oluşturan amblem şampiyonanın yapılacağı yılı gösteriyor. Slogan "Die Welt zu Gast bei Freunden" ise "Söz veriyoruz, Almanya’da kendinizi evinizdeymiş gibi hissedeceksiniz" mesajını veriyor. 
     
Vedat Bayram kolları sıvadı      İSTANBUL Gençlik ve Spor İl Müdürlüğü eski binasının müzeye çevrilmesi konusunda girişimler hızlandırıldı. GSGM İl Müdürü Vedat Bayram, 200 milyar lira harcanarak restore edilen müze için eserler toplandığını açıkladı. 
     
Toshack iyi başladı      BEŞİKTAŞ’IN eski teknik direktörü John Benjamin Toshack, İtalya Seri B takımlarından Catania’nın başında çıktığı ilk maçında Palermo karşısında sahadan 2 - 0 galibiyetle ayrıldı. Galli hocaya büyük ilgi vardı. 
     
Görme Engelliler satranç masasında      10. Dünya Körler Satranç Şampiyonası bugün Altunizade Burhan Felek Spor Kompleksi’nde start alacak. 35 ülkeden yaklaşık 90 sporcunun katılacağı turnuva 29 Kasım’da sona erecek. Ülkemizi yarışmalarda 10 sporcumuz temsil edecek. 
     



 SPOR 
























</TEXT>
</DOC>
