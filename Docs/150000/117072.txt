<DOC>
<DOCNO> 117072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/siyaset/siy04.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Erdoğan’la görüşecek 
</HEADLINE>
<TEXT>

AKP’nin açık farkla seçimi kazanmasıyla gözler Sezer-Erdoğan görüşmesine çevrildi. Cumhurbaşkanı, görüşme için hukuki engel olmadığı görüşünde... 
     SERPİL ÇEVİKCAN Ankara 

     AKP’nin seçimin mutlak galibi olduğunun anlaşıldığı saatlerden bu yana yanıtı en çok merak edilen soru şuydu 
     "Cumhurbaşkanı Sezer, AKP lideri Tayyip Erdoğan’la görüşecek mi " 
     Bu sorunun yanıtı iki açıdan önemli 
     1 - Cumhurbaşkanı Sezer, Erdoğan’ı AKP’nin Genel Başkanı olarak kabul ediyor mu, yoksa Başsavcı Kanadoğlu gibi genel başkan olmadığını mı düşünüyor 
     2 - Cumhurbaşkanı Sezer başbakanı atamadan önce Tayyip Erdoğan’la bir ön görüşme yapacak mı 
     
     Ankara, dün gün boyu bu soruların yanıtını bulmaya çalıştı. 
     Kulislere yansıyan hava Cumhurbaşkanı’nın Erdoğan’ı kabul edeceği yönünde. Sezer’in Erdoğan’ın genel başkanlığına "hukuk açısından" yaklaştığı ve Anayasa Mahkemesi bu konuda açılan davayı henüz sonuçlandırmadığı için de Erdoğan’ı AKP’nin genel başkanı olarak gördüğü bildiriliyor. 
     Başsavcı Kanadoğlu’nun, Erdoğan’ın genel başkanlık yetkilerine tedbir konulmasına ilişkin talebi Anayasa Mahkemesi tarafından henüz karara bağlanmadığı ve AKP’ye savunma süresi tanındığı için Çankaya, Erdoğan’ı kabul etmeye hukuki bir engel olmadığı görüşünde. 
     Sezer’in sandıktan milletin oylarıyla birinci çıkmış bir partinin genel başkanıyla görüşmemeyi hem hukuki açıdan hem de demokratik teamüller açısından yadırgatıcı bulduğu da belirtiliyor. 
     Görüşmenin Cumhurbaşkanı’nın daveti üzerine de, Erdoğan’ın randevu talebiyle de olabileceği, yöntemin bir sorun olmayacağı da yine kulislere yansıyan bilgiler arasında. 
     Erdoğan cephesinden ise Sezer’e sıcak mesajlar gönderiliyor. Erdoğan, seçim gecesi Sezer’e güvendiklerini vurgulayarak, müzakere imk nı tanınması beklentisini yansıttı. 
     
     Erdoğan randevu isteyecek 
     Bu arada, Başbakan Bülent Ecevit’in dün Çankaya Köşkü’nde görüştüğü Cumhurbaşkanı Ahmet Necdet Sezer’den Erdoğan ile bir araya geleceği izlenimini aldığı kaydedildi. Erdoğan da dün Başbakan konusunu görüşmek üzere Sezer’den randevu isteyeceğini söyledi. 
     



 SİYASET 




















</TEXT>
</DOC>
