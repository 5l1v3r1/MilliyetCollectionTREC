<DOC>
<DOCNO> 114300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur41.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dektaş, yoğun bakımdan çıkıyor 
</HEADLINE>
<TEXT>

     KKTC Cumhurbaşkanı Rauf Denktaş'ın dün geçirdiği ikinci operasyonun ardından bilincinin yerine geldiği ve kısa sürede yoğun bakımdan çıkmasının beklendiği belirtildi. 
     KKTC Cumhurbaşkanlığı Müsteşarı Ergün Olgun, Denktaş'ın ayıldığını ve etrafındakilerle konuşmaya başladığını belirterek, akşam saatlerine doğru yoğun bakımdan çıkmasının ve 9. kattaki odasında istirahatine devam etmesinin beklendiğini kaydetti. 
     Cumhurbaşkanı Denktaş'ın iyileşme sürecinde bulunduğunu belirten Olgun, geçirdiği yeni operasyonun taburcu olmasını biraz geciktirebileceğini söyledi. 
     Olgun, Denktaş'ın taburcu olmasıyla ilgili olarak doktorların bir süre sonra açıklama yapacaklarını belirtti. 
     Kıbrıs görüşmeleri için geldiği New York'ta 7 Ekim'de kalp ameliyatı geçiren Cumhurbaşkanı Denktaş'ın, 15 günlük sürenin ardından taburcu olacağı tarihin açıklanması beklenirken, dün beklenmedik bir komplikasyon oluşmuş ve dikiş yerlerindeki teller yuvalarından çıkmıştı. Cumhurbaşkanı Denktaş, bunun üzerine New York Presbytarian Hastanesi'nde dünyaca ünlü Türk doktoru Mehmet Öz'ün başında bulunduğu bir ekip tarafından yeniden ameliyat edilmişti. 
     





</TEXT>
</DOC>
