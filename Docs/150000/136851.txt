<DOC>
<DOCNO> 136851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/mag04.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Boş masalar tövbe ettirdi 
</HEADLINE>
<TEXT>

     DENİZ ALTUNTAŞ 

     GEÇTİĞİMİZ günlerde Oba Restaurant’ta boş masalara şarkı söyleyen Deniz Seki, gece kulüplerinde bir daha sahneye çıkmama kararı aldı. Antalya Belek Cornelia Otel’de konser veren Seki şöyle konuştu "Çok iyi niyetliyim, insanlara inanıyorum. Bir daha kolay kolay kulüp işi yapmayacağım. Buna yeminliydim. İşletmeciliği doğru düzgün bilen çok az insan var. Onlarla yolum çakışırsa belki yaparım." 
     
     "Oba’cılar eşkıya" 
     OBA’NIN işletmecileri Cihan Oskay ve Hakan Tevetoğlu’nun verdiği hiçbir sözü yerine getirmediğini iddia eden Seki şunları söyledi "Hiçbir sanatçı, hele ki yıllarını müziğe vermişse ilk gecesinde böyle bir şey yaşamaz. Hiçbir zaman 40 kişiye şarkı söylemedim. Ne ailem oradaydı, ne de arkadaşlarım. Programı iptal etmiştim ama akşam çıkmak zorunda kaldım. Oba’nın işletmecileri şehir eşkıyası. İşin içine zorbalık girdi. Onları mahkemeye vereceğim." 
     



 MAGAZİN 














</TEXT>
</DOC>
