<DOC>
<DOCNO> 119708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun13.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka Başbakanı "Nato genişlemeye hazır değil" 
</HEADLINE>
<TEXT>

     Danimarka Başbakanı Anders Fogh Rasmussen, NATO'nun bu hafta yapılacak zirvesinde ittifaka davet edilmesi beklenen 7 yeni üyenin dışında, yıllarca genişlememesi gerektiğini açıkladı. 
     Jyllands-Posten gazetesinin haberine göre, Rasmussen Makedonya, Hırvatistan, Arnavutluk gibi Balkan ülkelerinin ittifaka katılmaya hazır olmadıklarını söyledi. 
     Şu anda 7 ülkenin NATO'ya katılımının konuşulduğunu ifade eden Rasmussen, NATO üyesi olmak için Avrupa'daki güvenliğin yaratılmasına katkı sağlamak, bazı özellikleri taşımak gerektiğini belirterek, ''Onlar Makedonya, Hırvatistan ve Arnavutluk şu anda hazır değiller'' dedi. 
     19 üyeli NATO'nun, 21-22 Kasım'da Prag'da yapılacak zirvesinde Romanya, Bulgaristan, Slovenya, Slovakya, Estonya, Litvanya ve Letonya'nın üyeliğe davet edilmesi bekleniyor. Üyelik için Arnavutluk, Makedonya, Hırvatistan'ın da adı geçiyordu. 
     





</TEXT>
</DOC>
