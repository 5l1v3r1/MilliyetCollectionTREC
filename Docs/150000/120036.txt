<DOC>
<DOCNO> 120036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur14.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Baykal'a iade-i ziyaret... 
</HEADLINE>
<TEXT>

     AK Parti Genel Başkanı Recep Tayyip Erdoğan, CHP Genel Başkanı Deniz Baykal'ı, 22 Kasım Cuma günü ziyaret edecek. Erdoğan'ın, 3 Kasım seçimlerinin ardından kendisini kutlama ziyaretinde bulunan Baykal'a, Cuma günü saat 11.00'de CHP Genel Merkezi'nde iade-i ziyarette bulunacağı kaydedildi. 
     Bu arada, CHP Merkez Yönetim Kurulu MYK Genel Başkan Deniz Baykal'ın başkanlığında toplandı. 
     Basına kapalı olarak gerçekleşen toplantıya, CHP Grup Başkanvekilliği'ne getirilen Haluk Koç da katıldı. 
     Koç'un toplantıda, grup başkanvekilliğine seçildiği için MYK üyeliğinden istifasını sunması bekleniyor. 
     CHP Lideri Baykal, bugün saat 13.00'da da Kıbrıs konusunda Dışişleri Bakanlığı bürokratlarından brifing alacak. 
     





</TEXT>
</DOC>
