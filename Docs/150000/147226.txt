<DOC>
<DOCNO> 147226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun23.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan öncü birlikleri Bağdat'ın 10 kilometre ötesinde 
</HEADLINE>
<TEXT>

     ABD ordusu öncü birliklerinin Bağdat'ın 10 kilometre ötesinde bulunduğu bildirildi. 
     Bölgedeki Amerikalı askeri kaynaklar, Reuters muhabirine yaptıkları açıklamada, 3. Piyade Tümeni'nin zırhlı öncü birlilerinin Bağdat'ın güney sınırının 10 kilometre ötesinde bulunduğu söylediler. 
     Bu arada Bağdat'taki Reuters muhabiri, kentin güneyinde yoğun uçaksavar ateşi olduğunu bildirdi. 
     
     HAVALİMANI DIŞINDA MEVZİLENİYORLAR 

     ABD birliklerinin Bağdat havalimanının dışında bulunduğu ve çatışma için mevzilendiği belirtildi. 
     Katar'daki Merkez Komutanlığı'ndan Amerikalı yetkili Frank Thorp, Reuters muhabirine yaptığı açıklamada, ''Müttefik güçleri şu anda Bağdat havalimanı dışında bulunuyor ve belirleyeceğimiz bir zamanda çatışmak için mevzileniyor'' dedi. 
     Bağdat'taki Saddam Uluslararası Havalimanı, kentin güneybatısının 20 kilometre ötesinde bulunuyor. 
     





</TEXT>
</DOC>
