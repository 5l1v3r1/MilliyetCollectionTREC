<DOC>
<DOCNO> 145296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/soneko19.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gün ortası piyasalar... 
</HEADLINE>
<TEXT>

     Serbest piyasada dolar satış fiyatı 1 milyon 750 bin liradan işlem görüyor. 
     Kapalıçarşı'da dün 1 milyon 771 bin liradan kapanan dolar, bu sabah 1 milyon 744 bin liradan güne başladı. Daha sonra hafif yükseliş yaşayan dolar saat 13.00 itibariyle 1 milyon 745 bin lira alış, 1 milyon 750 bin lira satış fiyatıyla el değiştiriyor. 
     Bankalararası dolar kotasyonlarında da alışta en düşük fiyat 1 milyon 740 bin lira, en yüksek fiyat 1 milyon 746 bin lira, satışta en düşük fiyat 1 milyon 749 bin lira, en yüksek fiyat da 1 milyon 752 bin lira oldu. 
     Dünkü bankalararası satış kotasyonlarında en yüksek 1 milyon 775 bin lirayı gören dolar, sabah en yüksek 1 milyon 745 bin liralık satış fiyatıyla açıldı. 
     
     FAİZ 
     Dün 5.18 puan artışla bileşik faizi yüzde 73.15'den kapanan 3 Mart 2004 vadeli tahvilin aynı gün valörlü işlemleri, bu sabah yüzde 70.04'lük bileşik faizle açıldı. 
     Daha sonra yükselişe geçen bu kağıdın aynı gün valörlü işlemlerinin bileşik faizi, saat 13.00 itibariyle yüzde 72.30 olarak belirlendi. 
     3 Mart 2004 vadeli, yarın valörlü tahvilin bileşik faizi de yüzde 72.59'dan işlem görüyor. 
     




</TEXT>
</DOC>
