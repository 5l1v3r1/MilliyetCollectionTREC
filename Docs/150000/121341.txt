<DOC>
<DOCNO> 121341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko07.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, 10 yeni aday ülkeye 1.3 milyar euro yardım teklif etti 
</HEADLINE>
<TEXT>

     Avrupa Birliği AB , 10 yeni aday ülkeyi AB üyelik şartlarını 9 Aralık'taki son tarihten önce kabule ikna etmek amacıyla bu ülkelere 1.3 milyar euroluk 1.29 milyar dolar ek yardım teklif etti. 
     Doğu Avrupa'daki sekiz ülke Polonya, Çek Cumhuriyeti, Macaristan, Slovakya, Slovenya, Litvanya, Letonya, Estonya ile Kıbrıs Rum Kesimi ve Malta'dan oluşan yeni adayların tarım kesimi ve geri kalmış yoksul bölgeler için daha fazla yardım talep ederek, üyelik şartlarını geçen hafta reddetmeleri üzerine, AB'nin dönem başkanı Danimarka ek yardım önerisini sundu. 
     Gözden geçirilmiş yeni ek yardım önerisinde, yeni adaylara, ayrıca, daha fazla süt ve buğday kotaları veriliyor. Yeni adaylara, yüzde 25 ile başlamak üzere 10 yılda tarım sübvansiyonları giderek artırılacak. Yeni üye adaylarında gerice kalmış bölgeler için de 23 milyar dolarlık 22.8 milyar dolar ek yardım bütçesi ayrıldı. 
     Almanya ve Hollanda gibi bazı AB üyeleri, para olmadığı gerekçesiyle, ek yardımlara karşı çıkarken, dönem başkanı Danimarka, Avrupa kıtasının yeniden birleştirilmesinin para konusundaki çekişmelere kurban edilmemesi, uzlaşmaya varılmasından yana. 
     





</TEXT>
</DOC>
