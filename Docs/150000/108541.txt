<DOC>
<DOCNO> 108541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur14.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'nin olağanüstü toplanması için çalışmalar devam ediyor 
</HEADLINE>
<TEXT>

     SP Genel Başkan Yardımcısı Mehmet Bekaroğlu, seçimlerde ülke barajının yüzde 5'e düşürülmesi ve tercihli oy kullanılmasını öngören yasa teklifinin görüşülmesi için TBMM'nin olağanüstü toplanması amacıyla imza toplandığını söyledi. 
     Bekaroğlu, Bilkent Otel'de düzenlenen, partisinin milletvekili adaylarının tanıtımı töreninde gazetecilerin sorularını yanıtladı. 
     Yasa önerisinin, ülke barajının yüzde 10'dan yüzde 5'e düşürülmesi, tercih sistemi ve sandık seçim kurullarındaki yapının yeniden düzenlenmesini içerdiğini bildiren Bekaroğlu, ''Bu teklifin görüşülmesi için Meclis'in olağanüstü toplanması lazım. Bunun için çalışmalar devam ediyor. Sanıyorum öğleden sonra 110 imza tamamlanacak ve Meclis'e verilecek'' dedi. 
     Bekaroğlu, imza toplama işini parti yetkililerinin değil, milletvekillerinin yaptığını söyledi. 
     





</TEXT>
</DOC>
