<DOC>
<DOCNO> 104175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/uras.html </URL>
<DATE> 2002/08/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF paraları nerede 
</HEADLINE>
<TEXT>

     IMF de, Dünya Bankası da bir ülkeye 'bağış' yapmaz. Kredi verir. Dünya Bankası kredilerinin de, IMF kredilerinin de faizi vardır. Vadesi de vardır. IMF'nin verdiği kredi IMF üyesi ülkelerin IMF fonuna katkılarıyla oluşan kaynaktan verildiğinden faizi düşüktür. Yaklaşık yılda yüzde 5 dolayındadır. Dünya Bankası'nın kendi kaynağı yoktur. Para piyasalarından borçlandığı paralar ile oluşan kaynağı kullanır. Para piyasasından borçlanırken ödediği faizin üzerine bir miktar ekleyerek ülkelere kredi verir. 
     Dünya Bankası da, IMF de ülkelere bütçe açığını kapatsınlar, hükümetler istedikleri gibi harcasınlar diye kredi vermez. 
     Dünya Bankası kredileri belli projelerin finansmanı için kullanılabilir. Bu paralarla baraj yapılır. Deprem hasarları onarılır. Okulların bilgisayar ihtiyacı karşılanır. Mali sistemin yeniden yapılandırılması için yapılacak çalışmaların faturası ödenir. 
     IMF sadece ve sadece ülkenin döviz rezervini güçlendirmek için kredi verir. IMF kredileri genelde bozdurulamaz. Harcanamaz. Sadece ülkenin döviz varlığını gösteren 'döviz rezervi' hesabını zengin göstermek, 'vitrin süslemek' için kullanılır. 
     Ülke bunlarla 'vitrin süsler'. Vitrin süslendiği için başka kaynaklardan daha kolay döviz bulur. Veya döviz rezervi IMF kredisiyle güçlendirilince, başka kaynaklardan gelen ve gelecek dövizleri borç ve faiz ödemede kullanma rahatlığına kavuşur. 
     IMF son zamanlarda kredi kullanımında 'istisnai' kolaylıklar sağlamaya başladı. Örneğin son istikrar programında, batan bankaların açıklarının kapatılması için IMF kredilerinin bir bölümünün kullanımına izin verildi. 
     Merkez Bankası IMF'den gelen dövizlerin bir bölümünü rakam açıklanmadı ama tahminlere göre 7 - 8 milyar dolarlık bölümünü Hazine'ye kredi olarak verdi. Hazine de bu IMF dövizlerini bozdurarak bu paralarla batan ve batırılan bankalardan hortumlanan paraları ödedi. Hazine bu paraların karşılığını KDV ve ücret vergisi olarak halktan tahsil edecek. Türk lirasını dövize çevirerek Merkez Bankası'na ödeyecek. Merkez Bankası da IMF'ye faizi ile iade edecek 
     Batan bankalar için kullanılan bölüm dışındaki IMF kredilerinin tamamı Merkez Bankası'nın kasalarında, ülkenin 'döviz rezervi' hesabını süslüyor. Zenginleştiriyor. IMF ve Dünya Bankası'ndan gelen son krediler ile döviz rezervinde bir haftada 1.7 milyar dolar artış oldu. Döviz rezervi 24.8 milyar dolara yükseldi. 
     Bütün bu açıklamalardan sonra Merkez Bankası'ndan temin ettiğim tablodaki bilgileri özetleyelim. 1 1999 yılından bu yana Dünya Bankası'ndan 3 milyar dolar kredi kullandık. 1.5 milyar dolarını geri ödedik. 2 1999 yılından bu yana IMF'den 25.7 milyar dolar kredi kullandık. Bugüne kadar bunun 7.6 milyar dolarını, faizi ile birlikte zamanında geri ödedik. 
     IMF kredileri nerede Bunlar ile ne yapıldı diyerek sual eyleyenlerin bilgilerine arz ederim. 
     
     
1999 - 2002 IMF ve Dünya Bankası'ndan ne kadar kredi kullandık, ne kadar ödedik  IMF Kullanım IMF Geri Ödeme Dünya Bankası Kullanım Dünya Bankası Geri Ödeme 1999 Ocak - 41 16 9 Şubat - 12 16 89 Mart - 26 14 55 Nisan - 40 8 59 Mayıs - 13 7 40 Haziran - 25 24 3 Temmuz - 39 19 12 Ağustos - 13 18 84 Eylül - 26 33 45 Ekim 501 13 9 59 Kasım - 13 23 63 Aralık 305 25 149 2 1999 toplamı 806 286 336 520 2000 Ocak - 13 14 8 Şubat - - 67 68 Mart - 25 57 42 Nisan - 13 40 56 Mayıs 292 - 64 47 Haziran - 25 391 7 Temmuz 295 - 30 8 Ağustos - - 17 73 Eylül - 12 14 38 Ekim - - 21 54 Kasım - - 20 44 Aralık 2.852 - 423 2 2000 Toplamı 3.439 88 1.158 447 2001 Ocak - - 8 8 Şubat 1.415 - 72 74 Mart - - 11 25 Nisan - - 31 56 Mayıs 3.809 - 33 41 Haziran - - 15 2 Temmuz 1.503 - 1.117 5 Ağustos 1.531 - 48 67 Eylül - - 28 25 Ekim - - 11 60 Kasım - - 15 34 Aralık 3.059 1.087 24 2 2001 toplamı 11.317 1.087 1.413 399 2002 Ocak - - 11 13 Şubat 9.117 6.138 6 42 Mart - - 23 34 Nisan 1.092 - 27 61 Mayıs - - 111 54 2002 toplamı 10.209 6.138 178 204 1999 - 2002 toplamı 25.771 7.599 3.085 1.570      
     Kaynak TC Merkez Bankası İstatistik Genel Müdürlüğü Ödemeler Dengesi Müdürlüğü 13.08.2002 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
