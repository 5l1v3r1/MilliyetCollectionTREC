<DOC>
<DOCNO> 115337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur43.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadık Yakut Bizi CHP'ye muhtaç etmeyin... 
</HEADLINE>
<TEXT>

     AK Parti Genel Başkan Yardımcısı Sadık Yakut, iktidarı kimseyle paylaşmak istemediklerini belirterek, ''Bizi CHP'ye muhtaç etmeyin'' dedi. 
     Yakut, partisince Kayseri'nin Sarız ve Pınarbaşı ilçelerinde düzenlenen mitinglerde halka hitap etti. Yakut, mitinglerdeki konuşmalarında, tüm kamuoyu araştırmalarının, AK Parti'nin tek başına iktidara geleceğini gösterdiğini öne sürdü. Seçim barajını sadece AK Parti ve CHP'nin aşabileceğini savunan Yakut, şöyle devam etti 
     ''Kimseyle iktidarı paylaşma lüksümüz yok. Türkiye'nin böyle bir lüksü yok. Yeniden yoksulluğa, yolsuzluğa ve işsizliğe mahkum olmamak için, tek başına iktidara gelmek için, sizlerden oy istiyoruz. Bizi CHP'ye muhtaç etmeyin. Sizden çoğunluklu iktidar istiyoruz. Bunu, Türk insanının gönlünde yatan reformları yapmak için, insanımızı AB ülkelerindeki insanların hayat standartlarına kavuşturmak için istiyoruz.'' ''Siyasi yasakları savunan siyasetçi kendini inkar eder'' diyen Yakut, şunları söyledi 
     ''Siyasetçinin, siyasi hayatının hiçbir döneminde yasakları savunma hakkı yoktur. Kanunlar ve bazı kuruluşlar, siyasetçiye yasak koyamaz. Yasağı ancak millet koyar ve millet kaldırır. Bu millet Tayyip Erdoğan'ın yasağını kaldıracaktır. Dayan Genel Başkanım dayan, yasağın kalkacak, önce başbakan, sonra da cumhurbaşkanı olacaksın.'' 
     





</TEXT>
</DOC>
