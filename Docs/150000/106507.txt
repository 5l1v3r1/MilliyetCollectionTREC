<DOC>
<DOCNO> 106507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun14.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Çeçenistan'da yeniden faaliyete başladı 
</HEADLINE>
<TEXT>

     BM, Çeçenistan'da insani yardım çalışmalarına yeniden başladığını açıkladı. 
     Moskova'daki BM temsilciliğinden yapılan açıklamada, Temmuz sonunda bir Rus sivil toplum kuruluşu yöneticisinin kaçırılması üzerine askıya alınan insani yardım faaliyetlerinin yeniden başladığı bildirildi. 
     Açıklamada, ''Çeçenistan'daki faaliyetlerin yeniden başlatılması kararının, Rus hükümeti, tıp çevreleri ve sivil toplum örgütleriyle yapılan görüşmeler sonucu alındığı'' belirtildi. 
     Çeçen halkının insani yardımlara fazlasıyla ihtiyacı bulunduğu kaydedilen açıklamada, BM'nin Kuzey Kafkasya'daki durumdan kaygı duyduğu vurgulandı. 
     BM, UNICEF ile işbirliği yapan Rus sivil toplum örgütü Drujba'nın yöneticisi Nina Davidoviç'in kaçırılması üzerine, Çeçenistan'daki yardım çalışmalarını 29 Temmuz'da askıya almıştı. Kimlerin kaçırdığı bilinmeyen Davidoviç'ten şimdiye dek haber alınamadı. 
     





</TEXT>
</DOC>
