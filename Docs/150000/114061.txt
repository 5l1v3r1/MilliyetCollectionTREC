<DOC>
<DOCNO> 114061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun13.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, genel af ilan etti 
</HEADLINE>
<TEXT>

     Irak Devlet Başkanı Saddam Hüseyin, genel af çıkardı. 
     Enformasyon Bakanı Muhammed Said El Sahaf'ın, devlet televizyonunda okuduğu kararnamede, Saddam Hüseyin'in siyasi suçlar dahil, çeşitli suçlardan ötürü tutuklu bulunanlar ile kaçak ve mahkumlara geniş kapsamlı af çıkardığı belirtildi. 
     Kararnamede, cinayet suçuyla mahkum olanların, kurbanların ailelerinin affetmeleri, hükümete ya da halka borçlarını ödemeleri halinde serbest bırakılacakları kaydedildi. 
     Affın, Saddam Hüseyin'in görevini sürdürmesi için geçen hafta düzenlenen referandumda tüm Irak halkının ''Evet'' oyu kullanmasından sonra, halka teşekkür etmek amacıyla çıkarıldığı ifade edildi. 
     Irak lideri Saddam Hüseyin, 23 yıllık iktidarında ilk kez bu tür bir af çıkardı. 
     
</TEXT>
</DOC>
