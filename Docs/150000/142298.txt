<DOC>
<DOCNO> 142298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur14.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızları gizli kamera ele verdi 
</HEADLINE>
<TEXT>

     Kayseri'de bir işyerinden cep telefonu çalan 2 sanık, gizli kamera görüntüsünden tespit edilerek yakalandı. 
     Cumhuriyet Meydanı Yeraltı Çarşısı'nda bulunan bir işyerinden cep telefonu çalınması olayını araştıran Hırsızlık Büro Amirliği ekipleri, işyerindeki gizli kamera görüntülerinden yola çıkarak sanıkların eşkalini belirledi. 
     Cep telefonu satan işyerlerinde eşkale uyan kişilere yönelik çalışma yürüten polis, Sivas Caddesi Kaseria İş Merkezi'ndeki bir işyerinde oyalama taktiğini kullanarak hırsızlık yapmak isteyen E.F.B. 16 ve Mustafa U.'yu 18 suçüstü yakaladı. 
     Gizli kamera görüntüsüyle karşılaştırıldığında, önceki hırsızlık olayını gerçekleştiren 4 sanıktan 2'si olduğu belirlenen bu kişiler, gözaltına alındı. Suçlarını itiraf eden sanıkların, firarda olan Serkan E. ve Hasan D. ile 20 ayrı işyerinden 3 milyar lira değerinde cep telefonu çaldıkları belirlendi. 
     Olayla ilgili soruşturmanın sürdürüldüğü kaydedildi. 
     





</TEXT>
</DOC>
