<DOC>
<DOCNO> 111691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/dunya/dun01.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat başarılı geçti 
</HEADLINE>
<TEXT>
Denktaş’a domuzdan kalp kapakçığı takıldı 
     DIŞ HABERLER SERVİSİ 

     New York Columbia Üniversitesi Presbyterian Tıp Merkezi’nde dün bir kalp ameliyatı geçiren KKTC Cumhurbaşkanı Rauf Denktaş’ın 78 sağlık durumunun iyi olduğu bildirildi. 
     Üç saatlik başarılı ameliyatı gerçekleştiren Türk kalp cerrahı Dr. Mehmet Öz, "Denktaş’ın kalp kapakçığının değiştirilmesi ile yaşamının uzatıldığını söyledi. Kalp kapakçıklarının hayvan dokusundan yapıldıklarını ya da metalik olduklarını anlatan Öz, Denktaş’a takılan kalp kapakçığının domuz dokusundan yapıldığını ve bunun teknik bir zorunluluk olduğunu ifade etti. Yoğun bakıma alınan, genel sağlık durumunun iyi ve şuurunun açık olduğu kaydedilen Denktaş’ın cuma veya cumartesi günü taburcu olması bekleniyor. 
     
     Atina’dan geçmiş olsun’ mesajı 
     Denktaş’a acil şifalar dileyen Yunanistan, bir an önce görüşmelere dönülmesi temennisinde bulundu. Yunan Dışişleri Sözcüsü Panos Beglitis, düzenlediği basın toplantısında, "Herkes, katı tutumunu koruyan Sayın Denktaş ile bizi ayıran derin uzlaşmazlıkları biliyor. Ancak, bu dönemde insani yön ağır basıyor ve biz kendisinin bir an önce sağlığına kavuşmasını diliyoruz" dedi. 
     



 DÜNYA 












</TEXT>
</DOC>
