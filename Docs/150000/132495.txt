<DOC>
<DOCNO> 132495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur31.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi, Erdoğan'ın Genel Başkanlığını tanımıyor 
</HEADLINE>
<TEXT>

     Anayasa Mahkemesi, AK Parti Genel Başkanı Recep Tayyip Erdoğan'ın genel başkanlık yetkilerinin tedbiren önlenmesi istemi konusunda, Erdoğan'ın ''kurucu üyelikten ayrılmış olmakla genel başkanlığının da sona erdiği'' gerekçesiyle ''karar verilmesine yer olmadığına'' karar verdi. 
     Anayasa Mahkemesi Başkanvekili Haşim Kılıç, Yargıtay Cumhuriyet Başsavcısı Sabih Kanadoğlu'nun istemiyle ilgili olarak Yüksek Mahkeme'nin bugün gerçekleştirdiği toplantının öğleden sonraki bölümünden sonra yaptığı açıklamada, ''Tedbir talebi ile ilgili Kurulumuz herhangi karar verilmesine yer olmadığına karar vermiştir'' dedi. 
     Kılıç, kararın gerekçesini ise şöyle açıkladı 
     '' Kurucu üyelikten ayrılması gerektiği konusunda ihtar kararı verildiğine göre ve bu ihtar kararı yerine getirilmiş olmasına rağmen kurucu üyeliğe bağlı olarak Genel Başkanlık'tan da ayrılması gerekirdi. Ancak şu anda ayrılmamış olması, kişinin Genel Başkan olduğu anlamına gelmiyor. Zaten Genel Başkan değil, kurucu üyelikten ayrılmış olmakla genel başkanlığı da sona ermiştir şeklinde 6 arkadaşımızın görüşü ve 5 arkadaşımızın da Hayır, yeni yasal düzenlemeler karşısında bu tedbir talebinin reddedilmesi gerekir şeklindeki görüşüne karşılık çoğunlukla böyle bir karara varılmıştır.'' Haşim Kılıç toplantıdan sonra gazetecilere kararı açıklarken, "Kurucu üyelikten istifa ettiği için Genel Başkanlıktan da otomatikman ayrılmış sayılır. Genel Başkanlık yetkilerini kullanamaz" dedi. 
     Kararın açıklanmasından sonra Tayyip Erdoğan AK Parti Genel Merkezi'nde hukukçu kurmayları ile toplantıya girdi. 
     
     SORU VE YANITLAR 

     Anayasa Mahkemesi Başkanvekili Haşim Kılıç, AK Parti Genel Başkanı Recep Tayyip Erdoğan'ın bundan sonra genel başkanlık yetkilerini kullanamayacağını belirterek, ''Kurucu üyelikten ayrıldığına göre genel başkanlık da otomatik olarak düşmüştür'' dedi. 
     Kılıç, açıklamalarının ardından gazetecilerin sorularını yanıtladı. 
     Kılıç'a yöneltilen sorular ve yanıtları şöyle 
     Soru Bu açıklamanızdan ''Erdoğan genel başkanlık yetkilerini kullanamaz'' anlamı mı çıkıyor 
     Yanıt Yani arkadaşlarımızın çoğunluk görüşüne göre zaten genel başkan değildi. Dolayısıyla, zaten tedbir kararının verilmesine de gerek yok anlamında düşünceleri mevcut olduğundan dolayı, bu konuda yeniden bir karar vermeye gerek yok şeklinde bir sonuca varıldı. 
     Soru Erdoğan, bundan sonra genel başkanlık yetkilerini kullanamayacak mı 
     Yanıt Şüphesiz, kullanamaz anlamında. Yani kurucu üyelikten ayrıldığına göre genel başkanlık da otomatik olarak düşmüştür. Dolayısıyla yeniden, olmayan genel başkanlık için tedbir kararı verilmesine gerek yoktur anlamında bir karar çıktı. 
     Soru Erdoğan hala genel başkanlık görevini sürdürüyor... 
     Yanıt Biliyorsunuz, bugüne kadar ki uygulama Başsavcı'nın başvurusu üzerine, ama Anayasa Mahkemesi'nin böyle bir kararından sonra artık böyle bir uygulamaya başvurulacağını sanmıyorum. Tabii bu kendi bileceği bir iş. Gayet açık söylüyoruz. Bundan daha açık şey olur mu 6 arkadaşımız, kurucu üyelikten ayrıldığına göre genel başkanlık da o itibariyle düşmüştür, dolayısıyla bizim yeniden tedbir kararı vererek, genel başkanlığının durdurulmasına ilişkin bir karar vermemize gerek yoktur... 
     Soru Anayasa Mahkemesi, Erdoğan'ın genel başkanlığını tanımıyor mu 
     Yanıt Şüphesiz. 
     Soru Erdoğan'ın genel başkanlık sıfatıyla bugüne kadar attığı imzaların sonucu ne olacak 
     Yanıt O bizim dışımızda bir konu. Onu bilemiyorum. 
     Soru Kararınızı verirken yasal değişiklikleri dikkate aldınız mı 
     Yanıt Genel başkanlığının durdurulması için tedbir kararının verilmesine ilişkin yapılan yasal düzenlemeler dikkate alınmadı. 
     Soru AK Parti hakkındaki kapatma davası ne zaman ele alınacak 
     Yanıt Biliyorsunuz bu dava artık kapatma davası değil, yapılacak Hazine yardımından kısmen veya tamamen yoksun bırakma. İlgililerin savunması alındıktan sonra gündeme alacağız. 
     
     CHP VE ANAP'A İHTARA RET 

     Kılıç, Yargıtay Cumhuriyet Başsavcılığı'nın ANAP ve CHP'ye ihtar istemlerinin reddedildiğini de bildirdi. 
     Yargıtay Cumhuriyet Başsavcısı Sabih Kanadoğlu, ANAP'a Merkez Karar ve Yönetim Kurulu, CHP'ye ise Parti Meclisi'nde genel başkana kontenjan tanınmasını ortadan kaldıracak tüzük değişikliğini yerine getirmemeleri nedeniyle ihtar verilmesini istemişti. 
     
</TEXT>
</DOC>
