<DOC>
<DOCNO> 107648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/guncel/agun.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arka sokakların kemancı prensi 
</HEADLINE>
<TEXT>

İbrahim, 20 yaşında bir Roman. 5 yaşında tanışıp sevmediği kemanla haşır neşir şimdilerde. Bilgi Üniversitesi’nde keman kursu alıyor. Hocalarına göre dahi, ona göre ise abartıyorlar 
     BELMA AKÇURA İstanbul 

     O gündüz darbuka ve keman seslerinin yükseldiği, gece köpek havlamalarının, sarhoş naralarının, yakası açılmadık hikayelerin ve tenhalarda yoksulluğa çekilen sustalı bıçkın delikanlıların kol gezdiği sokaklarda büyüdü. Okulu sevmedi, sokakları sevmedi, sokakta çalmayı, çiçek satmayı, Roman olmayı da sevmedi... Ama şimdi arka sokakların en iyi keman çalan prensi... 
     İbrahim Demirdöven, İstanbul’un arka yüzü sayılan Kuştepe’de derme çatma evlerden birinde doğdu. Annesinin beş yaşındayken ona keman almasından nefret etti.öKemanı bende ritim duygusu daha iyi olduğu için istemedim. Şimdi ise keman benim için vazgeçilmez oldu" diyor. 
     İbrahim şimdi, Bilgi Üniversitesi’nde keman ve piyano kursu alıyor, geceleri de okuma yazma kurslarına gidiyor. Hocalarının ona dahi’ muamelesi yapmasını ise hiç anlamıyor ve en içe kapanık haliyle abartıyorlar’ diye karşılık veriyor. 
     Ailesine çok düşkün olan İbrahim’in bir de erkek kardeşi var. Annesini seviyor babasına karşı ise kendisini kötü hissediyor otobanlarda, sokaklarda çiçek satarken ona hiç yardım etmediği için. H l Romanların çiçek satmasından hoşlanmıyor sokaklarda darbuka çalıp şarkı söylemelerinden de. Hırsız olarak tanınmaları ise çok ağrına gidiyor. "Tek istediğim ailemi bu hayattan kurtarmak" diyor. 
     Çingeneler Zamanı’nı izlememiş 
     O ünlü yönetmen Emir Kusturica’nın bütün pis işlere bulaşan çingene genci Perhan’ına hiç benzemiyor. Zaten Çingeneler Zamanı’ filmini duymuş ama izlememiş ama filmin müziğini yapan Goran Bregoviç’i biliyor. Yoksulluğun kıyısında sürekli olarak gezinip dursa da o Roman kültürüne aç kalma pahasına uzak duruyor. Sinemaya gitmiyor, arkadaşlarıyla gezmiyor ama saçlarına briyantin sürüp, temiz kıyafetler giymeye, parfüm sürmeye özen gösteriyor. 
     
Hayali Tarkan’ın arkasında çalmak      Bilgi Üniversitesi’nin kapısından girerken hep kenardan kenardan yürüyor. Az konuşuyor. Kemanını en profesyonel haliyle tutup poz veriyor ama mahallesinde çekilen fotoğraflarda iğreti duruyor. Kendisi gibi Kuştepeli olan ve Bilgi Üniversitesi’nde Kurslardan Sorumlu Koordinatör Yardımcısı Neşe Aytekin’in yardımıyla aldığı kursları ise çok önemsiyor. Onun söylediği hiçbir şeye itiraz etmiyor çünkü Neşe Aytekin içlerinden çıkan en tanıdık, en bildik en somut başarı olarak önünde duruyor. Demirdöven "Haluk Polat da çok iyi bir insan. Benim çok yetenekli olduğumu söylüyor. Fakat bence beni biraz abartıyorlar" diyor. 
     Üniversitede Demirdöven’in adını bilmeyen yok gibi. O da şaşkın Niye ki’ diye soruyor. Notaları bana Roman ağabeylerim zaten öğretmişti’ diyor. Para biriktirip daha iyi bir keman almak istediğini söyleyen İbrahim şimdiler de Bach’ı dinleyip, Tarkan’ın arkasında çalmayı hayal ediyor ... 
     



 GÜNCEL 




















</TEXT>
</DOC>
