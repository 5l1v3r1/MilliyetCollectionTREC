<DOC>
<DOCNO> 141361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur33.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CMUK yeniden düzenleniyor... 
</HEADLINE>
<TEXT>

     Ceza Muhakemeleri Usulü Kanunu'nda CMUK önemli değişiklikler yapan tasarı, TBMM Başkanlığı'na sunuldu. 
     Yargılamanın daha süratle yapılmasını sağlayarak, adliyelerdeki yığılmaları önlenmeyi amaçlayan tasarı 389 maddeden oluşuyor ve CMUK Yasası'nı yürürlükten kaldırıyor Tasarıya göre, savcıların çok iyi bir hazırlık soruşturması yapmalarını sağlamak için mahkemelere, iddianameyi ret veya iade etme hakkı getiriliyor. Mahkeme, iadesini karar verdiği iddianamedeki eksikliklerin tamamlanmasını isteyebilecek. 
     Savcı bu eksiklikleri tamamladıktan sonra yeniden dava açabilecek. İddianamenin reddi ise eldeki kanıtlarla dava açılmasının mümkün olmadığı anlamına gelecek. Bu durumda Savcı ya yeni deliller bulacak ya da dava açmaktan vazgeçecek. Savcı, iddianamenin reddi veya iadesine ilişkin kararlara bir üst mahkemede itiraz edebilecek. 
     TBMM Başkanlığı'na ayrıca, Ceza Muhakemeleri Kanunu'nun Yürürlük ve Uygulama Şekli Hakkında Kanun Tasarısı da TBMM Başkanlığı'na sunuldu. 
     





</TEXT>
</DOC>
