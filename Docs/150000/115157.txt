<DOC>
<DOCNO> 115157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun02.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşıyla burs veriyorlar... 
</HEADLINE>
<TEXT>

Tekel fabrikasının işçi ve memurları, ortalama 500 milyon TL olan maaşlarından her ay birkaç milyon artırıp birçok gencin eğitimine devam etmesini sağlıyor 
     SEMRA KARDEŞOĞLU İstanbul 

     Ekonomik kriz, her alanda olduğu gibi özellikle eğitim alanında çalışmalar yapan sivil toplum kuruluşlarını da etkiledi. Ancak bu zor koşullara rağmen Tekel fabrikasının işçi ve memurları çocuk okutmaya devam ediyor. 1997’den bu yana her yıl en az dört üniversite öğrencisine burs veren işçi ve memurlar, bu yıl da bursu devam ettirme kararı aldı. Tekel’de 25 yıllık işçi olan Nursel İnal, şöyle konuştu "Tıp, İktisat, İşletme bölümü mezunu öğrencilerimiz oldu. Maaşlarımız ortalama 500 milyon. Ancak herkes birkaç milyon bile verse bir çocuğun okuması için gereken 50 milyonu toplayabiliyoruz. Cebimizden çıkan birkaç milyon hayatımızı bitirmez. Ama birçok öğrencinin geleceğini kurtarır." 
     
     HAYATIMIZ BİTMEZ Kİ’ 
     Burs alan çocuklarla hiçbir zaman bir araya gelmediklerini belirten İnal, "Çünkü onların utanıp sıkılmalarını istemiyoruz. Bu çocuklar da çalışmaya başladıklarında eminim başka çocukların okumasına katkıda bulanacaklardır" dedi. 
     



 GÜNCEL 


















</TEXT>
</DOC>
