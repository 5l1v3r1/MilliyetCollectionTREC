<DOC>
<DOCNO> 138788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur20.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times "Türkiye'den Kuzey Irak'a 55 bin asker" 
</HEADLINE>
<TEXT>

     İngiliz Financial Times gazetesi, Kuzey Irak'taki Kürt grupların temsilcilerinin, "Türk askeriyle çatışırız" yönündeki açıklamalarına karşın, Ankara'nın bölgeye 55 bin askerini sokmaya hazırlandığını yazdı. 
     Mesut Barzani liderliğindeki Irak Kürdistan Demokrat Partisi IKDP Dış İlişkiler Temsilcisi Hoşyar Zebari'nin Türkiye'ye yönelik tehdit dolu sözlerine yer veren gazete, Ankara'nın, "mülteci akınını önleme" gerekçesiyle Kuzey Irak'a 55 bin asker göndermeye hazırlandığını belirtti. ABD ile, Kuzey Irak'a ilişking örüşmelerin sürdüğünü de ifade eden gazetede şöyle denildi 
     "Dışişleri Bakanı Yaşar Yakış, Kürt mültecilerin Musul ve Kerkük'teki evlerine hemen dönmesi halinde, buralardaki petrol sahalarının Kürt kontrolüne girmesi tehlikesi bulunduğunu söyledi. Türkiye'nin bu yaklaşımı, Iraklı Kürtler'i alarma geçirdi. Musul ve Kerkük'ü Araplaştırmak isteyen Saddam yönetiminin bölgeden uzaklaştırdığı Kürt mülteciler bölgede zor koşullar altında yaşıyor ve eve dönmek için Bağdat'taki rejim değişikliğini bekliyor." 
     
     Kürtler dehşete düştü 
     The Independent gazetesine konuşan Iraklı Kürtler ise, artık daha iyi örgütlenmiş bir yönetime sahip olduklarını, Kürt milislerin deneyim kazandığını anlattı. Gazete, bölgede 25 bine yakın silahlı Kürt olduğunu belirtirken, "Türk işgali ihtimali, Iraklı Kürtler'i dehşete düşürdü" başlıklı haberinde bir Kürt yetkilinin şu sözlerine yer verdi 
     "Türkler'in buraya asker sokmasının dört amacı var Fiilen bağımsız bir Kürt yönetiminin kurulmasını engellemek, Türkiye'deki Kürtler'in yeniden ayaklanmasını önlemek, Iraklı Türkmenler'i korumak ve bizim Kerkük'le Musul'u almamızı önlemek." 
     





</TEXT>
</DOC>
