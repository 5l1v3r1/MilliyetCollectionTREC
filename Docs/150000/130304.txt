<DOC>
<DOCNO> 130304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/spor/spo15.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Diyarbakırspor’da büyük fedakarlık      DİYARBAKIRSPORLU futbolcular, yönetimin oluşmaması halinde kulüpten alacaklarını sezon sonuna kadar dondurma kararı aldı. Ali İhsan Kaya yönetiminin istifasının ardından belirsizlik sürerken, 18 Ocak’taki kongre için şu ana kadar talipli çıkmadı. 
     
Belözoğlu bugün Modena karşısında      YILBAŞI ve Cadılar Bayramı nedeniyle İtalya’da lige verilen 3 haftalık ara sona erdi. Ligin 16. haftasında kendi evinde Modena’ya karşı oynayacak olan Inter’de Emre Belözoğlu kadroya alınırken, sakatlığı halen devam eden Okan Buruk’un kadroda olmadığı bildirildi. Karşılaşma TSİ ile 21.30’da başlayacak. 
     
Kürekte üç Türkiye rekoru      İSTANBUL’DA dün başlayan Ergomania Open 2003 Türkiye Salon Kürek Şampiyonası rekorlarla başladı. Genç C Erkekler kategorisinde Şişecam’dan Ekin Başalp, Genç A Bayanlar kategorisinde Galatasaray’dan Gözdem Mergen, Hafif Kilo Bayanlar kategorisinde de Fenerbahçe’den Burcu Işıldar yeni Türkiye rekorunun sahibi oldu. 
     
Hentbolcular fark attı 34-24      6. Avrupa Erkekler Hentbol Şampiyonası eleme grubu rövanş maçında Türkiye, Gürcistan’ı 34 - 24 yendi. Ay - Yıldızlı ekibimiz karşılaşmanın ilk yarısını da 18 - 10 önde kapadı. Millilerimiz, 9 Ocak’ta yaptıkları ilk maçı da 38-28 kazanmıştı. Türkiye, eleme grubunda Avusturya ile 14 Ocak’ta İstanbul’da, rövanşını da 17 Ocak Cuma günü Traun’da karşılaşacak. 
     
Sidney’de sürpriz      SEZONUN ilk Grand Slam’i olan Avustralya Açık öncesinde son prova sayılan Sidney Turnuvası’nda zafere Güney Koreli Lee Hyung - Taik ulaştı. Fakir bir patates çiftçisinin oğlu olan Lee, finalde Ferrero’yu 2 - 1 yendi. G.Koreli raket, dünya sıralamasında 85. basamakta yer alıyor. Bayanlarda ise Davenport’u 6 - 4, 6 - 3 yenen Belçikalı Kim Clijsters şampiyon oldu. 
     
Bayanlar yendi erkekler mağlup      AVRUPA Yıldız Bayanlar Voleybol Şampiyonası’nda Türkiye, Moskova’da oynanan grubundaki son maçında Romanya’yı 3-0 yenerek grup ikincisi oldu, ancak finallere gitme şansını elde edemedi. Yıldız Erkek Milli Takımı ise Almanya’ya 3-0 yenilmekten kurtulamadı. 
     
Aydan Siyavuş törenle anıldı      TÜRK basketbolunun önemli isimlerinden antrenör Aydan Siyavuş, 5. ölüm yıldönümünde anıldı. Zincirlikuyu Mezarlığı’nda kabri başındaki törene, Siyavuş’un ailesi, Basketbol Federasyonu Başkanı Turgay Demirel, genel koordinatör Ali Özsoy, Milli Takımlar Genel Menajeri Doğan Hakyemez, Basketbol Milli Takım Antrenörü Aydın Örs ile camiadaki diğer isimler katıldı. 
     
Dennis Rodman tutuklandı      NBA’İN efsanevi isimlerinden Dennis Rodman, oyunculuk dönemindeki kötü alışkanlıklarını basketbolu bıraktıktan sonra da devam ettiriyor. Son olarak bir kadın, Rodman’ın kendisine saldırdığı ve dövdüğü iddiasıyla polise başvurunca Newport Beach’deki evinde tutuklandı. 41 yaşındaki eski NBA yıldızı, 25 bin dolar kefaletle serbest bırakıldı. 
     



 SPOR 


























</TEXT>
</DOC>
