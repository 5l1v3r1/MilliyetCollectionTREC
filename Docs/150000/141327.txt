<DOC>
<DOCNO> 141327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo49.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Federasyonu Disiplin Kurulu kararları... 
</HEADLINE>
<TEXT>

     Türkiye Basketbol Ligi'nde mücadele eden Göztepe'ye, 1 Mart'taki Pınar Karşıyaka maçında çıkan olaylar nedeniyle 1 maç saha kapatma ve toplam 12 milyar lira para cezası verildi. 
     Basketbol Federasyonu Disiplin Kurulu'ndan yapılan açıklamada, Karşıyaka maçında Göztepe seyircisinin organize biçimde küfür ettiği, maç öncesi bazı kişilerin Karşıyakalı olarak hedef gösterilerek hırpanlandığı, devre arasında Pınar Karşıyaka antrenörüne küfür edildiği, üzerine su ve yabancı madde atıldığı ve maçın güçlükle tamamlanabildiği belirtildi. 
     Maç sonunda arbede çıktığı, oyuncuların üzerine çakmak, para ve soda şişesi gibi maddelerin atıldığı ve VIP tribününe saldırıda bulunulduğu da ifade edilen Basketbol Federasyonu Disiplin Kurulu açıklamasında, daha önce çeşitli para ve ihtar cezası aldığı da gözönünde bulundurularak Göztepe'ye, Disiplin Talimatı'nın 29.2.2 maddesi gereğinde 1 maçı başka salonda oynama ve 10 milyar lira para cezası, 29.2.2 maddesi gereğince ayrıca 2 milyar lira para cezası verildiği bildirildi. 
     





</TEXT>
</DOC>
