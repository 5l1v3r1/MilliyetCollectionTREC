<DOC>
<DOCNO> 140467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yasam/ayas.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya coştu bir kere 
</HEADLINE>
<TEXT>

Brezilya’dan Amerika’ya, Dominikler’den Avrupa’ya milyonlarca insan, dünyayı saran savaş kasvetine’ karşı, kendilerini çılgın karnavallara vurdu 
     DIŞ HABERLER SERVİSİ 

     Bir yanda tüm dünya ilk bombanın Irak’a ne zaman düşeceğini düşünedursun, başka bir dünyayı’ da karnaval heyecanı sardı. İşte eğlenen Dünya 
     
     Rio’da samba geçidi 
     Çılgın dansçılarıyla özdeşleşmiş Rio Karnavalı’na 400 bin izleyici katıldı. Rio de Janeiro’da cuma günü başlayan karnaval, önceki gün yedi Samba okulundan 4 bin yarışmacının danslı geçidiyle zirveye ulaştı. 
     
     Yüz binler New Orleans’ta 
     ABD’nin New Orleans kentindeki Mardis Gras karnavalı büyük coşkuyla kutlanıyor. Yüz binlerin katıldığı festival, bugün bir geçit töreni ile sona erecek. 
     
     Boyalı vücutlar Dominik’te.. 
     Dominik Cumhuriyeti’nin başkenti Santo Domingo’da yapılan karnaval ilginç görüntülere sahne oldu. Vücudu boyalı ve keçi kemiklerinden yapılmış kolye takan bir adam, çıplak bebeğini havaya kaldırarak kameralara poz verdi. Bolivya, Arjantin ve Kolombiya’da da kutlamalar sürüyor. 
     Avrupa eksik kalmadı 
     İtalya’nın Venedik kenti, kutlamaların en coşkulu geçtiği yerdi. 100 bin kişinin katıldığı kutlamalarda renkli maskeler ve süslü gondollar dikkat çekti. Almanya’nın birçok şehrindeki geçit gösterilerini yüz binler izledi. Hırvatistan ve İsviçre’de yapılan kutlamalara da çok sayıda kişi katıldı. 
     



 YAŞAM 


















</TEXT>
</DOC>
