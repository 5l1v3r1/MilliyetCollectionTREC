<DOC>
<DOCNO> 126552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun16.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeklerini önce bıraktılar, sonra pişman oldular... 
</HEADLINE>
<TEXT>

     Alman çift, yeni doğan bebeklerine bakmak istemeyen annelere tanınan imkandan faydalanarak, önce bebeklerini hastaneye bıraktı, 3 gün sonra da pişman olup onu geri aldı. 
     Başkent Berlin'deki hastanenin sözcüsü, hemşirelerin Thomas adını verdikleri bebeklerini mali nedenlerle bırakan çiftin, daha sonra bebeği geri istediğini söyledi. 
     Sözcü, başkent hastanelerinde 2 yıl önce başlatılan bu uygulama boyunca ilk kez bir annenin bebeğini bıraktıktan sonra geri istediğini söyledi. 
     Anneler, bakamayacakları bebeklerini hastanede bıraktıktan 8 hafta sonraya kadar geri alabiliyor. 8 haftadan sonra anneleri tarafından alınmayan bebekler, evlat edinmek isteyenlere veriliyor. 
     





</TEXT>
</DOC>
