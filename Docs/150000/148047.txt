<DOC>
<DOCNO> 148047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yazar/pulur.html </URL>
<DATE> 2003/04/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Para var, iş yok 
</HEADLINE>
<TEXT>

     "Paranın gözü kör olsun, ah bir paramız olsa, biz neler yaparız. neler " 
     Palavra 
     Senin niyetin iş yapmak olsaydı, paran yetmese bile bir şeyler yapardın, yaratırdın. 
     Üstelik paran var, yine yapamıyorsun .. 
     Recep Yazıcıoğlu, diye bir vali vardı, şimdi nerede, hangi vilayette bilmiyoruz, ama yaptıklarını gören herkes "İş yapmak için sadece para şart değil " derdi. 
     Elbette para lazım, parayı inkar eden yok, lakin, halka hizmet, devletin çarkını çevirmek için sadece para yetmiyor. 
     
     İŞTE size bir örnek... 
     İstanbul’un göbeğinde, Nişantaşı’nın ortasında Marmara Üniversitesi İletişim Fakültesinin hali geçenlerde yazdık, Dekan ve öğretim üyeleri barakada, öğrenciler askeri çadırda... 
     Niye 
     
     GEÇEN ders yılına girerken, fakülte binası "depreme dayanıklı bir hale getirmek" için boşaltıldı, bahçede alelacele, iki katlı bir bina yapıldı, kitaplar, bilgisayarlar ve diğer malzeme, askeriyeden alınan çadırlara taşındı, Dekan ve hocalar barakaya yerleştirildi. 
     Eski binanın "temel takviye" işlemine başlandı, yani bina depreme dayanıklı hale getirilecekti. 
     
     KOCA ders yılı böyle geçti, öğrenciler, gazetecilik, radyo, televizyon derslerini uygulama yapmadan geçiştirdiler. 
     Yaz tatilinde inşaatın biteceği sanılıyordu, bitmedi. 
     2002 - 2003 ders yılı başladı, birkaç ay sonra bitecekti, durum değişmedi, yani inşaat devam ediyor da diyebilirsiniz, edemiyor da diyebilirsiniz. 
     
     PEKİ niye 
     İhale kanununa göre, en düşük fiyatı vererek işe başlayan müteahhit, bir süre sonra "zarar ettim " deyip kaçıyor. 
     Yeni ihalenin açılması üç ayı buluyor. Yeni müteahhit yine en düşük fiyatı verip kazanıyor ama, bu sefer o da başlayamıyor. 
     Çünkü bütçedeki para o yıl harcanamadığı için "düyuna" kalıyor. 
     "Düyuna kalmak" ne demek 
     Parayı zamanında kullanamamak demek. 
     Yeni bütçe bekleniyor, bütçe çıkıyor, ihale açılıyor, sonuç yine hüsran, müteahhit zarar ettim, deyip kaçıyor, yeni ihale için üç ay geçiyor, sonunda para yine düyuna kalıyor. 
     Hocalar barakada, öğrenciler çadırda... 
     Peki, bu inşaat bitmeyecek mi 
     Dekan Prof. Alaaddin Asna, umutlu, "Bu yüzyıl içinde" biteceğinden umutlu 
     
     İŞTE, size, sadece paranın yeterli olmadığını gösteren bir örnek para var ama, iş yok 
     Ya o fakülteden mezun olanlar, ya da şimdi ders verenler, köşelerinde, sütunlarında iki satıra bile yer yok mu 
     Sizin fakültenin halini anlatmak, bizim gibi, "alaylı" bir gazeteciye mi düştü 
     
     







</TEXT>
</DOC>
