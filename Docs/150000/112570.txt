<DOC>
<DOCNO> 112570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sondun05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da müşerref yanlısı parti önde 
</HEADLINE>
<TEXT>

     Pakistan'da askeri yönetimden sivil yönetime geçişi sağlayacak olan seçimlerde, Devlet Başkanı General Pervez Müşerref'i destekleyen Pakistan Müslüman Birliği Kayd-ı Azam PML-KA , en fazla sandalyeyi alarak potansiyel koalisyon ortağı oldu. 
     Pakistan Seçim Komisyonu'nca Ulusal Meclis'in 342 sandalyesinden seçimle belirlenecek olan 272'sinin gayriresmi sonuçları açıklandı. 140 milyon seçmenin yer aldığı genel seçimlerde 272 sandalyeden 266'sının sahibi belli olurken, 3 sandalye için oylar yeniden sayılacak, 3'ü de henüz belli olmadı. 
     Şu ana kadar belli olan sonuçlara göre, PML-KA seçimde en fazla oyu alarak 77 sandalye sahibi oldu. 
     Eski başbakanlardan Benazir Butto'nun Pakistan Halk Partisi PHP , 62 sandalyeyi garantiledi. 
     Aşırı dinci 6 partiden oluşan Mutahidda Meclis-i Amel MMA ise, 49 sandalye kazandı. 
     Seçimde ayrıca Mücahit Ulusal Hareketi 12, eski başbakanlardan Navaz Şerif'in lideri olduğu Pakistan Müslüman Birliği 15 ve diğerleri 51 sandalye aldılar. 
     Devlet Başkanı Müşerref'in 60'ı kadınlardan, 10'u da dini gruplardan seçilmek üzere 70 kontenjanı bulunuyor. 
     





</TEXT>
</DOC>
