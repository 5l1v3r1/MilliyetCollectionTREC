<DOC>
<DOCNO> 103894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur22.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Bayar "Seçim olmazsa, demokraside sıkıntı doğar" 
</HEADLINE>
<TEXT>

     Demokrat Türkiye Partisi DTP Genel Başkanı Mehmet Ali Bayar, seçim olmadığı takdirde demokrasinin sıkıntıya gireceğini söyledi. 
     Eskişehir'de gerçekleştirilen 8. Geleneksel Ertuğrulgazi Şurası ve Yörük Etkinlikleri'ne katılan Bayar, soruları yanıtladı. 
     Seçimlerin ertelenmesine ilişkin soruyu yanıtlayan Bayar, bu söylentilerde gerçeklik payı olup olmadığını bilmediğini belirtti. ''Benim için önemli olan TBMM'dir'' diyen Bayar, şöyle konuştu 
     ''TBMM demokrasinin kalbidir. Seçimlerin, Seçim Kanunu değiştirilmeden yapılması doğru muydu Onu bilmiyorum. TBMM kararını verdi. Ama seçimler yanlış bir zamanda, yanlış bir altyapıyla yapılıyor. Seçim kararı alındıktan sonra seçime gölge düşürmemek lazım, seçim kararı alınmıştır ve yapılmalıdır.'' Seçimin olmaması halinde demokrasinin sıkıntıya gireceğini kaydeden Bayar, seçim kararı alındıktan sonra Türkiye'nin rahatladığını, çünkü ne yapacağının belli olduğunu bildirdi. 
     Bayar, DTP ve DYP yakınlaşmasına ilişkin soruyu ise şöyle yanıtladı 
     ''Mesele, DTP'nin DYP'ye yakınlaşması değil, DYP'nin yakınlaşmasıdır. DYP, DTP'yi farketti. Türkiye'nin bugün çok önemli sorunları var, tıkanıklıklara neden olan sorunları var. DYP, DTP'ye niye yaklaşıyor Bir seçim işbirliği mi arıyor Bir bütünleşme mi arıyor Keşke bu ayrılıklar daha önceden tahmin edilseydi, keşke DYP, DTP'nin ne demek istediğini, nerelere geldiğini daha önceden fark edebilseydi.'' Bayar, Kemal Derviş'in CHP'ye katılması yolundaki soruyu yanıtlarken de, ''Derviş artık siyasetçi oldu, artık siyasetçi olarak değerlendirmeliyiz. Derviş'in çocukluğundan beri gönlü CHP'deymiş, madem öyle daha önceden karar verseydi. Derviş benim dostumdur, Türkiye Derviş'i iyi yurttaş, son derece istikrarlı ve siyasette görmek istediği bir insan olarak görüyor. Türkiye'nin farklı yerlerindeki böyle iyi insanların nerede olursa olsun siyasete girmesi, siyaseti kalitelileştirecektir'' dedi. 
     





</TEXT>
</DOC>
