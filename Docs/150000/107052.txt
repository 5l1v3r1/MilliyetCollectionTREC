<DOC>
<DOCNO> 107052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur24.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller " Seçimin ertelenmesinin parçası olmayız..." 
</HEADLINE>
<TEXT>

     DYP Genel Başkanı Tansu Çiller, ''Önümüze ne model veya teklif gelirse gelsin seçim ertelenmesinin bir parçası olan hiç bir şeyin parçası olmayız'' dedi. 
     Çiller, DTP Genel Başkanı Mehmet Ali Bayar'la birlikte Parlamento'da düzenlediği basın toplantısında gazetecilerin sorularını da yanıtladı. 
     Tansu Çiller, bir soru üzerine ''Bir hükümet içinde olmak adına herhangi bir model çerçevesinde, kesinlikle, ama net olarak bir daha tekrar ediyorum kesinlikle, seçim ertelenmesine müsaade etmeyiz. Yani hangi hükümet modeli olursa olsun, önümüze ne model veya teklif gelirse gelsin, seçim ertelenmesinin bir parçası olan hiç bir şeyin parçası olmayız. Çünkü millet artık seçim istiyor'' diye konuştu. 
     





</TEXT>
</DOC>
