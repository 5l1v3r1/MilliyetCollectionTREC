<DOC>
<DOCNO> 146944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yasam/yas01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü topa’ kim can verecek 
</HEADLINE>
<TEXT>

Bir İngiliz fizikçi Beckham’ın mucize ölü top vuruşlarını inceleyince, Türk fizikçilerden hemen yanıt geldi Nihat da öyle vuruyor 
     ÖNAY YILMAZ İstanbul 

     Uzmanlara göre, İngiltere - Türkiye milli maçında oyunun kaderini ölü top’ ve frikik’lerle etkileyecek iki futbolcu var Beckham ve Nihat... 
     İngiliz yıldız David Beckham’ın mucizevi vuruşları tüm otoritelerce kabul ediliyor. Ama uzmanlar, İspanya’dan adını tüm dünyaya duyuran Nihat Kahveci’nin de Real Sociedad’da duran toplarla yaptığı gol vuruşlarında aynı ustalığı gösterdiği fikrinde. 
     İşte bu rekabet, İngiliz fizikçi John Wesson’un bir araştırmasıyla bilimsel bir zeminde tartışıldı. 
     Fizikçi Wesson’un, Futbolun Fiziği’ni anlattığı ve Beckham’ın topa falso vererek istediği noktaya nasıl attığını incelediği makalesi, Türk fizikçilerin de ilgisini çekti. 
     
     Ve işte bilimin dediği 
     Bu makaleyi çeviren Yeditepe Üniversitesi Fizik Bölümü’nden Prof. Dr. Refik Ömür Akyüz, Türk Milli Takımı’nda da Nihat, Emre Belözoğlu ve Sergen Yalçın gibi futbolcuların bu beceriye sahip olduğunu iddia etti. Akyüz, Beckham - Nihat düellosunu’ bilimsel açıdan şöyle anlattı 
     "Oyuncu frikik atışında falso verdiremiyorsa, o vuruşun gol olma şansı azalıyor. Falsolu vuruşta topun enerjisi daha fazla olur. Fırıldayarak giden top yere çarpınca hızlanır, çünkü dönmesindeki enerji, ileri ivmeye aktarılır. Havanın etkisiyle top gittiği yönde ekstra bir kuvvetin etkisi altında kalır. Bu da hava akımını topun bir yanında hızlandırırken, diğer yanında yavaşlatır. Basınç hızlı yanda azalır, yavaş yanda ise artar ve bu basınç farkıyla top yana itilir, yani uçuşun falsolu olmması sağlanır." 
     
Falsonun bilimi Magnus kuvveti      a Fırıldayan top uçuşta hava akışını bir yana iter. Top üzerinde bunun tepki kuvveti ise Magnus Kuvveti’dir. Havaya göre top sola gittiği için resimdeki gibi yukarıya’ sapacaktır. 
     b Topa düz vurulduğunda fırıldama olmayacağı için top falso almaz. 
     c İstenen yöne bir açı yapılarak aynı noktadan vurulan top fırıldar ama yanlış yöne sapar. 
     d Topun hedefe yeniden yönelmesi için doğru açı ve merkezdışı noktadan yeterli şiddetle vurulması gerekir. 
     
     


YAŞAM 


















</TEXT>
</DOC>
