<DOC>
<DOCNO> 116169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko15.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Ekim ayında 667.45 milyon dolar dış borç ödedi 
</HEADLINE>
<TEXT>

     Türkiye, bu yıl Ekim ayında 667.45 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 584.10 milyon doları Hazine, 19.83 milyon doları Merkez Bankası, 62.21 milyon doları da genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. 
     Öte yandan yılbaşından 30 Ekim'e kadar yapılan dış borç ödemeleri ise 14 milyar 896.80 milyon doları buldu. 
     Hazine 7 milyar 493.80 milyon dolar, Merkez Bankası 191.48 milyon dolar, diğer kamu sektörü 447.87 milyon dolar ödeme gerçekleştirdi. Bu dönemde, IMF'ye 6 milyar 763.65 milyon dolar ödeme yapıldı. 
     Verilere göre Ocak ayında 503.7 milyon dolar, Şubat ayında 7 milyar 324.3 milyon dolar ve Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran ayında 1 milyar 337.9 milyon dolar, Temmuz ayında 829.69 milyon dolar, Ağustos ayında 558.3 milyon dolar ve Eylül ayında da 726.48 milyon dolar dış borç ödenmişti. 
     Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
