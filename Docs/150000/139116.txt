<DOC>
<DOCNO> 139116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yazar/guclu.html </URL>
<DATE> 2003/02/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sabreden kazanır mı 
</HEADLINE>
<TEXT>

     TBMM Başkanı Arınç, medyasız bir demokrasi düşünülemeyeceğini dile getirdi. Benim yakınmam üzerine RTÜK Başkanı Fatih Karaca, çocuklara, gençlere ve eğitime yönelik yayınların daha erken saatlerde yayımlanması için daha özenli olacaklarını söyledi. Yakındığım bir diğer konuda ise gerekenin yapılacağını DYP Genel Başkanı Mehmet Ağar kulağıma fısıldadı. Bugüne kadar söz verildiği halde bir türlü yerine getirilmeyen milletvekili seçilme yaşının düşürülmesi için TBMM Başkanlığı’na yasa teklifi vereceğini açıkladı. 
     25 yıldır oskar ödüllerini veren Radyo, TV Gazeteciler Derneği Onursal Başkanı Taner Dedeoğlu ise Genç Bakış’ın ödüle layık görülmesine yönelik sürecin nasıl başladığını şöyle açıkladı. Derslerine girdiğim üniversite öğrencilerine bir sınavda, arkadaşlarınıza televizyonda özellikle hangi programı izlemelerini önerirsiniz sorusunu yönelttim. Açık ara en fazla önerilen isim Genç Bakış oldu dedi. Törende Çocuklar Duymasın da ödül aldı. Yaratıcısı Birol Güven, Havuç’a 16 yaşına kadar telefon yok dedi... 
     Ödül almak güzel. Birilerini sevindirirken, birilerini kızdırdığı da kesin. O ödül iyidir, bu kötüdür yaklaşımı da yanlış. Aslında bize verilen ödülleri kendi adımızdan çok eğitime ve gençliğe verilen önem çerçevesinde değerlendiriyor ve alıyoruz. Bu anlamda, çocuklarımızı, gençlerimizi ve eğitimi, bilimi önemseyen herkese canı gönülden teşekkür ediyoruz... 
     
Kar tatili ne olacak      Temel Eğitim Yasası’na göre yıllık öğrenim süresi 180 işgünü. Batılı ülkelerde bu gün sayısı 220 ile 240 gün arasında değişiyor. Üstelik onlarda tam gün eğitim var. Bizde ise genelde yarım gün. 
     Kar kış tatili her yıl olurdu. Ama sanki bu yıl biraz daha uzayacak. Diğer ekstra tatiller de dikkate alındığında zaten az olan eğitim süresi 160 güne kadar iniyor. Yasa açık. Eğitim süresi 180 gün diyor. Eğer aksayan günler varsa telafi edin şeklinde. Ama biz bugüne kadar ne yaptık Cumartesi günleri ya da yaz tatilinin bitiminde eğitim süresini tamamlayacağımıza, hızlandırılmış eğitim adı altında göz göre göre yasayı ihlal ettik. Çiçeği burnunda bakanımız Mumcu bakalım bu konuda ne yapacak O da mı böyle gelmiş, böyle gider diyecek. Yoksa şik yetçi olduğu bir konuyu düzeltme yoluna mı gidecek Hep birlikte göreceğiz... 
     
YEK masaya yatırılıyor      YÖK’ü YEK yapmakla her şeyin değişeceğini sanmak büyük bir yanılgı. Dünyadaki örneklerine bakıldığında hemen her yerde adı Yüksek Öğretim Kurulu yani YÖK. Şimdi bu ismi değiştirmenin ne anlamı vardı. Psikolojik olabilir ama bu yanlış. 
     Yeni tasarı bugün Genç Bakış’ta masaya yatırılıyor. Eski Milli Eğitim Bakanı Necdet Tekin, Üniversitelerarası Kurul Başkanı Tunç Erem, ODTÜ Rektörü Ural Akbulut ve Yıldız Teknik Üniversitesi Rektörü Ayhan Alkış yeni yasayla ilgili görüşlerini ortaya koyacaklar. Öğrenci ve öğretim üyeleri de katkıda bulunacaklar. Yer Yıldız Teknik Üniversitesi. Kanal D, 22.50. 
     
     







Kırk katır, kırk satır 


Kış çilesi, "tezkere" ham hum şaralopu ve Köyceğiz... 


Yol arkadaşı... 


Uçaksavarlar kime 


Kuzey Irak’ta Kürt devleti 


Tavşan kakası 


Sabreden kazanır mı 


Yardımla beraber bütçe ve borç finansmanı 


By-pass’lı tezkere 


Kuzey Irak’a müdahale nedeni 


Dürüst promosyon yapan gazeteye, yüksek tiraj hediye 


Pazarlık ve genç hariciyeci Macit 


Küresel muhalefete ABD katkısı 


Kar kuşları 


Bankaları yüksek bono faizi yaşatıyor 


</TEXT>
</DOC>
