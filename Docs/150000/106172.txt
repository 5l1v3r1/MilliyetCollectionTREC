<DOC>
<DOCNO> 106172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/ekonomi/eko01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretiminde sevindiren gelişme 
</HEADLINE>
<TEXT>
Kamuda durdu özelde coştu... 
İkinci çeyrekte sanayi üretimi yüzde 11.9 arttı. Bu dönemde kamuda üretim artışı yüzde 0.9’da kalırken, özel sektörde yüzde 16.1’e ulaştı 
     ANKARA Milliyet 

     Seçim belirsizliği sanayi üretimini etkilemedi. Devlet İstatistik Enstitüsü’nün açıklamasına göre ilk çeyrekte yüzde 2.8 artış gösteren sanayi üretimi ikinci çeyrekte de yüzde 11.9 arttı. İlk altı ayda artış da yüzde 7.4 oldu. Bu dönemde kamu üretiminde sadece yüzde 0.9, artış olurken özel sektörde artış yüzde 16.1 gibi yüksek bir orana ulaştı. Birinci çeyrekte bu oranlar kamuda yüzde 0.6, özel sektörde ise yüzde 10’du. olmuştu. 
     Üretim, radyo - TV ve haberleşme cihazlarında yüzde 43.5, taşıt araçları dışındaki ulaşım araçlarında yüzde 42.2, k ğıt ve kağıt ürünlerinde yüzde 23.8 oranında arttı. 
     
     Hedef tutacak 
     Bu gelişmeler ile birlikte yıl sonu büyüme hedefinin gerçekleşmesi konusundaki kuşkular da azaldı. Yılın ilk altı ayında milli hasıla oranın 3 civarında çıkması bekleniyor. 
     



 EKONOMİ 

















</TEXT>
</DOC>
