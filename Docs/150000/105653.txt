<DOC>
<DOCNO> 105653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/cemal.html </URL>
<DATE> 2002/09/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Fuarda konu yine siyaset 
</HEADLINE>
<TEXT>

     İZMİR 

     Fuar’da akşam vakti. Milliyet standında vatandaşlarla sohbet ediyorum. Konu tabii ki siyaset. Önce, mesleği ve yaşı. Sonra, 1999 seçimlerinde oy verdiği parti ve 3 Kasım’daki muhtemel tercihi... 
     Orta yaşlı bir hanım. 
     Emekli öğretmen. 
     "Ecevit uğruna başımızdan neler geçti" diye söze giriyor, "Umudumuz hep Ecevit’ti. 1999’da ona oy attım. Dürüsttü, lekesizdi. Apo da yakalanmıştı. Ama bir daha vermem Ecevit’e. Şimdi CHP ile Yeni Türkiye arasında kararsızım. Çünkü Derviş CHP’ye geçince şaşırdım." 
     Makine teknisyeni, 47 yaşında 
     "YTP’ye verecektim. Derviş CHP’ye gidince kararsız kaldım. CHP ile YTP keşke birleşseydi. Galiba CHP’ye vereceğim. AKP karşısında iyi bir alternatif... Baykal’a da son bir şans..." 
     Kendisi ev hanımı, eşi de teknisyen. 1999’da kendisi Ecevit’e, kocası ÖDP’ye oy vermiş. 
     Şöyle diyor 
     "Derviş’in ikna kabiliyeti fazla, IMF’ci de olsa öyle..." 
     40 yaşında bir işsiz 
     "Cem Uzan’ı düşünüyorum" deyince, arkamdan emekli bir öğretmen, "Aman Tanrım ruhum daralıyor, adımı da yazın, Aysu Günal..." diye feryat ediyor. 
     24 yaşında, deri işçisi 
     "Son seçimde MHP’ye verdim. Ama yapamadı. Bu seçimde sandığa gitmeyeceğim." 
     22 yaşında, orman mühendisi 
     "Eskilere vermem. Cem de Baykal da eski. Derviş’e hiç vermem. Tayyip olabilir. İstanbul’da Belediye Başkanı olarak hizmetleri iyi. Siyaseti ilk yapıyor, yeni..." 
     "Benim derdim türbanlılar. Onlar gelmesin iktidara " diye söze giriyor emekli bir bankacı hanım, "Derviş’ten başka kimse Türkiye’yi kurtaramaz." 
     Öğretmen olduğunu söyleyen genç bir kadın sert bir dille uyarıyor bankacıyı 
     "Derviş ne yapacak ki, Türkiye’yi IMF’ye daha fazla borçlandırmaktan başka..." 
     Bankacı hanımın eşi emekli bir astsubay. Daha önce oyunu DSP’ye atmış, şimdi CHP’yi düşünüyor. 
     Belediye’den yeni emekli 
     "Kaç kez CHP’ye oy verdim. Ama şimdi onun da diğerlerinden farkı kalmadı. Avrupa Birliği’ni savunuyor çünkü. AB tellallığı yapıyor. Onun için benim oyum İşçi Partisi’ne, Perinçek’e..." 
     1986’da SBF’den mezun olmuş. 39 yaşında. Bilgisayar şirketi var. 1999’da oyunu ÖDP’ye atmış. Şimdiki eğilimi CHP. 
     Nedenine gelince 
     "ÖDP’nin Avrupa Birliği konusundaki tavrı net değil. Havet’ diyor. Göz ucuyla Derviş’i, CHP’yi izliyorum. Sosyal liberal sentez ilgimi çekiyor." 
     9 Eylül Üniversitesi’nden. 
     22 yaşında, ÖDP’li 
     "Yine ÖDP’ye vereceğim. Fakat Almanya’da Schröder, Amerika’nın Irak’a müdahalesine karşıysanız, oyunuzu bana verin " diyor. Bunu burada da söyleyen çıkarsa, oyumu ona atarım." 
     Kendisi ev hanımı. 
     Eşi mimar ve son seçimde ANAP’a oy vermiş. "Şimdi kararsızım " diyor. Ev hanımı eşi de kararsız. Hem İsmail Cem diyor, hem Derviş. 
     Sonra da ekliyor 
     "Hangi parti kaliteli milletvekili adayları koyarsa, oyumu ona atarım." 
     Bu arada sözü Sezen Aksu’ya getiriyor. Sezen’in güzel konserini, olayını destekliyor. Kendisinde hoş titreşimler yarattığı anlaşılıyor. "Her dilde niçin şarkı söylemesinler ki Resmi dilimiz Türkçe. Korku, tedirginlik niye " diye soruyor. 
     Bir marangoz, 25 yaşında 
     "1999’da DYP’ye verdim oyumu. Şimdi kararsızım, düşünüyorum." 
     Lokanta sahibi, 29 yaşında 
     "Son seçimde boş oy attım. Şimdi Derviş heyecanlandırıyor beni. Dinlediğim zaman etkileniyorum. Güven veriyor. Abartısı yok." 
     Ege Üniversitesi’nde öğrenci. 
     22 yaşında, iktisat okuyor 
     "Şu an Yeni Türkiye’yi düşünüyorum. Çünkü bizi Avrupa’ya sokabilecek tek siyasetçi olarak görüyorum İsmail Cem’i..." 
     27 yaşında işsiz. 
     "Ne iş bulursam yapıyorum" diye söze giriyor, "Son seçimde ANAP’a oy atmıştım. Bu sefer Tayyip, AKP... Yolsuzlukla mücadele edeceği için..." 
     44 yaşında, devlet memuru. 
     Eski bir Ülkücü 
     "MHP’ye atmıştım, değiştirmem." 
     31 yaşında, finansmancı. YTP’nin Yeni Türkiye Gönüllüleri örgütüne katılmış. "Avrupa vizyonu olduğu için oyum İsmail Cem’e..." diyor. Gene Yeni Türkiyeci bir üniversite öğrencisi, gayet militan bir üslupla sesini yükseltiyor 
     "Cem Boyner’i yediler. Ama İsmail Cem’i yedirmeyeceğiz." 
     20 yaşında genç kız, tıp okuyor. "Kemal Derviş ve Yaşar Nuri Öztürk var diye CHP’ye vereceğim" diyor. 
     Yorumsuz 
     Bir İzmir akşamı, Fuar’daki seçim sohbeti böyleydi. Bakalım salı akşamı neler olacak Bir gün daha Fuar’dayız 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
