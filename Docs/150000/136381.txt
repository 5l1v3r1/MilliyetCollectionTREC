<DOC>
<DOCNO> 136381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun90.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Savaş başladığında verilen ilk kayıp gerçekliktir. 
Hiram Johnson 

Canlı Kalkan ..      Yaklaşık 10-15 senedir balık pazarlarında, balıkçılar şöyle gururla bağıramıyorlar "Canlıı Kalkaaan" diye. Altınla yarışan fiyatıyla kimse, yanından bile geçemiyor artık çünkü. Zaten yanlış avlanmadan dolayı azalan Kalkanları da, lüks balık lokantaları kapattığı için epeydir hayatımızdan çıkarıp, "Eski Bir Dost" muamelesi yapıyorduk gördüğümüzde kendilerine...İşte yıllar sonra ama bu sefer çok başka bir şekilde hayatımıza girdi Canlı Kalkan'lar... Amerika'nın okları yayından çıkmış, hedefi vurmak üzere. "Acaba bu acımasız okla hedefin arasına nasıl girer, savaşın tekerine nasıl çomak sokarız " diye düşünen dünyanın çeşitli yerlerinden insanlar, Irak'a doğru yol alıyorlar. 
     Hastane, okul gibi çeşitli tesislere yerleşerek "Biz buradayız, haydi bombalayın bakalım" şeklinde bir eylemle savaşı önlemeye çalışıyorlar. Ne kadar caydırıcı bir eylemdir, bilinmez. Yuvarlanan bir taşın önüne küçücük bir dal parçası koymak gibi bir şey bu... Tam da bu dilleri, dinleri farklı ama amaçları bir insanların öykülerini haberlerden seyrederken, kafamızın içinde bir isim yankılanmaya başladı. Acaba o böyle bir şey yapmayı düşünür müydü Kendisi, Saddam Hüseyin'i çok seven ve ona bir marş yapan ve hatta gidip Irak'ta huzurda seslendiren Kadir Tapucu... Sevemez mi Sever, kendi tercihidir. Irak'a gidip Canlı Kalkan olur mu Bilmeyiz, o da kendi tercihidir. Şarkının sözlerini unutmadık ama 
     
BÜYÜK KOMUTAN      Adın güzel, büyük komutan 
     Allah sizi korusun büyük yürekli 
     Biz ve bütün Müslümanlar yanınızdayız 
     Küçük büyük bütün Müslümanlar seni selamlıyoruz 
     Söyleyin ey Irak halkı 
     Vatanınızı ne kadar seviyorsunuz 
     İşte bu kadar işte 
     Söyleyin Irak halkı 
     Yüce Saddam Hüseyin'i ne kadar seviyorsunuz 
     İşte bu kadar işte 
     Sayenizde Irak dünyayla büyüyor 
     Yüz akınızla, iyi niyetinizle 
     Bütün kitaplar sizi anlatıyor 
     Ey yoksulların babası 
     Ey şefkat sahibi 
     Ey Saddam Hüseyin 
Söz-Müzik Kadir Tapucu 
     "Hafıza-i beşer, nisyan ile maluldur" demişler. İnsanlık halidir, unutmuştur, hatırlatalım, dedik... 
     
     
     Ülke .. 
     "İstanbul 20 yılda bir kar yağan bir ülkedir..." 
     
</TEXT>
</DOC>
