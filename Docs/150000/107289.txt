<DOC>
<DOCNO> 107289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/ekonomi/eko02.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Hedefler emniyette 
</HEADLINE>
<TEXT>

Ekonomik göstergelerin beklenenden iyi çıktığına değinen IMF Dış İlişkiler Direktörü Dawson, "Türkiye’deki hedefler emniyette" dedi 
     Uluslararası Para Fonu IMF , Türkiye’nin bu yılki büyüme ve enflasyon hedeflerinin programda öngörüldüğü gibi devam ettiğini ve programın rayında gittiğini bildirdi. 
     IMF Dış İlişkiler Direktörü Thomas Dawson, IMF merkezinde düzenlediği basın toplantısında, Türkiye’deki ekonomik göstergelerin beklenenden olumlu değerlerde çıkması hakkında sorulan soruya Bu olumlu göstergeler çerçevesinde Türkiye’de bu yılki makro ekonomik hedefler emniyette’ dedi. Dawson, programın dördüncü gözden geçirme dönemi ve 1.6 milyar dolarlık kredinin erkene çekilmesi iddialarının hatırlatılması üzerine ise bu konuda bir bilgim yok. Bize bu yönde bir talep gelmedi’ diye konuştu. Dawson, ekonomik programın sağlam şekilde yoluna devam ettiğini vurguladı. 
     
     Görüşmeler ABD’de başlıyor 
     Yeni gözden geçirme dönemi için IMF heyetinin Türkiye’ye ekim ayı başında geleceğini kaydeden Dawson, Türkiye ile görüşmelerin öncesinde, IMF ve Dünya Bankası’nın bu ay sonunda Washington’da yapılacak sonbahar toplantıları sırasında görüşmelerin başlayacağını belirtti. Seçim tarihine ilişkin tartışmaların hatırlatılması üzerine Dawson, ayrıntıya girmekten kaçınırkan, IMF’nin sonbahar toplantısının resmi gündeminde Irak’ın olmadığını söyledi. 
     



 EKONOMİ 

















</TEXT>
</DOC>
