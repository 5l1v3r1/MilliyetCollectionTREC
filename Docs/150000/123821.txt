<DOC>
<DOCNO> 123821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sontur32.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın veznedar, banka soyguncusunu yakaladı... 
</HEADLINE>
<TEXT>

     İzmir Emniyet Müdürü Halil Tataş, kentte meydana gelen 5 banka soygununun faillerinin kısa sürede yakalandığını belirtti. 
     Bostanlı Polis Karakolu'nun karşısındaki Tekstilbank Şubesi'ne gelen Binali C. 30 , elindeki ''kuru sıkı'' tabir edilen tabancayla önce 2 güvenlik görevlisini, daha sonra da banka çalışanlarını etkisiz hale getirdi. 
     Veznedar Günnur Yamanık'tan kasadaki paraları isteyen Coşkuner, 1 milyar 890 bin lirayı alarak kaçmaya başladı. 
     Personelin alarma basarak kovalamaya başladığı soyguncu, bir kadının otomobiline zorla binmeye çalışırken, banka karşısındaki karakolun ekiplerince kıskıvrak yakalandı. 
     Soygunun hemen ardından karakola gelen Emniyet Müdürü Halil Tataş, sanığın, kuru sıkı tabancayla güvenlik görevlileri ve banka personelini etkisiz hale getirerek soygunu gerçekleştirdiğini, ancak polislerce kaçamadan yakalandığını belirtti. 
     Tataş, İzmirde daha önce de 5 soygun gerçekleştirildiğini, faillerinin kısa sürede yakalandığını söyledi. 
     Halil Tataş, karakolda ifadelerine başvurulan banka personeline de cesaretlerinden dolayı teşekkür etti. 
     Asayiş Şube Müdürlüğü'ne götürülen evli ve 1 çocuk babası Binali C'in alınan ilk ifadesinde, boyacılık yaptığını, biriken borç senetlerini ödeyemediğini ve bu nedenle soyguna kalkıştığını anlattığı öğrenildi. 
     





</TEXT>
</DOC>
