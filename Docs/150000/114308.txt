<DOC>
<DOCNO> 114308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/ekonomi/eko02.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doblo’ya kılıç - kalkanlı ikinci zafer yılı töreni 
</HEADLINE>
<TEXT>

Tofaş’ın hafif ticari araç segmentinde birçok ilke imza atan Fiat Doblo modeli, 2’nci Zafer Yılı’nı çalışanlardan oluşan kılıç kalkan ekibinin gösterisiyle kutladı 
     ERDOĞAN PAÇİN, FUAT KARS Bursa DHA 

     Tofaş’ın hafif ticari araç segmentinde bir çok ilke imza modeli Fiat Doblo, "2’nci Zafer Yılını" törenle kutladı. Bursa fabrikasında düzenlenen törende konuşna Tofaş’ın CEO’su Antonio Bene, Doblo’nun 2001 yılında 500 profesyonel yöneticiyle yapılan ankette, Türkiye’de sanayi alanında son 10 yılda gerçekleştirilen en başarılı proje olarak seçildiğine dikkat çekti. 
     2000 yılı Mayıs ayında devreye aldıkları Fiat Doblo’nun, 2001 yılında toplam 83 bin 583 ihracat yaptığını vurgulayan Bene, Doblo’nun başta Avrupa olmak üzere 52 ülkeye ihraç edildiğini belirtti. 
     
     Üretim merkezi oldu 
     Bene, Fiat Auto’nun, Tofaş - Türkiye’yi, Brezilya, Çin ve Hindistan’ın yanı sıra dünyadaki dört stratejik üretim merkezinden biri ilan ettiğini vurguladı. "2’nci Zafer Yılı" törenleri, Doblo üzerinde getirilen Doblo pastasının Aydın Çubukçu ve Antonio Bene’nin birlikte kesmesi ve Tofaş’ta çalışanlardan oluşan Bursa Kılıç Kalkan Ekibi’nin gösterisi ile sona erdi. 
     
Cesur politikacılar lazım’      Koç Holding Fiat Grubu Başkanı Aydın Çubukçu, 2002’de otomobil talebinin dibe vurduğunu ve pazarın adetle 17 yıl önceye döndügünü belirterek, Türkiye’nin otomobil alımını özendirecek politikalara ve bu kararalı alacak cesur politikacılara ihtiyacı olduğunu söyledi. 
     Doblo’nun 2’nci Zafer Yılı töreninde konuşan Çubukçu, Avrupa’da yeni otomobilden düşük vergi tahsil edilirken, Türkiye’de tam tersi bir sistemin hakim olduğunu da vurguladığı konuşmasında, 3 Kasım seçimlerinden sonrası iktidara gelecek yöneticilerin sektörün sorunlarına ciddi şekilde eğilmesini istedi. Brezilya, İspanya, Fransa, İtalya ve Danimarka’nın, 1970’lerden bu yana otomotiv endüstrilerini stratejik sektör haline getirmek için ciddi politikalar uyguladığına dikkat çeken Çubukçu, Türkiye’de ise bu sorumluluğun sadece özel sektörün omuzlarında olduğunu belirterek, şöyle dedi 
     "Bizde iktidarlar otomobilin lüks değil, ihtiyaç olduğunu bir türlü kabul etmiyor. Otomobilin satış fiyatının içindeki en büyük maliyet kalemi vergi. İtalya’da yüzde 20, İngiltere’de yüzde 17.5 olan taşıt alım vergisi, bizde yüzde 45 - 68 arasında. Vergiler AB standartlarına çekilse otomobil ucuzlayacak, üretim artacak, istihdam gelişecek, devletin vergi geliri artacak. Otomobil alamayan kesim de, araç sahibi olacak.’’ 
     
     



 EKONOMİ 

























</TEXT>
</DOC>
