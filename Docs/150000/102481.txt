<DOC>
<DOCNO> 102481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/spo04.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçında umut veren Karadeniz ekibi, ilk deplasmanda dağıldı 
</HEADLINE>
<TEXT>
TRABZONSPOR’A SOĞUK DUŞ 
Bordo-Mavili takım, Elazığspor deplasmanında hayal kırıklığı yarattı, Süper Lig’in yeni takımına iki farkla yenildi, ilerisi için ciddi uyarı aldı 
     ELAZIĞ’A üç puan hesaplarıyla giden Trabzonspor, beklemediği bir yenilgiyle karşılaştı. Maça hızlı başlayan Bordo - Mavililer, gol fırsatlarını değerlendiremeyince oyundan düştüler. Elazığ, 17’de Erhan Namlı’nın vuruşunda topu çıkartmaya çalışan Feridun’un kendi kalesine attığı golle öne geçti, 25’te Messaros’un sayısı galibiyeti müjdeledi. İkinci yarıda ev sahibi iyi kapandı, son iki dakikada Mehmet Yılmaz ve Bushi ile yakalanan pozisyonlardan sonuç çıkmadı. 
     
     Kafileye zırhlı araçlarla koruma 
     TRABZONSPOR, Elazığ maçı sonrası maceralı bir yolculuk yaptı. Daha önce Tunceli, Erzincan ve Gümüşhane üzerinden şehre dönmeyi planlayan kafile, güvenlik güçlerinin uyarısı üzerine rotayı değiştirdi. Bordo - Mavililer’e Bingöl’den sonra özel hareket timine ait iki zırhlı araç eşlik etti. 
     KARLIOVA ve Çat ilçeleri bu şekilde geçildi ve Erzurum’la ulaşıldı. Öte yandan Teknik Direktör Samet Aybaba, "İyi günümüzde değildik. Karamsarlığa gerek yok, telafi ederiz" dedi. Maçtan sonra büyük sevinç yaşayan Elazığspor’da galibiyet primine 500 milyon zam yapıldı ve 2 milyara çıkarıldı. 
     



 SPOR 






























</TEXT>
</DOC>
