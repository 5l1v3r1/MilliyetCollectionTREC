<DOC>
<DOCNO> 102759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur07.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan'daki yangın kontrol altına alındı... 
</HEADLINE>
<TEXT>

     Yatağan Termik Santralı'nda trafolardan birinde meydana gelen patlama sonucu çıkan yangının kontrol altına alındığı bildirildi. 
     Yağatan Termik Santralı Müdürü Bülent Barut, patlamanın 3 numaralı trafoda, henüz belirlenemeyen bir nedenle meydana geldiğini belirterek, diğer trafolara sıçramaması için gerekli önlemlerin hızla alındığını ve ünitelerin devre dışı bırakıldığını söyledi. 
     Barut, itfaiye ekiplerinin çalışmasıyla yangının kontrol altına alındığını, şimdilik tehlikeli bir durumun söz konusu olmadığını bildirdi. 
     Bülent Barut, santralın bir ünitesini devreye almak için çalışmalara başladıklarını da ifade ederek, patlayan trafonun maliyetinin 3,5 trilyon lira olduğunu sözlerine ekledi. 
     Yangının tamamen söndürülebilmesi amacıyla havadan su ve köpük atılacağı, bunun için İzmir'den helikopter istendiği öğrenildi. 
     





</TEXT>
</DOC>
