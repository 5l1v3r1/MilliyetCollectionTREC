<DOC>
<DOCNO> 104166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/akyol.html </URL>
<DATE> 2002/08/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP mi, CHP mi 
</HEADLINE>
<TEXT>

     YAYGIN bir yanılgı, Türkiye’de "yüzde 80 laik, çağdaş bir çoğunluğa karşı yüzde 20 İslamcı, gerici, irticai bir kesim" olduğudur. 
     Erbakan’ın eski oylarına bakarak icat’ edilen bu kurgu, 28 Şubat’a toplumsal meşruluk kazandırmak için o kadar tekrarlandı ki, hala etkisi sürüyor. 
     Halbuki, karmaşık sosyal gerçekliği basite indirgeyen bütün yargılar gibi bu da yanlıştır "Yüzde 80 - 20" kurgusu gerçekçi değildir, farklılaşmalar çok daha renkli ve karmaşıktır. 
     İşte, Mesut Yılmaz’ın geçen hafta yaptırdığı araştırmanın sonucu 
     Yılmaz’a sordum. Araştırmanın detayını vermedi, sadece şunu söyledi 
     - Seçimler medyanın gösterdiği gibi, AKP ile CHP arasında bir kutuplaşma gibi algılanırsa, bu CHP’ye çok fazla yaramıyor ama AKP’yi normal oylarının çok üstüne çıkarabiliyor. 
     Demek ki, "beyaz Türkler"in "yüzde 80" içinde saydığı merkez sağ seçmen, CHP mi, AKP mi deyince AKP’yi daha yakın buluyor 
     
     SAĞDA Tansu Çiller’in eski danışmanı bugün AKP adayı DYP’de geçen seçimlerde Anadolu illerinde ön seçim kazanmış birçok isim bugün AKP’de 
     Demirel’in, Yılmaz’ın bakanlarından AKP’ye gidenler var. 
     Bu tablo, hem AKP’nin "radikal azınlık" olmadığını, hem Türk toplumunun "yüzde 80 çağdaş, yüzde 20 çağdışı" diye bölünmediğini gösteriyor. 
     "Çağdaş çoğunluk" sözüyle çağdaş demokrasilerin çoğunluk yönetimine dayandığı gerçeği değil de, Türk toplumunun "çağdaş çoğunluk, çağdışı azınlık" diye ikiye bölündüğü sanısı ifade ediliyorsa, bu da yanlıştır. 
     AKP’nin en çok sağdan, yani MHP, DYP ve ANAP’tan oy alarak büyüdüğü kesindir. AKP’ye giden oyları çekmek için bu partiler ortaya bir strateji de koyabilmiş değiller. 
     Çiller’in AKP’yi "Erbakan’dan daha tehlikeli radikal azınlık" diye nitelemesi kitleleri etkilemiyor. 
     
     CHP’DE Deniz Baykal toplumsal eğilimlerin çağdaş - çağdışı diye basite indirgenemeyeceğini, sosyolojik gerçeğin daha karmaşık olduğunu biliyor. Onun için, halkın değerlerini aşağılayan klasik CHP’nin "seçkinci" kavramlarını kullanmıyor. Seçmen yelpazesini geniş tutmayı amaçlıyor, "başörtülülerden de" oy istiyor. 
     İsmail Cem’in "bale okuluna giden kızımız da, Kuran kursuna giden kızımız da bizimdir" şeklindeki sözü de karmaşık sosyolojik gerçeğe bir sesleniştir. Cem, 30 yaşındayken yazdığı "Türkiye’de Geri Kalmışlığın Tarihi" adlı eserinde de aynı ufka sahipti, kitap her kesimde benimsenmişti. 
     Karmaşık seçmen davranışları "çağdaş - çağdışı" veya "laik - antilaik" gibi şablonlarla basite indirgenirse, bu, bu merkez sağı daha da küçültür, solu sınırlar, AKP’yi oy olarak büyütür ama izolasyona iterek ülkeyi gerilime sürükler. 
     AKP’nin yükselişindeki asıl sebep, kudretli "toplum mühendisleri"nin merkez sağı ve solu 1960’tan beri ezerek, parçalayarak ülkeyi yönetemez hale getirmiş olmalarıdır. 
     Halk ne yapsın, "bir de bunu deneyelim" diyor. AKP’den sonra başkasını denemek isteyecektir Merkez sağ ve sol gerçekten inşa edilinceye kadar bu kayganlık, bu istikrarsızlık sürecek maalesef. 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
