<DOC>
<DOCNO> 111069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/siyaset/siy01.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidara gelince ne yapacaklar 
</HEADLINE>
<TEXT>

Seçim sonrasına kalanlarSeçime 30 gün kala partilerin, seçim başarısızlığı yaşanırsa lider çekilmeli mi, seçim sistemi ve siyasi partiler yasasındaki değişiklikler ve Avrupa Birliği’ne üyelik konusundaki düşünceleri şöyle 
BAŞARISIZ LİDER ÇEKİLMELİ Mİ      DSP Her lider zaten seçim ertesinde durumunu gözden geçirir. Başarısızlık söz konusu olursa da bunun değerlendirmesi partinin kendi organlarınca yapılmalıdır. 
     DEHAP DEHAP istediği sonucu alamazsa 4 Kasım sabahı istifa gerekir. 
     MHP Herhangi bir liderin sevk ve idare ettiği partisi sürekli başarısızlıklara uğruyor ise görevi bırakması gereklidir. 
     DYP Türkiye gibi ülkelerde bunun uygulanma şansının bile olmadığı düşünülmelidir. Hükümet olarak kaybedilmişse çekilinmelidir. 
     ANAP Bu partiye göre değişir. Böyle bir uygulamanın demokrasisi gelişmiş ülkelerde olduğunu görüyoruz. Türkiye’de henüz uygulanmadı. 
     SP Başarısız olursak görev bırakılmalı. 
     TKP TKP, bu seçimlerde söze Bizim baraj sorunumuz yok’ diye başlamıyor. Biz 4 Kasım’a olduğu kadar 4 Aralık, 4 Ocak’a da önem veriyoruz. 
     CHP Cevap yok. Ancak Deniz Baykal 1999 seçim kaybından sonra genel başkanlıktan çekilmişti. 
     AKP Parti tüzüğümüzde hem Genel Başkan’ın en fazla dört dönem, milletvekillerinin ise en fazla üç dönem seçilme hakları vardır. 
     YTP YTP henüz iki aylık bir parti iken seçime girdiği için 3 Kasım seçim sonuçları bu anlamda bir değerlendirme olarak alınmayacak. 
     
SEÇİM SİSTEMİ DEĞİŞİKLİKLERİ      DSP Seçim Yasası’nın daha demokratik bir düzenlemeye kavuşturulması lazım. 10’luk ülke barajını yüksek buluyoruz. Milletvekili olabilme yaşı 25’e indirilmeli. 
     DEHAP Seçim ve Siyasi Partiler yasalarını değiştirmeden seçime girmek handikap, halk bu yasaların değişmesini istiyor. 
     MHP Temsilde adaleti ve yönetimde istikrarı sağlayacak düzenlemelerin yapılmasına ihtiyaç vardır. 
     DYP Üç yıldan beri verdiğimiz teklifler hala Meclis’te yatıyor. Beş kez parti genel başkanlarına gittik. Kalıcı bir seçim yasası olarak düzenleyelim dedik. Gündeme bile almadılar. 
     ANAP 1991 seçiminde seçim bölgeleri 6 milletvekiliyle sınırlıydı, tercih sistemi vardı. Türkiye 11 yıldır bunu özlemektedir. 
     SP Üyelerin iradesinin parti karar organlarına, seçmen iradesini de Meclis’e taşıyacak siyasi partiler yasası ve seçim yasalarına ihtiyaç var. 
     TKP İçinde bulunduğumuz seçim sistemi parayı birinci sıraya yazıyor. Mevcut yasa, akıl almaz eşitsizliklerle, anti demokratik düzenlemelerle üretilmiş durumdadır. 
     CHP Kısa vadeli çıkarlar düşünülerek seçim barajı düşürülmemeli, Siyasi Partiler Yasası değiştirilmemelidir. 
     AKP Siyasi Partiler ve Seçim Yasası, çağdaş demokratik anlayışın gereklerine uygun hale getirilecektir. 
     YTP YTP, seçim sonrası Meclis açıldığında ilk iş olarak Siyasi Partiler ve Seçim yasalarındaki değişiklikleri gündeme getirecek. 
     
AVRUPA BİRLİĞİ’NE ÜYELİK ÇIKMAZI      DSP DSP, çağdaş ve refah içinde yaşayan bir Türk toplumu için AB’ye üyeliğimizi dış politikamızın ana hedeflerinden biri olarak kabul etmektedir. 
     DEHAP Türkiye Kopenhag, Maastrich kriterleri düzeyine çıkarak AB’ye girmelidir. 
     MHP Türkiye, AB’ye mutlaka girmelidir. Bu batılılaşma seyrinin ve Atatürk’ün işaret ettiği muasır medeniyet seviyesine ulaşmanın çağa uygun gereğidir. 
     DYP AB’ye girmenin bütün yollarını araştırdık. Gümrük Birliği’ni gerçekleştiren partinin AB’ye girme konusu olmazsa olmaz koşulumuzdur. 
     ANAP Yüzde 100 evet. Dünyayı gözlersek önemli bölgesel birlikler var. Bu konuda icraat yapan kendi içinde tartışmayan tek parti ANAP’tır. 
     SP Kendi kültür kimlik ve değerlerimizi koruyarak, komşularla Türk ve İslam dünyası ile olan ilişkileri sürdürerek, Türkiye’nin AB’ye üye olmasını istiyoruz. 
     TKP TKP, Türkiye’nin AB’ye katılmasına karşıdır. AB’yi yayılmacı ve sömürücü emperyalist bir organizasyon olarak düşünüyoruz. 
     CHP Türkiye’yi güçlü, etkin ve önder bir ülke yaparak, AB’ye taşıyacağız. AB kriterlerini uygulayacak bir Türkiye hem batı, hem doğuda itibar kazanacaktır. 
     AKP Avrupa ülkeleri ile ilişkiler Türkiye’nin dış politika gündeminde en üst seviyede yer almaya devam ettirilmelidir. 
     YTP İsmail Cem’in kimliğinde Türkiye’yi AB’ye taşıyacak en hazırlıklı partiyiz. YTP, AB duyarlılığını seçim sonrası Meclis’te de devam ettirecek. 
     



 SİYASET 
















</TEXT>
</DOC>
