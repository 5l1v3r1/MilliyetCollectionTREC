<DOC>
<DOCNO> 135521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sonspo14.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'deki derbi maça doğru... 
</HEADLINE>
<TEXT>

     Göztepe Kulübü Profesyonel Futbol Şubesi Sorumlusu Halil Kiraz, Altay ile yapacakları derbi maçın berabere bitmesini istediklerini söyledi. 
     Göztepe ve Altay, 8 Şubat Cumartesi günü yapılacak maçın hazırlarını büyük ölçüde tamamlarken, 2 takım da kampa alınıyor. 
     Sarı-kırmızılı takımda, hafif sakatlıkları bulunan Alp ve Tunç'un oynayabilecekleri, siyah-beyazlılarda ise Mehmet Zengin'in karşılaşmaya dek hazır duruma geleceği belirtildi. 
     Göztepe Kulübü Profesyonel Futbol Şubesi Sorumlusu Halil Kiraz, maçın berabere bitmesinin, düşme hattındaki diğer ekiplerin işine yarayacağını kaydetti. Kiraz, ''Ortada 3 puan var. Hakeden bunu kazansın. Dilerim maç berabere bitmez. Kaybeden için de dünyanın sonu olmaz'' dedi. 
     Altay Kulübü Profesyonel Futbol Şubesi Başkanı Melih Tunç Tandoğan ise maçta Göztepe'nin ''evsahibi takım'' konumunda bulunduğunu belirterek, ''Doğal olarak kapalı tribüne Göztepe seyircisi alınacak. Havanın yağmurlu olması durumunda açık tribüne taraftar gelmek istemeyebilir. Ancak biz seyirci dezavantajını fazla dert etmiyoruz'' diye konuştu. 
     Özellikle kamp dönemini çok iyi geçirmeleri nedeniyle takıma güvendiklerini anlatan Tandoğan, herşeyin saha içinde belli olacağını söyledi. 
     





</TEXT>
</DOC>
