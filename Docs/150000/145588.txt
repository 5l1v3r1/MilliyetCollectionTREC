<DOC>
<DOCNO> 145588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/ekonomi/eko02.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Korkmayın gelirlerimiz sağlam 
</HEADLINE>
<TEXT>

Hazine Müsteşarı bankacılara, bütçe gelirlerinin sağlam olduğunu bildirirken Merkez Bankası Başkanı da ihtiyaçları oranında likidite verileceğini söyledi 
     KADİFE ŞAHİN 

     Dün Ankara’da Devlet Bakanı Ali Babacan, Hazine Müşteşarı Faik Öztrak, Merkez Bankası Başkanı Süreyya Serdengeçti ve Bankacılık Düzenleme ve Denetleme Kurumu Başkanı Engin Akçakoca ile bir araya gelen bankacılar, toplantıdan hükümetin IMF programına bağlı olduğu, bütçe gelirlerinin sağlam kalemlerden oluştuğu ve borçların döndürülmesinde herhangi bir sorun yaşanmayacağı garantisi ile ayrıldı. 
     Hükümetin IMF programı kapsamındaki bütün uygulamalara bağlı olduğunu belirten Babacan, Dünya Bankası ve IMF ile niyet mektubunun yüzde 95’i üzerinde anlaştıklarını iletti. 
     Piyasalarda gelişmelere bağlı yaşanan faiz ve dövizdeki artışın yarattığı rahatsızlığın da ele alındığı toplantıda Hazine Müsteşarı Faik Öztrak bütçe gelirlerinin sağlam kalemlerden oluştuğunu ve ve dışardan gelecek herhangi bir yardıma bağlı olmadığını bildirdi. Öztrak, borçların ödenmesinde sorun yaşamayacağını da kaydetti. Merkez Bankası Başkanı Süreyya Serdengeçti ise ihtiyaç duyulması halinde limit artırarak bankalara gereken likiditenin verileceğini bildirdi. 
     
Vergi barışı uzayabilir’      Devlet Bakanı Babacan ve bürokratlar ile bir araya gelmeden önce hükümetten ekonomik uygulamaların başında olan bürokratlara tam destek verdiğini açıklamasını isteyen bankacılar, iç ve dış piyasaların bu destek ile rahatlayacağı ve ekonomideki kararlara güvenle bakacağını düşünüyor. 
     Bankacılara hükümetin gelişmeler karşışında aldığı ek tedbirleri anlatan Babacan, vergi barışından elde edilecek gelir ile faiz dışı fazla hedefinin tutturulacağını söyledi. Bankacılar, toplantıda 31 Mart’ta sona erecek olan vergi barışının uzatılmasının da söz konusu olduğunun ifade edildiğini bildirdi. 
     


SİYASET 


















</TEXT>
</DOC>
