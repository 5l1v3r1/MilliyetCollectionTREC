<DOC>
<DOCNO> 114064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun16.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta mahkumların tahliye edilmesine başlandı... 
</HEADLINE>
<TEXT>

     Irak Devlet Başkanı Saddam Hüseyin'in genel af ilanından hemen sonra, cezaevlerinden tahliyeler başladı. 
     Irak televizyonları, başkent Bağdat'ın 35 kilometre batısında bulunan, ülkenin en büyük cezaevi Ebu Gurayb'dan salıverilen mahkumların görüntülerini yayınladı. 
     Cezaevinden sevinç çığlıkları içinde koşarak çıkan mahkumlar, ''siyonizm ve ABD karşıtı'' sloganlar attı. 
     Tahliye işlemi sırasında, İçişleri Bakanı Mahmud Ziyad El Ahmed ve bakanlığın iki müsteşarı da hazır bulundu. 
     El Ahmed, gazetecilere yaptığı açıklamada, affın, ''mahkumların ailelerine ve bütün Irak halkına sunulan bir hediye'' olduğunu, ''Irak'ta yeni bir toplumun oluşturulması yönünde adımların atıldığını'' söyledi. 
     





</TEXT>
</DOC>
