<DOC>
<DOCNO> 101992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/ayas.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın doktorlar daha iyi bakıyor 
</HEADLINE>
<TEXT>

ABD’de yapılan bir araştırmaya göre, kadın doktorlar, erkeklere oranla hastalarına daha çok zaman ayırıp daha fazla ilgileniyor 
     DIŞ HABERLER SERVİSİ 

     JOURNAL of American Medical Association dergisinde yayımlanan araştırmanın sonucuna göre kadın doktorlar erkek doktorlara oranla hastalarına ortalama 2 dakika, yani yüzde 10 daha fazla zaman ayırıyor. Erkek doktorlar hastalarıyla ortalama 21 dakika ilgilenirken, kadın doktorlar hastalarına 23 dakika ayırıyor. 
     KADIN doktorların hastalarıyla görüşmelerinde onların psikolojik durumuna daha çok odaklandıkları ve hastaların hisleri, aile - iş durumlarıyla ilgilendikleri belirlendi. Kadın doktorların ayrıca hastalarına gülümsemek, başını sallamak gibi hareketlerle sözlü olmayan, olumlu elektrik yaydıkları da ortaya çıktı. 
     ARAŞTIRMAYA göre erkek kadın doğum uzmanlarının, hastaları ile yakınlık kurma olasılıkları, kadın meslektaşlarına oranla daha fazla. Ancak bunun, kadınların kadın jinekologları tercih etmesi nedeniyle erkek doktorların hastalarıyla daha iyi iletişim kurmaya zorlanmış olmasından kaynaklanabileceği belirtiliyor. 
     



 YAŞAM 


















</TEXT>
</DOC>
