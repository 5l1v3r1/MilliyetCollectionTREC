<DOC>
<DOCNO> 123779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sonspo12.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta çalışmalar sürüyor... 
</HEADLINE>
<TEXT>

     Beşiktaş, Ukrayna'nın Dinamo Kiev takımıyla UEFA Kupası 3. turunda yapacağı rövanş maçının hazırlıklarını sürdürdü. 
     Siyah-beyazlılar, BJK Ümraniye Nevzat Demir Tesisleri'nde basına kapalı gerçekleştirilen antrenmanla hazırlıklarının İstanbul bölümünü tamamlarken, çalışmaya sakatlıkları bulunan Pancu ve Zafer ile gribal enfeksiyon geçiren İlhan Mansız katılmadı. 
     Dinamo Kiev maçı için bu akşam kampa girecek Beşiktaş'ta Ukrayna kadrosunun geniş tutulacağı öğrenildi. 
     Yarın sabah Ukrayna'ya gidecek siyah-beyazlılarda, sakatlığı süren Zafer ile kart cezalısı İlhan ve Pancu forma giyemeyecek. 
     Siyah-beyazlılar, Dinamo Kiev maçının hazırlıklarını yarın akşam Olimpiski Stadı'nda yapacakları antrenmanla tamamlayacak. 
     





</TEXT>
</DOC>
