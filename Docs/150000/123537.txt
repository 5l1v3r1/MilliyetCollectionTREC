<DOC>
<DOCNO> 123537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/soneko19.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'ın yeni ekonomi danışmanı piyasaları rahatlatacak... 
</HEADLINE>
<TEXT>

     Beyaz Saray'ın baş ekonomi danışmanlığına atanması beklenen Stephen Friedman'ın Amerikan piyasaları, Wall Street'de rahatlama sağlaması bekleniyor. 
     Bundan önceki devlet başkanı Bill Clinton yönetimi döneminde Hazine Bakanı olan Robert Rubin gibi mucizevi dokunuş getirmesi beklenen Friedman, Rubin ile Goldman Sachs'da 20 yıl birlikte çalıştı. Bu ikili şirketi 1990'ların başlarında beraber yönetti. 
     Friedman ve Rubin'i tanıyanların çoğu ikisinin de güçlü tanınıp bilindiğini ve dostane, pragmatik ve ileri derecede konulara odaklanan kişiler olduğunu söylüyor. 
     Hukuk öğrenimini gören Friedman, halen Marsh McLennan Capital şirketinin üst düzey yöneticisi ve Goldman Sachs'ın da sınırlı ortağı. 
     ABD Başkanı George W. Bush için Wall Street dilini konuşan bir ekonomi sözcüsü gerek, bundan önceki ekonomi üst düzey yöneticileri Paul O'Neill ile Lawrence Lindsey'in yatırımcı çevrelerle bağlantısı eksikti. 
     Friedman, Amerikan ekonomisi yükselişi geçmediği için menkul kıymetler borsasının istikrarsız olduğu bir zamanda Beyaz Saray ekonomi yönetiminin başına geçecek. Friedman'ın tecrübe ve bilgi temelinin Başkan Bush'un ekonomi planlarını oluşturma ve pazarlamada yatırımcıları rahatlatacağı söyleniyor. 
     Friedman ile eskiden ve kısa süre öncesine kadar beraber çalışan yardımcıları, onun ekonomiyi hem mikro hem de makro açılardan çok iyi anladığını, mali piyasaları çok iyi bildiğini ve ekonominin geneliyle nasıl karşılıklı ilişkiye girdiği hususunda müthiş anlayış sahibi olduğunu anlatıyor. 
     Friedman'ın fazla göze çarpmayan, alçak gönüllü, fakat, yoğun konsantrasyon ve odaklanma becerisine sahip olduğu söyleniyor. Beyaz Saray'ın bazı vesilelerle Friedman'a güvenlik ve mali konularda danıştığı, kendisinin dış ilişkiler konularına da yatkın olduğu biliniyor. 
     





</TEXT>
</DOC>
