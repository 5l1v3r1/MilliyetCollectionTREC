<DOC>
<DOCNO> 134435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/ykocaomer.html </URL>
<DATE> 2003/02/01/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Goalball 
</HEADLINE>
<TEXT>

     Kapalı spor salonunda, voleybol sahası büyüklüğünde bir sahada oynanıyor. Her iki taraftaki çizgiler kale çizgisi olarak kabul ediliyor ve 1.30 metre yüksekliğinde, takımlar üçer kişilik. Her takım sadece kendi yarı sahasında hareket etme hakkına sahip, rakip takımın yarı sahasına geçmek yasak. Her kalenin önünde bulunan, elle hissedilebilecek çizgiler oyuncuların kendilerini yönlendirmesine yardımcı oluyor. Amaç, aralarında pas yaparak da topu karşı tarafa göndermek. O sırada karşı takımın oyuncuları ise, tüm vücutlarını kullanarak topun çizgiyi geçmesini önlemek zorundalar. Kendi üzerlerine gelen topu savunan oyuncular, sadece akustik sesleri alarak savunma yapabiliyorlar. Üç oyuncudan ortadaki biraz daha önde durarak savunmayı sağlarken, kanatlarda oynayan iki oyuncunun topu çok hızlı ve süratli atabilen oyunculardan olması, bu takıma avantaj sağlıyor. Topun havadan atılması halinde sesini duyamayacağı için yerden gitmesi şart. Top havaya atıldığı zaman faul veriliyor. Kazanan taraf da yaklaşık 50 dakikalık oyunun sonunda daha fazla gol atan taraf oluyor. 
     Sadece 2003 yılında Avrupa’da, şu anda planlanan 14 uluslararası Goalball Turnuvası yapılacak. Goalball, ayrıca Paralimpik bir branş olduğundan iki yılda bir yapılan Avrupa ve dört yılda bir yapılan Dünya Şampiyonaları’nın dışında, en üst noktasına Paralimpiklerde yapılan şampiyonayla ulaşıyor. 
     Ülkemizde Görme Engelliler Spor Federasyonu’nun başlattığı Goalball süratle yayılmakta. Umudumuz 2004 Atina Paralimpiklerinde, Milli Takımımız’ın yarışmalara katılması. 
     
     



 SPOR 

























</TEXT>
</DOC>
