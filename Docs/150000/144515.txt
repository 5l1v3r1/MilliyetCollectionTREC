<DOC>
<DOCNO> 144515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun38.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta Avustralyalı gazeteci öldürüldü... 
</HEADLINE>
<TEXT>

     Kuzey Irak'ta Avustralyalı bir gazetecinin öldürüldüğü bildirildi. 
     Görgü tanıkları, Hormal köyü dışında bir kontrol merkezinde Avustralyalı gazetecinin bomba yüklü bir aracın patlaması sonucu öldüğünü, 3 peşmergeyle bir başka gazetecinin de patlamada yaralandığını söyledi. 
     Öte yandan, Kuzey Irak'taki Kürt yetkililerle bölgeden kaçanlar, ABD güçlerinin, Kuzey Irak'taki İslamcı Kürt örgütü Komala'nın mevzilerine yönelik bombardımanında 45 kişinin öldürüldüğünü ileri sürdü. 
     Katar'ın El Cezire televizyonu, ABD güçlerinin, Kuzey Irak'taki İslamcı Kürt örgütü Komala'nın mevzilerine yönelik bombardımanında 33 kişinin öldüğünü iddia etmişti. 
     Haberde, bombardımanın dün gece başladığı ve bu sabah da sürdüğü belirtilmişti. 
     





</TEXT>
</DOC>
