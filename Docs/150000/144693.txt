<DOC>
<DOCNO> 144693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas16.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk telefonunu evine çektirdi 
</HEADLINE>
<TEXT>

     Cumhurbaşkanlığı eski İdari ve Mali İşler Daire Başkanı Gülizar Temel Baysal hakkında, Çankaya Köşkü’nün resmi telefon hattını özel konutuna naklettirdiği iddiasıyla 3 yıla kadar hapis cezası istendi. Baysal için Danıştay 2. Dairesi’nin lüzumu muhakeme kararı doğrultusunda, Ankara 7. Asliye Ceza Mahkemesi’ne dava açıldı. 
     
     8 sene dolandırmış 
     Danıştay’ın kararında, Baysal’ın Cumhurbaşkanlığı Konut Yönergesi hükümlerine aykırı olarak resmi telefon hattını özel konutuna naklettirdiği öne sürülerek, 19 Aralık 1991 ile 15 Eylül 1999 tarihleri arasında haberleşme giderlerinin tamamını Cumhurbaşkanlığı’na ödettirdiği kaydedildi. Kararda, "görevi kötüye kullanma" hükmünü içeren ve 3 yıla kadar hapis cezasını öngören 240. madde uyarınca cezalandırılması görüşüne yer verildi. Baysal’ın da aralarında bulunduğu 15 kişi hakkında, "devlet alım - satım ihalesine fesat karıştırdıkları ve bu suça iştirakettikleri" iddiasıyla açılan dava da sürüyor. 
     



 YAŞAM 


























</TEXT>
</DOC>
