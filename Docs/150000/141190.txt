<DOC>
<DOCNO> 141190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/pulur.html </URL>
<DATE> 2003/03/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kim bu adam, kim 
</HEADLINE>
<TEXT>

     "Ve korkarım savaş bu ortamda başlarsa, Irak’ta her Amerikan askeri öldüğünde, sorumlu arayan parmakların göstereceği yerlerden biri Türkiye olacaktır." Milliyet, 3 Mart 2003 
     
     GÖRDÜNÜZ mü adamdaki korkuyu, endişeyi, rezilliği... 
     Her Amerikan askeri öldüğünde Türkiye sorumlu tutulacakmış... 
     Ya Türkiye savaşa itilirse, ölen her Türk askerinden kim sorumlu olacak, kim sorumlu tutulacak 
     Al bayrağa sarılmış, "Mehmetçik tabutları", Anadolu’nun garip kasabalarına gelip, caminin musalla taşına konduğunda biz kimleri sorumlu tutacağız 
     
     KİM bu adam, kim 
     Yasemin Çongar’ın verdiği bir ipucu var, "Bir Türk işadamı" diyor. 
     Hem Türk piyasasını, hem de Washington’daki ortamı iyi tanıyan bir işadamıymış... 
     Elbette, "işadamlarının hepsi böyle " diye itham etmek düşünülemez... 
     Lakin böylelerinin kim olduğunu ya da kimler olduğunu, öğrenmek istiyorsanız, "tezkere"nin kabul edilmeyişinden önceki haftanın gazetelerini tarayın, kimlerin savaş yanlısı olduğunu görürsünüz. 
     Bu da onlardan biri... 
     
     ONLARI tanıyamazsanız bile "sözcükleri"ni tanırsınız. 
     Tezkerenin kabul edilmeyişinden sonra televizyonlara fırlayıp "felaket ve şeamet tellallığı" yapanlar, "Dolar 3 milyona çıkar, yüzlerce fabrika kapanır, binlerce işçi sokağa atılır" diyenler, adeta hınç alır gibi "Hele pazartesi gelsin, piyasalar açılsın" diye "uğursuz pazartesi"nin ipini çekenler ve bir de jurnalciler... x 
     
     ADAMIN korkusuna bakın, adamın endişesine bakın, adam neredeyse "Ben Amerikalıların yüzüne nasıl bakacağım " diyecek... 
     Irak’ta her Amerikan askeri öldüğünde, sorumlu arayan parmakların göstereceği yerlerden biri Türkiye olacakmış... 
     Ya ölen Türk askeri olursa... 
     Ne gam 
     Ölen ölür, kalan dolarlar sizindir 
     
     x Sayın Tarhan Erdem, sizin, bunların arasında olmadığınızı söylemeye gerek yok ama, yanlış anlama olmasın dedik... 
     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
