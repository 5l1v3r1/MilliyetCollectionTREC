<DOC>
<DOCNO> 119187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/siyaset/siy70.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçmenin sağı solu birbirine karıştı 
</HEADLINE>
<TEXT>

Bütün partiler bir çocuğun yetişmesinde, büyüklere karşı saygılı olmasını, çalışkan ve hoşgörülü olmasına tercih ediyor. Ancak bu oran AKP’de CHP’ye göre daha yüksek 
     3 KASIM ANALİZİ - 2 

     Yılmaz ESMER 

     Gerek Türkiye’de, gerek Batı’da h l çok sık kullanılan "sol" ve "sağ" kavramları o ölçüde de eleştiriliyor. Bunların artık klasik anlamlarını yitirdikleri, içlerinin boşaldığı, siyaseti tanımlamakta çok yetersiz kaldıkları söyleniyor. Bu eleştirilerin özü, günümüzde sağın ve solun birbirine karıştığı, dolayısıyla da artık yararlı birer analiz aracı olmaktan çıktıkları şeklinde ifade edilebilir. 
     Eleştirilerde haklılık payı bulunmakla birlikte, sol ve sağ kavramlarının seçmen davranışını anlamamıza çok yardımcı oldukları da kesin. Zira seçmen kitlesinin önemli bir kesimi, kendisini de, siyasal partileri de sol - sağ boyutunda anlamlı bir şekilde tanımlayabiliyor. Üstelik bu tanımlar fevkalade tutarlı. Kendilerini sağda görenlerin, solda olarak algıladıkları bir partiye oy vermeleri olasılığı çok düşük. Kuşkusuz aynı durum sol seçmen için de geçerli. AKP ve CHP’nin seçmenlerinin kendilerini sol - sağ yelpazesinin neresinde konumlandırdıklarını gösteren grafik her şeyi anlatıyor. CHP’nin seçmeni grafiğin soluna, AKP’nin seçmeni ise sağına yığılmış durumda. Tam ortada ise bir ortak alan var. Zaten galiba seçim sonuçlarını belirleyen de, bu ortayı kimin daha çok cezbedebildiği. 
     
     Nasıl sıralanıyor 
     Genel seçmen kitlesi, partileri soldan sağa doğru ortalama puanlar olarak şöyle sıralıyor DEHAP, DSP, CHP, YTP, GP, ANAP, DYP, SP, MHP VE AKP. İlk bakışta, bu sıralamada birkaç nokta dikkati çekiyor 
     a. Seçmen gözünde büyük ölçüde etnik bir parti olarak görülen DEHAP’ın yelpazenin en soluna yerleştirilmesi ilginç. Etnik milliyetçiliğin "sol" olarak tanımlandığını görenler, "artık bu kavramın bir anlamı kalmadı" demekte haksız sayılabilir mi Ama öyle anlaşılıyor ki, kamuoyu sistemin ve yerleşik değerlerin en fazla dışında gördüğü partiyi en sola yerleştirme eğiliminde. 
     b. Şimdiye kadarki araştırmalarda hep CHP, DSP’nin solunda tanımlanırdı. Son araştırmada ise bu iki partinin konumları birbirine son derece yakın. Burun farkıyla DSP, CHP’nin solunda gözükse de, bu kadar küçük farkların örneklem hatası sonucu ortaya çıkabileceğini unutmamak gerekir. Acaba seçmen gözündeki bu küçük sağa kayış "Derviş faktörü"nün bir sonucu mu Düşük puanların solu temsil ettiği bir cetvelde, 1999’dan 2002’ye CHP’nin ortalama puanı 1.85’ten 2.35’e çıkmış. Yani CHP, üç buçuk yıl öncesine göre eğer ölçüm hatası yoksa bir miktar daha sağda algılanıyor. 
     c. Halkın sağda mı, yoksa solda mı olduğunu tanımlamakta en fazla güçlük çektiği partiler YTP ve GP. Seçmenlerin yüzde 30’a yakın bir kesimi, bu partileri sol - sağ yelpazesine yerleştiremiyor. 
     d. AKP’nin yelpazenin en sağına yerleştirilmesi de ilginç. Bunun anlamı da "ben sağdayım, sağ iyi bir şey ve ben AKP’ye oy vereceğim öyleyse AKP de en sağda" şeklinde bir fikir yürütme olabilir. Ancak AKP’nin seçmen gözünde bir "merkez sağ" partisi olduğunu söyleyebilmek hayli güç. 
     
     Sola ve CHP’ye ne oldu 
     Bendeniz de dahil pek çok yorumcu, geleneksel olarak yüzde 30’ların pek altına düşmeyen "merkez sol" oyun sadece üçte ikisini alabildiği için CHP’yi başarısız saydık. Bulgulara bakınca, bu yargıda ancak kısmen haklı olduğumuz kanısına vardım. Çünkü 1999 seçimlerinden bu yana soldaki değil ama, ortadaki seçmenimiz biraz daha sağa kaymış gibi gözüküyor. 
     Nisan 1999’da, kendilerini merkezin solunda çok solda, biraz solda, azıcık solda, ama sonuç olarak merkezin solunda tanımlayanların oranı yüzde 23 imiş. Kasım 2002’de bu oranı hemen hemen aynı yüzde 22 bulduk. Yani CHP, kendisini merkezin solunda gören tüm seçmenlerin oyunu alsa ki bu elbette mümkün olamaz durum bu. Aslında grafiğimizde de görüldüğü gibi, CHP kendisini merkezde, hatta merkezin biraz sağında görenlerden de bir miktar oy almış. Rakamlarla ifade edecek olursak CHP oylarının dörtte bir kadarı kendilerini sağ ve solun ortasında, siyasal yelpazenin merkezinde görenlerden gelmiş. Oysa AKP oylarının beşte birinden biraz azı bu gruptan geliyor. 
     O halde sosyal demokratlar ne yapabilir Bu sorunun iki cevabı olabilir. Kolay cevap, merkeze yaklaşmak, politikalarını merkezi de kapsayacak şekilde genişletmeye çalışmak ve böylece merkezden daha fazla oy almak. Bu seçenek "partinin kendisini değiştirmesi" ya da çok sevilen deyimle "yenilemesi" anlamına geliyor. Ama bir seçenek daha var Merkezdeki ve merkez sağdaki seçmeni sola partiye değil, sola çekmek. Yani partiyi biraz biraz merkezci veya merkez sağcı yapmak yerine, seçmeni sosyal demokrat yapmak... Türkiye koşullarında bir ülkede bunun imk nsız olduğu söylenebilir mi 
     
     Kendi tabanlarında partiler 
     Genel seçmen kitlesinin partileri sol - sağ boyutunda nasıl algıladığını gördük. Acaba partilerin kendi tabanları bu konuda ne düşünür Örneğin AKP’ye, CHP’ye ya da bir başka partiye oy verenler kendi partileri konusunda genel seçmen kitlesinden farklı mı düşünürler Bu sorunun cevabı özetle şu rakamlarda 
     
     Bunlar "0"ın en solu, "10"un ise en sağı temsil ettiği bir cetveldeki ortalama puanlar. Kısaca ifade edersek, CHP seçmeni kendi partisini aynen genel seçmen kitlesi gibi konumlandırıyor. Oysa AKP, DYP, DEHAP ve MHP seçmenlerinin hepsi, kendi partilerini genel kitlenin algıladığından biraz daha sağda görüyorlar. 
     
     Ortak değer nedir 
     Sol - sağ ekseni açısından bakıldığında, AKP ve CHP tabanlarının birbirinden çok uzak noktalarda olduğunu gördük. Evet, merkezde iki parti tabanının kesiştiği bir seçmen grubu var ama, onlar azınlık. Ana kitleler birbirlerini çok mesafeli olarak konumlandırıyor. 
     Sol - sağ etiketleri bir yana bırakılacak olursa, başka temel değerler açısından bu iki partinin tabanlarını incelemek de ilginç olacak. Örneğin, şöyle bir mönü sunsak 
     a. Milli değerler 
     b. Dini değerler 
     c. Gelenekler ve ahlaki değerler 
     d. İnsan hakları ve demokrasi 
     e. Laiklik 
     AKP’liler ve CHP’liler bu mönüden önce neyi seçerlerdi Ya da birinci ve ikinci seçimleri neler olurdu AKP’li seçmenin yarısından biraz çoğunun seçtiği iki değerden biri insan hakları ve demokrasi. CHP’liler için insan hakları ve demokrasi daha da önemli gibi gözüküyor. CHP’ye oy verenlerin neredeyse beşte dördü önemli bulduğu iki değerden birinin insan hakları ve demokrasi olduğunu söylemiş. Ancak iki partinin seçmenleri arasındaki benzerlik burada bitiyor. 
     
     AKP’li ve dini değer 
     AKP’ye oy verenler için dini değerler önemli. Yüzde 60’a yaklaşan oranda AKP’li, iki seçiminden bir tanesini dini değerler olarak yapıyor. Laiklik ise, AKP seçmeninin öncelikli değerleri arasında hiç yok. Listedeki beş değerden önemli ikisinin arasına laikliği koyan AKP’lilerin oranı sadece yüzde 5 dolayında. 
     Oysa CHP seçmeni laiklik konusunda son derece hassas. Onlar için insan haklarının hemen arkasından gelen değer laiklik. Dini değerler ise, beşli listenin sonuna konuluyor CHP seçmeni tarafından. 
     İnsan hakları ve demokrasi ile ilgili değerlere önem vermek konusunda DEHAP seçmeninin özel bir konumu var. DEHAP’a oy verenlerin yüzde 70’i insan haklarını birinci sıraya yerleştirmiş. İkinci sırada dini değerler var ama, en önemli olarak dini değerleri gören DEHAP’lıların oranı sadece yüzde 19. 
     AKP liderleri, sık sık partilerinin muhafazak r, geleneklere ve ahlaki değerlere bağlı, ama çağdaş bir parti olduğunu söylüyorlar. Çağdaş gibi, Türkçe’de artık kullanıla kullanıla içi boşaltılmış, ne anlama geldiği tam da belli olmayan bir kavramı bir yana bırakalım ve AKP seçmeninin ne ölçüde muhafak r olduğunu anlamaya çalışalım. Doğrusu bu yaklaşım da sorunsuz olmayacak. Kimine göre muhafazak rlık geleneksel toplumsal yapıyı ve değerleri savunmak anlamına geliyor. Din, kırsal değerler, hemşerilik, ailenin önemi bu paketin parçaları. Bazıları ise bunlara pek önem vermiyor. Onlar için en muhafazak r burada tutucu deyimi maksadı daha iyi ifade ediyor olanlar "derin CHP’liler", yani devlete ağırlık verenler, seçkinci devlet anlayışını savunanlar, liberalleşmeye karşı çıkanlar, vs. 
     
Büyükler saygı bekliyor      Biz şimdi bu dipsiz tartışmalara dalmayalım da, klasik "gelenekçi - modern" boyutunda AKP seçmenini anlamaya çalışalım. Araştırmada, deneklere şöyle bir soru yönelttik 
     "Bir çocuğun yetişmesinde, şu sayacağım dört husustan hangisi daha önemlidir 
     a. Büyüklere karşı saygılı olması 
     b. Çalışkan olması 
     c. Başkalarına karşı hoşgörülü olması 
     d. Kendi menfaatlerini korumasını bilmesi" 
     Bu dört özellikten her biri, dört ayrı değerler sisteminin birer kaba göstergesi. Büyüklere saygı, geleneksel değerleri temsil ediyor. Çalışkanlık "Protestan ahlakı" olarak bilinen sendromun bir unsuru. Hoşgörü, modern - ama daha ziyade postmateryalist - toplumun bir özelliği. Kapitalist - liberal düzen ise, bireysel çıkarı ön plana çıkarır. 
     AKP, CHP, DEHAP, DYP, GP, MHP... Bu partilerin seçmenlerin hepsi, sayılan dört husus arasında en önemlisinin "büyüklere karşı saygı" olduğunu söylüyor. Böyle bakıldığında, her parti geleneksel. Ama oranlar birbirinden çok farklı. En yüksek oran AKP seçmeninde. Bu partiye oy verenlerin üçte ikisi çocuk yetiştirmede, listedeki dört seçenek arasından en önemlisinin büyüklere saygı olduğunu söylemiş. Altı parti arasında en düşük oran ise CHP’lilerde yüzde 41. 
     
İki partinin değer sistemi çok farklı...      Hemşerilik ile siyasal yaşamın etkileşimi konusunda tez yazan bir öğrencim, İstanbul’da tam 44 adet Rizeliler derneği bulmuş. Bu sayıya bir de vakıfları eklemek gerek. Gerçekten, hepimizin bildiği gibi, hemşerilik bizim toplumumuzda önemli bir geleneksel kurum. Hepimiz sık sık "memleket neresi " sorusunu sorar veya bu soruya muhatap oluruz. Batı dillerinde "merhaba hemşerim" hitabının bir tercümesinin bulunduğunu sanmıyorum. AKP’ye oy verenlerin yüzde 57’si "hemşeri"nin çok önemli olduğunu düşünüyor. CHP’lilerde ise bu oran yüzde 40. Aradaki 17 puanlık fark küçümsenmemeli. Baktığımız altı parti arasında, hemşeriliği çok önemli bulanların oranının en düşük olduğu grup CHP seçmeni. 
     
     Tabanlar farklı 
     Gene hemşeriliğin önem derecesini ölçen bir gösterge, işe almada memleketlilerin kayırılması. "Eğer işsizlik varsa, işveren işe almada o ilin, o bölgenin insanını tercih etmelidir" görüşüne AKP seçmeninin üçte ikisi katılıyor. CHP’de ise bu oran yarı yarıya. 
     Başka bir geleneksellik göstergesi olarak, komşularla görüşmede de AKP’liler ve hemen bütün diğer partilerin seçmenleri CHP’lilerin önünde. "Kaç komşunuzla yakın olarak görüşüyor, karşılıklı olarak birbirinizin evine gidip geliyorsunuz " sorusuna "beşten fazla" cevabını veren AKP’lilerin oranı yüzde 52. Bu oran, CHP’ye oy verenlerden yaklaşık 15 puan daha fazla. 
     Sonuç olarak, karşımızda sadece iki partili bir parlamento bulunmuyor. Tabanları açısından da birbirinden çok farklı iki partiyle, değerler bakımından adeta iki kutuplu bir durumla karşı karşıyayız. Bu farklılık, dindarlık, dincilik, laiklik gibi konulara daldığımızda daha da belirginleşecek. 
     
     YARIN 
     DİNİ DEĞERLER VE DİN-SİYASET İLİŞKİLERİ 
     



 SİYASET 















</TEXT>
</DOC>
