<DOC>
<DOCNO> 138391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/dundar.html </URL>
<DATE> 2003/02/22/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Kimin için savaşacağız 
</HEADLINE>
<TEXT>

     Savaş rüzgarları arasında öne çıkmayan bu araştırma, aslında Irak’ta bombalanmayı bekleyen sivillerin, ABD’nin sipariş verdiği 75 bin ceset torbasının ve Meclis’in kabul etmek üzere olduğu savaşa girme kararının kim ve ne için olduğunu açıkça ortaya koyuyor. 
     Tarihi bir belge saydığım bu yazının öğrettiklerini sizle paylaşmak istiyorum. 
     
     Önce şu adı bir yere yazın 
     Brown and Root... 
     Bu, bir Amerikan şirketi... 
     ABD’nin nerede bir üssü varsa, Washington nereye bir müdahalede bulunacaksa bu şirket mutlaka orada ortaya çıkıyor, üs kurma, işletme ve bakım işlerini üsleniyor. 
     Afganistan’daki Bargam Üssü... 
     Özbekistan’daki Khnabad Üssü... 
     Küba’daki Guantanamo Üssü bu şirketin eseri... 
     Aynı şirket Bosna ve Kosova’ya müdahalede de çok büyük kazanç sağlamış. O kadar ki Balkan operasyonlarına harcanan 6.8 milyar doların 2.2 milyar doları Brown and Root’a verilmiş. 
     Bush başkan seçilince şirketin işleri iyice açılmış. 
     11 Eylül saldırısından sonra Pentagon, firmayla 10 yıllık yeni bir sözleşme yapmış. 
     Yani şiddet tırmandıkça şirket kazanmış. 
     Tahmin edebileceğiniz gibi 1987’den beri Türkiye’deki Amerikan üslerinin bakım ve işletmesini de - Vinnell firmasıyla birlikte - bu şirket yapıyor. 
     Bilin bakalım son olarak TBMM’nin izin verdiği Türkiye’deki üs ve limanların inşaat ve düzenleme işlerinin teknik sorumluluğunu kim üslenmiş 
     Tabii ki Brown and Root... 
     
     Brown and Root firmasının bağlı olduğu Houston merkezli bir üst şirket var. 
     Adı Halliburton... 
     Ağırlıkla enerji ve altyapı işleri yapıyor. 
     Şimdi dikkat İşin püf noktasına geldik. 
     Halliburton’un yönetim kurulu üyeleri arasında tanıdık bir isim var 
     George Bush... Yani şimdiki Başkan Bush’un babası... 
     Peki şirketin yıllarca yönetim kurulu başkanlığını yapan isim kim 
     Başkan Yardımcısı Dick Cheney... 
     Dünyanın yegane süper gücünün ilk iki numarası, savaştan geçinen bir şirketin en üst düzeyinde görev yapmış. 
     
     Devam edelim 
     Halliburton, Chevron’a servis sağlıyor. 
     Chevron, Irak’tan ve Suudi Arabistan’dan ithal edilen petrolün yüzde 86’sını ABD’ye getiren şirket... 
     Chevron’un yönetim kurulu başkanları arasında da tanıdık bir isim var 
     Beyaz Saray’da Türkiye’yle yapılan görüşmelerde en "şahin" pozisyonu alan, Başkan Bush’un danışmanı Condoleezza Rice... 
     Ve bir isim daha 
     Bush’un seçim kampanyasını yürüten, Ticaret Bakanı Don Evans... 
     Meksika Körfezi’nde çıkarılan petrolün büyük kısmını kontrol eden Sharp Drilling’in patronu... 
     
     Sayın parlamenterler 
     Hazırlanın.Tezkere vakti geliyor. 
     Amerikan şirketleri katkınızı bekliyor. 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
