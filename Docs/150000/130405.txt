<DOC>
<DOCNO> 130405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur17.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda protesto gösterisi... 
</HEADLINE>
<TEXT>

     HADEP'li bir grup, Beyoğlu'nda, ABD'nin Irak'a olası müdahalesi ile ''F'' tipi cezaevi uygulamasını protesto etti. 
     İstiklal Caddesi Ağa Camii önünde toplanan ve yaklaşık bin kişiden oluşan HADEP'li grup, Kürtçe sloganlar atarak ''Savaşa hayır'' yazılı pankart açtı. 
     Grup adına yapılan basın açıklamasında, Ortadoğu'nun tehlikeli bir dönemin eşiğine geldiği belirtilerek, ''Irak, bölgedeki ateşi yakacak fitil durumundadır. ABD, zengin petrol yataklarının denetimini ve küresel ekonominin ihtiyaçları doğrultusunda bölgenin yeniden düzenlenmesini geliştiriyor'' denildi. 
     Açıklamanın ardından güvenlik kuvvetlerinin ''dağılmaları'' yolunda uyardığı grup, Cihangir ve Tarlabaşı Bulvarı yönlerine doğru ayrılarak dağılıma geçti. 
     Tarlabaşı Bulvarı'na yönelen gruptan bazı kişiler, caddeye molotofkokteyli attıktan sonra ara sokaklara girerek tamamen dağıldı. 
     





</TEXT>
</DOC>
