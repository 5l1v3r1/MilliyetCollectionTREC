<DOC>
<DOCNO> 109112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun20.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in oğlu tezgahtarlık yapıyor... 
</HEADLINE>
<TEXT>

     İngiliz Başbakanı Tony BLair'in büyük oğlu Euan, Londra'da lüks bir giyim mağazasında tezgahtarlık yapıyor. 
     Daily Telegraph gazetesinin haberine göre, 18 yaşındaki Euan, üniversitede dersler başlayıncaya kadar mağazada çalışmaya devam edeceğini söyledi. 
     Euan, bir müşteriye ayakkabı giydirirken gazete muhabirine, ''Burada çalışmak bana keyif veriyor'' diye konuştu. 
     Mağazadaki diğer tezgahtarlar da, Euan'la aynı yerde çalışmanın eğlendirici olduğunu söylediler. İçlerinden biri, ''Hoş çocuk. Onunla birarada olmaktan mutluyuz'' dedi. 
     Euan'ın çalıştığı mağazanın, Blair'ın dostlarından birine ait olduğu belirtildi. 
     





</TEXT>
</DOC>
