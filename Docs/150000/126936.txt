<DOC>
<DOCNO> 126936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/spor/bbas.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖRS SIKINTILI 
</HEADLINE>
<TEXT>

Milli Coach, kadroya çağrılan oyuncuların, takımlarında az şans buldukları için formsuz kaldıklarını açıkladı 
     Dört yabancı krizi 
     BASKETBOL Milli Takımı Antrenörü Aydın Örs, kadroya çağırdıkları bazı oyuncuların kendi takımlarında oynama şansı bulamamalarının sıkıntı yarattığını söyledi. Örs, "Kulüplerin dört yabancıyla oynaması milli oyuncularımızın daha az süre almasını sağlıyor. Bu yüzden özgüvenlerini yitirmiş oluyorlar. İki günlük antrenmanla sorunlar çözülmüyor" dedi. 
     
     Bileti alacağız’ 
     AVRUPA Şampiyonası Yarı Final Eleme Grubu’nda Hollanda ve Litvanya ile Ocak ayında yapacakları maçlara da değinen Örs, finallere kalacaklarına inandığını açıkladı. Örs sözlerini şöyle noktaladı "Yine de tüm olumsuz ihtimalleri yaşamamak için Hollanda ve Litvanya maçlarını kazanmalıyız. Litvanya karşılaşmasının önemi bizim için daha fazla. Prestij savaşı olacak." 
     
Vincent Jones’a 1 maç ceza geldi      ULEB Kupası’na havlu atan Darüşşafaka, ABD’li forveti Vincent Jones’a verilen bir maçlık cezayla ikinci bir şok yaşadı. ULEB Kupası Disiplin Kurulu, ABD’li oyuncunun 17 Aralık’ta İspanya’da oynanan Estudaintes - Darüşşafaka maçı sırasında hakemlere karşı sergilediği sportmenlik dışı hareketler nedeniyle kendisine 1 maç ve 1000 Euro para cezası verilmesini kararlaştırdı. 
     
Bora’yı verdi Levent’i aldı      BASKETBOL 1. Ligi’nde bir galibiyetle son sırada yer alan Göztepe arzuladığı verimi alamadığını iddia ettiği guard oyuncusu Bora Sancar’ı İkinci Lig’de şampiyonluk mücadelesi veren Troy Pilsner’e verdi. Sarı - Kırmızılı kulüp, bu oyuncunun karşılığında ise Troy’dan Levent Demirci’yi aldı. Göztepe Başkanı İskender Tuğsuz iki yıldır Levent için beklemede olduklarını açıkladı. 
     



 SPOR 

























</TEXT>
</DOC>
