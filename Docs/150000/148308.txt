<DOC>
<DOCNO> 148308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun23.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta TV ve radyolar sustu... 
</HEADLINE>
<TEXT>

     Irak televizyonun bu sabah haber bülteni yayınlamadığı, onun yerine Devlet Başkanı Saddam Hüseyin'in eski görüntülerine ve marşlara yer verdiği, daha sonra da yayını kesildiği bildirildi. 
     Kentteki Reuters muhabirleri, ulusal yayın yapan devlet televizyonunun yayınının kesildiğini belirttiler. 
     Devlet televizyonu, son günlerde gündüz vakti, ABD liderliğindeki güçlere karşı başarıların dile getirildiği ordu açıklamalarını ekranlara getiriyordu, ancak bugün bu yönde bir yayın yapılmadı. 
     Irak'ın uluslararası uydu kanalı da, birkaç gündür yayın yapmıyor. 
     Amerikan güçleri, Irak savaşı sırasında, Saddam tarafından ülkede kontrolü sağlamak için kullanıldıkları gerekçesiyle Irak'taki yayın kuruluşlarının binalarını hedef aldı. 
     
     Radyo da sustu... 

     Irak'ta, ulusal yayın yapan Irak radyosunun yayınının kesildiği bildirildi. 
     Reuters muhabiri, radyo yayının kesildiğini söyledi. 
     





</TEXT>
</DOC>
