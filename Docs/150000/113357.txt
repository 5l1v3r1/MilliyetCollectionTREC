<DOC>
<DOCNO> 113357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko10.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık tamam sıra reel sektörde’ 
</HEADLINE>
<TEXT>

     ANKARA Milliyet 

     Bankacılık Düzenleme ve Denetleme Kurulu BDDK Başkanı Engin Akçakoca, "Bankacılık sektörü nasıl yapısal bir dönüşümden geçtiyse şimdi sıra reel sektörde" dedi. 
     Risk Yönetimi ve Vadeli İşlemler Konferansı’nın açılışında konuşan Akçakoca, bir banka riski nasıl görecek, algılayacak, sınırlayacak ve yönetecekse reel sektör firmalarının her birinin de bilançolarında bunu yapmak zorunda olduklarını kaydetti. Akçakoca, "Bunu yapanlar sağlıklı finansal ilişki kurabilecekler. Bu döngünün dışında kalanlar sistem dışına itilecekler" diye konuştu. Sağlıklı finansal ilişkinin uzun dönemli bir ilişki olduğunu belirten Akçakoca, "Bunun için de yapısal reformlar gerekir, bunu yapmak ekonomik programın gereğidir. Bankacılık yapısal değişim geçirdi. Şimdi sıra reel sektörde" dedi. 
     
     Risk yönetimi sanattır’ 
     TOBB Başkanı Rifat Hisarcıklıoğlu da üretim sektörünün risk yönetimi temel bilgilerine sahip olması gerektiğini belirtti. Serbest piyasa ekonomisinin kaos ve anarşi ortamı anlamına gelmediğini belirten Hisarcıklıoğlu, risk yönetiminin de bir sanat olduğunu vurguladı. 
     



 EKONOMİ 





















</TEXT>
</DOC>
