<DOC>
<DOCNO> 114192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin nişancıdan beter katiller 
</HEADLINE>
<TEXT>

     ABD'de yaşanan seri cinayetler panik yarattı ancak polis ve mahkeme kayıtları gerek geçmiş yüzyıllarda gerekse yakın geçmişte vahşice işlenen katillerin öyküleriyle dolu bulunuyor. 
     ABD'de 30 yıl içinde 357 seri katilin 3 bin 169 kişiyi katlettiği ve son 10 yıl içinde İngiltere'de de 58 katilin 196 cinayet işlediği bildiriliyor. Alan Bentham'ın insanın kanını donduracak cinayetler işlemiş kadın ve erkek bir dizi seri katili anlattığı "Seri Katillerin İç Dünyası" isimli kitabında seri katillerden bazıları ve işledikleri cinayetler şöyle anlatılıyor 
     - Tarihteki En Zalim Seks Katili Mavi Sakal- Gilles de Rais 1404 yılında İngiltere'deki doğdu. Soylu bir aileden geliyordu. Babasını kaybedince dedesinin yanına gönderildi. Kadınlardan uzakta, sırf erkeklerin yaşadığı bir ortamda büyütüldü. Genç yaşta kuzeniyle eşcinsel ilişkiye girdi. 16 yaşında İngiltere'nin en zengin mirasçısı olan kuzeni Catherine de Thouars ile evlendi. Kuzeninin çeyizi ona ailesinden miras kalan 18 şatoya ek olarak 7 şato ve geniş otlaklar getirmişti. Kısa bir balayından sonra karısıyla birbirini bir daha hiç görmediler. Büyükbabasının ölümüyle mirasına da konan Gilles, zevk-i sefaya daldı. Sonu gelmeyen eğlenceler ve ters ilişkilerin yaşandığı alemler düzenliyordu. Hoşuna giden genç oğlanlara yüksek paralar ödeyip onları haremine katıyordu. Yaptığı aşırı eğlenceler sonucunda mali sıkıntıya düştü. Taşları altına çevirebilecek olan Felsefe Taşını bulabilmek için kara büyüye başvurdu, şeytan çağırma ayinleri düzenledi. Hiçbir sonuç alamayınca şeytana kayıtsız şartsız teslim olmaya karar verdi. Bunun da tek bir yolu vardı, insan kurban etmek. Beş yıl boyunca Batı Fransa'da tanımlanamayan bir terör kol gezdi. Genelde 6-19 yaş arasındaki küçük çobanlar, koruda oynayan oğlanlar, evde tek başına bırakılmış çocuklar birden bire kayıplara karışıyordu. İşkence edip öldürdüğü çocukların kafalarını kesip yan yana diziyor ve güzellik yarışması düzenliyordu. Sapıkça işlediği cinayetleri ortaya çıkana kadar kurbanlarının sayısının 200'ü aştığı tahmin ediliyor. Ölümünün ardından Mavi Sakal olarak efsanelere konu oldu. 
     
     CESETLERİ KARABORSADA SATIYORDU 

     - Hannover'in Seks Kasabı - Fritz Haarman Haarman'ın yaptıkları 1. Dünya Savaşı'ndan sonra Hannover'i derinden sarstı. Haarman hem zevk için hem de para için öldürüyordu. Genç kurbanlarını kesip etlerini satıyordu. Çamaşırlarını da temizleyip düzelttikten sonra karaborsada satıyordu. Eşcinsel olan Haarman kurban olarak kendisine genç erkekleri seçiyordu. 24 kişinin ölümünden sorumlu tutulan Haarman mahkemede daha fazla sayıda insanı katlettiğini söyledi. 
     
     ZENCİ ÇOCUKLARI YİYORDU 

     - İnsan Eti Yemeliyim - Frank Howard Fish 1870 yılında Washington'da doğdu. Soylu bir aileden geliyordu ancak ailesinde ruhsal bozukluk oranı yüksekti. 5 yaşında babasını kaybeden Fish'i annesi evin geçimini sağlayamayınca yetimler yurduna gönderdi. Psikiyatrlar kendisine acı çektirmekle ilgili anlattıkları hikayelere inanmadılar. Ta ki bir gardiyan Fish'in hela çukurunda, kendine saplamak için kullandığı iğneleri buluncaya kadar. Kurbanlarını genelde zenci çocuklar arasından seçen Fish, Tanrı'nın kendisini çocukları hadım etmesi ve ona kurbanlar vermesi için dünyaya gönderdiğine inanıyordu. Değişik zamanlarda akıl hastanesinde yatan Fish, 15'e yakın cinayet işledi. Kurbanlarını öldürdüğünde parçalara ayırıyor, etlerini kavururak ya da kızartarak yiyordu. 
     KAN EMİCİ ALMAN 
     - Düsseldorf Vampiri- 1929'un ilk aylarında Düsseldorf bir seri cinayet haberiyle sarsıldı. 16 ay boyunca bir kan içici caddelerde, parklarda, şehrin ıssız bölgelerinde dehşet saldı. Bir makas ya da bıçak yardımıyla yakaladığı kurbanlarının ya kafatasını parçalıyor ya da boğazını kesip kanını emiyordu. 47 yaşındaki vampir Peter Keurten yakalandığında 59 saldırısı ve en az 13 cinayeti olduğunu söyledi. 
     
     "YAKALAYIN BENİ" 

     - Daha Fazla Öldürmeden Yakalayın Beni 1945'de Çılgın Köpek diye adlandırılan bir katil Chicago sokaklarında terör estirdi. Kurbanlarını kadınların arasından rastgele seçen katilin belli bir neden ve stili yoktu. 17 yaşındaki katil William G. Heirens, bir cinayetinde duvara kırmızı rujla, Tanrı aşkına daha fazla öldürmeden yakalayın beni, kendimi artık kontrol edemiyorum' yazmıştı. Yakalandığında çift kişilikli olduğu ortaya çıkan Heirens, mahkemede son söz olarak, Ben bile yaptıklarıma şaşırıyorum' dedi. 
     





</TEXT>
</DOC>
