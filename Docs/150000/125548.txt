<DOC>
<DOCNO> 125548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/spor/spo02.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM ÇARPTI 
</HEADLINE>
<TEXT>

Fenerbahçe Başkanı, zehir zemberek bir basın açıklaması yaparak, son dönemde kendisine gelen eleştirilere cevap verdi, eski başkan Şen’e göndermede bulundu 
     Organize kampanya’ 
     AZİZ Yıldırım, yazılı açıklamayla hem ateş püskürdü, hem de eleştirilere cevap verdi. Kulübün uzun süredir organize bir yıpratma ve karalama kampanyasına hedef olduğunu belirten Yıldırım, Ali Şen’e de göndermede bulunarak, bu kampanyada Fenerbahçe’ye başkanlık yapmış birinin yer aldığını öne sürdü. Başkan, "Unutulmamalıdır ki, yönetimlere yönelik haksız ve yakışıksız ithamlar sadece rakiplerimizin yararınadır ve onları mutlu etmektedir" dedi. İşte Yıldırım’ın açıklamaları 
     
     Başarısızlık duası’ 
     "GELİNEN aşamada bu tutum ve davranış şekli içinde olanların, futbol kulübümüzü başarı içinde görmekten ziyade, başarısız sonuçların gerçekleşmesi için dua eder bir durumda olduklarını da üzülerek görmekteyim. Kulübümüzün başarısız olması, eğer bazıları için prim yapma, öne çıkma, gündemde kalma hevesine alet ediliyorsa, bu niyet içinde olanların Fenerbahçeliliği’nden ciddi şüpheler duyarım. Bugün Fenerbahçe camiası kendi iç muhasebesini yapmak zorundadır." 
     
     Ali Şen’i tarif etti 
     "GEÇMİŞTE kupa maçında takımı sahadan çekenler, aldığımız cezayla tarihimizde ilk kez kupaya katılma hakkını yitirmemize sebebiyet verenler, bunların sonucunda ortaya çıkan utanç ve ayıbı camiamıza yaşatanlar, kendi 6 yıllık başkanlık dönemlerinde yaşanan tek bir şampiyonluğu sadece kendine mal edenler, kendi başkanlığı döneminde futbol takımımızı averajla düşmekten kurtulma noktasına getirenler, bugün bizi sportif başarısızlıkla suçluyor. Hiçbir başarı bir kişiye ait değildir." 
     
     Kulübe hakim olamazlar’ 
     "FENERBAHÇE’Yİ kendi kişisel çıkarlarına alet etmek isteyenlere tarih l yık olduğu yeri verecektir. Bu kişiler asla kulübe hakim olamayacak. Fenerbahçe’de daima aklıselim galip gelecek ve Fenerbahçe daima arzuladığı sonuçlara sabırla varacaktır. Gerçek Fenerbahçeliler, kulüplerine yapılan dahili ve harici her türlü eylem ve davranışa karşı daima uyanık olun. Birlik ve beraberliğimizi muhafaza edin. Birlik ve beraberlik geçmişte olduğu gibi bugün de başarıyı getirecektir." 
     
     Birlik, beraberlik günü’ 
     "HİÇ kimse unutmasın ki, Fenerbahçe camiasının büyüklüğü tarihinden gelmektedir. Tarihimiz, camiamızın tüm bireyleriyle müştereken elde edilmiş başarılarla doludur. Dönemimizde yaşanan şampiyonluk da tek vücut olmuş ve şampiyonluğa inanmış, kulübünün menfaatlerini kendi şahsi menfaatlerinden üstün tutan Fenerbahçe ailesi tarafından kazanılmıştır. Yapıcı destek ve inanmış beraberlik bizi mutlaka başarıya ulaştıracaktır. Bölünmek sadece rakiplerimizin öne geçmesini sağlayacaktır." 
     
Revivo işi FIFA’lıkFenerbahçe Yönetimi, İsrailli futbolcunun isteklerini kabul etmedi. Bunun üzerine, Sarı-Lacivertli oyuncu parasını alamadığı gerekçesiyle FIFA’ya başvurma kararı aldı 
     YUSUF KOBAL 

     650 bin dolar istedi 
     FENERBAHÇE ile Revivo arasındaki sorun FIFA’lık oluyor. Yöneticilerle dün son kez görüşen İsrailli futbolcu, 650 bin dolar para ve bonservisini istedi. Ancak Sarı - Lacivertliler taksitli olarak 550 bin dolar ödeyebileceklerini söyledi. Ayrıca bonservisini vermek için "Türkiye’de başka bir takımda oynayamaz" maddesini de imza gerektiği ifade edildi. Revivo bunları kabul etmedi. 
     
     Yönetim rest çekti 
     BUNUN üzerine Fenerbahçe Yönetimi, Revivo’ya rest çekerek "Sen git, anlaştığın kulüp bize başvursun. Bonservisini o şekilde veririz" dedi. Kulübüyle ipleri koparan İsrailli yıldız ise parasını alamadığı gerekçesiyle FIFA’ya başvurma kararı aldı. Hamburg ile kesin anlaşma sağlayan ve dün Almanya’ya giden Revivo, bugün sağlık kontrolünden geçecek ve iki hafta sonra idmanlara başlayacak. 
     
Garce’ye izin      FENERBAHÇE’NİN talip olduğu Garce için kulübü River Plate’den izin çıktı. Bu futbolcunun sezon sonuna kadar kiralanması teklifini değerlendiren Arjantin kulübü, Sarı-Lacivertliler’in bu önerisini kabul etti. Sarı - Lacivertli kulübün yabancı transferlerine aracılık yapan Celalettin Bilgiç, bugün Garce’nin menajerleriyle biraraya gelerek detayları görüşecek ve gelecek hafta da İstanbul’a getirecek. Yıl sonunda bu oyuncuyu satın alabilme ihtimalini gözönünde bulunduracak olan Fenerbahçe Yönetimi ise ona göre fiyat belirleyecek. 
     
Ogün’ün gözü Tahkim’de      DİYARBAKIRSPOR maçında rakibiyle girdiği bir mücadele sonrasında kırmızı kart gören ve PFDK tarafından iki maçla cezalandırılan Ogün’ün durumu bugün yapılacak Tahkim Kurulu toplantısında görüşülecek. Son oynanan Göztepe maçında yer alamayan Sarı - Lacivertli futbolcunun cezasının bire indirilmesi ve Trabzonspor karşılaşmasında takımdaki yerini alması bekleniyor. 
     
Şen doğruladı      FENERBAHÇE eski Başkanı Ali Şen, Aziz Yıldırım’ın muhalefete "Ocak’ta 29 milyon dolar borç var. İsteyen, yönetime talip olsun" diye gönderdiği haberi doğruladı. Şen, "Yıldırım’ın çok yakın adamı ve lakabı Zorti Bülent İşcan, oğlum Adnan’ı ziyaretinde bu sözleri sarf etmiş. Artık bu mesaj Aziz Yıldırım’ın mıdır, yoksa Bülent’in kendi mesajı mıdır onun da kararını kamuoyu versin" diye konuştu. 
     
Samandıra’da tam gün mesaiİdmanlar dışında futbolcularını televizyon başına oturtan Çetin, Trabzonspor’un zaaflarını anlattı 
     TEKNİK direktör kursuna bile katılmadan takımını Trabzonspor derbisine hazırlayan Fenerbahçe çalıştırıcısı Oğuz Çetin, Samandıra’da tam gün mesai uyguluyor. Takımın sıkıntılı günlerden kurtulabilmesi için hafta sonu oynanacak dev maçı kazanmak zorunda olduklarını bilen Çetin, futbolcularına da rakiplerini ezberletiyor. 
     ANTRENMAN dışında kalan zamanlarda dünkü Türkiye Kupası’nda yapılan karşılaşmaları futbolcularına gözlemleten Oğuz Çetin, bununla birlikte Trabzonspor’un ligdeki Denizlispor ve Malatyaspor karşılaşmalarını da videodan izlettirdi. Fenerbahçe teknik sorumlusu, rakibin yaptığı yanlışlar üzerinde durup, bu zaaflarından faydalanılmasını istedi. 
     
Serhat sıkıntısı      FENERBAHÇE, Trabzon maçının hazırlıklarına dün eksik devam etti. Sakatlığı bulunan Serhat düz koşu yaptı. Genç forvetin Trabzon maçında oynama olasılığının yüzde 50 olduğu belirlendi. Çalışmaya Rapajc, Yusuf, Rüştü ve Mirkovic de katılmadı. Taktik çalışması yapan Sarı-Lacivertliler’de İsmail Güldüren de tek başına düz koşu yaptı. 
     



 SPOR 






























</TEXT>
</DOC>
