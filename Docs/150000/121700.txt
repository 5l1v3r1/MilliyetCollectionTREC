<DOC>
<DOCNO> 121700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/ekonomi/eko09.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tahvillerinde AB yükselişi 
</HEADLINE>
<TEXT>

AB’nin tarih vereceği beklentisi tahvilleri son iki yılın en yüksek düzeyine çıkardı 
     Türk tahvilleri, Avrupa Birliği AB ile ilişkilerin yakınlaşması beklentilerinin desteğiyle son iki yılın en yüksek seviyelerine ulaştı. Türkiye’nin gösterge niteliğindeki 2030 vadeli dolar tahvili nominal değerinin yüzde 106.125’ine ulaşarak önceki güne göre 2.25 puan artarken, Eylül 2000’den beri en yüksek seviyesini gördü. Tahvilin fiyatı dün TSİ 15.00 itibarıyla nominal değerinin yüzde 106’sına geriledi. 
     
     Tarih için tarih’ beklentisi 
     KKTC lideri Rauf Denktaş’ın önceki gün Rum tarafıyla Birleşmiş Milletler barış planını görüşmeyi kabul etmesi de yükselişte etkili oldu. 
     Londra’da bir banka trader’ı, "Tahviller AB’nin tarih için tarih vereceği beklentileriyle hareketlendi" dedi. Trader’lar Kıbrıs görüşmelerinin başlamasının, AB’nin Türkiye ile üyelik görüşmelerine başlama konusunda "tarih için tarih" belirlemesinin önündeki önemli bir engeli kaldırdığını düşünüyorlar. 
     



 EKONOMİ 


















</TEXT>
</DOC>
