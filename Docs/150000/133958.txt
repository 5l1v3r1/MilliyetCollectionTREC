<DOC>
<DOCNO> 133958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/dunya/dun01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’un konuşmasına tepkiler 
</HEADLINE>
<TEXT>
Kanıtları görelim 
     DIŞ HABERLER SERVİSİ 

     İgor İvanov Rusya Dışişleri Bakanı 
     "Irak’a karşı güç kullanılmasını gerektirecek bir zemin yok. ABD’nin Güvenlik Konseyi’ne sunacağını açıkladığı kanıtları dikkatle dinlemeye ve incelemeye hazırız." 
     
     Gerhard Schröder Almanya Başbakanı 
     "Irak krizi sadece ve sadece BM çatısı altında çözülmelidir. Krizin çözümü için tüm siyasi ve diplomatik yollar denenmelidir. Denetçilere daha fazla zaman verilmeli. Bush’un elindeki istihbaratı paylaşması, yapılacak en doğru şey." 
     
     Dominique de Villepin, Fransa Dışişleri Bakanı 
     "Amerika’nın Irak’la ilgili kanıtları açıklama kararını memnuniyetle karşılıyorum. Ellerinde özel bilgi bulunan herkesi bu bilgileri silah denetçilerine vermeye çağırıyoruz. Böylece denetçiler işlerini en iyi koşullarda yapabilirler." 
     
     Javier Solana AB Dış Politika Yüksek Temsilcisi 
     "Savaşın h l önlenebileceğine inanıyorum. Elbette ki bu yüzde 99 oranında Saddam’ın tutumuna bağlı. ABD’nin kanıtları paylaşmasından memnun olmalıyız. Irak krizinde çekim merkezi Güvenlik Konseyi olmalıdır." 
     
     Kemal Harrazi İran Dışişleri Bakanı 
     "Bush’un İran halkıyla ilgili yaptığı konuşma içişlerimize karışmaktır ve bu uluslararası toplum tarafından kabul edilmeyen bir davranıştır. ABD, ülke içinde ve dışındaki güvenlik gerekçelerini kullanarak, özellikle Ortadoğu’da uluslararası ilişkiler düzeyinde h kimiyetini yaymaya çalışıyor." 
     



 DÜNYA 












</TEXT>
</DOC>
