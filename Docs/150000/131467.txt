<DOC>
<DOCNO> 131467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko19.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'nın derdi deflasyon... 
</HEADLINE>
<TEXT>

     Japonya Başbakanı Junichiro Koizumi hükümetinin reform gündeminde, ''fiyat ve ücretler genel seviyesindeki düşüş'' olarak özetlenebilecek deflasyonu sona erdirip, ekonomiye canlanma fırsatı sunma konusu, öncelik arz ediyor. 
     Koizumi'nin iktidardaki Liberal Demokratik Parti LDP Kongresi'ndeki konuşmasına göre, yeniden büyümenin tesisi için iddialı değişimlerin hızlandırılması gerekiyor. 
     Deflasyonu dizginlemenin hükümet için en önemli konu olduğunu vurgulayan Koizumi, LDP'de reform yanlılarının desteğini arkasına almak istese de, muhafazakar parlamenterler partiyi 2. Dünya Savaşı'ndan sonra çok uzun süredir iktidarda tutan inşaat ve diğer özel çıkarlı sektörleri korumaya çok meyilli. 
     Bu çevreler, reformları ve yeniden düzenlemeleri, değişime yönelik mevzuatı sulandırarak yavaşlatmaya çabaladı. Kimi parlamentere göre, çok radikal değişimler deflasyonu daha kötüleştirebilir. Başbakan Koizumi'den somut politikalar da isteniyor. 
     İktidar partisi LDP, KOBİ'leri destekleyici ve işlerini kaybetmiş çalışanlar için sosyal güvenlik ağı yaratıcı yasalar çıkarıp, vergi oranları düşürüp Japon sanayilerin rekabet gücünü artıracak, doğum oranındaki büyük azalışı tersine çevirmenin yollarını bulacak. 
     Japon basınında kimi çevreler ise LDP'nin gerçek değişimi arzu ettiğinden şüpheli ve ''yapısal reform girişimleri'' denilen reformlar için ihtiyaç duyulup duyulmadığını sorguluyor. Bu kısım basına göre, konuları dar kapsamda ele alan, gündemi sınırlı LDP'nin kongresinden, ''kuru gürültüden'' başka somut sonuç beklenmiyor. 
     





</TEXT>
</DOC>
