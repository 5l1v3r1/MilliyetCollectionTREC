<DOC>
<DOCNO> 104999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur01.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da otobüs beklerken serseri kurşunun hedefi oldu... 
</HEADLINE>
<TEXT>

     Üsküdar'da durakta otobüs bekleyen bir kişi, önündeki aracı kovalayan otomobilden ateşlenen serseri kurşunla ağır yaralandı. 
     Örnek Mahallesi Fevzi Çakmak Caddesi üzerindeki İETT durağında otobüs bekleyen Ömer Kütük, hızlı bir şekilde önündeki otomobili kovalayan araçtan açılan ateşin hedefi oldu. 
     Karnına isabet eden serseri kurşunla ağır şekilde yaralanan Kütük, çevredeki vatandaşlar tarafından Haydarpaşa Numune Hastanesi'ne kaldırıldı. 
     Ameliyata alınan Ömer Kütük'ün sağlık durumunun ciddiyetini koruduğu bildirildi. 
     Polis yetkilileri, plakaları henüz belirlenemeyen otomobillerin bulunmasına çalışıldığını kaydettiler. 
     





</TEXT>
</DOC>
