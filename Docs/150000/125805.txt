<DOC>
<DOCNO> 125805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/civaoglu.html </URL>
<DATE> 2002/12/20/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ölüm kültürü 
</HEADLINE>
<TEXT>

     Marka 2002 Konferansı’nda dinlediğimiz BJ Cunningham bir marka isim. Uluslararası dev firmaların paylaşamadıkları marka yaratım dehası danışman. İlk ününü piyasaya "DEATH" ÖLÜM adlı sigarayı çıkararak yapmış. Dümdüz siyah bir sigara paketi... Ön yüzünde sadece İngilizcede ölüm anlamına gelen DEATH yazılı. 
     Sigara büyük satış patlaması yapmış. 
     Bilinç derinliklerimizdeki ölüm kültürünün psikolojik kanıtı. 
     21. yüzyılda h l terörün varlığı, belki de insanoğlu genlerinin henüz ölüm kirlenmesinden tam arınamamış olmasına dayanıyor. 
     Açıkça ölüm mesajı veren sigarayı tükettikleri gibi, aydınları da yok ediyor. 
     Tabii aydın tüketenlere insan denebilirse .. 
     Önceki gece terör kurşunlarıyla yaşamını yitiren Doç. Dr. Necip Hablemitoğlu da bu yazgının örneği. 
     
Kanlı senaryo      Neden Hablemitoğlu 
     Gene eski yorumlar tekrarlanabilir. 
     Örneğin... 
     1- AKP iktidar oldu... Bakın irtica meydanı boş buldu. Daha neler olacak neler .. Hedefin Atatürk ve İnkılaplar kürsüsünden bilim adamı olması bir işarettir. 
     2- Derin güçler "AKP iktidar oldu irtica azdı" dedirtmek ve AKP’yi yıpratmak için bu cinayeti işlediler. Cinayette ajanların parmak izleri ve havada provokasyon kokusu var. 
     Ama yemezler artık. 
     Halk böyle kanlı senaryoları iyi biliyor. 
     3- Irak harek tına ve Kıbrıs’ta çözüme Türkiye direniyor. Bu cinayetle Batı’nın gizli servisleri ve belki de CIA, hükümete gözdağı veriyor. Belki de MOSSAD. 
     Direnişi sürdürürsen, içini karıştırırım mesajıdır bu cinayet. 
     4- İslam ülkeleri ve özellikle ABD karşıtı örgütler bu cinayetle, Türkiye’ye Irak’a harek ttan uzak dur mesajını verdiler. Arkasında El Kaide olabilir 
     ........ 
     Yukarıdakiler gibi daha pek çok senaryo yazılabilir. 
     Ancak hukuk devletinde yakıştırmalar değil somut kanıtlar... Suç iddiaları değil yargı kararları geçerlidir. 
     
Kafaları karıştırmak      Ancak, ne böyle olasılıklar arasında dağılmak... Ne de "Olur böyle vakalar, Türk polisi yakalar, Türk hakimi yargılar" aymazlığına girmek... 
     Deneyimlerin ışığı arkasındaki gölgeleri seçebilmeliyiz. 
     Daha önce de böyle "hafiyesi Mahmud" bilmişliğiyle benzer tahminler yapılmıştı. 
     Uğur Mumcu, Çetin Emeç, Ahmet Taner Kışlalı, Gaffar Okkan cinayetleri için de ne adresler gösterilmiş, kafalar nasıl karıştırılmıştı. 
     Sonunda görüldü ki... 
     Kafa karıştırmak, çıkmaz sokaklarda iz kaybettirmek yöntemleriyle dikkatler "asıl kuşku duyulması ve üzerine gidilmesi gereken odaklardan" saptırılmıştır... Ama bir süre sonra gerçek gün ışığına çıkmıştır. 
     Dördünün de katilleri, irticanın terör örgütleridir. 
     Komplo teorilerinin süslediği büyük oyun fantezileriyle hedef seçilmiş değillerdir. 
     İlkel, yalın, yüzeysel ve gaddar örgüt kararlarının sonucu ilkel, yalın, yüzeysel ve gaddar tetikçilerin cinayetleridir. 
     Batı’nın ölüm kültürü infazdan arınmış ve sigara keyfine bırakılmış... Buna karşılık terör gittikçe gelişmemiş ekonomi ve kültür coğrafyalarının kanlı batağında üreyen zehir... 
     Necip Hablemitoğlu’nu tanımadım. Ama değerli bir yurtsever aydın olduğunu dinledim. 
     Adını bu iğrenç cinayetten sonra duydum. 
     Şiddete ve teröre kimi hedef alırsa alsın karşıyım. 
     Devlet terörü saydığım idama da... 
     Necip Hablemitoğlu’na Allah’tan rahmet, ailesine, üniversite camiasına ve ulusumuza başsağlığı diliyorum. 
     Bu cinayet belki de AKP iktidarı tarafından laisizmi korumak ve irtica bağlamında aymazlığa düşmemek için, uyarı olarak da algılanmalıdır. 
     Bu acı kayıp, hayırlara vesile olsun diye geçiştirilemez. 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
