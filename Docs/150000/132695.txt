<DOC>
<DOCNO> 132695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo09.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Samsunspor maçının ardından 3 gün izinli... 
</HEADLINE>
<TEXT>

     Birinci Süper Futbol Ligi takımlarından Adanaspor'un, Antalya Side'deki 2. etap kampının, yarın yapılacak Samsunspor hazırlık karşılaşmasıyla sona ereceği bildirildi. 
     Adanaspor Kulübü İdari Menajeri Erdoğan Yılmaz, kampın ve hazırlık karşılaşmaların çok yararlı geçtiğini, alınan skorların önemli olmadığını, takımdaki eksikliklerin giderilmeye çalışıldığını kaydetti. 
     Yılmaz, yarın Samsunspor ile yapacakları hazırlık karşılaşmasının ardından futbolculara 3 gün izin verileceğini bildirdi. 
     Turuncu-beyazlı futbolcuların, 29 Ocak Salı günü 3. etap çalışmaları için Adana'da toplanacaklarını belirten Yılmaz, 2 hazırlık karşılaşmasıyla deplasmanda yapacakları Diyarbakırspor maçına hazır gideceklerini sözlerine ekledi. 
     





</TEXT>
</DOC>
