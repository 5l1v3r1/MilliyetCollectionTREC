<DOC>
<DOCNO> 120304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/guncel/agun.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren’i çok yadırgadı 
</HEADLINE>
<TEXT>
Ecevit Kıbrıs’ın tamamını alabilirdik 
1974’te "İleride taviz olarak veririz diye fazla toprak alındığı"nı söyleyen Kenan Evren’e, Ecevit yanıt verdi "Belirlenen hatları aştıklarını söylemesi çok yadırgatıcı" 
     ANKARA Milliyet 

     7. Cumhurbaşkanı Kenan Evren’in "Kıbrıs Barış Harek tı sırasında Türkiye, Nasıl olsa pazarlığa oturunca veririz’ diyerek belirlenenden fazla toprak aldı" sözlerine ilk tepki, dönemin başbakanı Bülent Ecevit’ten geldi. 
     Evren’in, "Biz daha az toprak alacaktık. Ancak birliklerimiz karşısında kimseyi göremeyince ilerledi" yönündeki sözlerinin gerçeği yansıtmadığını savunan Ecevit, şöyle konuştu "Kıbrıs toprağının her karışında Türklerin tarihten kaynaklanan hakları vardır. Harek t sırasında Türkiye’nin karşısında hiçbir engel yoktu, isteseydik birkaç günde tüm Kıbrıs’ı alırdık. Kıbrıs’taki Türk topraklarını Rum egemenliğine sunmak için çirkin oyunlar oynanırken, eski cumhurbaşkanı Evren’in, belirlenen hatları aştıklarını söylemesini çok yadırgadım. Rumlara Kıbrıs’ta büyük toprak ödünleri verilmesi, yalnız Kıbrıslı Türklerin değil, Türkiye’nin güvenliğini de tehlikeye düşürür." 
     
     Maraş yolunda 187 şehit 
     Genelkurmay Harp Tarihi Başkanlığı’nca basılan "Kıbrıs Barış Harek tı Şehitlerinin Biyografileri" ise, Evren’in "Karşılarında kimseyi bulamadıkları" yönündeki sözlerini yalanlıyor. 
     Biyografide, 20 Temmuz’da yapılan birinci harek tta 311, 14 Ağustos’ta yapılan ve Maraş’ın da içinde bulunduğu toprakların alınması için gerçekleştirilen ikinci harek tta ise 187 kişinin şehit düştüğü belirtiliyor. 
     Dönemin Kıbrıs Türk Kuvvetleri Alayı Komutan Yardımcısı emekli Albay Gültekin Alpugan da, 14 - 15 Ağustos’ta gerçekleşen ve Maraş’ın da içinde bulunduğu ikinci harek tta verilen 187 şehidin tarihe geçtiğini dile getiriyor. 
     



 GÜNCEL 











</TEXT>
</DOC>
