<DOC>
<DOCNO> 105928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo07.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, ideal 11'i bulamadı... 
</HEADLINE>
<TEXT>

     Birinci Süper Futbol Ligi'nin ilk 4 haftasında istediği sonuçları alamayan Trabzonspor'da, kadro istikrarı da sağlanamadı. 
     Bordo-mavili takımda, sakatlık sorunu yaşanmamasına karşın, teknik direktör Samet Aybaba, ilk 4 haftada ilk 11'de değişik isimlere forma giyme şansı verdi. 
     
     4 OYUNCUYA 360 DAKİKA GÖREV VERDİ 
     Trabzonspor Teknik Direktörü Samet Aybaba, Petkoviç, Erman Güraçar, Aurelio ve Hasan'a en çok sahada mücadele etme şansı verdi. 
     Aybaba, 4 karşılaşmada da ilk 11'de sahaya sürdüğü oyuncuları 360 dakika boyunca sahada tuttu. 
     Bordo-mavili takımda, Serkan Özsoy, Gökdeniz ve Mehmet Yılmaz da 4 maçta sahaya çıkmalarına karşın, daha az süreyle görev yaptı. 
     
     YABANCI OYUNCULAR 
     Trabzonspor'da, ligin ilk 4 haftasında en fazla yabancı oyuncu, 4. haftadaki Adanaspor maçında görev aldı. 
     Aybaba, Adanaspor maçında 5 yabancı oyuncuyu ilk 11'de sahaya sürerken, Fenerbahçe, Elazığspor ve Altay maçlarında 3 yabancı oyuncuya görev verdi. 
     
     İLK VE 4. HAFTA 
     Trabzonspor'da, ligin ilk haftası ile 4. haftasında ilk 11'de sahaya çıkan oyuncular arasında 3 değişiklik göze çarptı. 
     Ligin ilk haftasında forma giyen Mehmet Kahraman, Mustafa Yalçınkaya ve Hakkı, Adanaspor maçında ilk 11'de görev almazken, bu oyuncuların yerine Oumar, Yong ve Erman Özgür görev yaptı. 
     
     TRABZONSPOR'UN İLK 4 HAFTASI 
     Trabzonspor'un ligin ilk 4 haftasında yaptığı maçlar ve sahadaki 11'leri şöyle 
     Fenerbahçe Petkoviç, Mehmet Kahraman, Serkan Özsoy, Erman Güraçar, Mustafa Yalçınkaya, Hasan, Gökdeniz, Aurelio, Hakkı, Bushaj, Mehmet Yılmaz. 
     Elazığspor Petkoviç, Feridun, Serkan Özsoy, Erman Güraçar, Mustafa Yalçınkaya, Hasan, Aurelio, Hakkı, Young, Gökdeniz, Mehmet Yılmaz Altay Petkoviç, Mehmet Kahraman, Erman Güraçar, Serkan Özsoy, Yong, Hakkı, Gökdeniz, Hüseyin, Hasan, Aurelio, Mehmet Yılmaz Adanaspor Petkoviç, Erman, Oumar, Serkan, Gökdeniz, Aurelio, Hasan, Erman, Yong, Mehmet Yılmaz, Bushaj. 
     





</TEXT>
</DOC>
