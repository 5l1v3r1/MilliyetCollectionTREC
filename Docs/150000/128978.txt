<DOC>
<DOCNO> 128978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/guncel/gun00.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz kaldım’ diye öğretmen olunmaz 
</HEADLINE>
<TEXT>

Eğitim Fakültesi öğrencileri "Öğretmenlik bizim hakkımız" diyor. Fen - Edebiyat mezunları ise "Devlet bize söz verdi. İşsiz mi kalalım " diye tepki gösteriyor 
Eğitim Fakültesi öğretim üyelerine göre, Fen-Edebiyat mezunları olaya maddesel bakıyor "İşsiz kalmayayım, öğretmen olayım" diyorlar, bu söz konusu olamaz 
     Öğretmenlikte ezeli rekabet - 1 

     Sibel KAHRAMAN skahraman milliyet.com.tr 

     Kimlerin öğretmenlik yapabileceği her zaman tartışma konusu oldu. "Kimler hakimlik yapabilir ", "Eczacı olmak için nerede eğitim alınmalı " gibi tartışmalar hiç gündeme gelmezken, ne yazık ki çocuklarımızı emanet ettiğimiz öğretmenlerin kimler arasından seçileceği bir türlü netleşemedi. Bugün birçok genç, öğretmenlik yapabilmek için üniversite bitirmenin yeterli olabileceğini düşünüyor. 
     Öğretmenlik tartışması en fazla, Eğitim ile Fen - Edebiyat fakülteleri arasında yaşanıyor. 
     Yürürlükteki uygulamaya göre her iki fakültenin öğrencileri 3.5 yıl süresince yüzde 90 oranında aynı dersleri alıyor. Hatta bazı üniversitelerde birlikte, aynı öğretim üyeleriyle ders yapılıyor. 
     
     YOLLAR BURADA AYRILIYOR 
     Ancak yolları burada ayrılıyor. Eğitim fakültesi öğrencileri lise öğretmenliği için 1.5 yıl pedagojik eğitim alıp öğretmenlik sıfatını kazanıyor. Dört yıllık eğitimlerini tamamlayıp mezun olan Fen - Edebiyatçıların ise öğretmen olabilmeleri için daha kat etmeleri gereken uzun bir yol bulunuyor. Çünkü onların mesleğe girebilmeleri için, ilk olarak öğretmen açığının olması gerekiyor. Bu durumda kısıtlı kontenjandan faydalanmak amacıyla sınava girmeleri, 1.5 yıl daha eğitim almaları şart. 
     Eğitim fakültesi öğrencilerine göre uygulama doğru. "Biz baştan öğretmen olmak isteğimizi ortaya koyduk" diyorlar. Fen - Edebiyat mezunları ise "Bu, eğitimde fırsat eşitliğine aykırıdır" iddiasında. 
     
     SERTİFİKALAR ELDE KALDI 
     İkinci bir tartışma, sınıf ilkokul öğretmenliğinde yaşanıyor. Eğitim fakültesi sınıf öğretmenliği bölümü öğrencileri dört yıl öğrenimin ardından sınıf öğretmeni olarak mezun oluyor. Bu hak Fen - Edebiyat mezunlarına tanınmıyor. Gerekçe ise eğitimde en önemli bölüm olarak görülmesi ve bu kişilerin çok iyi mesleki eğitim almaları gerekliliği. 
     Ancak bir dönem eğitim fakülteleri sınıf öğretmeni ihtiyacına yetmeyince yeni bir uygulama başlatıldı. Buna göre Fen - Edebiyat mezunları altı aylık paralı sertifika programına devam ederek sınıf öğretmeni oldular ve göreve başladılar. Ama bu uygulama bir süre sonra askıya alınınca sertifikalar bazı öğrencilerin elinde kaldı. 
     
Suni kavgalara gerek yok’      İstanbul Kültür Üniversitesi öğretim üyesi, eğitim bilimleri profesörü Adil Çağlar, eğitim fakültelerinin durumunu değerlendirdi 
Kimlerin öğretmen olabileceği neden sürekli tartışılıyor 
     Ülkenin öğretmen ihtiyacını karşılamak için kurulan eğitim fakülteleri öğretmen yetiştirme konusunda kendisinden beklenen işlevi yerine getiremedi. 
Eğitim fakülteleri nitelik açısından yetersiz mi kaldı 
     Hem nitelik, hem de nicelik diyebiliriz. Bu fakülteler sınıf, İngilizce, bilgisayar gibi ihtiyaç duyulan alanlarda değil, ülkenin ihtiyacı olmayan tarih, coğrafya gibi alanlarda öğretmen yetiştirmeye ağırlık verdi. 
Şimdiki durum nedir 
     Eğitim fakültelerinin kalitesini nasıl artıracağımızı konuşmamız gerekirken başka fakültelerden öğretmen olunur mu tartışılıyor. Bu tartışma son derece sunidir. 
Öğretmen sadece eğitim fakültesinden mi yetişmeli 
     Öğretmenlik mutlaka özel bir eğitim kurumunda, özel bir eğitim programıyla, özel seçilmiş insanlar tarafından verilirse kendisinden beklenen hedeflere ulaşabilir. Herhangi bir fakülte mezununun yapabileceği varsayımına dayanarak öğretmenlik politikası oluşturursak o zaman ülkenin ve insanımızın yetişmesini tesadüflere bırakmış oluruz. 
Eğitim fakülteleri bu hedefleri sağlayabilecek düzeyde mi 
     Büyük çoğunluğu değil. Ama bu da demek değildir ki Fen - Edebiyat mezunları öğretmen olsun. "İşsiz kalmayayım öğretmen olayım" diye bir şey söz konusu olamaz. Öncelikle eğitim fakültelerinin kalitesi artırılsın. 
     
     Hata geçmişte yapıldı 
     Maltepe Üniversitesi Eğitim Fakültesi Dekanı Prof. Dr. İsa Eşme, YÖK’ün getirdiği temel ilkenin doğru olduğunu belirterek, "Öğretmen olmak için öğretmen yetiştiren okullarda okumak gerekiyor. YÖK’ün getirdiği model, öğretmenliğin meslek olduğu gerçeği ile örtüşüyor" dedi. 
     Eczacılığa meraklı bir öğretmenin 3 - 5 aylık kursla eczacı olamadığını söyleyen Eşme, "Bir eczacı ya da bir mühendis de formasyon kurslarıyla öğretmen olmamalı. Fen - Edebiyat fakülteleri de ilgili alanlarda araştırmacı ve bilim insanı yetiştirmek üzere açıldılar ve bu amaca göre eğitim yapıyorlar" diye konuştu. 
     Eşme, şöyle devam etti "Bazı Fen - Edebiyat fakültesi öğrencilerine, sınıf öğretmenliği sertifika eğitimi verilerek onlara öğretmenlik ümidi verildi. Şimdi Milli Eğitim, geçmişte yapılan bu hatanın bedelini ödeme durumuyla karşı karşıya. Ancak bedel, kendisine meslek olarak sınıf öğretmenliğini seçen öğretmen adaylarına ödettirilmemeli. Bu bedel, eğitim alacak çocuklarımıza hiç ödettirilmemeli." 
     
Her bilen öğretemez’      Kocaeli Üniversitesi Eğitim Fakültesi Eğitim Bilimleri Bölüm Başkanı Prof. Dr. Cevat Celep, Fen - Edebiyatlıların öğretmenliği hak olarak gördüğünü belirterek, "Bu bir hak değildir. Öğretmenlik meslektir. 1.5 senede öğretmenlik verilmez. Eğitim fakültesindeki öğrencileri bile yetersiz bulurken başka fakülteden olanlara öğretmenlik nasıl verilebilir " dedi. 
     Eğitim fakültesi dışından öğrencilere formasyon verirken zorlandığını belirten Celep, şöyle devam etti "Eğitim fakülteleri yeterli sayıda öğretmen yetiştiriyor. Açık olunan alanlarda da Fen - Edebiyat mezunlarından zaten alınıyor. Öğrenciye daha kaliteli eğitim verip onları daha yeterli şekilde mezun edelim. Fen - Edebiyatçılar olaya maddesel bakıyor. İşsiz kalmamak için öğretmen olmak istiyor. Oysa bizim öğrencilerimiz öğretmen olmak için tercih kullanıyor." 
     
     Çözülmüş sorunu yine alevlendirdiler’ 
     Selçuk Üniversitesi Eğitim Fakültesi öğretim üyesi Yard. Doç. Dr. Hasan Yılmaz, Türkiye’nin aslında bu sorunu çözdüğünü kaydederek, "Ancak popülist politikalarla tekrar gündeme geldi. Son öğretmen atamaları çözülmüş sorunu tekrar alevlendirdi" diye konuştu. YÖK’ün yeniden yapılanma programıyla öğretmenlik sorunu kalmadığını söyleyen Yılmaz, şöyle dedi "Ancak Fen - Edebiyatçıların hepsi öğretmen olmak istiyor. Ülkemizde pek çok şeyi kolay yoldan, uğraşmadan elde etme anlayışı olduğu için sınava, ekstra öğrenime karşı çıkılıyor. Kendi işini kuracak, iş çevreleri tarafından aranan insanları yetiştiremediğimiz için, devlet h l ekmek kapısı olarak görülüyor. Öğretmenlik de en kolay olunabilecek meslek olarak algılanıyor." 
     
Öğrenciler ne diyor      İstanbul Üniversitesi Buraya öğretmen olmaya geldik 
     Mustafa Gökoğlan Türkçe 2’nci sınıf Fen - Edebiyatlara verildiğinde bizim atamalarımız da tehlikeye giriyor. Edebiyattan mezun olanların bizim önümüzü tıkama ihtimalleri çok yüksek. 
     Veli Tutan Türkçe 4’üncü sınıf Fen fakültesini tercih edecektim ama öğretmen olamayacağımı bildiğim için Eğitim fakültesini seçtim. 
     Serap Kantik Türkçe 4’üncü sınıf Fen - Edebiyatların öğretmen olmaları taraftarı değilim. Bu bizim hakkımız. Buraya öğretmen olmaya geldik. 
     Nurçin Erdem İlköğretim Matematik 3’üncü sınıf Bizler mezun olunca öğretmenlik dışında başka meslek dallarında çalışamayız. Ancak onların özel sektörde de iş bulma imkanları var. 
     Leyla Gündüz Türkçe 4’üncü sınıf Para karşılığında formasyon derslerini alıp öğretmenlik yapmaları haksızlık. 
     
     Marmara Üniversitesi Onların alternatifi daha çok 
     Ümit Boz Kimya Eğer onlara öğretmenlik hakkı tanınacaksa bize de kimyagerlik hakkı tanınsın. Hemen hemen aynı dersleri görüyoruz. 
     Hemengül Kalkan Kimya Bizler beş yıl okuyoruz ve her türlü açıdan yetişiyoruz. Bizler de kimyager olacak kadar iyi eğitim alıyoruz. 
     Suat Günay Kimya Fen - Edebiyatlıların bilim adamı, özel sektörde çalışma, üniversitede kalma gibi pek çok alternatifleri var. 
     Kadriye Bilici Matematik 3 Atamalarda kontenjan açığı varsa Fen - Edebiyatlar buna en yakın grup. Ancak öncelik bize verilmeli. 
     
Öğretmen adayları ihtiyacın üzerinde      Türkiye genelinde 80 eğitim fakültesi mesleki teknik eğitim dahil bulunuyor. Bu fakültelerdeki 95 ayrı öğretmenlik programında 197 bin 643 öğrenci eğitim görüyor. 
     Milli Eğitim Bakanlığı verilerine göre, 2005’e kadar branş öğretmenliği dalında öğretmen ihtiyacı 7 bin 336. Buna karşılık eğitim fakültelerindeki branş öğretmeni adayı sayısı 12 bin 46. Fen - Edebiyat fakültelerindeki öğrenci sayısı ise 170 bin 402... 
     Sınıf öğretmenliği dalında öğretmen ihtiyacı 35 bin 939, eğitim fakültelerindeki öğrenci sayısı ise 48 bin 777. 
     
     EĞİTİM FAKÜLTESİ YETER 
     Prof. Dr. İsa Eşme, rakamların öğretmen ihtiyacını karşılamada eğitim fakültelerinin yeterli olduğunu gösterdiğini söylüyor. Özellikle ortaöğretim branş öğretmenliğinde ihtiyacın çok üzerinde öğretmen adayı bulunduğunu belirten Eşme, "Buna göre Fen - Edebiyatlıların branş öğretmenliği beklentisi olmamalı. ÖSS tercihleri sırasında, dershanelerde ve okullarda bu gerçek öğrencilere açıkça söylenmeli" diyor. 
     
     YARIN 

</TEXT>
</DOC>
