<DOC>
<DOCNO> 120744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/pulur.html </URL>
<DATE> 2002/11/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gülmek, nükte, hiciv, şaka... 
</HEADLINE>
<TEXT>

     BAZEN tuhaf tesadüfler olur Hakkı Devrim "Radikalöde "Gülmeyi, gülümsemeyi unuttuğumuzu" yazarken örnekler veriyor, şairlerin edebiyatçıların hiciv ustalıklarından söz ediyordu. 
     Onun, bu yazısının çıktığı gün, masamızda Hilmi Yavuz’un "Budalalığın Keşfi" adlı deneme kitabı duruyordu ve biz "Nükte züğürdü olduk" yazısını yeni okumuştuk... Can Yayınları 
     Yani, Hakkı Devrim ile Hilmi Yavuz, herhalde, birbirlerinden habersiz, aynı şeyi söylüyorlardı. 
     Oysa - Allah her ikisine de selamet versin - birbirlerinden pek hoşlanmazlar 
     Hilmi’nin hoşlanmama sebebini bilmiyoruz ama, Hakkı’nın sebebi unutulacak gibi değildir 
     "Adam, kışlık, kösele ayakkabısını bile çorapsız giyer " 
     
     HİLMİ Yavuz kitabında şöyle diyor 
     "Mizah dergilerimiz ne yazık ki, içinde daima şaka ve zarafet olan nükteler, öyküler ve karikatürlerin uzağına, çok uzağına düşmüş görünüyorlar. Güncelliğe, kabalığa, şiddete, porno ve sövgüye dayalı, sıradan bir mizah anlayışının hükümferma olduğu bir acınası durum "Acınası" diyorum, çünkü mizah, Osmanlı - Türk tarihinin hiçbir evresinde böylesi bir müptezelliğe düşmemiştir. Zaman zaman bayağılığa düşülse de, bırakınız Osmanlı şairlerinin hicivlerini, Cumhuriyet döneminin Fazıl Ahmet Aykaç, Namdar Rahmi Karatay, Necdet Rüştü Efe, hatta bir anlamda onların izini süren Ümit Yaşar Oğuzcan gibi şairleri, hiçbir kayıt ve koşulda müptezelliğe yüz vermemişlerdir..." 
     
     MİZAHÇI olmamalarına rağmen, şairler de "mizahi" şiirler yazmışlardır. Orhan Veli’nin, Oktay Rıfat’ın, Melih Cevdet’in. Metin Eloğlu’nun, Can Yücel’in öyle şiirleri vardır ki, Hilmi Yavuz bunları "gülen düşünce"ye örnek verir, hatta "Yahya Kemal’in bile bu türden ince, şiirli şakaları vardır" der. 
     
     EVET, vardır ama, Yahya Kemal’i de taşlayan, yeren, hicveden şiirler de vardır, mesela İbrahim Alaeddin Gövsa’nın yazdığı gibi 
     "Şairim der de, tufeyli yaşatır gövdesini, 
     Dayanır Nedim artığı bir kaç köhne satıra, 
     Nice yıldır, aynı geviş, aynı terane 
     Nice yıldır doğursun diye baktık katıra" 
     Çok ağır değil mi 
     Ya Neyzen Tevfik’in söylediklerini yazsak... 
     
     BU gibi şakalar, hicivler, ille de manzum, kafiyeli olmaz, bir cümle yeter... 
     Hilmi Yavuz, İstanbul Belediyesi Kültür İşleri Daire Başkanı, aynı zamanda Marmara Üniversitesi’nde öğretim üyesi... Bir gün, fakülteden rüzgar gibi çıkarken Orhan Şaik Gökyay’a rastlar 
     "Oğlum, nereye, bu ne telaş " 
     Hilmi Yavuz, birazdan başına geleceği bilmeden nükteyi patlatır 
     "Hocam, İstanbul bizden hizmet bekliyor " 
     Orhan Şaik Gökyay, uzun bir "Yaaaa " çeker 
     "Demek bu hallere düştük " 
     Bunu da herkese anlatan, yayan, yine Hilmi Yavuz’dur. 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
