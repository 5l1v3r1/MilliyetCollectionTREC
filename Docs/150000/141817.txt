<DOC>
<DOCNO> 141817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko17.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumar makinelerinden 8'i açık artırmayla satıldı... 
</HEADLINE>
<TEXT>

     Kamuoyunda ''Kumarhaneler Kralı'' olarak bilinen Ömer Lütfü Topal'ın, öldürülmesinin ardından vergi borcu nedeniyle satışa çıkarılan oyun makinelerinden 8'i, açık artırmayla satıldı. 
     Ömer Lütfü Topal'ın sahibi olduğu Emperyal Otelcilik Turizm Sağlık Hizmetleri ve Ticaret A.Ş'nin, Şubat ayı itibariyle vergi dairesine 51 trilyon 893 milyar 321 milyon 219 bin lira borcu olduğu bildirildi. Bu borcun ödenmediği gerekçesiyle, Maliye Bakanlığı tarafından haczedilen toplam 487 milyar 320 milyon lira değer biçilen 132 slat oyun makinesi, 144 metal oyun sandalyesi, 9 takım ruletli oyun masası, 52 oyun sandalyesi, 11 restoran masası, 45 restoran sandalyesi, 1 para sayma makinesi, 2 jeton sayma makinesi ve 1 at yarışı takımı oyun makinesi, Antalya Defterdarlığı Deposu'nda yapılan açık artırma ile ikinci kez satışa çıkarıldı. 
     Daha önce toptan satış yapılan açık artırmada, oyun makinelerine alıcı çıkmaması üzerine, malzemeler bu kez teker teker satışa çıkarıldı. 
     Hüseyin Akgül ile Zekeriya Kır'ın vekili Avukat Emin Ersel Eren'in katıldığı açık artırmada, Hüseyin Akgül, oyun makinelerinin 8'ine talip oldu. Zekeriya Kır'ın vekili Avukat Eren, Akgül'ün talip olduğu oyun makineleri için toplam 22 milyar 184 milyar lira fiyat söyledi. Akgül, bunun üzerine satıştan çekildi. 8 adet oyun makinesi de Kır'ın vekili Avukat Eren de kalmış oldu. 
     Diğer makinelere ise alıcı çıkmadı. Satılamayan kumar makineleri, 6 ay içinde pazarlık usulü satılacak. 
     





</TEXT>
</DOC>
