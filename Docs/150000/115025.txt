<DOC>
<DOCNO> 115025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun01.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel'den de AB için tarih çıkmadı... 
</HEADLINE>
<TEXT>

     Avrupa Birliği ülkeleri devlet ve hükümet başkanlarının bugün sona erecek Brüksel zirvesi sonuç bildirisi taslağında, Türkiye'ye, üyelik görüşmeleri için tarih verilmedi. 
     AB liderleri tarafından görüşülerek onaylanması beklenen taslakta, Polonya, Macaristan, Çek Cumhuriyeti, Slovakya, Slovenya, Litvanya, Letonya, Estonya, Güney Kıbrıs Rum Kesimi ve Malta'nın 2004 yılında AB'ye katılımı öngörülüyor. Bulgaristan ile Romanya da üyelik için tarih verilen ülkeler arasında yer almıyor. 
     AB'nin, aday ülkeleri daha iyi duruma getirmek için, 2003 ile 2004 yıllarının ilk 6 ayında ekstra yardımda bulunulması öngörülen taslakta, aday ülkelere 2004-2006 yılları arasında 23 milyar euro bölgesel yardım planlanıyor. 
     Taslakta, Avrupa Birliği'nin tarım harcamalarının, 2007-2013 yılları arasında, 2006 yılı seviyesi gözönüne alınarak dondurulması öngörülüyor. 

     
</TEXT>
</DOC>
