<DOC>
<DOCNO> 125525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/guncel/gun01.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’li bakandan sürpriz 
</HEADLINE>
<TEXT>
"Çıplaklar kampını değerlendiririz" 
Turizm Bakanı Akşit, beraberindeki heyetle Hotel Kempinski’de Türk turizmini değerlendirdi. 
     İRFAN SEZER Münih 

     Almanya’nın Münih kentinde Türk ve yabancı tur operatörleriyle görüşen Turizm Bakanı Güldal Akşit, Türkiye’de "çıplaklar kampı" kurulmasının şimdilik mümkün görünmediğini, ancak aşırı talep gelmesi durumunda değerlendirilebileceğini söyledi. Bakan olduktan sonra ilk yurtdışı gezisini, Türkiye’ye en fazla turist gönderen ülke olan Almanya’ya yapan Akşit, Türk ve yabancı tur operatörleriyle yaptığı toplantıda soruları yanıtladı. 
     
     İHTİYAÇ DEĞİL, AMA...’ 
     Bakan Akşit, Türkiye’de çıplaklar kampına izin verilip verilmeyeceği sorusu üzerine şunları kaydetti "Çıplaklar kampı marjinal bir tercihtir. Bu sadece bizim ülkemizde değil, dünyada da böyledir. Benim nazarımda çıplaklar kampı bir ihtiyaç değildir. Ancak aşırı talep olursa bunu da değerlendiririz." 
     



 GÜNCEL 











</TEXT>
</DOC>
