<DOC>
<DOCNO> 123654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/siyaset/siy03.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta ilerleme yardım için önemli 
</HEADLINE>
<TEXT>

     ANKARA Milliyet 

     ABD’li Senatör Joseph Biden, Kıbrıs’ta ilerleme sağlanmasının Türkiye’ye yapılacak ekonomik yardım için önemli olduğunu söyledi. Başbakan Abdullah Gül’le Başbakanlık’ta bir araya gelen Biden, görüşme sonrası yaptığı açıklamada, ABD’nin Irak’ın toprak bütünlüğü konusunda hemfikir olduğunu, Kürt liderlerin de Kuzey Irak’ta bağımsız devlet talepleri olmadığını kendilerine aktardıklarını vurguladı. 
     ABD kongresinin Kıbrıs’ta ilerleme sağlanması gerektiğine inandığını dile getiren Biden, "Kongre olarak sadece ekonominizde değil, Kıbrıs konusunda da ilerleme sağlanacağını umuyoruz. Yeni hükümetin Kıbrıs’ta belirleyeceği tavır, ekonomik yardımla doğrudan ilintilidir" dedi. Biden, Türkiye-AB ilişkileriyle ilgili olarak da, "Türkiye’nin AB’ye üyeliği sadece Türkiye’nin değil, aynı zamanda AB’nin de yararına olacaktır" diye konuştu. 
     



 SİYASET 














</TEXT>
</DOC>
