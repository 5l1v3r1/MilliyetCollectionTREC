<DOC>
<DOCNO> 115174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy04.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleviler kırgın 
</HEADLINE>
<TEXT>

Cem Vakfı Başkanı Prof. İzzettin Doğan, Alevilere en sıcak yaklaşan partinin DSP olduğunu söyledi. Doğan, CHP ve AKP’den yakındı 
     ÜMRAN AVCI İstanbul 

     Cem Vakfı Başkanı Prof. Dr. İzzettin Doğan, "Alevi yurttaşlara şu veya bu siyasi partiye oy verin’ deme şeklindeki bir cüreti kendilerinde görmediklerini" belirtti. Alevi, Bektaşi, Mevlevi dernek ve vakıflarından bin 260 temsilci, 31 Ağustos’ta oybirliğiyle aldıkları kararda, altı maddelik isteklerini kamuoyuna açıklamış, partilerin siyasi tutumlarını inceleyip buna göre tavır alacaklarını kaydetmişti. İzleme Komitesi Başkanı Doğan, Ritz Carlton Otel’de düzenlediği basın toplantısında, partilerin Alevilere bakışını irdeledi. "Türkiye tarihinde ilk defa, siyasi partiler seçim bildirgelerinde Alevi yurttaşların isteklerine yer verdiler" diyen Doğan, sözlerini şöyle sürdürdü 
     
     DSP ilk sırada 
     "Alevi yurttaşlara şu veya bu siyasi partiye oy verin’ demek cüretini kendimizde görmüyoruz. Ancak kime oy verilmemesi gerektiğini söyleme sorumluluğunu da kendimde görüyorum." 
     Seçim bildirgesinde ve yapılan konuşmalarda en çok Alevi yurttaşların hakkına yer veren partilerin başında DSP’nin geldiğini dile getiren Doğan, DSP’yi, DYP, YTP ve ANAP’ın izlediğini söyledi. Bu partiler dışındakilere de Aleviler hakkında takınacakları tavrı birçok kez sorduklarını ifade eden Doğan, "Onlar bizi önemsemiyorlarsa biz onları hiç önemsemeyiz" diye konuştu. 
     AKP için de "siyasi İslamı temsil ediyor" diyen Doğan, AKP ve CHP’den birini tercih etmek zorunda bırakılmalarını da eleştirdi. 
     



 SİYASET 






















</TEXT>
</DOC>
