<DOC>
<DOCNO> 100333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/soneko32.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seans toparlandı... 
</HEADLINE>
<TEXT>

     İMKB Ulusal-100 Endeksi ikinci seansı, ilk seansa göre 139.30 puan artışla 10,599.38 puandan tamamladı. Seansta hisse senetlerinin ortalama değer kazancı yüzde 1.33 oldu. 
     İkinci seansa 12.98 puan artışla 10,473.06 puan seviyesinde başlayan endeks, ilk yarıyı ise 18.46 puan gerileyerek, 10,441.62 puandan geçti. Dalgalı bir seyir izlenen endeks, gelen alımlarla 10,500 puanın üzerinde günü tamamladı. 
     Endeks, seans içinde en düşük 10,431.50, en yüksek de 10,608.20 puanı gördü. 
     Birinci seanstaki 179.40 puanlık kayıp dikkate alındığında hisse senetlerinin günlük ortalama değer kaybı yüzde 0.38 oldu. 
     Kapanışta mali endeks 176.54 puan artışla 12,844.31 puana, sınai endeks 130.05 puan artışla 10,156.48, hizmetler endeksi ise 71.90 puan artışla 7,326.05 puana yükseldi. 
     Böylece ilk seansa göre mali grup hisseler ortalama yüzde 1.39, sınai grubu hisseler ortalama yüzde 1.30 ve hizmetler grubu hisseler ortalama yüzde 0.99 oranında değer kazandı. 
     Seansta işlem gören toplam 291 hisse senedinden 159'u değer kazandı. 39 hisse senedi değer kaybederken, 93 hissenin fiyatında ise değişiklik olmadı. 
     199 trilyon 745 milyar 444 milyon liralık işlem hacmi kaydedilirken, iki seanstaki işlem hacmi toplamı da 346 trilyon 164 milyar 492 milyon lira oldu. 
     Yapı Kredi Bankası, Garanti Bankası, Doğan Holding, Petrol Ofisi ve İş Bankası C en yoğun işlem gören hisse senetleri oldular. 
     





</TEXT>
</DOC>
