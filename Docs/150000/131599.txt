<DOC>
<DOCNO> 131599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gunz1.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Adana açıldı ama ILS kullanılmıyor 
     ADANA DHA 

     Adana Havalimanı’nın 73 gün süren onarımı tamamlanarak hava ulaşımı yeniden başlarken, olumsuz havalarda uçağın güvenli inişini sağlayan ILS’nin Instrument Landing System çalıştırılmadığı ortaya çıktı. Cihazda bir arıza bulunmadığını ifade eden Devlet Hava Meydanları İşletmesi Genel Müdür Yardımcısı Hasan Yener Akalın, "Pistin asfalt kaplaması sırasında kurulan plante bacası ile ikinci pist için kullanılacak olan malzeme ve kırma taşlar cihazı etkiliyor. Bu nedenle cihaz 30 Ocak’a kadar kullanılmayacak" dedi. 
     
     100 dolar için ablasının evini yaktı 
     BURSA DHA 

     Bursa’nın Osmangazi ilçesine bağlı Tayakadın Mahallesi’nde önceki gece meydana gelen olayda, Erdoğan Keklik 29 ablası Filiz Küçükkayalı’nın eşi İsmail Küçükkayalı’ya 57 verdiği 100 doları alamadığı için öfkelendi. Önceki gece 03.00 sıralarında apartmanın giriş katında oturan eniştesinin evinin kapısına yığdığı paçavraları benzin döküp tutuşturan Keklik, camları da kırdı. Gürültüye uyanan iki çocuk babası Küçükkayalı evinin kapısının alev aldığını görünce paniğe kapıldı. Evden çıkamayan Küçükkayalı itfaiyeye haber verdi. Kısa sürede verilen adrese gelen itafiye yangını söndürürken polis Keklik’i gözaltına aldı. 
     
     Askeri araç kaza yaptı 1 er şehit 
     HABER MERKEZİ 

     Mardin’in Nusaybin ilçesinde askeri bir aracın devrilmesi sonucu 1 er şehit oldu, 3 er yaralandı. Hasan Alış yönetimindeki askeri araç, Nusaybin-Cizre karayolunun 40. kilometresinde lastiğinin patlaması sonucu şarampole devrildi. Kazada, sürücü Er Hasan Alış şehit oldu, 3 er yaralandı. Öte yandan İstanbul Gazi Mahallesi’nde görevden dönen panzer, yolun kaygan olması nedeniyle devrildi, 10 polis yaralandı. Hastaneye kaldırılan yaralılardan Aykut Aydın’ın tedavisi sürerken, diğer polisler taburcu edildi. 
     
     Yatak odasından servet çaldılar 
     MUĞLA DHA 

     Muğla’nın Orhaniye Mahallesi Hürriyet Caddesi Koçer Apartmanı’nda oturan emekli öğretmenler Sakine ve Mehmet Özman çiftinin önceki gün İzmir’e gitmesinin ardından eve giren hırsızlar, yatak odasından iki çantadaki ziynet eşyasını çaldı. Çitfin polise verdiği ifadede, 16 burma bilezik, 13 düz bilezik, 30 elmastaşlı bilezik, 15 desenli bilezik, iki kelepçeli bilezik, bir pırlanta altın, bir kolye, bir pırlanta küpe, 1.5 metrelik altın zincir, dört sarı lira, 31 çeyrek altın, sekiz adet 20 ayar altın, bir küpe, bir nişan yüzüğü, 75 santimlik altın zincir, 30 dolar, 1 milyar 500 milyon lira, bir cep telefonu ve bulundurma ruhsatlı tabancanın çalındığı belirlendi. 
     
     Açık giyindim Tanrım uyardı’ 
     MAGAZİN SERVİSİ 

     Seyrantepe’de İbo Şov çekimlerinin yapıldığı stüdyoya girerken sol bacağından vurulan ve 11 gündür Florence Nigtingale Hastanesi’nde tedavi gören Asena, dün taburcu olurken, İbrahim Tatlıses de kendisine eşlik etti. Asena çıkışta, dans edip edemeyeceğiyle ilgili soruya ilginç bir yanıt verdi "Dans edip etmeyecek olmam önemli değil. Çünkü bunlar benim gündemimde değil. Son zamanlarda kostümlerimi çok açtım diye Tanrı beni sanırım uyardı. Hayır da Allah’tan, şer de. Alnıma ne yazmışsa onu yaşamaya hazırım." 
     



 GÜNCEL 























</TEXT>
</DOC>
