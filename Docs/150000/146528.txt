<DOC>
<DOCNO> 146528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun25.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan, prezervatifi güvenli seks aracı olarak görmüyor 
</HEADLINE>
<TEXT>

     Vatikan'dan bir kardinal tarafından Hıristiyan dini inançlarına göre hazırlatılan ahlak sözlüğünde, prezervatif güvenli seks aracı olarak görülmezken, eşcinsellerin sosyal hayatta değerlerinin olmadığı ifade edildi. 
     900 sayfalık Vatikan Ahlak Sözlüğü'nde, ''78 anahtar kelimenin'', aile ve hayat konularının uluslararası alanda yasallaştırılması veya kültürel organlarda tartışılması durumunda yardımcı olunulması amacıyla Papalık Konseyi tarafından analiz edildiği bildirildi. 
     Sözlükte, ''Eşcinsellerin hiçbir sosyal değeri yoktur. Toplum, ruhsal bir karışıklık olan eşcinselliği kurumsallaştıramaz. Eşcinsel bir çiftin tanınması ahlaki açıdan kırılgan bir tutumdur ve evrensel olarak bir çiftin kadın ve erkekten olduğu temel alındığında eşcinsellik tutarsız bir mantıktır'' denildi. 
     ''Güvenli seks'' konusunun da ön plana çıkarıldığı sözlükte, prevervatif sadece ticari bir kazanç aracı olarak gösterilirken, prezervatifle yapılan seksin kesinlikle güvenli seks olarak tanımlanamayacağı kaydedildi. 
     Bu arada, tanıtımının Vatikan içinde yapılmaması ve basımının Vatikan Kitaplığı tarafından değil de Vatikan dışındaki yine bir Katolik yayınevi olan Dehoniani tarafından yapılması, sözlüğün Vatikan'da şimdiden tartışmalara yol açtığının kanıtları olduğu ifade ediliyor. 
     





</TEXT>
</DOC>
