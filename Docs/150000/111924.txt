<DOC>
<DOCNO> 111924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/magazin/amag.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi bizim kızları beğenmedi 
</HEADLINE>
<TEXT>

Libya lideri Kaddafi, hayatının anlatıldığı belgeselde gençken şık olduğu bir Türk kızını canlandırması için Türkiye’den manken çağırdı 
     YAŞAR ÇAKMAK 

     Libya’nın kurtuluşunun 37. yılı nedeniyle düzenlenen defilelere katılmak için geçen ay bu ülkeye giden Aysu Baceoğlu, Ebru Destan, Fulya Elmas, Ayçam İnci, Gözde Yamanlıca ve Günay İbicioğlu’nun Devlet Başkanı Muammer Kaddafi’nin önünde içtimaya çıkmış. Ancak Kaddafi kızlardan hiçbirini beğenmemiş. 
     Kaddafi içtimasının ayrıntılarını Fulya Elmas’ın açıklamaları gün ışığına çıkardı. "Ajans bizi Libya’da defile olacak ve casting yapılacak diye götürdü. Kaddafi’yle tanışacağımızdan haberimiz yoktu. Gittiğimiz cezaevi gibi bir yerdi ve yanımızda silahlı askerler vardı. Çok korktuk" diyen Elmas, şöyle devam etti 
     
Ajans gizli tuttu      "Kaddafi karşımızda oturdu, biz ayakta sorularını yanıtladık. Fotoğraflara bakıp, isimlerimizi sordu. Ardından da Müslüman mısınız’, Türk müsünüz, Kuran’ı biliyor musunuz’ gibi sorular sordu. Ajans, bu işi gizli tutmamızı istedi. Sonradan öğrendim ki, hayatı belgesel film olacakmış. Zamanında bir Türk kızına şık olduğu için de bir Türk kızını oynatacakmış." 
     
Röportaj yapacağız      Baceoğlu da, "İşimi yapıp, döndüm. Konuyu ajansımla görüşün" derken, İbicioğlu, "Kaddafi bize bazı sorular sordu" demekle yetindi. Ebru Destan ise, "Kaddafi bize Müslüman olup olmadığımızı sordu, ben kendisiyle çalıştığım gazete için röportaj yapmak istedim, o da kabul etti" dedi. 
     Ajans sahibi Günay Altan ise "Libya’da iki defile yaptık. Libya TV’ye gittiğimizde Kaddafi sadece bütün ekibe Hoş geldiniz’ dedi, o kadar. Kıyafetlerimiz de oldukça normaldi" diye konuştu. 
     



 MAGAZİN 










</TEXT>
</DOC>
