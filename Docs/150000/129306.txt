<DOC>
<DOCNO> 129306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko33.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 227.61 puan azalarak 9,752.86 puandan kapandı. 
     Hisse senetleri, ikinci seansta ortalama yüzde 2.28 oranında değer kaybetti. 
     İlk seanstaki 376.87 puanlık azalış dikkate alındığında, borsa endeksi, günün tamamında 604.48 puan geriledi. Hisse senetlerindeki günlük kayıp ise yüzde 5.84 oldu. 
     Irak tedirginliği ve IMF 4. gözden geçirme endişelerinin etkisiyle 10,000 seviyesine kadar gelerek daha önceki desteğini test eden piyasanın bugün gerçekleşen Hazine ihaleleri ile birlikte bu desteğini kırdığını vurgulayan Borsa uzmanları, tüm bu gelişmelere rağmen test edilen 9,750 seviyesinin bugün için piyasayı taşıdığını kaydetti. 
     Endeks, seansa, 55.37 puan kayıpla 9,925.10 puan seviyesinde başladı. Seansın ilk yarısını 127.97 puan kayıpla 9,852.50 puandan geçen endeks, seans içinde en düşük 9,665.35, en yüksek de 9,980.47 puanı gördü. 
     Kapanışta mali endeks 352.07 puan kayıpla 12,025.83 puana, sanayi endeksi 195.80 puan kayıpla 9,370.56 puana, hizmetler endeksi 67.29 puan kayıpla 6,537.30 puana geriledi. 
     Böylece ilk seansa göre mali grup hisseler ortalama yüzde 2.84, sanayi endeksi ortalama 2.05, hizmetler grubu hisseler de yüzde 1.02 değer yitirdiler. 
     İşlem gören toplam 291 hisse senedinden 229'u değer kaybederken, 21 hisse senedi değer kazandı. 41 hissenin fiyatında ise değişiklik olmadı. 
     Seansta, 160 trilyon 205 milyar 971 milyon liralık işlem hacmi kaydedildi. İki seanstaki işlem hacmi toplamı da 339 trilyon 409 milyar 771 milyon lira olarak belirlendi. 
     Yapı Kredi Bankası, İş Bankası C, Turkcell, Garanti Bankası ve Doğan Holdingen yoğun işlem gören hisse senetleri olarak belirlendi. 
     

     
</TEXT>
</DOC>
