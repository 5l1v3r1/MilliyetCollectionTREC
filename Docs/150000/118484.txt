<DOC>
<DOCNO> 118484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sonspo23.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, PFDK'nın kararına tepki gösterdi... 
</HEADLINE>
<TEXT>

     Galatasaray Kulübü İkinci Başkanı Ali Dürüst, Profesyonel Futbol Disiplin Kurulu'nun PFDK Fenerbahçe- Galatasaray maçında çıkan olaylarla ilgili verdiği kararlara tepki gösterdi. 
     PFDK'yı suçlayan Dürüst, ''Disiplin kurulu eyyamcılığa devam ediyor. Çifte standart uygulanıyor. Geçmişte gözlemci raporuna göre, televizyondaki görüntülere göre oyuncular ceza alıyordu. Ancak bu maçta televizyondan taşan küfürler, görülmemezlikten geliniyor'' dedi. 
     PFDK'nın her şeyi birbirine karıştırdığını iddia eden Ali Dürüst, ''Biz, Çifte standarda karşıyız dedikçe, çifte standarda maruz kalıyoruz'' diye konuştu. 
     Dürüst, kendilerine verilen cezayla ilgili Tahkim Kurulu'na başvuracaklarını belirterek, sözlerini şöyle tamamladı 
     ''Biz belki de dünyada ilk kez taraftarların I Love You diye bağırmaları nedeniyle ceza alınmasıyla karşı karşıyayız. Tahkim Kurulu'ndan, bu sözlerin küfür olup olmadığının tescilini bekliyoruz. Bunlarla uğraşırken diğer tarafta ise herkesin duyduğu küfürler, gözlemci raporunda yazılmıyor, hakem tarafından duyulmuyor.'' 
     





</TEXT>
</DOC>
