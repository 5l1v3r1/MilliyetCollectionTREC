<DOC>
<DOCNO> 149080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun45.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii liderlerinden yağmacılara ölüm fetvası.. 
</HEADLINE>
<TEXT>

     Şii lideri Ayetullah Ali Hüseyin Sistani, Necef'te verdiği bir fetvada, Irak'ın resmi dairelerinden ve Irak halkının evlerinden eşya çalanların öldürülmesini istedi. 
     Yağmanın haram olduğu vurgulanan fetvanın verilmesi üzerine, bazı silahlı gruplar Bağdat'ın bazı semtlerinde yağmacıların ellerindeki eşyayı alarak camilere götürüyor. 
     Bazı yağmacılar da eşyayı kendiliğinden camilere teslim ederken, dört gündür devam eden yağmanın fetvadan sonra azaldığı belirtiliyor. 
     Öte yandan, Irak-Ürdün sınır kapısındaki görevlilerin kaçmasından sonra, sınırdan giriş-çıkışlar kontrolden çıktı. Böylece, birkaç gündür Amman'da bekleyen 200 kadar yabancı gazetecinin Irak'a girdiği bildirildi. 
     

     
</TEXT>
</DOC>
