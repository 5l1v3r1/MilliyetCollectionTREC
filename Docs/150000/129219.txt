<DOC>
<DOCNO> 129219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yasam/ayas.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez Asena kurşunlandı 
</HEADLINE>
<TEXT>

İbrahim Tatlıses’e, "Sözleşmem bitti" diye ihtar gönderen Dansöz Asena dizinden vuruldu. İbo Shov’un çekimi için stüdyoya giden Asena’yı kurşunlayan sakallı saldırgan kaçtı 
     YAŞAR ÇAKMAK, ELVAN EZBER, DİNÇER ŞEREF, MUSTAFA KURTARAN, Fotoğraf MUSTAFA SEVEN, ABDULLAH MALKOÇ 

     Derya Tuna’nın ardından, İbrahim Tatlıses’in hayatındaki bir diğer kadın, oryantal Asena da silahlı saldırıda ayağından yaralandı. "İbo Show"un dün akşamki çekimlerinin konukları Müjdat Gezen, Seda Üren ve Sinan Özen’di. Çekim saatini, arkadaşı Üren ile birlikte İbrahim Tatlıses’in sahibi olduğu kebapçıda bekleyen Asena, Tatlıses’e "Ben konuklarla stüdyoya gidiyorum" dedi. Tatlıses de "Siz gidin ben de geliyorum" karşılığını verdi. 
     
     Asena diye seslendi’ 
     Geçtiğimiz günlerde noter aracılığıyla Tatlıses’e "Sözleşmem bitti" diye ihtar gönderen Asena’nın aracı, saat 19.30 sıralarında Seyrantepe’deki Kanal 6 stüdyosuna ulaştı. Aracından indiğinde, tuvaletlerin olduğu bölümün önünde bekleyen bir erkek, "Asena" diye seslendi. Saldırgan önce havaya iki el ateş etti, daha sonra Asena’yı bacağından vurdu. Asena yere yığılırken, silah seslerinin duyulduğu stüdyoda büyük panik yaşandı. Güvenlik görevlileri stüdyo kapılarını kapatınca, Asena ve Üren içeri giremedi. 24 - 25 yaşlarında, 1.70 boyunda, kirli sakallı, üzerinde kazak ve kadife pantolon olduğu belirtilen saldırgan, havaya iki el daha ateş ettikten sonra yaya olarak kaçtı. Saldırganı bir kişinin daha beklediği iddia edildi. Asena ise Metropolitan Florence Nightingale Hastanesi’ne kaldırıldı. 
     
     Sahnelerden uzak... 
     Dr. Mücahit Atmanoğlu, "Sol uyluk kemiğinde parçalı kırık var. Kurşun içeride kalmış. Sabah ameliyata alınacak" dedi. Atmanoğlu, "Asena tekrar dans edebilecek mi " sorusuna da "Altı ay, bir sene, belki daha uzun, belki daha kısa süre dans edemeyebilir. Onun toleransına bağlı" yanıtını verdi. Olay yerinde beş boş kovan bulundu. 
     
En sonunda hesap verecek bunlar..’      İbrahim Tatlıses, olay meydana geldiğinde henüz stüdyoya gelmemişti. Asena’nın kendisinden ayrılmasından birkaç dakika sonra yaşanan saldırıyı haber alan Tatlıses, yaklaşık 15 dakika sonra hastaneye ulaştı. Bu sırada kapıda bekleyen çok sayıda basın mensubuna "Bayılırsınız, bayılırsınız böyle şeylere" diyerek içeri girdi. 
     
     Şimdi sıra kimde’ 
     Tatlıses’in Asena’nın başında "Nedir bu. Allah kahretsin. Bu şerefsizlikleri yapanlar kim. Şimdi sıra hangi kadında. Söyleseler de bilsek. En sonunda hesap verecekler bunlar" diye bağırdığı öğrenildi. 
     
Derya Tuna, prova çıkışında vurulmuştu      Derya Tuna, yılbaşında assolist olarak sahne alacağı Günay Restoran’da 14 Ekim 2002 günü yaptığı ilk provasından çıkarken onlarca kişinin gözü önünde sol baldırından vuruldu. Tuna, kendisini ziyarete gelen Tatlıses’i odasına almadı. Tatlıses ve oğlu Ahmet Tatlı olayla ilgili gözaltına alındı. Sabaha karşı olayın faili olarak sabıkalı Hüseyin Bozan yakalandı. İfadesinde, Tuna’yı transparan kıyafet giydiği için vurduğunu söyleyen Bozan tutuklandı. 
     



 YAŞAM 























</TEXT>
</DOC>
