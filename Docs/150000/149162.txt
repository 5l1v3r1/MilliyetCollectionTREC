<DOC>
<DOCNO> 149162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo33.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
UNIVERSIADE 2005 hazırlıkları tam gaz sürüyor... 
</HEADLINE>
<TEXT>

     İzmir'de 2005 yılında düzenlenecek Dünya Üniversiteler Yaz Spor Oyunları'nın UNIVERSIADE 2005 organizasyon komitesi üyesi ve genel koordinadörü İbrahim Koç, tüm tesislerin envanterini çıkardıklarını ve tesisleri yenileme çalışmalarında önemli mesafe kaydettiklerini bildirdi. 
     İbrahim Koç, basketbol, voleybol, atletizm, yüzme ve sutopu branşlarından sonra güreş, tekvando ve eskrim teknik kurullarının da gerekli çalışmaları yaptığını kaydetti. 
     Futbol, yelken, tenis ve cimnastik branşlarındaki komisyonların ise gelecek hafta incelemelerde bulunacağını kaydeden Koç, ''Bunlar ilk toplantılar. Burada amaç, yapılanları anlatmak ve organizasyonla ilgili planlamayı gerçekleştirmek'' diye konuştu. 
     Tesislerde eksikliklerin giderilmesi konusunda çalışmalar yürütüleceğini kaydeden Koç, şunları söyledi 
     ''Genellikle organizasyonlar için çalışmalara 2 yıl önceden başlanır. Biz, 1 yıldan fazla süredir yaptığımız çalışmalarda tüm tesislerin envanterini çıkardık ve yenileme çalışmalarında önemli mesafe kaydettik. Zamanlama konusunda hiçbir sorunumuz yok. Tüm organizasyon planlandığı gibi yürüyor.'' 
     





</TEXT>
</DOC>
