<DOC>
<DOCNO> 141557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/ekonomi/aeko.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözden geçirme tamam IMF Niyet 2006’ya uzasın 
</HEADLINE>
<TEXT>

Dördüncü gözden geçirme çalışmaları ana hatlarıyla tamamlandı. Detaylar önümüzdeki haftalarda görüşülecek. IMF heyetinin yüklü borç ödemeleri nedeniyle faiz dışı fazla hedefinin programın biteceği 2004’ten, 2006’ya kadar uzatılmasını istediği öğrenildi. 
     SEÇKİN ÜREY Ankara 

     Uluslararası Para Fonu IMF Türkiye masası şefi Juha Kahkonen başkanlığındaki heyet, dördüncü gözden geçirmeyi dün bitirdi. Heyet, hükümet yetkilileri ile niyet metubu üzerindeki tüm ana unsurlar üzerinde anlaşmaya vardı. 
     IMF, 2006 yılının sonuna kadar yüzde 6.5’lik faiz dışı fazla hedefine bağlı kalınacağına dair taahhüt istedi. Hükümetle önce yüzde 6.5’lik faiz dışı fazlayı daha sonra da buna nasıl ulaşılacağını tartışan IMF, işi sağlama bağlamaya karar verdi. Edinilen bilgilere göre, IMF görüşmelerde sürdürülebilir borçlanmanın en büyük göstergesi olan yüzde 6.5’lik faiz dışı hedefinde programın sona ereceği 2004 yılının ötesine geçen bir talepte bulundu. Görüşmelerde Türkiye’nin hedefe 2006 sonuna kadar uymayı taahhüt etmesi istendi. 
     
     Detaylar kaldı 
     Ekonomi yönetiminde yüzde 6.5 taahhüdünün IMF ile ekonomik programın biteceği 2004 yılı sonuna kadar verilmeye hazır olunduğu ancak 2006 yılına karşı çıkıldığı kaydedildi. Görüşmelerinin sona ermesinin ardından IMF’nin Ankara Temsilciliği’nden yapılan açıklamada, Türk yetkililer ile 4. gözden geçirmenin niyet mektubu üzerindeki tüm ana unsurları üzerinde anlaşmaya varıldığı belirtildi. Açıklamada, ana unsurlar üzerinde anlaşmaya varılırken, bazı detayların önümüzdeki haftalarda sonuçlandırılacağı ifade edildi. Dördüncü gözden geçirmenin ön koşulları, 2003 yılı bütçesinin geçirilmesi, doğrudan vergi reformu, kitlerdeki atıl istihdamın eritilmesi ve özelleştirme olarak ifade edilirken taslak niyet mektubunun, hükümetin borçların azaltılması, enflasyonun indirilmesi ile hızlı ve sürdürülebilir bir büyüme taahhütlerini kapsadığı belirtilen açıklamada, şöyle denildi 
     
     3 Mart’taki taahhütlere uyulsun 
     ’Kamuda, 2003 yılı ve orta vade için GSMH’nin yüzde 6,5’i oranında faiz dışı fazlanın sağlanması, vergi affının yapılmaması ve ödenmemiş borçların genel olarak yeniden yapılandırılmaması, kitlerdeki atıl istihdamın eritilmesi, doğrudan vergi reformunun hızla yürürlüğe sokulması ve BDDK’nın bağımsızlığının güçlendirilmesi gibi bu taahhütler, Başbakan Abdullah Gül’ün 3 Mart’taki açıklamalarında vurgulanan taahhütlerdir. Dördüncü gözden geçirmenin tamamlanması için ilk adım bu gözden geçirmenin ön unsurlarının sağlanmasıdır.’’ 
     
2004 ve 2005’te 38.4 milyar dolarlık borç ödenecek Borç ödemeleri milyar dolar Yıllar Toplam Özel Kamu 2004 24.0 4.6 19.4 2005 22.7 3.7 19.0 2006 12.9 2.1 10.8 2007 10.1 1.7 8.4      
     IMF dahil 
     
IMF’ye ödemeler milyon dolar Yıllar Toplam Geri ödeme Muhtemel çekiş geri ödemesi 2004 8.241 8.241 - 2005 9.786 8.968 0.817 2006 3.869 2.318 1.550 2007 1.061 - 1.061 2008 0.328 - 0.328      
Mektup’ nisanda görüşülecek      Bu arada IMF heyeti ekonomik programı ilgilendiren yasaların Meclis’e sunulmadan önce ortaklaşa gözden geçirilmesi isteğini ekonomi yönetimine iletti. IMF açıklamasında niyet mektubunun kalan detayları da tamamlanınca ve gözden geçirmenin ön koşulları gerçekleştirilince İcra Direktörler Kurulu’nun nisan ayının ilk yarısında dördüncü gözden geçirmeyi görüşebileceği kaydedildi. IMF’nin yüzde 6.5’lik faiz dışı fazla verme süresini 2006 yılına uzatma talebinin ise Türkiye’nin savaş hesaba katılmadığında bile 2004 ve 2005’teki yüklü dış borç ödemelerinden kaynaklandığı yorumu yapıldı. 
     
Evde ipler eşimin elinde’      Devlet Bakanı Ali Babacan, Dünya Kadınlar Günü’nde Ankara’da bir tekstil fabrikasında çalışan kadın işçileri ziyaret etti. Babacan, "Evde ipler kimin elinde" sorusunu ise "Kesinlikle eşimin elinde" diye yanıtladı. Kadınlara "Haklarınızın verilmesini beklemeyin. Haklarınızı almak için mücadele edinödiyen Babacan, bir işçiye "Bizden bir isteğiniz var mı" diye sordu. "Sadece barış istiyoruz" yanıtını aldı. 
     



 EKONOMİ 
















</TEXT>
</DOC>
