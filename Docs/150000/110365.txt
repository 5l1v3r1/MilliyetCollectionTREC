<DOC>
<DOCNO> 110365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo09.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da son yılların teknik adam karnesi 
</HEADLINE>
<TEXT>

     Trabzonspor'da, 1990'lı yıllardan itibaren görev yapan 12 teknik adam içerisinde en başarılısı yüzde 68.42 ile Şenol Güneş oldu. 
     Söz konusu dönemde lig maçlarına bakılarak yapılan araştırmaya göre, Milli Takımlar Teknik Direktörü Şenol Güneş yönetiminde Trabzonspor, 114 maçta 78 galibiyet, 20 beraberlik ve 16 yenilgi aldı. 
     
     EN İSTİKRARLISI DA GÜNEŞ 

     Trabzonspor'da aynı dönemde, en istikrarlı teknik adam unvanını da Şenol Güneş elde etti. 1993-1994 sezonunun 5. haftasında göreve getirilen Güneş, 1996-1997 sezonunun 20. haftasına kadar görevde kalarak tam 114 hafta aralıksız bordo-mavili takımda görev yaptı. 
     
     EN BAŞARISIZ AYBABA OLDU 

     Halen görevde bulunan teknik direktör Samet Aybaba ile bordo-mavili takım, en az galibiyet yüzdesi gördü. Karadeniz ekibi, 7 maçta 1 galibiyet, 4 beraberlik, 2 yenilgi ile yüzde 14.28'lik gibi düşük bir yüzdede kaldı. 
     
     SÜMER 4. SIRADA 

     Trabzonspor'da kulüp başkanlığı görevinde bulunan Özkan Sümer, 1997-1998 sezonunda bordo-mavili takımı çalıştırdığı dönemde yüzde .33'lük bir galibiyet yüzdesi yakaladı. Sümerli Trabzonspor, 15 maçta, 8 galibiyet, 5 beraberlik ve 2 yenilgi elde ederek, Belçikalı Urbain Breams'in ardından averajla 4. sırayı aldı. 
     Özkan Sümer, söz konusu dönem dışında 1978-1979 ve 1980-1981 sezonunda bordo-mavili takıma 2 şampiyonluk yaşatmıştı. 
     
     YABANCI TEKNİK ADAMLAR 

     Trabzonspor'da görev yapan yabancı teknik adamlar içerisinde en başarılısı Urbain Breams oldu. Bordo-mavili takıma 1991-1992 sezonunda Türkiye Kupası'nı kazandıran teknik adam yönetiminde Trabzonspor, yüzde .33'lük galibiyet yüzdesi yakaladı. 
     Bordo-mavili takımda görev yapan bir başka çalıştırıcı George Leekens, yüzde 52.94'de, geçen sezon bordo-mavili takımda görev yapan Alman teknik adam Hans Peter Brigel ise yüzde 30.43'de kaldı. 
     
     TEKNİK ADAM KARNESİ 

     Trabzonspor'da söz konusu dönemde görev yapan teknik adamlar ile bordo-mavili takımın aldığı sonuçlar şöyle 
     

Teknik adam O G B M A Y Glb. Yüzdesi 1 Şenol Güneş 114 79 20 16 274 99 68.42 2 Yılmaz Vural 23 15 4 4 59 24 65.22 3 Urbain Breams 30 16 7 7 56 31 53.33 4 Özkan Sümer 15 8 5 2 27 14 53.33 5 George Leekens 34 18 11 5 62 29 52.94 6 Giray Bulak 38 19 8 11 64 48 50.00 7 Gordon Milne 34 17 7 10 48 37 50.00 8 Ali Kemal Denizci 10 5 3 2 22 16 50.00 9 Sadi Tekelioğlu 27 12 4 11 52 46 44.44 10 Ahmet Suat Özyazıcı 14 5 5 4 19 16 35.71 11 Hans Peter Brigel 23 7 5 11 30 43 30.43      





</TEXT>
</DOC>
