<DOC>
<DOCNO> 105661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/temelkuran.html </URL>
<DATE> 2002/09/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Vicdan kerterizleri 
</HEADLINE>
<TEXT>

     Tuhaf şey Arkadaşlarımız, tanıdıklarınız siyasete giriyor şu ara. Yani "o adamların", "ötedeki" başka türlü konuşup, başka türlü olan insanların yaptıkları, bizim izlemekle, üzerine yorum yapmakla meşgul olduğumuz siyaset denen o "başkalarına ait" işi bizim yakınımızdaki insanlar da yapacaklar artık, yapmaya niyetlenmişler. "Öbür" tarafa geçecekler yani bir bakıma. Katılımcılıktan falan söz edip yine de katılmaya gönül düşürmediğimiz bir şeye katılıyorlar şimdi "halkla uğraşma" işine dalıyorlar. Enteresan şey, insanın arkadaşının "Meclis’teki o insanlardan biri" olmaya niyetlendiğini görmek... Yani mesela Asaf Savaş Akat, arkadaşı Kemal Derviş için böyle hissetmiş midir acaba Yani telefon açıp "Kemal siyasete giriyor... Hangi Kemal olacak canım, bizim Kemal" diye haber verince, telefonun öbür ucundakiler "Yapma ya " deyip şaşkınlıktan gülmüşler midir 
     İnsan güler çünkü. Düşünsenize şu anda yanınızda duran arkadaşınız aniden Meclis’e girmeye niyetleniyor... Tuhaf bir durum yani 
     
     O şimdi siyas 
     Bugünlerde çünkü, haberler geliyor Gazeteci arkadaşımız Ahmet Sever Yeni Türkiye Partisi’ne YTP girmiş, aday adayı. Ruşen Çakır da YTP’de. İzmir’de Şirince Süzek ÖDP’den, Kemal Bal CHP’den aday adayı. Sanki bir tür "Yeter bu adamların bu işi yapıp berbat ettiği. Konuşacağımıza kendimiz yapalım bari" durumu. Doğru aslında. Madem bu iş yapılacak, tabii ki bizim arkadaşlarımız yapsın. Tabii ki vicdanlı, adalet duygusu olan, kültürlü, zeki insanlar yapsınlar siyaset işini... Gitgide lümpenleştiği için aşağıladığımız, aşağılamaya alıştığımız siyasetin kalitesi yükselsin mümkünse. Çünkü onlar, takım elbiseli canlılara dönüşen, gitgide kararname lügatiyle konuşan siyasetçiler değil arkadaşlar, tanıdıklar. Normal insanlar yani Normal Ama işte insan aniden merak ediyor Bu işlere ömrünü vermiş olanların arkadaşları var mıdır acaba 
     
     İktidarın ciddiyeti 
     Erbakan’ın mesela "Bilmiyorum, kafam çok karışık" dediği biri, Ecevit’in "Koy bir rakı. Canım çok sıkkın" dediği bir dostu ya da Demirel’in "Biliyor musun, bazen her şeyi bırakıp gitmek istiyorum" dediği bir kankası... Var mıdır Neden bu durumu tahayyül etmek bu kadar güç Yoksa bir siyasetçi, bir şeye kesintisiz bir biçimde inanma ve onu savunma mecburiyetinden ötürü artık arkadaş edinemez mi Arkadaşlar çünkü, vicdan kerterizleridir. Öyle çok kendinden geçip abuk sabuk işler yapmaya başladığın zaman seni dirseğinden dürtüp "Dur bakalım, saçmaladın sen" diyen biridir. Peki iktidara talip olanlara artık "Saçmalama " denemeyeceği, "Amma yaptım ha Çok matrak oldu" diye dalga geçilemeyeceği için mi onların arkadaşları yoktur Öyle normal arkadaşları yani... 
     Yani mesela düşünsenize, bunca yıldır arkadaşları olmayan insanlara oy verebiliyor olabiliriz .. Tuhaf gelmiyor mu bu size 
     Ya da mesela, bu sefer arkadaşlarımıza oy veriyor olabiliriz .. Bu da en az diğeri kadar tuhaf değil mi 
     Tabii ki en tuhafı, siyaseti bu kadar "ötelememiz" değil mi Hem demokrasiden bahsedip hem de "Birileri bizi yönetsin" der gibi... 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
