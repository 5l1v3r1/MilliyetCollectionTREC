<DOC>
<DOCNO> 146057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sontur25.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasının ölümüne neden olanları arıyor... 
</HEADLINE>
<TEXT>

     Adana'da, bir genç, çarpıp kaçan ve babasının ölümüne neden olan iki aracın bulunması amacıyla görgü tanıklarından yardım istiyor. 
     Adana Adliyesi'ne gelen Gökten Önaldı 18 , buradaki gazetecilere, üç gün önce Tellidere Mahallesi Fatih Kavşağı'nda yolun karşısına geçmek isteyen babası Şakir Ruşen Önaldı'ya 60 iki aracın çarpıp kaçtığını söyledi. 
     Gökten Önaldı, elinde babasının fotoğrafıyla buradaki işyerleri ve evlerde bulunanlarla görüştüğünü, Emniyet Müdürlüğü kayıtlarına da geçen araçların plakalarını görenleri veya kazayla ilgili bilgi verebilecekleri araştırdığını, ancak şu ana kadar bir sonuç alamadığını belirtti. 
     Babasının ölümüne neden olanların bir an önce yakalanmasını istediğini ifade eden Önaldı, ''Bu vicdansızlığı anlayamıyorum. Görgü tanıklarından yardım istiyorum. Kazaya karışanların insanlık namına polise bildirilmesini bekliyorum'' dedi. 
     




</TEXT>
</DOC>
