<DOC>
<DOCNO> 108576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/guncel/gun07.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kişi kayıplara karıştı 
</HEADLINE>
<TEXT>
Hem PTT’yi hem memuru soydular 
     İSMAİL POLAT, ELVAN EZBER İstanbul 

     Kartal Uğur Mumcu Mahallesi’ndeki PTT Şubesi’ne dün öğlen gelen iki kişi, görevli Şükran Özertürk’ü 45 silahla tehdit ederek, elini, ayağını ve ağzını bantladıktan sonra veznedeki 1 milyar lirayı aldı. Direnmesi üzerine ağzına tabanca kabzasıyla vurarak iki dişini kırdıkları Özentürk’ün de ziynet eşyalarını alan saldırganlar, olay yerinden kaçtı. Polis, hastaneye kaldırılan Özentürk’ün verdiği bilgiler üzerine eşk li belirlenen soyguncuların yakalanması için operasyon başlattı. 
     
     Soyguncu veznedar çıktı 
     Öte yandan, 28 Şubat 2002’de Kadıköy Sahrayıcedid PTT Şubesi’nde gerçekleşen 12 milyar liralık soygunu planlayanın veznedar Mustafa Bostancı olduğu belirlendi. Gözaltına alınan Bostancı, "Paraya ihtiyacım vardı. Çalıştığım PTT’yi soymak için plan yaptım" dedi. Bostancı’nın soygunu yaptırdığı arkadaşı Orhan Hocaoğlu da yakalandı. Zanlılar tutuklandı. 
     



 GÜNCEL 




















</TEXT>
</DOC>
