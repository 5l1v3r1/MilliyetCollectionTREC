<DOC>
<DOCNO> 147007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun40.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Kut yakınlarındaki Bağdat Tümeni imha edildi'' 
</HEADLINE>
<TEXT>

     Amerikan kuvvetlerinin, Irak Cumhuriyet Muhafızları'nın Kut yakınlarında mevzilenen ''Bağdat Tümeni''ni yok ettiği bildirildi. 
     Amerikan ordusundan Tuğgeneral Vincent Brooks, Amerikan güçlerinin, Bağdat'ı savunan Cumhuriyet Muhafızları mevzilerini yok etmeye yönelik saldırılar başlattığını ve Kut kenti yakınlarındaki ''Bağdat Tümeni''nin imha edildiğini söyledi. 
     Brooks, Amerikan güçlerinin, Kerbela yakınlarında Cumhuriyet Muhafızları'na bağlı Medine ve Nebukadnezar tümenleriyle de çatışma halinde olduğunu belirtti. 
     Amerikan askerlerinin ayrıca, Bağdat'ın kuzeybatısındaki Hadisa'da bir barajı ele geçirdiği kaydedildi. 
     Brooks, barajın Irak güçlerince, ''Fırat nehrini, özellikle Kerbela yöresini sel altında bırakmak'' amacıyla kullanılabileceğini ifade etti 
     





</TEXT>
</DOC>
