<DOC>
<DOCNO> 136604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sontur08.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesap tartışması davalık oldu... 
</HEADLINE>
<TEXT>

     Ankara Cumhuriyet Başsavcılığı, gelen hesabı eksik ödeyen müşteriyi döven iki garson hakkında, 1'er yıla kadar hapis istemiyle dava açtı. 
     Edinilen bilgiye göre, Gençlik Parkı içindeki Birlik Lokantası'nda yemek yiyen Ömer Lütfi Şahin, Mehmet Yalçın ve Vedat Mirza, bir süre sonra hesabı istediler. 
     Gelen 71 milyon liralık hesabı fazla bulan 3 arkadaş, masaya 60 milyon lira bırakıp lokantadan ayrıldıkları sırada, garsonlar Şaban Çetin ve Ziya Sarıçicek tarafından dövüldüler. 
     Olaya el koyan Solmaz Kılıçtepe Karakolu, tarafların ifadesini aldı. Müştekiler, ifadelerinde, garsonlar tarafından dövüldüklerini ileri sürdüler. Garsonlar ise müştekilerin kendi aralarında tartıştıklarını ve alkolün etkisiyle birbirlerine vurduklarını iddia ettiler. 
     Daha sonra adliyeye intikal eden olaya ilişkin soruşturmayı yürüten Ankara Cumhuriyet Savcısı Muhittin Kaya, iki garson hakkında asliye ceza mahkemesine dava açtı. 
     İddianamede, müşteki Ömer Lütfi Şahin'in olaydan sonra, ''iş ve güçten kalacak şekilde yaralandığına'' ilişkin 15 günlük rapor aldığı belirtilerek, garsonlar Şaban Çetin ve Ziya Sarıçicek hakkında Türk Ceza Kanunu'nun TCK ''müessir fiiller'' başlıklı 456. maddesi 
     





</TEXT>
</DOC>
