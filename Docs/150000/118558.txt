<DOC>
<DOCNO> 118558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/spor/bbas.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’da işlem tamam 73-65 
</HEADLINE>
<TEXT>

     AVRUPA Şampiyonlar Kupası Güney Konferansı B Grubu’nda mücadele eden Türk Telekom, Bulgar Levski Sofya’yı son periyottaki oyunu ile 73 - 65 mağlup etti, 7. maçında 6. galibiyetini elde etti. İlk devreyi 35 - 33 geride kapatan temsilcimiz, 3. periyotta 8 sayı geri düşmesine rağmen 17 - 4’lük bir seri yakalayıp 55 - 53 öne geçti. Türk Telekom son çeyrekte özellikle Jurkoviç, Ellis ve Can’ın etkili oyunu ile galibiyeti yakaladı ve liderliğini sürdürdü. 
     
Darüşşafaka yine mağlup 84-72      AVRUPA ULEB Kupası C Grubu’ndaki temsilcimiz Darüşşafaka, deplasmanda İtalyanın Trieste takımına 84 - 72 yenildi. İlk yarıyı da 45 - 34 geride kapatan Darüşşafaka böylece 5. maçında 4. mağlubiyetini almış oldu. Daçka, bu sonuçla grubunda son sıraya demir attı. 
     
Milli Takım’a yeni isimler      2003 Avrupa Basketbol Şampiyonası grup elemelerinde 20 Kasım’da deplasmanda Bulgaristan, 23 Kasım’da İstanbul’da İsviçre ve 27 Kasım’da yine rakip sahada Ukrayna ile karşılaşacak olan A Milli Takım’ın 12 kişilik kadrosu açıklandı. Ay - Yıldızlı ekibe Ülkersporlu Serkan Erdoğan ile Oyak Renaultlu Nedim Dal da dahil edildi. Milli Takım’ı bırakan Harun ile NBA’de forma giyen Hidayet ve Mehmet Okur kadroda yer almadı. 
     
A Milli takım kadrosu Serkan Erdoğan Ülker Tutku Açık Ülker Kerem Tunçeri Efes Pilsen Ömer Onan Efes Pilsen Alper Yılmaz Efes Pilsen İbrahim Kutluay Panathinaikos Haluk Yıldırım Ülker Mirsad Türkcan M.Siena Kerem Gönlüm Ülkerspor Kaya Peker Efes Pilsen Nedim Dal Oyak Renault Hüseyin Beşok Maccabi Tel Aviv      
     
     Potada bugün 
     Avrupa Ligi - C Grubu 
     Wroclaw - Polonya 
     19.00 Idea Slask Pol. - Ülkerspor 
     Şampiyonlar Kupası - A Grubu 
     18.00 Yambolgas Bul. - Pınar Karşıyaka 
     



 SPOR 























</TEXT>
</DOC>
