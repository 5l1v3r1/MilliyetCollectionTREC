<DOC>
<DOCNO> 111954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/spo07.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre tutuklama 
</HEADLINE>
<TEXT>

Bursa-Trabzon maçında olay çıkararak gözaltına alınan dört kişi, çete oluşturmak suçundan tutuklanıp, cezaevine gönderildi 
     İlk kez uygulandı 
     BURSA Emniyet Müdürlüğü’nün, Bursaspor - Trabzonspor maçında olaylara neden olan taraftarlar için, Türkiye’de ilk kez görülen bir uygulamayla "çete oluşturmak" iddiasıyla başlattığı soruşturma, savcılık ve mahkemece de yerinde bulundu. Cumhuriyet Savcısı’nın nöbetçi mahkemeye sevk ettiği dört taraftar, tutuklanarak cezaevine gönderildi. Bu dört kişi, TCK’nın 313. maddesi doğrultusunda, ağır ceza mahkemesinde yargılanacak. 
     
     Amigolar yandı 
     SABAH Kaçakçılık ve Organize Suçlar Şube Müdürlüğü’nce adliyeye sevk edilen altı taraftarın ifadesi Cumhuriyet Savcısı Ali Sarısoy tarafından alındı. Cumhuriyet Savcısı Sarısoy, "Amigo Selim" olarak tanınan Selim Kurtulan, Murat Paligrat, Yüksel Çolak ve Mehmet Güzelsöz’ü tutuklama talebiyle nöbetçi mahkemeye sevk etti. Nöbetçi mahkeme, dört taraftarı, "Cürüm işlemek için teşekkül oluşturmak ve kamu malına zarar vermek" suçlarından tutukladı. 
     
Şaka, olay oldu İtalya’da futbol oscarlarının dağıtıldığı gecede "Juventus’a hakemler yardım ediyor" sözü ortalığı karıştı. Futbolcular salonu terk etti, Collina ödülü çöpe attı 
     İTALYAN Futbolcular Derneği’nin geçtiğimiz sezonun en iyilerini seçtiği "Futbolun Oscarları" ödül töreninde hakemlerle ilgili olarak yapılan şakalara kızan Juventuslu oyuncular salonu terk etti. Tiyatro sanatçısı Gene Gnocchi ve ünlülerin taklidini yapan Maurizio Crozza’nın esprilerini sürekli "Juventus ve hakemler" üzerinde yoğunlaştırması gecenin keyfini kaçırdı. Juventuslu futbolcular, sırayla salonu terk edip, olayı protesto etti. 
     GEÇEN sezonun "En İyi Hakem"i seçilen Pier Luigi Collina da, "Hakemlerin Juventus’tan yana olduğu" şakalarına, soğuk soğuk gülerken, ödülünü çöpe attığı bildirildi. En iyi futbolcu ve en iyi yabancı futbolcu ödülünü Juventuslu David Trezeguet aldı. En iyi kaleci Buffon saçilirken, Nesta iyi defans oyuncusu, Vieri ise yılın en iyi İtalyan oyuncusu olarak ödüle layık görüldü. En iyi teknik direktör ödülünü ise Luigi Del Neri aldı. 
     
     



 SPOR 




























</TEXT>
</DOC>
