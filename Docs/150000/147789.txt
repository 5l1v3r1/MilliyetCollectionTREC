<DOC>
<DOCNO> 147789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/ekonomi/aeko.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayraklar ve İGDAŞ özel kanunla kurtarıldı 
</HEADLINE>
<TEXT>

Vergi barışından yararlanacaklar hakkındaki inceleme süresi 10 gün öne çekilerek, Albayraklar ve İGDAŞ’ın 190 trilyonluk gelir kaçırdıklarını belgeleyen raporlar yazılmamış’ sayıldı. Devletin 100 trilyona yakın vergi kaybı oldu 
     NEDİM ŞENER 

     Vergi barışı yasasında yapılan son dakika değişikliği ile Başbakan Recep Tayyip Erdoğan’ın başkanlığı döneminde İstanbul Büyükşehir Belediyesi’nin ihalelerinden büyük pay alan Albayraklar Grubu’na bağlı şirketler ile yine Erdoğan’a yakın isimlerin yönetiminde bulunan İGDAŞ, trilyonlarca lira vergi yükünden kurtarıldı. 
     Sürpriz bir yasa değişikliği ile bu şirketler hakkında Maliye Bakanlığı Hesap Uzmanları Kurulu’nun hazırladığı 190 trilyonluk matrah farkını ortaya çıkaran raporlar yazılmamış’ kabul edildi. Cuma günü yapılan yasa değişikliği ile Albayraklar ve İGDAŞ, şimdi sadece kendilerinin beyan ettiği kadar gelir üzerinden vergilendirilecek. 
     27 Şubat’ta yürürlüğe giren 4811 sayılı Vergi Barışı Kanunu’nun yararlanmak isteyen vergi borçluları hakkında müfettişler, hesap uzmanları ve gelirler kontrolörleri tarafından yapılan incelemelerin raporlarının en geç 31 Mart’a kadar teslim edilmesi öngörülmüştü. 
     Geçtiğimiz cuma günü yasalan ek vergiler ile ilgili tasarıya eklenen son dakika maddesi ile inceleme raporlarının teslim tarihi 20 Mart’a çekildi. Böylece 20 Mart’tan sonra teslim edilmiş ve edilecek raporlar geçersiz yazılmamış’ sayıldı. 
     
     Kayıp 100 trilyon lira 
     Bu sürpriz değişikliğin nedeni daha sonra ortaya çıktı. 20 - 31 Mart arasında vergi dairelerine gönderilen raporlar arasında Albayraklar ile İGDAŞ da bulunuyor. Ellerindeki incelemelerin tamamına yakınını 30 günlük süre içinde bitiren ve mart ayının son haftasında vergi dairelerine gönderen hesap uzmanlarının raporları yazılmamış’ sayıldığı için trilyonlarca liralık vergi kaybı olacak. Uzmanlar bu iki şirkette 190 trilyon lira civarında matrah farkı’ beyan edilmemiş gelir saptadılar. Bu raporlar dikkate alınsaydı, 190 trilyonluk gelir vergilendirilecekti. Ancak raporlar yazılmamış’ sayıldığı için, şimdi sadece bu şirketlerin kendi beyanları esas alınacak. Böylece trilyonlarca lira vergi kaybı olacak. Uzmanlar, tefe endeksi uygulanması halinde vergi kaybının 100 trilyon lirayı bulacağını belirtiyor. 
     
Vergiden kaçırılan gelir 190 trilyon Uzmanların rapor teslim tarihi Tespit edilen matrah farkı lira Albayrak inşaat 31.03.2003 1.1 trilyon 31.03.2003 850 milyar 31.03.2003 1.3 trilyon 31.03.2003 203 milyar 31.03.2003 1.8 trilyon 31.03.2003 3.6 trilyon 31.03.2003 279 milyar 31.03.2003 18 milyar Toplam 9.1 trilyon Sistem AŞ 25.03.2003 736 milyar 25.03.2003 158 milyar 25.03.2003 552 milyar 25.03.2003 736 milyar Toplam 2.1 trilyon İGDAŞ 28.03.2003 17.7 trilyon 28.03.2003 11.3 trilyon 28.03.2003 24.9 trilyon 28.03.2003 11.3 trilyon 28.03.2003 17.8 trilyon 28.03.2003 28 trilyon 28.03.2003 43 trilyon 28.03.2003 24.5 trilyon Toplam 178.5 trilyon      
     Albayraklar şirketler grubuna ait 


SİYASET 

















</TEXT>
</DOC>
