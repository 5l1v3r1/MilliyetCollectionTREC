<DOC>
<DOCNO> 137712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/soneko05.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB ABD ile Türkiye arasında anlaşmazlık riski çok düşük 
</HEADLINE>
<TEXT>

     Uluslararası yatırım danışmanlık kuruluşu Schroder Salomon Smith Barney SSSB , olası bir Irak müdahalesinde, Türkiye'nin desteğine karşılık verilecek ekonomik yardım paketi nedeniyle, iki ülke arasında bir anlaşmazlık çıkma riskinin düşük olduğu yorumunda bulundu. 
     SSSB'nin analizinde, iki ülke arasında yoğun pazarlıkların yaşandığı ve bu pazarlıklar sonucu, daha önce, ABD tarafından, 3 milyar dolar hibe, 10 milyar dolar da kredi olarak ifade edilen yardım miktarının, 4-6 milyar dolar hibe ve 20 milyar dolar da kredi düzeyine yükseldiği vurgulandı. 
     Analizde, bütün bu yoğun pazarlıklara ve ABD'nin de Kuzey cephesi seçeneğini zayıflatma ihtimaline rağmen, Türkiye ile ABD arasında bir anlaşmazlık riskinin düşük olduğu ifade edildi. 
     





</TEXT>
</DOC>
