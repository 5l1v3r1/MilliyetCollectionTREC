<DOC>
<DOCNO> 112823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/spo07.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FORZA FERRARİ 
</HEADLINE>
<TEXT>

Formula 1’de rekorlara ambargo koyan Ferrari, Japonya’da da duble yaparak, kırılması güç bir başarı yakaladı. Schumacher 64. zaferiyle sezonu noktaladı 
     Rekorlar geçidi 
     FORMULA 1’E damgasını vuran Ferrari ve şampiyon pilotu Michael Schumacher, sezonu Suzuka pistinde rekorlar geçidiyle noktaladı. Üst üste üçüncü kez kazandığı Japonya Grand Prix’siyle bu yıl 17 yarışta 11. kez mutlu sona ulaşan ünlü Alman pilot, kariyerinde 64. zaferi ve toplam 144 puanlık performansıyla kendisine ait rekorları daha da ileriye taşımış oldu. 
     
     Rakip tanımadı 
     JAPONYA’DA 50. kez pole pozisyonda start aldığı yarışı baştan sona önde götüren Schumacher’i takım arkadaşı Rubens Barrichello izlerken, üçüncülüğü McLaren’den Finli Kimi Raikkonen elde etti. Böylece bu sezon dokuzuncu yarışı ilk iki bitiren Ferrari, 221 puanla diğer tüm rakiplerinin toplam puanlarına ulaşarak, erişilmesi güç bir başarıya da imza attı. 
     
Sürücüler klasmanı 1. Michael Schumacher Ferrari 144 puan 2. Rubens Barrichello Ferrari 77 puan 3. Juan Pablo Montoya BMW Williams 50 puan 4. Ralf Schumacher BMW Williams 42 puan 5. David Coulthard Mercedes McLaren 41 puan      
     
Markalar klasmanı 1. Ferrari 221 puan 2. BMW Williams 92 puan 3. Mercedes McLaren 65 puan 4. Renault 23 puan 5. Sauber 11 puan      
     



 SPOR 






























</TEXT>
</DOC>
