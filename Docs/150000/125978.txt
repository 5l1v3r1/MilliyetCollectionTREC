<DOC>
<DOCNO> 125978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/ekonomi/eko05.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
6 banka gecikme faizini düşürüyor 
</HEADLINE>
<TEXT>

ATO Başkanı Sinan Aygün, altı bankanın temerrüt faizini düşüreceğini, diğer bankalarla da görüşmelerin halen devam ettiğini söyledi 
     ANKARA Milliyet 

     Ankara Ticaret Odası ATO Başkanı Sinan Aygün, kredi kartı ile tüketici ve ticari kredilere uygulanan temerrüt faizlerinin gecikme faizi düşürülmesi için 19 bankaya çağrıda bulunduklarını, altısının düşürme sözü verdiğini söyledi. 
     Aygün, Başbakan Yardımcısı Abdüllatif Şener’le görüşmesinden sonra yaptığı açıklamada bu bankaların, Vakıfbank, Şekerbank, Yapı Kredi, Akbank, Garanti ve Halk Bankası olduğunu kaydetti. 
     
     Şener şaşırdı’ 
     Aygün, kredi kartı faiz oranlarının yüzde 118’lere kadar çıktığını, bir aylık ödemenin yapılmaması halinde temerrüdün devreye girmesiyle faiz oranlarının yüzde 375’e kadar yükseldiğini belirterek bunun akılla, Anayasa’yla ve demokrasiyle bağdaşmadığını söyledi. 
     Aygün, sundukları dosyayı inceleyip faiz oranlarını görünce hayrete düşen Şener’in, bu konuyu gelecek hafta Bakanlar Kurulu gündemine getireceğini söylediğini kaydetti. 
     ATO Başkanı Sinan Aygün, Maliye Bakanı Kemal Unakıtan’ı ziyaretinden sonra da Bakan’ın "Vergi Barışı Projesi" konusunda, ocak ayının ilk haftasında mükelleflere müjde verebileceklerini söylediğini bildirdi. Aygün, tüccar ve sanayicinin ödeyemediği vergilerden dolayı sıkıntı içinde olduğunu, bunların bir kısmı için icra işlemi başlatıldığını aktararak, Unakıtan’dan düzenleme talebinde bulunduklarını ifade etti. 
     Görüşmede, KDV oranlarındaki eşitsizliği ifade ettiklerini de kaydeden Aygün, Bakan’ın vergi barışından sonra vergi reformu kapsamında KDV’yi ele alacaklarını belirttiğini söyledi. Görüşmede ATO’nun, Vergi Yasası ile görüşleri de beş başlıkta sunuldu. Bunlar şöyle 
     Yatırım indirimindeki yüzde 19.8’lik stopaj sıfırlansın, KDV oranları düşürülsün, enflasyon muhasebesine geçilsin, gider harcamaları kapsamı genişletilsin, vergi barışı düzenlemeleri yapılsın. 
     



 EKONOMİ 




















</TEXT>
</DOC>
