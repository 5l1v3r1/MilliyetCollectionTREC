<DOC>
<DOCNO> 146940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo15.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

     YASİR KAYA 

Kahır stadı      İNGİLTERE - Türkiye maçına ev sahipliği yapacak olan "Stadium of Light" yani "Işık Stadı", Ada’da bu sezon "Stadium of Blight" olarak yani "Kahır Stadı" olarak anılıyor. Sebebi ise bu stadın sahibi Sunderland’ın Premier Lig’in en kötü iç saha grafiğine sahip olması. Son sıradaki Sunderland, 31 hafta sonunda sahasında sadece 11 puan toplayabildi. 
     
Bakıcı Beckham      İNGİLTERE’NİN hocası Eriksson, Kaptanı Beckham’a özel görev verdi. Milli Takıma aldığı 17 yaşındaki Rooney’in ortama uyum sağlamakta zorlanmasından korkan İsveçli teknik adam, kaptanından genç yıldızı kampta hiç yalnız bırakmamasını ve her sorunuyla ilgilenmesini istiyor. 
     
Nouma’dan beter      ADI Beşiktaş’ın transfer gündeminde geçen Newcastle United’ın golcüsü Craig Bellamy, Nouma’ya oranla daha da sorunlu. Son olarak Galler’de bir gece kulübünde olay çıkaran Bellamy, daha önce de 20 yaşındaki bir bayan üniversite öğrencisini dövmüş ve hapis cezasından kefaletle kurtulmuştu. Irkçı tavırlarıyla da ün yapan Bellamy, Şampiyonlar Ligi’nde bu sezon hırçınlığı nedeniyle iki kez 3’er maç ceza aldı. 
     
Futbol gündemi      İskoçya basını Rangers’ın, Galatasaray’dan Yardis Alpolfo adında bir golcü transfer edeceğini yazdı. 
     Milan, 34 yaşındaki yıldızı Maldini’yle 2005’e kadar geçerli olmak üzere sözleşme yeniledi. 
     İngiltere Futbol Federasyonu, Aston Villa kulübünü, 40 kişinin tutuklandığı Birmingham derbisinde çıkan olaylar nedeniyle suçlu bulmadı. 
     İsviçre Futbol Federasyonu mali kriz nedeniyle yeni milli stadı Wankdorf’un inşaasını durdurdu. 
     Daha önce görevi bırakacağını belirten Bayern Münih Teknik Direktörü Hitzfeld devam kararı aldı. 
     


SPOR 



























</TEXT>
</DOC>
