<DOC>
<DOCNO> 127608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko17.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Yugoslavya'nın malvarlığını 25 Şubat'ta serbest bırakacak 
</HEADLINE>
<TEXT>

     ABD yönetimi, Yugoslavya'nın 1990'lardaki Balkan savaşlarının patlak vermesi ve devamındaki rolü nedeniyle dondurduğu 100 milyon dolarlık malvarlıklarını 25 Şubat'ta serbest bırakacak. 
     ABD Dışişleri Bakanlığı Sözcüsü Philip Reeker'in açıklamasına göre, Yugoslavya'nın serbest bırakılacak bu malvarlıkları, muhtemelen bu ülkenin parçalanmasından sonra kurulan devletler arasında paylaştırılacak. 
     Reeker, Yugoslavya'nın malvarlıklarının önemli kısmının serbest bırakılmasıyla, bu ülkenin devamı olan devletlerin tümüyle ekonomik ilişkilerin normalleştirilmesine büyük ölçüde yaklaşıldığını belirtti. 
     Reeker, bu malvarlıklarının serbest bırakılmasıyla, ABD'nin bölgesel ekonomik çevrenin iyileştirilmesi ve Güneydoğu Avrupa'da ticaret ve yatırım artışının desteklenmesine yardımı ümit ettiğini söyledi. 
     





</TEXT>
</DOC>
