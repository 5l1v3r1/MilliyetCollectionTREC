<DOC>
<DOCNO> 144519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun42.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li komutan ''Tarihteki başka savaşlara benzemeyecek'' 
</HEADLINE>
<TEXT>

     ABD Merkez Kuvvetler Komutanı General Tommy Franks, Irak savaşının tarihteki bir başka savaşa benzemeyeceğini vaat etti. 
     Harekat komutanı Franks, savaşın başlamasından bu yana verdiği ilkbrifingde, Amerikan güçlerinin düşmana, ''istenilen şartlarda'' saldırdığını söyledi. 
     Komuta merkezinin bulunduğu Katar'ın başkenti Doha'da konuşan Franks, ''Amerikan, İngiliz ve müttefik güçleri, düşmana bizim istediğimiz koşullarda saldırıyor'' dedi. 
     Amaçlarının Irak lideri Saddam Hüseyin'i devirmek ve gizli kitle imha silahlarından kurtulmak olduğunu söyleyen Franks, Irak'a saldırının şok, sürpriz, esnekliğin bulunduğu ve bugüne kadar görülmemiş ölçüde mühimmatın kullanıldığı bir savaş olacağını belirtti. 
     Franks, köprüler, havaalanları ve petrol tesislerinin korunması için çarpışmaların Irak'ın her yönünde sürdüğünü kaydetti. 
     General Franks, Iraklı üst rütbeli komutanlarla diyalog başlattıklarını da söyledi. 
     Savaşın ilerleyişiyle ilgili bir soruya Franks, planları çerçevesinde sürdüğünü belirterek, ''Bizim için kutlama zamanı, görevimizi başarıyla tamamladığımız an olacaktır'' dedi. 
     ABD Merkez Kuvvetler Komutanı General Tommy Franks, Amerikan ve İngiliz birliklerinin Irak'ın ikinci büyük kenti Basra'ya girmeyeceğini söyledi. 
     Harekat komutanı Franks, savaşın başlamasından bu yana verdiği ilkbrifingde, Basra'da kent içi savaşa girmeyeceklerini belirtirken, kenti savaşın başında kuşattıklarını, Basra'yı savunan düzenli Irak birliklerinden bir tümenin teslim olduğunu kaydetti. 
     Komuta merkezinin bulunduğu Katar'ın başkenti Doha'da konuşan Franks, Irak Devlet Başkanı Saddam Hüseyin'in nerede bulunduğu hakkında hiçbir fikri olmadığını ve Amerikan güçlerinin hala kitle imha silahlarını aradığını söyledi. 
     Bağdat'a odaklanan hava saldırılarında, sivillere zarar vermeyecekhedeflerin seçildiğini kaydeden Franks, bir soru üzerine, Irak rejimi içinde kargaşa olduğunu da savundu. 
     ABD Merkez Kuvvetler Komutanı General Tommy Franks, Amerikan ve İngiliz birliklerinin 1000-2000 Iraklı askeri esir aldığını belirtti. 
     Komuta merkezinin bulunduğu Katar'ın başkenti Doha'da savaşın başlamasından bu yana ilk brifingini veren General Franks, binlerce Iraklı askerin de firar ettiğini belirttiği konuşmasında, ''Şu anda bin ila 2000 arasında düşman askeri elimizde, ancak binlerce başka askerin silah bırakarak evlerine gittiğini biliyoruz'' dedi. 
     





</TEXT>
</DOC>
