<DOC>
<DOCNO> 149068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun33.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce bankayı soydu, sonra otobüs yolcularını rehin aldı... 
</HEADLINE>
<TEXT>

     Almanya'nın başkenti Berlin'de bir banka soyguncusu, bir belediye otobüsündeki yaklaşık 20 yolcuyu rehin aldı. 
     Alman özel N24 televizyonu, Steglitz semtindeki Commerzbank'a ait bir şubeyi soyan kişinin, bir belediye otobüsüne binerek, aralarında bir de kadın polis memurunun bulunduğu yolcuları rehin aldığını bildirdi. 
     Haberde, Zafer Anıtı'nın Siegessaeaule önünde bulunduğu sırada otobüste silah sesleri duyulduğu ve 50-60 yaşlarında bir yolcunun serbest bırakıldığı belirtildi. 
     Otobüsün tarihi Brandenburg kapısı yakınlarında olduğu, ancak olayda ölen ya da yaralanan olup olmadığının bilinmediği kaydedildi. 
     Polisin, otobüsün çevresinde sıkı güvenlik önlemleri aldığı bildirildi. 
     





</TEXT>
</DOC>
