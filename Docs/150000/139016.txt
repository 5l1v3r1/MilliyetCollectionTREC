<DOC>
<DOCNO> 139016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur27.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson "Süreci başarılı bir şekilde tamamlamaya kararlıyız" 
</HEADLINE>
<TEXT>

     ABD'nin Ankara Büyükelçisi Robert Pearson, Türkiye ile ABD arasında ABD'nin olası Irak operasyonuna ilişkin yürütülen müzakereler sürecini başarılı bir şekilde tamamlamaya kararlı olduklarını belirtti. 
     Pearson, Dışişleri Müsteşarı Büyükelçi Uğur Ziyal ile yaklaşık 2 saat süren görüşmesinin ardından bakanlıktan çıkarken yaptığı açıklamada, görüşmenin son derece olumlu bir atmosferde geçtiğini ve her geçen gün gelişme sağlandığını söyledi. 
     ''Süreci başarılı bir şekilde tamamlamaya kararlıyız'' diyen Pearson, herhangi bir belgenin taraflar arasında sonuçlandırılıp sonuçlandırılmadığına ilişkin bir soruya, ''Gayet iyi çalışıyoruz'' yanıtı verdi. 
     





</TEXT>
</DOC>
