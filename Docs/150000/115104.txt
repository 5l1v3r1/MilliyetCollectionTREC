<DOC>
<DOCNO> 115104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo25.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlievski, Makedonya ile 4 yıllık sözleşme imzaladı... 
</HEADLINE>
<TEXT>

     Makedonya Milli Takımı Teknik Direktörü Nikola Ilievski, federasyonla 4 yıllık sözleşme imzaladı. 
     Makedonya Futbol Federasyonu, Nikola Ilievski'nin sözleşmesinin 31 Aralık 2005'te sona ereceğini ve aylık kendisine 1500 Euro maaş ödeneceğini açıkladı. 
     48 yaşındaki Ilievksi, Makedonya'nın Dünya Kupası finallerine kalamaması üzerine 2001 yılının aralık ayında istifa eden George Jovanovski'nin yerine geçen ay getirilmişti. 
     Ilievski, geçen hafta çarşamba günü İngiltere maçından sonra yöneticilerin, ihtiyaçların giderileceği ve futbolculara yeterli para ödeneceği gibi konularda kendisine söz vermesi üzerine sözleşme imzaladığını, artık takımının daha iyi performans gösterebileceğini söyledi. 
     Ilievksi, 2-1'lik Türkiye yenilgisinden sonra Makedonya Futbol Federasyonu'nun milli takımla ilgilenmediğini ileri sürerek, istifa edeceğini açıklamış, ancak çarşamba günü İngiltere karşısında alınan 2-2 beraberlik üzerine bu kararından vazgeçmişti. 
     12. Avrupa Şampiyonası elemelerinde Türkiye ile aynı grupta bulunan Makedonya, Türkiye ve İngiltere'nin ardından 2 puanla 3. sırada bulunuyor. 
     Makedonya Futbol Federasyonu futbolculara, İngiltere beraberliği nedeniyle 10 bin Euro, Türkiye karşısında alınan yenilgiye karşın oynanan başarılı futbol nedeniyle de 3 bin Euro prim verileceğini açıklamıştı. 
     





</TEXT>
</DOC>
