<DOC>
<DOCNO> 138357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/bvol.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FİLENİN İPİ KOPTU 
</HEADLINE>
<TEXT>

Voleybol Federasyonu, bayanlar ve erkekler liginde küme düşmeyi kaldırdı. Beşiktaş ve Galatasaray tekrar birinci ligde kalırken, gelecek sezon takım sayısının 18 olacağı açıklandı 
     VOLEYBOL Federasyonu dün sürpriz bir kararla küme düşmenin kaldırıldığını açıkladı. Başkan Hüsnü Can, 2003 - 2004 sezonunda bayanlar ve erkekler 1. Ligi’nde 18 takımın mücadele edeceğini belirterek, "Kulüplerimiz yaşanan ekonomik sıkıntı yüzünden uzun süredir küme düşmenin kaldırılması yolunda başvuruda bulunuyordu. Biz de onları haklı görerek voleybolun aktif hale gelebilmesi için böyle bir karara vardık" diye konuştu. 
     PLAY - OFF sisteminin de voleybolda iyi yürümediğini ifade eden Can, "Bu sistemi defalarca uyguladık. Ancak istediğimiz verimi alamadık. Bu yüzden yeni sezondaki statüden play - off’u çıkardık. Bu gelişmenin kulüplerimize ve Türk voleyboluna katkı sağlayacağına inanıyorum" dedi. 2003 - 2004 sezonundan itibaren takımlar iki devreli lig usulüne göre karşılaşacaklar, sıralamada son iki takım bir alt kümeye düşecek. 
     
İtiraz edilmemis      Küme düşme potasındaki Beşiktaş ile Numune Interfarma aynı saatte oynamak için hiçbir başvuruda bulunmamış 
     BAYANLAR Birinci Ligi’nin son gününde küme düşme potasındaki iki takımın maçlarını ayrı ayrı saatlerde oynatan Voleybol Federasyonu ilginç bir savunma yaptı. Başkan Hüsnü Can, "Bize bu konuda hiçbir takım itirazda bulunmadı. Ayrıca bir talep gelse bile takımların maçlarını aynı saatte oynatacak salonumuz yoktu. Altı oyuncusu olmayan 75. Yıl karşısında Beşiktaş’ın şansı zaten çok yüksekti" ifadesini kullandı. 
     
Zamanlama yanlış’      ARKAS Saint Joseph Kulübü Basın Sözcüsü Uğur Özden, federasyonun aldığı ligden düşmenin kaldırılması kararını doğru bulduklarını, ancak kararın açıklanmasında zamanlama hatası yapıldığını belirtti. Özden, "Keşke bu ikinci yarının başında açıklansaydı. Takımlar da bu seneyi geçiş yılı olarak görüp ona göre bir plan yapsalardı" dedi. 
     
Eşleşmeler belli oldu      BAYANLAR Ligi’nde play - off eşleşmeleri belli oldu. Buna göre ön elemede Beşiktaş - Şanlıurfa Gençlik, SSK - Karşıyaka karşılaşacak. Çeyrek finalde Eczacıbaşı - Beşiktaş - Ş.Urfa galibi , Yeşilyurt - Kocaeli, V.G.Sigorta - SSK Karşıyaka galibi , İller Bankası - T.Telekom mücadele edecek. Ön eleme turları, 28 Şubat, 3 - 4 Mart, play - off maçları, 9, 12, 15 ve 16 Mart tarihlerinde yapılacak. 
     
     Filede bugün 
     İzmir Atatürk Spor Salonu 
     18.00 S.Joseph - İst.B.Belediye 
     Bursa Atatürk Spor Salonu 
     18.00 B.Emniyet - R.Fındıklı 
     
     



 SPOR 





























</TEXT>
</DOC>
