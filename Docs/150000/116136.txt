<DOC>
<DOCNO> 116136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun09.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapımcı uyardı ''Harry Potter 3'' çocuklar için sakıncalı 
</HEADLINE>
<TEXT>

     Üçüncüsü çekilen "Harry Potter" filminin yapımcısı Chris Columbus, yapımın, 7 yaşından küçük çocuklar için fazlasıyla korkutucu olabileceği uyarısında bulundu. 
     İlk iki filmin yönetmeni, yeni filmin yapımcısı Columbus, ebeveynleri, bu filme çocuklarını götürürken dikkatli olmaları için uyardı. 
     Yönetmenliğini Meksikalı Alfonso Cuaron'un üstlendiği "Harry Potter-The Prisoner of Azkaban" adlı filmin yapımcısı Columbus, Harry Potter ile Ron Weasley'nin dev örümcekler tarafından saldırıya uğradığı sahnenin çocukların rüyalarına girebileceğini belirtti. 
     Serinin "Harry Potter-Büyücünün Taşı" ile "Harry Potter-Sırlar Odası" adlı filmlerin çocuklar için uygun olduğunu, ancak yeni filmin korkutucu öğeler taşıdığını anlatan Columbus, "Ailelere şu uyarıda bulunuyorum eğer 7 yaşında ya da daha küçük çocuğunuz varsa onları bu filme götürmeden önce açıklayıcı bir şekilde konuşun. Aileler dikkat etmeden çocuklarını filmlere götürüyor. Bu, çok yanlış" dedi. 
     "Harry Potter" serisinin ikinci filmi "Harry Potter-Sırlar Odası", Kasım ayında ABD sinemalarında gösterime girecek. 
     Yapımcılığını Columbus'un, yönetmenliğini Cuaron'un üstlendiği "Harry Potter-The Prisoner of Azkaban" isimli üçüncü filmin çekimleri ise halen devam ediyor. 
     





</TEXT>
</DOC>
