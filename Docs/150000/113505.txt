<DOC>
<DOCNO> 113505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sontur02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelikel Manisa Davası zamanaşımını uğramayacak 
</HEADLINE>
<TEXT>

     Adalet Bakanı Aysel Çelikel, yargının, davaların zamanaşımına uğratılması gibi bir yaklaşım içinde olamayacağını belirterek, "Manisalı Gençler" davasının zamanaşımı dolmadan sonuçlanacağını kaydetti. 
     Çelikel, basın toplantısında, dün itibariyle 17 kişinin ölüm orucu eylemine devam ettiğini belirterek, bunun üzüntü verici bir durum olduğunu ifade etti. Çelikel, şöyle konuştu 
     "Devam edenlerin istemleri nedir öğrenmek istiyorum. Bana sadece F tipi cezaevlerinde kapıların açılması teklifi geldi. Duvarların yıkılmayacağını, kapıların açılmayacağını söyledim. Bütün istenilenleri yerine getirdik. Odalarından çıkmalarını ve grevi bırakmalarını bekliyorum. Ama devletin, cezaevlerinin güvenliği için yasaların emrettiğinin dışına çıkması mümkün değildir. Artık amacın dışına çıkmışlardır" dedi. 
     Çelikel, "Manisalı Gençler" davasının zamanaşımına uğrama durumunun söz konusu olduğunun anımsatılması üzerine "Yargı, davanın zamanaşımına uğratılması gibi bir yaklaşım içinde olamaz, olmadı da. Zamanaşımı dolmadan sonuçlanacaktır" dedi. 
     





</TEXT>
</DOC>
