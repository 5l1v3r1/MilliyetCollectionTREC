<DOC>
<DOCNO> 142634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/sazak.html </URL>
<DATE> 2003/03/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Körfez Savaşı tutanakları 
</HEADLINE>
<TEXT>

     Günümüzdeki tezkere’ tartışmalarının benzeri Irak’ın Kuveyt’i işgali üzerine 1990 yılında da yaşanmış, Akbulut hükümeti dönemin Cumhurbaşkanı Özal’ın yetki isteği’ üzerine Meclis’in karşısına gelmişti. Ağustos ve eylül aylarında yapılan kapalı oturum’ toplantıları geçtiğimiz günlerde açıklandı. 
     Parlamentoda o yıllarda muhalefet liderleri İnönü ve Demirel’di. 
     Tutanaklar incelendiğinde, Özal’ın ABD ile birlikte Körfez Savaşı’na girme arzusunu frenlemekte muhalefetin hayli çaba harcadığı anlaşılıyor. 
     Erdal İnönü şöyle uyarıyor 
     "Bakınız, Birinci Dünya Savaşı ülkemize nasıl felaket getirmiştir Ama Birinci Dünya Savaşı’na aceleyle girdik. Meclislerden karar falan alınmadan, birkaç kişinin gayretiyle girdik. Onlar bunu iyi niyetle yaptılar ve açıklamaları da, Biz daha evvelki savaşlarda kayıplarımızı geri alacağız, eski kayıplarımızı geri almak için şimdi sizi aceleyle savaşa sokuyoruz.’ Onların gerekçeleri buydu. Şimdi ben kusura bakmayın aynı manzarayı görüyorum. Dış ve iç politikadaki olumsuzluklar Sayın Özal’ı Türkiye’yi böyle bir saldırıya dahil ederek, bunun kazançlarını paylaşmaya yöneltiyor." 
     SHP lideri İnönü, Türkiye’yi Kıbrıs’ta işgalci’ ilan eden AB yaklaşımını on üç yıl önce görüyor 
     "Kıbrıs’ta bir hükümet darbesi oldu, biz adaya müdahale ettik. Darbeyle gelmiş olanlar gittiler. Yunanistan’da hükümet değişti. Bize şimdi Yunanistan’ın medyunu şükran olması gerekirdi. Ama hiç de öyle olmadı. Türkiye’nin Kıbrıs’ta ne işi var, geri gidiniz’ diyorlar. Onun için Irak’a saldırı yaparız, bunun sonucunda Saddam devrilir, ondan sonra gelen rejim bizimle dost olur, bunlar hayaldir. Bunlar bir kumar için Silahlı Kuvvetlerimizi, evlatlarımızı tehlikeye atmak demektir." 
     DYP lideri Süleyman Demirel çok daha sert 
     "Bir kuzey cephesi açarak, Irak’ın gücünü kuzeye çekmek için Türkiye’nin şehit edeceği her askeri de, petrol kuyularını beklemek için veya başka menfaatler için uzaklardan gelmiş insanların yerine Türk çocuklarının, bizim insanlarımızın şehit olması, onların ölmesinden başka bir şey değildir. 
     Saddam öyle kolay kolay pes etmeyecektir. Ya Vietnam batağı gibi bir savaş olacaksa... Açık söyleyeyim, Türkiye dışarıya asker göndermemelidir. 
     Zaten BM Güvenlik Konseyi asker kullanılmasını henüz kararlaştırmış değil ki, bakalım ne olacak Herkesten evvel bizim talip olmamız, bizim pazarlık gücümüzü ortadan kaldırmıştır. Pastacılara sesleniyorum Pasta kreması yalayacağız derken avuçlarının içini yalamaları muhtemeldir" DYP ve SHP sıralarından alkışlar 
     ABD baskısı altındaki Tayyip Erdoğan ve AKP Grubu’nun dikkatine sunulur 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
