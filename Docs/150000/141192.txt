<DOC>
<DOCNO> 141192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/tamer.html </URL>
<DATE> 2003/03/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 7 
</HEADLINE>
<TEXT>

     Dün görüş belirten okurlarımdan ABD’den yazan İbrahim Baran, "Önümüzdeki 50 yılda AB ile ABD’nin çöküşüne, buna karşılık Çin, Hindistan ve İslam dünyasının öne çıkışına tanık olacağız" diyordu. Çin ve Hindistan tamam da, İslam dünyasıyla ilgili olarak bu yönde bir öngörü maalesef henüz yok. Ancak Müslüman ülkelerin bundan sonraki performanslarında, siyasi iradeye düşen sorumluluk daha da artıyor. Zira Batı’nın kalkınmış ülkeleri en parlak dönemlerini geride bıraktılar. Japonya 12 yıldır yerinde sayıyor. Alman ekonomisi kilitlenmiş durumda. ABD’de de her an rüzgar tersine esebilir. 
     Aradan sıyrılmak için acaba yeni bir fırsat mı var 
     Son birkaç görüşe de bugünkü köşemde yer verirken, konunun önümüzdeki aylarda bir sempozyum ya da beyin fırtınalarıyla başka platformlara taşınacağını da belirtmek isterim 
     
     İslam’ın son 200 yıllık hesaplaşma serüveni 
     "İslam ülkelerinin maddi, siyasi ve teknolojik anlamda zayıf olduğu bir gerçek. Bu fiili durumu, İslam dünyasının son 200 yıllık hesaplaşma serüveninden ve mevcut dünya sisteminden bağımsız ele alamayız. 
     Müslüman toplumlar bireysel bilinç, eğitim, siyasi kültür ve dini - ahlaki değerlere dayalı adem - i merkeziyetçi, çoğulcu ve demokratik bir toplum yapısının inşası gibi konularda ciddi bir ilgi eksikliğine maruz. Fakat bütün bu eksikliklere rağmen ben, geniş halk kitlelerinin sağduyusunun hala canlılığını muhafaza ettiği kanaatindeyim. 
     Bu sorunların aşılmasının önünde duran asıl engel, İslam ülkelerindeki tavanı oluşturan siyasi elitlerin, mevcut siyasi kültürün aşılmasına yahut dönüştürülmesine karşı koydukları tutucu, hatta yer yer zorba tavırdır. 
     İslam ülkelerinin yapması gereken pek çok şey var. Ama aynı zamanda yapmaktan vazgeçmemiz gereken de pek çok şey var. Köklü fikri ve sosyal değişiklikler, bir süreçtir. Köklü sosyal dönüşüm ise ancak köklü ve derinlikli bir tefekkür hareketi sayesinde vücut bulabilir." 
     Boston’da bir üniversitede öğretim üyeliği yapan Dr. İbrahim Kalın’la yapılan söyleşiden. 

     Boğaziçi Üniversitesi’nden Mehmet Saraç göndermiş. 

     
     Entelektüel kriz 
     "Müslüman dünyasında bilimsel faaliyetlerin duraklaması ve giderek son bulmasının düşünsel sebepleri araştırılmadan, sorun dış öğeler aranarak açıklanmaya çalışılıyor. Bu yüzden de entelektüel krizin derinliği gözden kaçırılıyor. Toplumların değişmez sosyal kanunu olarak düşünce boyutunda meydana gelen durgunluğun, sonunda maddi alanda da gerilemeyi beraberinde getirmesi kaçınılmazdı. Eğer Müslüman dünya bir diriliş bekliyorsa, bu dirilişin düşünce boyutunda başlaması gerekir." 
     Dr. Ahmet Kemerli 

     
     İpek Yolu, Ümit Burnu 
     "15. ve 16. yüzyıllardaki coğrafi keşifler, özellikle Ümit Burnu’nun dolaşılması, İpek Yolu’nun önemini yitirmesine ve ticaret yollarının Ortadoğu’dan Avrupa’ya kaymasına yol açmış. Üretimin ve ticaretin daraldığı ortamlarda bir toplumun, diğer toplumlarla girişeceği faaliyetler de azalır. Faaliyetlerin azalması düşünce ufkunu daraltır. Düşünce ufkunun daralması yönetim biçimlerini etkiler. Eğer geri kalmışlık, üretimde geri kalmışlığı ifade ediyorsa, bence Müslüman ülkelerin geri kalmasındaki en önemli etkenlerden biri budur." 
     İslam Karadağ 

     
     "Batı’yı kalkındıran sömürgeciliktir" 
     "Müslüman teslim olan, onun çizdiği daireden çıkmayan demek. Bana gerçek bir dindarın Müslüman, Hıristiyan ya da Yahudi insana zarar verebileceğini, komşusunu aç yatırabileceğini, başkasının haklarını, mallarını gasp edebileceğini söyleyebilir misiniz Osmanlı olarak dönemin devletleri gibi sömürgeci olsaydık - istisnalar hariç - şu anda gelişmiş addettiğiniz devletleri geçmiştik. Şu an gelişmiş her devletin geçmişinde kanlı altyapı, finansman vardır. Vahşilik onların olsun. Gelişmenin bedeli bu ise istemiyorum." 
     Emin Bayrakçı 

     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
