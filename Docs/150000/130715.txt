<DOC>
<DOCNO> 130715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Müzik Ödülleri sahiplerini buldu 
</HEADLINE>
<TEXT>

     Amerikan Müzik Ödülleri'nin 30'uncusu ABD'nin Los Angeles kentinde düzenlenen törenle sahiplerini buldu. 
     Ünlü rap sanatçısı Eminem, 4 dalda ödül aldı. ABC televizyonundan yayınlanan ödül törenine katılmayan Eminem, ''Pop-Rock'' ve ''Soul-Rhytm ve Blues'' katogorilerinde ''en iyi erkek sanatçı'' dalında 2, ''The Eminem Show'' albümü ile de ''en iyi albüm'' dalında 2 ödül aldı. Eminem'in ödüllerini şarkıcının adına ''8 Mile'' filmindeki rol arkadaşı Mekhi Phifer aldı. 
     Amerikan Müzik ödüllerinin diğer galibi ise bayan pop-rock ve hip-hop R B kategorilerinde ödül kazanan Ashanti Douglas oldu. 
     Bayan pop-rock sanatçısı kategorisinde ödüle layık görülen Sheryl Crow, müzik kariyeri boyunca ilk kez Amerikan Müzik Ödül'ünü kazanmış oldu. 
     R B ikilisi OutKast ''hip-hop R B grup'', Martina McBride ''bayan country sanatçısı'', Carolyn Dawn Johnson ''yeni country sanatçısı'', Enrique Iglesias ''Latin müzik sanatçısı'', Celin Dion ''erişkin çağdaş sanatçı'' ve Avalon ''Çağdaş ilham kaynağı sanatçı'' ödüllerinin sahibi oldular. 
     Ünlü sanatçı Madonna da ''Michael Jackson Yılın Uluslararası Sanatçısı'' seçildi. 
     Amerikan Müzik Ödülleri'nin sahipleri 20 bin kadar albüm alıcısının verdiği oylarla belirlenirken, ödüllere aday gösterilen sanatçı ve gruplar ise radyo yayınları ve perakende satış veriler hesap edilerek tespit edildi. 
     





</TEXT>
</DOC>
