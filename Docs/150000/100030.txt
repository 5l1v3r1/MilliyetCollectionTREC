<DOC>
<DOCNO> 100030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/siyaset/siy05.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 4 Kasım’da bir tercih yapacak 
</HEADLINE>
<TEXT>

YTP Genel Başkanı Cem, Türkiye’nin 4 Kasım’da yapacağı tercihin eski ile yeni arasında olacağını söyledi 
     ANKARA Milliyet 

     YTP Genel Başkanı İsmail Cem, dün TBMM’de bir basın toplantısı düzenledi. YTP’nin AB sürecine öncülük etmiş kadrolardan ve insanlardan oluştuğunu vurgulayan Cem, partisinin iktidar ve kendisinin başbakan olması durumunda AB ile müzakere sürecinin önünün açılacağını savundu. 
     Türkiye’nin, erken seçimin 3 Kasım’da yapılacak olmasına karşın 4 Kasım’da bir tercih yapacağını belirten Cem şunları söyledi "4 Kasım’da çocuklarımızın, geleceğimizin, Türkiyemizin tercihini yapacağız. Tercih eski ile yeni arasında olacak. Türkiye olarak eskimiş alışkanlıklarımızla, yönetim anlayışlarıyla, köhnemiş siyasi zihniyetle mi kalacağız Yoksa yeni çağın ihtiyaçlarını cevaplayacak yeni anlayışlarla, yenileşme kararlılığıyla mı yola çıkacağız İlk tercih bu." 
     İkinci tercihin "korku" ve "cesaret" arasında yapılacağını ifade eden Cem, "Korkularımızı, insanımıza, gencimize, girişimcimize, devam mı ettireceğiz Ya da cesaretle insanımıza güvenerek mi yolumuza devam edeceğiz" dedi 
     



 SİYASET 














</TEXT>
</DOC>
