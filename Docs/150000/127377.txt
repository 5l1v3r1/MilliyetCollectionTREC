<DOC>
<DOCNO> 127377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/siy01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasada gerçek savaş maskesi yok 
</HEADLINE>
<TEXT>

Sınır bölgelerimizde gaz maskelerine yönelik talep artarken, satılanların kimyasal saldırıda "işe yaramayacağı" açıklandı 
     MUSTAFA BAKACAK İstanbul 

     ABD’nin olası Irak harek tının netlik kazanması gaz maskelerini yeniden gündeme getirdi. Özellikle sınır bölgelerinde gaz maskelerine yönelik yoğun talep yaşanıyor. Ancak, ülkemizde muhtemel bir kimyasal saldırıda sivillerin kullanabileceği gaz maskesi bulunmuyor. Piyasada ise sadece sanayi amaçlı üretilen maske ve filtreler satılarak, vurgun yapılıyor. 
     Karaköy ve Perşembe Pazarı’nda vitrinleri gaz maskeleriyle süslü işyerleri var. Burada kimyasal savaştan korunmak amacıyla maske sorduğumuzda, yarım ya da tam yüz şeklinde sanayide kullanılmak üzere üretilen gaz maskeleri raflardan çıkarıldı. Fiyatı ise filtresiyle birlikte özelliğine göre 50 - 200 milyon lira arasında değişiyor. 
     Gaz maskelerinin kimyasal gazlara karşı koruma sağlayacağını savunan esnaf, "Körfez Savaşı döneminde çok satmıştık. Şimdi ise satış yok" dedi. 
     
     MKE’de olur Gaz maskesi üreticisi Finlandiya’daki Kemira Safety firmasının Türkiye distribütörü Erataş’ın sahibi M. Emin Kuşçu, piyasada savaş gazlarına yönelik filtre olmadığını belirterek, "Bu filtrenin getirilmesi izne bağlı. İhracat ve imalatını yapan ülkeler bile bunları devlet izniyle satıyor, son alıcısına kadar takibini yapıyor. NBC filtresini MKE üretebilir ya da ithal edebilir" diye konuştu. 
     



 SİYASET 













</TEXT>
</DOC>
