<DOC>
<DOCNO> 104193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun16.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya Başbakanı ''Türkiye, AB'ye alınacak olgunlukta değil'' 
</HEADLINE>
<TEXT>

     Avusturya'da devam eden Alpbach Avrupa Forumu'nda konuşan Avusturya Başbakanı ve Hıristiyan demokrat eğilimli Halk Partisi ÖVP lideri Wolfgang Schüssel, ''Türkiye'nin AB üyeliğine alınacak olgunlukta olmadığını'' iddia etti. 
     ''Avrupa Birliği'nde AB Türkiye için bir perspektifin açık tutulması, ama sanki bütün sorunlar çözülmüş gibi davranılmaması gerektiğini'' belirten Schüssel, ''AB, böylece Türkiye'de uyanan coşkuyu büyük ölçüde frenlemiş olur'' dedi. 
     Türkiye'de ''ordunun her sorunda itiraz hakkına sahip olduğunu'' ileri süren Schüssel, ''böyle bir ülkenin AB'ne alınma olgunluğuna erişmiş olamayacağını'' söyledi. 
     Türkiye'de 3 Kasım'da yapılacak seçimlerde hangi partinin kazanacağının beklenmesi gerektiğini de ifade eden Schüssel, Türkiye'nin köklü reformlar kararlaştırdığına işaret ederek, ''Ancak bunların önce inanılır bir şekilde yaşama geçirilmesi gerekir'' diye konuştu. 
     





</TEXT>
</DOC>
