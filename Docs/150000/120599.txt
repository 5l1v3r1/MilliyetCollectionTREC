<DOC>
<DOCNO> 120599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/pulur.html </URL>
<DATE> 2002/11/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Altemur Kılıç’ı Başbakan aradı mı 
</HEADLINE>
<TEXT>

     ALTEMUR Kılıç, meslekteki ağabeylerimizden biridir lakin, diğer ağabeylerimizden bir farkı vardır, bu köşenin adı, yani "Olaylar ve İnsanlar" ondan bize kalmıştır... 
     1960’lı yılların başı, "Milliyet" bir akşam gazetesi çıkarıyor, adı "Gün", gazete "tabloid" denilen, küçük boy bir gazete, Altemur Kılıç gazetenin başında "Olaylar ve İnsanlar" sayfasının da yazarı... 
     Bir süre sonra "Gün" kapandı, zira küçük boyutlu oluşu yüzünden ne gerektiği kadar ilan alabildi ne de okuyucu "küçük" bulduğu gazeteye itibar etti. 
     Nedense Türk okuru "tabloid" denilen gazetelere itibar etmez, "Gün" gibi başka gazeteler de bu akıbete uğradı. 
     
     "ABDİ İpekçi" elinde doğan ve elinde ölen "Gün"ün bazı köşelerini Milliyet’e taşıdı, bunlardan biri de "Olaylar ve İnsanlarödı, artık bu köşeyi Altemur Kılıç, değil biz yazacaktık. 
     
     ALTEMUR Kılıç’la, uzun görüşlerimiz çok kere ayrı olsa bile, insani ilişkilerde, bir gün olsun birbirimizi kırmamışızdır, o sevgisini esirgememiş, biz, hem sevgi, hem de saygıda kusur etmemişizdir. 
     
     ALTEMUR Kılıç, uzun süreden beri "Türkiye" gazetesinde yazıyordu, Meclis Başkanı Bülent Arınç’ın eşinin Cumhurbaşkanı Sezer’i uğurlama töreninde "siyasi İslam"ın simgesi haline getirilen türbanla bulunmasını yadırgadı ve telefonla görüşünü soran "Haber-Türk" televizyonuna görüşünü açıkladı... 
     
     BİR süre sonra telefonu çaldı, gazetenin genel yayın yönetmeni Resul İzmirli arıyordu 
     "Okuyucular, Altemur Kılıç’ın görüşlerine tepki gösteriyor, gazeteyi okumayacaklarını söylüyorlar, Altemur Kılıç yazılarına bir süre ara vermeliydi, gazetenin sahibi Enver Ören böyle istiyordu." 
     Altemur Kılıç, "İstifa ederim" dedi, karşısındaki umursamadı bile 
     "Sizin bileceğiniz iş " 
     Altemur Kılıç, istifasını gönderdi, arkadan aynı zat ve gazetenin sahibi tekrar aradılar, "Bir yanlış anlama olmuş" diyorlardı, istifadan vazgeçmesini istiyorlardı, Altemur Kılıç vazgeçmedi... 
     
     HİK YE bu 
     Peki, bu hikayeye Başbakan Abdullah Gül ne dedi 
     Diyeceksiniz, ne alakası var, bunun Başbakan’la 
     Anlatalım Zeynep Atikkan da gazetecidir, köşe yazarıdır, 2001 yılının şubat ayında işten çıkarıldığı zaman kendisini ilk arayan kim oldu biliyor musunuz 
     Abdullah Gül 
     Üzüntülerini bildiriyor, her zaman bu gibi davranışlara muhatap olan gazetecilerin yanında bulunacaklarını söylüyordu. 
     
     BİZ de dün Altemur Kılıç’a sorduk 
     "Abi, seni Başbakan Gül aradı mı " 
     "Yooo, aramadı " 
     
     TABİİ aramazdı, arayamazdı, arayıp ne diyecekti. 
     "Meclis Başkanı’nın eşinin türban takmasını eleştirdiğiniz için başınıza gelenlere üzüldüm " diyecek değildi ya 
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
