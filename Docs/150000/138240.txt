<DOC>
<DOCNO> 138240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo14.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski teknik direktörlerden Eddie Thomson, 55 yaşında öldü 
</HEADLINE>
<TEXT>

     Avustralya Milli Futbol Takımı'nın eski teknik direktörü Eddie Thomson, 55 yaşında öldü. 
     Avustralya Futbol Federasyonu'ndan yapılan açıklamada, uzun süredir kanser tedavisi gören Eddie Thomson'ın, Sydney'de uyurken yaşamını yitirdiği belirtildi. 
     1990-96 yılları arasında Avustralya Milli Takımı'nı çalıştıran Eddie Thomson, 1994 Dünya Kupası elemelerinde ve 2 olimpiyatta görev yaptı. 
     Thomson, 1996'da şu anda AFC Leeds United'ın ve Avustralya Milli Takımı'nın gözde oyuncusu olan 24 yaşındaki Harry Kewell'i keşfetti. 
     İskoçya'da doğan Thomson, İskoçya Ligi'nin önde gelen takımları Hearts of Midlothian ve Aberdeen'de 10 yıl süreyle 2 kez forma giydi. Thomson, 1976 yılında ABD'nin San Antonio Thunder, 1977 yılında da Avustralya Şampiyonu olan Sydney City takımlarında oynadı. 1980'de futbolcu-teknik direktör olarak görev yaptığı Sydney City'yi 3 sezon şampiyon yapan Eddie Thomson, 1996-2000 sezonları arasında 4 yıllık süreyle Japonya'nın Sanfrecce Hiroşima takımını çalıştırdı. 
     





</TEXT>
</DOC>
