<DOC>
<DOCNO> 121073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yazar/cemal.html </URL>
<DATE> 2002/11/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB’nin miyopluğu devam edecek mi 
</HEADLINE>
<TEXT>

     Dominique Moisi, bir Fransız. Paris’teki Uluslararası İlişkiler Enstitüsü’nün Başkan Yardımcılığı’nı yapıyor. Bu değerli stratejistin Financial Times’taki son makalesinden 
     Avrupalıların çoğunluğu, kıtalarını büyük bir İsviçre haline getirmeyi hayal ediyorlar. Yani zengin, egoist, sıkıcı ve çok alakasız bir yer... 
     Bir yandan Avrupa modelinin büyüklüğünden, dayanılmaz cazibesinden söz ediyorlar. Ama öbür yandan da bu kırılgan cennetin kapılarını, kendilerine en yakınlara bile derhal kapatmaya hazırlar. 
     Türkiye’nin AB üyeliğini reddeden Giscard d’Estaing örneği bu kafayı çok iyi sergiliyor. Aslında Giscard d’Estaing’in yaptığı da, birçok Avrupalının düşüncesini yüksek sesle söylemekten başka bir şey değil. 
     Ama bu, yanlış zamanda yanlış bir mesajdır. Avrupa’nın dünya sahnesinde bir rol oynayabilme iddiasını zayıflatan bir mesajdır. Türkiye gibi ılımlı İslamın seçilmiş temsilcileriyle demokratik ve laik bir devlet düzenine sahip bir ülkeyi dışlayan Avrupa, Batı’yla İslam arasındaki uygarlıklar çatışmasına çok daha fazla davetiye çıkarmış olur." FT, 18.11.02, s.13 
     Ferid Zekeriya, bir Amerikalı. 
     Daha önce merkezi New York’taki Dış İlişkiler Konseyi’nin yöneticisiydi. Halen Newsweek dergisinin yönetmenliğini yapıyor. Washington Post’taki son makalesinin başlığı 
     Güçlü Avrupa için Türkiye... 
     Şu satırları ilginç 
     "Avrupalılar sık sık Amerika’nın terörle savaşta izlediği stratejinin tek boyutlu olmasından yakınıyorlar. Amerika’nın sadece askeri kuvvetine güvendiğini ve İslam dünyasıyla yapıcı ilişkiler kurmak için çok az şey yaptığını belirtiyorlar. Müslüman dünyaya refahı getirmedikçe, terörün yalnız F - 16’larla önlemeyeceğine işaret ediyorlar. 
     Önemli bir eleştiri. 
     Fakat bu bakımdan eşsiz bir fırsat bugün Amerika’nın değil, Avrupa’nın elinde. Üstelik bu fırsatı Avrupa boşa harcamak üzere... Fransa’nın eski Cumhurbaşkanı, büyük küstah Giscard d’Estaing, Türkiye’nin AB üyeliğini destekleyenlere Avrupa’nın düşmanları damgasını yapıştırdı ve Türkiye’nin üyeliğini Avrupa’nın sonu diye niteledi. 
     Peki, kimdir bu düşmanlar 
     1960’larda Türkiye’nin Avrupa Topluluğu’nun bir parçası olma talebini Charles de Gaulle desteklemişti. 1970’lerde Türkiye’yi üyelik başvurusu yapmaya Avrupa davetiye çıkarmıştı. 1999’da Türkiye’yi resmen aday ilan eden de AB’nin ta kendisiydi. 
     Avrupa şimdi Türkiye’yi yenileyebilir, dönüştürebilir. Böylece daha büyük, daha enerjik bir Avrupa yaratabilir. Böyle yaparak İslam alemindeki ılımlı ve radikal unsurlar arasındaki dengeyi şaşırtıcı biçimde değiştirebilir." Washington Post, 20.11.02, çevirisi Radikal, 20 Kasım, s. 8 
     Timothy Garton Ash, bir İngiliz. 
     Bir tarihçi ve Avrupa’nın önde gelen aydınlarından. Guardian’daki uzun makalesinde, Türkiye’nin üyeliği konusunda Avrupa’nın tam bir yol ayrımında olduğunu belirtiyor. Türkiye’nin Avrupa’da yer almasına sıcak baktığı söylenemez. Ancak, Türkiye’nin dışlanmasına da anlaşılan karşı 
     "Demokrasiyi, insan haklarına saygıyı, refahı ve dünyanın en tehlikeli bölgesinde barışı özendirmenin ivedilik taşıdığını düşünüyorsak, Boğaz Köprüsü’nü geçeceğiz. Irak’ı, Usame bin Ladin’i düşünüyorsak, Türkiye’yi aramıza buyur etmemiz gerekir mi 
     Avrupa’nın buna cevabına gelince Türkiye’nin AB üyeliğini istemesini yıllardır biz de istedik, ama içimizden de bunun hiç gerçekleşmemesini diledik.’ Avrupa böyle diyor. Fakat artık böyle çelişkiler için vakit yok, zira köprü çok yakın..." Guardian, 15.11.02 
     Richard Holbrooke, Amerikalı. 
     ABD Başkanı Clinton’ın Kıbrıs özel temsilcisi ve BM Büyükelçisi idi. Eğer son seçimi Başkan Bush değil de Demokratlar, yani Gore kazanmış olsaydı, Dışişleri Bakanı olacaktı. 
     Şöyle demiş 
     "Giscard d’Estaing’in sözleri önyargılı bir ses... Birçok Avrupalı hala Türkiye’nin AB üyeliğinin kendi çıkarlarına olduğunun farkında değil. Türkiye dışlanırsa, Avrupa’nın sınırları daralacak. Ve İslamla Avrupa karşı karşıya kalacak. Milyonlarca Müslümanın yaşadığı Avrupa, Türkiye’yi dışlayarak din ve kültür farkı üstünde varlığını sürdüremez. Hala eski dünya adına konuşan Giscard, o dünyanın çirkinliğinin gerçek köklerini alay edebileceğimiz ölçüde sergileyip bize iyilik yaptı." Sabah’ın Washington temsilcisi Aslı Aydıntaşbaş’a demeç, 24.11.02 
     AB’nin miyopluğu devam edecek mi 
     Ederse, çok yazık 
     
     







Hukuk ve yasak 


Çarşaflı soru... 


Baykal’dan Erdoğan’a 


AB’nin miyopluğu devam edecek mi 


Netleşmek 


Kamusal alan mı Neresi orası 


Çukurova’da bir bahar Çukurova Üniversitesi 


Olmayacak duaya amin denilmez 


CHP, muhalefet, kurultay 


Türkiye’de sol, krizi nasıl aşacak 


Halk AKP’ye yolsuzluklarla savaşsın diye oy verdi 


Yunanistan potansiyeli su yüzüne çıkıyor 


</TEXT>
</DOC>
