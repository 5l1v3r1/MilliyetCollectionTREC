<DOC>
<DOCNO> 114313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/ekonomi/eko07.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir yeniden yapılanıyor 
</HEADLINE>
<TEXT>

Bünyesinde altı ayrı şirket bulunan Erdemir, yeniden yapılanarak, şirketler grubu’ olacak 
     EKONOMİ SERVİSİ 

     Erdemir Genel Müdürü Şener Macun, şirketin yılın üçüncü çeyreğinde 10.6 milyon dolar net k r ederek yeni bir k rlılık dönemine başlangıç yaptığını söyledi. Macun İstanbul’da düzenlediği basın toplantısında, şirketin 9 aylık performansını değerlendirdi ve grubun yeniden yapılandırılması çalışmalarının başlatıldığını açıkladı. 
     Ocak 2001 - Haziran 2002 tarihleri arasında dünya çelik sektörünün son 30 yılın en düşük fiyat seviyeleri ile çalışmak zorunda kaldığını belirten Macun, ’Fiyatlar üçüncü çeyrekten itibaren yükselmeye başladı. Daha da yukarıya gidecek’’ dedi. 
     
     Üçüncü çeyrek iyi geçti 
     Eylül 2002 itibariyle şirketin faaliyet k rı üretmeye başladığını söyleyen Macun, geçen yılın ilk 9 ayında 349.4 milyon dolar olan finansman giderlerinin bu yılın aynı döneminde 114.5 milyon dolara düştüğünü belirterek, ’Düşen enflasyon ve devalüasyonun Erdemir’in bilançosuna önemli seviyede pozitif katkısı vardır’’ dedi. 
     Erdemir’in net dönem zararının bu yılın ilk 6 ayında 95 milyon dolar olarak gerçekleştiğini bildiren Macun, ’Üçüncü çeyrekte 10.6 milyon dolar net k r elde ederek yeni bir k rlılık dönemine başlangıç yapmıştır’’ dedi. Erdemir’in geçen yıla göre yüzde 54’lük bir iyileşme kaydederek bu yılın ilk 9 ayında 84.4 milyon dolar zarar açıkladığını belirten Macun, "Son çeyrekte zarar daha da düşecek" dedi. 
     Dünyada en verimli çalışan şirketlerden biri olduklarını kaydeden Macun, hacim itibariyle Avrupa’da ilk 10 üreticisi arasında olduklarını, İsdemir’i devralmalarıyla da dünyada altıncı sıraya çıktıklarını söyledi. 
     Erdemir’in bugün 6 şirketi bulunduğunu grup olarak yeniden yapılandırılması çalışmalarının başlatıldığını söyleyen Macun, bu proje için uluslararası bir danışmanlık firmasından hizmet alacaklarını, bunun için de bazı şirketlerle görüştüklerini duyurdu. 
     



 EKONOMİ 

























</TEXT>
</DOC>
