<DOC>
<DOCNO> 112792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/siyaset/siy01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller moral buldu 
</HEADLINE>
<TEXT>

Çanakkale ve İzmit’te vatandaşlardan büyük ilgi gören DYP lideri, mavi kartla herkesi sosyal güvenceye alacağını, işsizliği ezeceğini söyledi, "Gebze’yi il yapacağım" dedi 
     ÇANAKKALE, İZMİT DHA 

     DYP Genel Başkanı Tansu Çiller, Çanakkale’de vatandaşların sevgi gösterisiyle karşılandı. Seçim öncesi kente gelen ilk parti lideri olan Çiller, gördüğü ilgiyle moral buldu. Bir grup çiftçi ise Çiller geçerken domates ve soğanları yere boşalttı. Eylemci çiftçilerle konuşan Çiller, çiftçiyi refaha kavuşturacaklarını söyledi. 
     
     Liderlere eleştiri 
     Çiller, Çanakkale Cumhuriyet Meydanı’nda 10 bin kişiye hitap ederken, CHP lideri Deniz Baykal ve MHP lideri Devlet Bahçeli’yi eleştirdi. Yüzünde çifte maske taşıdığını öne sürdüğü Baykal’ın maskesini kaldırdığında altından Kemal Derviş’in çıktığını söyleyen Çiller, şöyle konuştu "Soruyorum size Türkiye’yi yokluk ve sefalete sürükleyen Başbakan Bülent Ecevit’in bakanları değil miydi Baykal ve Derviş. Şimdi, Ecevit’in bu eski iki bakanının yan yana geldiğini düşünelim. Bizi bunlardan Allah korusun. Size IMF’nin değil, sizin hakkınızı arayan gerek. O da DYP’dir. Türkiye’yi Avrupa’nın, en işsiz en borçlu ülkesi haline getirdiler. Kuzey Irak’ta olup bitenlerden haberdar olmayan ve Başbakan Yardımcısı olarak koltuğunda oturan Devlet Bahçeli, gidip Çin’den konuşuyor. Ama bu konuda halen suskun." 
     
     Traktörle ezeceğim’ 
     Daha sonra İzmit’e geçen Çiller, bol bol vaatte bulundu. İşsizliğin üzerinden traktörle geçeceğini, mavi kart sistemiyle herkesin sosyal güvenceye alınacağını, primini ödeyen herkesin mavi karta sahip olacağını, ödeyemeyenlerin primini ise Kırat’ın ödeyeceğini söyleyen Çiller, "5 yıldır Kırat yok. Ama sizlerin iradesiyle geliyor" derken, Gebze’ye de il vaadinde bulundu. 
     



 SİYASET 






















</TEXT>
</DOC>
