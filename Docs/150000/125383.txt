<DOC>
<DOCNO> 125383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sondun19.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da manzara kapatan binanın üst bölümü yıkılacak 
</HEADLINE>
<TEXT>

     Japonya'da, komşu bina sakinlerinin manzarasını kapatan, 14 katlı kule şeklindeki bir binanın üst kısmının yıkılmasına karar verildi. 
     Tokyo mahkemesi, kuleyi inşa eden Meiwa Estate şirketinin, 44 metre yüksekliğindeki binanın yakınlarında oturan 3 kişiye de, yıkım çalışmaları tamamlanana kadar aylık 10 biner yen yaklaşık 125 milyon TL tazminat ödemesi gerektiğine karar verdi. 
     Yargıç Akira Miyaoka, ''bir bölgede eşsiz bir manzaranın bulunması durumunda, bu görünümden faydalanma hakkının korunmasının kanunen istenebileceğini'' ifade etti. 
     Meiwa Estate şirketi ayrıca, davacıların mahkeme masraflarını da ödemeye mahkum edildi. 
     Japonya tarihinde bir mahkemenin, kişilerin manzaradan yararlanma hakkını ilk kez tanımadığı, ancak bu hakkı korumak için bir binanın kısmen de olsa yıkılmasının ilk olduğu belirtiliyor. 
     Binanın, Tokyo'nun batısında, kiraz ağaçlarının yer aldığı bir caddede bulunduğu kaydedildi. 
     





</TEXT>
</DOC>
