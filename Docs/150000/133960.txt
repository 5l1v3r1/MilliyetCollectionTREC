<DOC>
<DOCNO> 133960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/dunya/dun03.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK, Irak sınırını takviyeye başladı 
</HEADLINE>
<TEXT>

Türk Silahlı Kuvvetleri, Kuzey Irak’ta olabilecek gelişmelere karşı sınırda önlemleri artırmaya başladı. 
     BARKIN ŞIK Ankara 

     Kara Kuvvetleri Komutanlığı, 2. Ordu Komutanlığı bölgesindeki birliklere teçhizat ve malzeme takviyesine başladı. Genelkurmay Başkanlığı Genel Sekreterliği, dün Irak operasyonuna ilişkin ilk açıklamasını yaptı. Açıklamada şöyle denildi 
     "Bölgesel güvenlik konusunda muhtemel gelişmelere önceden hazırlıklı olmak için birliklerimizin hazırlık seviyesini yükseltmek gerekmektedir. Bu maksatla bugünden dünden itibaren 2. Ordu Komutanlığı bölgesindeki birliklerimize teçhizat ve malzeme takviyesine başlanacaktır. İhtiyati bir tedbir olarak icra edilecek olan bu takviye nakliyatının, halkımız tarafından muhtemel bir harek tın yakın olduğu, bu harek ta Türkiye’nin de katılacağı ve bu maksatla bölgeye yığınak yapıldığı şeklinde algılanmaması saygıyla duyurulur." 
     Bu kapsamda Korgeneral Atilla Işık komutasındaki 7. Kolordu’nun "özellikle" takviye edileceği öğrenilirken, 2. Ordu bölgesindeki asayişi sağlayan Van Jandarma Asayiş Bölge Komutanlığı’nın da takviye edileceği kaydedildi. Planlamalarda söz konusu birlikler, Kuzey Irak’a girerek göç ve güvenlik tedbirlerini alacak. 
     



 DÜNYA 












</TEXT>
</DOC>
