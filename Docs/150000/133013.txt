<DOC>
<DOCNO> 133013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko06.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç felaketinden kurtuldunuz 
</HEADLINE>
<TEXT>

Dünya Ekonomik Forumu raporuna göre, Brezilya ve Türkiye borç felaketinden kurtuldu. Ayrıca, eğer Türkiye üzerine düşeni yaparsa’ 2010 yılından önce AB’ye girebilecek 
     Dünya Ekonomik Forumu Davos tarafından, gelişmekte olan ülkelere ilişkin olarak merkezi Washington’da bulunan Küresel Kalkınma Merkezi’ne yaptırılan çalışmaya göre, Türkiye ve Brezilya, Arjantin’in uğradığı borç felaketinden kurtulmayı başarabildi. Çalışmada, Türkiye ile Brezilya’nın borçlarını sürdürebilme ve ödeyebilme kapasitesine sahip bulunduğu belirtildi. 
     Dünya Ekonomik Forumu tarafından yayımlanan bir değerlendirmede de AB’nin genişleme sürecinde geri dönülemez bir noktada bulunduğu, Türkiye’nin 2004 sonuna kadar üzerine düşenleri gerçekleştirmesi halinde Türkiye’nin, 2010’dan önce AB’nin tam üyesi olabileceği vurgulandı. 
     
     Açık alarm verici değil 
     Davos toplantılarına katılan Merkez Bankası Başkanı Süreyya Serdengeçti, CNBCE’ye yaptığı açıklamada cari işlemlerin 2002 sonunda dengede çıkmasının tahmin edildiğini, 2003 için öngörülen 1.9 milyar dolarlık açığın ise alarm verici’ olmadığını söyledi. 
     
Euro’ya geçmeye niyetliyiz’      Dünya Ekonomik Forumu nedeniyle Davos’ta bulunan Ekonomiden Sorumlu Devlet Bakanı Ali Babacan, "Hükümetimiz euro’ya geçmeye niyetlidir. Euro kullanımı için AB üyesi olmak şart değil" dedi. İHA’nın haberine göre, Davos’ta düzenlenen Dünya Ekonomik Forumu’nun 33’üncüsü, dünya ekonomisi ile ilgili bir tartışma programıyla başladı. Euro kullanımı ile ilgili bir toplantıya katıldıktan sonra açıklama yapan Babacan ise hükümetin euro’ya geçişi düşündüğünü belirterek, Türk Lirası’ndan da 3 sıfır atılması konusuna sıcak bakmadıklarını vurguladı. 
     



 EKONOMİ 



















</TEXT>
</DOC>
