<DOC>
<DOCNO> 139289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/ekonomi/eko02.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Reel faiz, risk primi yüzünden yüksek’ 
</HEADLINE>
<TEXT>

Serdengeçti, risk priminin kamu maliyesindeki aksama ve Irak yüzünden yüksek olduğunu söyledi 
     İstanbul Sanayi Odası’nın İSO Meclis toplantısına katılan Merkez Bankası Başkanı Süreyya Serdengeçti, sanayicilerin, reel faizin neden yüksek olduğu sorusuna karşılık, bunun risk priminden kaynaklandığını söyledi. 
     Seçim nedeniyle geçen yılın ikinci yarısından itibaren kamu maliyesinde aksamalar olduğunu belirten Serdengeçti, şöyle konuştu "Piyasa oyuncuları böyle bir durumda risk primini artırmışlardır. Bunun üzerine bir de Irak geldi. Eskiden reel faizi yükselten enflasyondu. Bu dönemde enflasyon düşmesine rağmen h l yüksekse biz birtakım yerleri aksattık ondandır. Bir de bizim dışımızdaki bir neden vardır." 
     
     Programa bağlı kalırsak riskler kırılır 
     Serdengeçti, bir sanayicinin "Alternatif program arayışında olun" sözü üzerine, "Eğer kamu borcu sorununu, enfasyonu çözmeyecekse alternatif programı benimle değil başkasıyla konuşun" dedi. Ekonomik programın önünde olası Irak savaşı, bozulan kamu maliyesi ve rehavete kapılmak gibi riskler bulunduğuna dikkat çekerek, bu risklerin etkisinin programa sıkı sıkıya bağlılıkla kırılacağını söyledi. Serdengeçti, "Programı harfiyen uygularsak, kararlılıkla yolumuza devam edersek, riskler gerçekleşse bile bunların etkilerini çok az düzeyde tutabiliriz" dedi. 
     
     Anketler alarm veriyor 
     Serdengeçti, 2003 büyüme öngörüsünün yüzde 5, bekleyişlerinin ise yüzde 4.2 olduğunu belirterek, "Anketlerimiz bize alarm veriyor" dedi. Enflasyonla mücadelenin belli kesimleri rahatsız ettiğini de vurgulayan Serdengeçti, "Bizim kapımıza sürekli büyüme’ diye çıkılmasının nedenini biz bu şekilde gördük. Büyüme sağlandıktan sonra da bu karşımıza çıkmakta. Bu enteresan" dedi. 
     
Faiz çok pahalı’      İSO Meclis toplantısında konuşan Sabancı Holding Yönetim Kurulu Başkanı Sakıp Sabancı, "Hayır, savaşa hayır. Ama olaylar öyle bir gelişti ki ya Washington, ya Bağdat’tan olacaksın" dedi. Sabancı, artık "Ben ortada kalacağım" denemeyeceğini belirtti. Faizlerin yüksekliğinden yakınırken de "Faiz çok pahalı" diye konuşan Sabancı, vergi ve fonlar nedeniyle Türkiye’deki kredi maliyetinin dış kredilerden daha yüksek olduğunu söyledi. 
     



 EKONOMİ 




















</TEXT>
</DOC>
