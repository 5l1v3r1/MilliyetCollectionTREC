<DOC>
<DOCNO> 117044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko06.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Seçmen taraftar olmadığını sandıkta gösterdi 
</HEADLINE>
<TEXT>

     ANKARA Milliyet 

     Seçim sonuçlarını değerlendiren Türkiye Odalar ve Borsalar Birliği TOBB Başkanı Rifat Hisarcıklıoğlu, "Vatandaşlarımız, içinde bulunduğumuz zorlukların aşılması için ekonomik şartların gerektirdiği şekilde oy kullanma yeteneğini ve iradesini de gösterdi" dedi. 
     
     Artık bahane yok’ 
     Hisarcıklıoğlu, "Artık siyasetçiler, seçmenlerin anlamsız taraf tutmaları bir yana bırakarak, gerektirdiğinde farklı tercihlere yönelebilecğini görmek zorundadır" diye konuştu. 
     İktidar ve muhalefet arasında yakın diyalog kurulması gerektiğini de belirten Hisarcıklıoğlu, böylece ülkenin gereksiz gerginliklerle vakit kaybetmesini önleyeceğini kaydetti. 
     
     Hızlı kararlar bekliyoruz’ 
     Koalisyon hükümetleri döneminde yaşanan belirsizlikler hatırlandığında, seçimlerden tek parti iktidarının çıkmasının olumlu bir gelişme olduğunu vurgulayan 
     Hisarcıklıoğlu, "Artık kararların alınması ve hızla uygulamaya konulmasında herhangi bir bahane geçerli olmayacaktır" dedi. 
     
     Kriz belirleyici oldu’ 
     Seçimi kazanan partinin AKP yaptığı açıklamanın bir diğer olumlu gelişme olduğuna dikkat çeken Hisarcıklıoğlu, seçim sonuçlarının, önceki dönemde Meclis’te yer alan iktidar ve muhalefet partileri açısından da önemli mesajlar 
     içerdiğini vurguladı. Hisarcıklıoğlu, halkın yaşanan krizlerden hem iktidarı hem de muhalefeti sorumlu tuttuğunu ifade etti. 
     



 EKONOMİ 



















</TEXT>
</DOC>
