<DOC>
<DOCNO> 140400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sontur22.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan "Her türlü senaryoya göre hazırlık yapmıştık" 
</HEADLINE>
<TEXT>

     Devlet Bakanı Ali Babacan, "Tezkerenin olumlu çıkması ya da olumsuz çıkması şu an için önemli değil. Biz her türlü hazırlığımızı çok önceden yapmıştık" dedi. 
     Babacan, İngiltere Hazine Bakanı Paul Boateng onuruna verdiği yemekten ayrılırken gazetecilerin soruları üzerine, tezkere müzakereleri başladığından bugüne kadar her türlü senaryoya karşı hazırlıklarını çoktan yaptıklarını belirtti. 
     Bundan sonraki gelişmeler için de her türlü senaryo hazırlıklarını yaptıklarını kaydeden Babacan, gelişmelerle ilgili hangi senaryo karşılarına çıkarsa o senaryo ile ilgili planlarını uygulamaya başlayacaklarını bildirdi. 
     Bir gazetecinin "Eğer tezkere onaylansaydı, yinede ek tedbirleri alacak mıydınız " sorusuna karşılık Babacan, şunları söyledi 
     "Takdir edersiniz ki ülkemizin hemen yanı başında ciddi bir takip söz konusu. Ek vergi ve vergi oranlarının artışına karşı olduğumuzu açıklamıştık. Fakat normalin dışındaki durumlarda ve dışsal tehditlerin olduğu durumlarda normal dönemlerde uygulanan politikaların biraz dışına çıkılmasını doğru karşılamak lazım. Bizim istikrarlı ekonomik politikamızı devam ettirmek, sıkı maliye politikalarını devam ettirmek için mutlaka yüzde 6.5 faiz dışı fazlayı tutturmaya yönelik önlemleri almamız şart. Orta vadede yüzde 6.5 faiz dışı fazla hükümet politikası haline gelmiştir. Makro ekonomik parametrelerin öngörülünden farklı gelişmesi halinde olumlu veya olumsuz olabilir. Yüzde 6.5'luk fazla oranı aşağıya çekilebilir, yukarıya yükseltilebilir." 
     





</TEXT>
</DOC>
