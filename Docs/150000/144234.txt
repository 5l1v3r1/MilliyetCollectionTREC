<DOC>
<DOCNO> 144234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun82.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş turizmi'de vurdu... 
</HEADLINE>
<TEXT>

     Irak savaşı, Türkiye'nin de bulunduğu bölgede turizmi olumsuz etkiliyor. 
     Baharda tatile çıkacak çok sayıda Amerikalı, son dakikada seyahat planını değiştirerek daha az riskli gördüğü yerlere gitmeye karar verirken, Amerikalı seyahat acenteleri, Ortadoğu'nun yanı sıra Avrupa, Asya ve Afrika'ya talepte de düşüş görüldüğünü belirttiler. 
     Celebrity ve Princess transatlantik gezi gemilerinin Akdeniz paket programları iptal edilirken, birçok havayolu şirketi de bölgeye uçuşlarını askıya aldı. Seyahat acenteleri, savaştan iç turizmin de etkilendiğini ve birçok kişinin uçmak yerine otomobille seyahati ve kısa yolculukları tercih ettiğini belirterek, çok sayıda kişinin New York ve Washington'u seyahat programından çıkardığını kaydettiler. Seyahat planlarını savaş nedeniyle erteleyenler arasında ünlü isimler de bulunuyor. 
     Aktör Will Smith ile tasarımcılar Matthew Williamson ve Donatella Versace, savaş nedeniyle Pazar akşamı yapılacak Oscar ödüllerinin dağıtım törenine katılmayacaklarını açıklarlarken, Elvis Presley'in kızı Lisa Marie Presley de yeni albümünün tanıtımı için çıkacağı Avrupa turnesini iptal etti. Mel Gibson'ın başrolünü oynadığı son ''Mad Max'' filminin Namibya'da yapılacak çekimleri de savaş nedeniyle askıya alındı. 
     





</TEXT>
</DOC>
