<DOC>
<DOCNO> 137322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko40.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gima, gıda ürünlerinde KDV kadar indirim yapacak... 
</HEADLINE>
<TEXT>

     Gima, hafta içi her gün saat sınırlaması olmaksızın gıda ürünlerinde KDV tutarı kadar indirim yapacak. 
     Gima'dan yapılan açıklamada, kampanyanın Gima mağazaları ve X-Large indirim marketlerinde SuperCard ile bir defada yapılacak en az 50 milyon lira tutarındaki alışverişlerde, sen-al market www.gima.com.tr ve Alo Gima'da 444 10 00 ise haftanın tüm günlerinde bir defada yapılacak en az 100 milyon lira tutarındaki alışverişlerde geçerli olacağı bildirildi. 
     Kampanya yarından itibaren başlayacak. 
     Gima Genel Müdürü Dengiz Pınar konuya ilişkin yaptığı açıklamada, geçen yıl gerçekleştirdikleri ''KDV yok'' kampanyasına müşterilerinin büyük ilgi gösterdiğini belirterek, kampanyayla yüzde 25 oranında satış artışı sağladıklarını kaydetti. 
     Pınar, ''Bu uygulamanın yeniden başlatılmasına yönelik talepler sürekli artıyor. Gelen talepleri değerlendirerek gıda ürünlerinde KDV miktarı kadar indirime gidilmesi şeklinde bir karar aldık'' dedi. 
     





</TEXT>
</DOC>
