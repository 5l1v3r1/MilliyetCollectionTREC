<DOC>
<DOCNO> 146245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur14.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Özveren Köyü'ndeki 5 çiftçiye 3 bin 600 dolar yardım... 
</HEADLINE>
<TEXT>

     Şanlıurfa'nın Birecik İlçesi'ne bağlı Özveren Köyü'ne düşen Tomahawk füzesinin, ekili alanlarına zarar verdiği 5 çiftçiye, ABD'liler tarafından 3 bin 600 dolar yardım yapıldı. 
     Bir süre önce Özveren Köyü yakınlarına düşen Tomahawk füzesi, bazı çiftçilerin mercimek ekili alanlarının yanı sıra bazı fıstık ağaçlarının zarar görmesine neden oldu. 
     Özveren Köyü Muhtarı Mehmet Yılmaz, A.A muhabirine yaptığı açıklamada, İncirlik Üssü'nden füzeyi almaya gelen 10 kişilik ABD'li uzman heyetin, ekili alanları zarar görenlerin zararlarını karşılayacakları yolunda ''söz'' verdiğini anımsattı. Yılmaz şunları söyledi 
     ''Amerikalılar, zararlarımıza karşılık bana, İsmet Yılmaz'a ve Abdullah Yücel'e biner, Bozan Yücel ve Müslüm Yücel'e ise 300'er dolar verdiler. Gerçi zararımız daha fazlaydı, ama işin uzamaması için bu miktarı kabul ettik. Şimdi zarar gören arazilerimizi temizlemeye başladık. İnşallah bir daha böyle kötü şeyler yaşamayız.'' Şanlıurfa'nın Birecik İlçesi'ne bağlı Özveren Köyü yakınlarına 23 Mart günü bir Tomahawk füzesi düşmüş, olayda can kaybı olmamış ve füze parçaları ABD'li uzmanlar tarafından İncirlik Üssü'ne götürülmüştü. 
     





</TEXT>
</DOC>
