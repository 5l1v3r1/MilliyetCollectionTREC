<DOC>
<DOCNO> 106028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yasam/yas09.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz torununu komaya soktu 
</HEADLINE>
<TEXT>

Cemaliye Duran, çizgi film izliyor diye kızdığı küçük torununu demir çubuk ve bıçakla hastanelik etti 
     Balıkesir’de minik bir çocuk, babaannesinin kurbanı oldu. 
     Cemaliye Duran, televizyonda çizgi film izlemelerine öfkelendiği torunları Sedef 7 ile ablası Begüm’ün 9 üzerlerine yürüdü. Yaşlı kadın, Sedef’i bıçak ve demir çubukla komaya sokarken, Begüm son anda kaçarak canını kurtardı. Ağır yaralı halde Devlet Hastanesi’ne kaldırılan Sedef’in iyileşme belirtisi göstermediğini belirten doktorları, beyin travması geçiren küçük kızın yaşama dönmesinin bir hafta alabileceğini belirtti. 
     
     Büyüğü zor kurtuldu 
     Cemaliye Duran’ın Öldü’ diye bıraktığı Sedef’e yapılan işkencenin tek görgü tanığı Begüm de, dehşeti şöyle anlattı 
     "Babaannem çıldırmış gibiydi. Eline geçirdiği her şeyle vurdu. Kardeşimin çığlıkları üzerine sokağa kaçarak canımı kurtardım. Kaçmasam beni de döverdi. Birkaç gün önce de beni saçlarımdan sürüklemiş ve kafamı yere vurmuştu. Babaannemle dedem besledikleri hayvanlara karpuz kabuğu ve ekmek parçaları bulmamız için bizi her gün çöplüğe gönderiyordu." 
     



 YAŞAM 
















</TEXT>
</DOC>
