<DOC>
<DOCNO> 137971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko43.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredileri 3 katrilyon 214.9 trilyon liraya çıktı... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada 15.1 trilyon lira artarak, 7 Şubat itibariyle 3 katrilyon 214.9 trilyon liraya çıktı. Söz konusu kredilerin 3 katrilyon 214 trilyon 891 milyar lirası TL, 52 milyar lirası yabancı para kredilerinden oluştu. 
     Tüketici kredilerinin toplamı, 31 Ocak'ta 3 katrilyon 199.8 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 520.9 trilyon lirası konut, 1 katrilyon 238.1 trilyon lirası otomobil ve 1 katrilyon 455.8 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 7 Şubat itibariyle, TL cinsinden kredilerin 732.4 trilyon lirası kamu bankalarından, 2 katrilyon 271.5 trilyon lirası özel bankalardan ve 210.9 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 46.9 trilyon lira azaldı. 
     Bankaların kullandırdığı kredi kartlarının tutarı 31 Ocak'ta 4 katrilyon 3.6 trilyon lira iken, 7 Şubat'ta 4 katrilyon 306.6 trilyon liraya indi. 
     Aynı dönemde TL cinsinden kullandırılan kredi kartlarının 459.5 trilyon lirası kamu bankalarına, 3 katrilyon 379.7 trilyon lirası özel bankalara ve 429.2 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 7 Şubat itibariyle 2 trilyon 880 milyar lira artarak, 35 trilyon 401 milyar liradan 38 trilyon 281 milyar liraya çıktı. 
     Döviz cinsinden kullandırılan kredi kartlarının 1.8 trilyon lirası kamu bankalarına, 34.5 trilyon lirası özel bankalara, 1.9 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı ise bir haftada yaklaşık 4 trilyon 364 milyar lira arttı. 
     31 Ocak itibariyle 343.4 trilyon lira olan tasfiye olunacak tüketici kredileri ve kredi kartlarının tutarı, 7 Şubat'ta 347.7 trilyon liraya çıktı. 
     Söz konusu tutarın 89.6 trilyon lirası tasfiye olunacak tüketici kredileri, 258.1 trilyon lirası da tasfiye olunacak kredi kartları alacaklarından oluşuyor. 
     





</TEXT>
</DOC>
