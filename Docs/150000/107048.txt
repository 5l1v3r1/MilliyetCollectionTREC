<DOC>
<DOCNO> 107048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur20.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanlığı'nda yangın... 
</HEADLINE>
<TEXT>

     Maliye Bakanlığı'nın çatısında yangın çıktı. 
     Maliye Bakanlığı binası C Blok'un çatısının onarımı sırasında yangın çıktı. İtfaiye ekiplerinin müdahale ettiği yangın nedeniyle bakanlık personeli dışarı çıkarıldı. 
     İtfaiye görevlileri, yangını kontrol altına almaya çalışıyorlar. 
     Yangının, çatının onarımı sırasında, zift eritmek için kullanılan pürmüzden çıktığı sanılıyor. 
     Maliye Bakanı Sümer Oral, Maliye Bakanlığı binasında çıkan yangında, en ufak bir kağıdın bile zayi olmadığını söyledi. 
     Oral, bakanlık binasında çıkan yangının ardından olay yerine gelerek, yetkililerden bilgi aldı. 
     Bakan Oral, gazetecilere yaptığı açıklamada, yangının yalıtım sisteminin en üst bölümündeki onarımda kullanılan maddelerden çıktığını belirterek, ''Zaten yangın sadece çatıda. Sanıldığı gibi, çatı altında hiçbir şey yok. En ufak bir kağıt bile zayi olmuş değil'' dedi. 
     İtfaiye Şube Müdürü Mehmet Erdem de yangının kontrol altına alındığını bildirdi. Çatının ahşap kısmının yandığını ifade eden Erdem, yangının, çatının altına inmesinin söz konusu olmadığını söyledi. 
     Bu arada, itfaiye ekipleri soğutma çalışmalarına başladılar. 
     Maliye Bakanlığı yetkilileri, yangın çıkan bölümde önemli evrak bulunmadığını bildirdiler. 
     





</TEXT>
</DOC>
