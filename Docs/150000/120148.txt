<DOC>
<DOCNO> 120148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun06.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna cüzdanını evde unutunca, restoranda borç istedi 
</HEADLINE>
<TEXT>

     Dünyanın en çok kazanan pop şarkıcılarından Madonna, gittiği bir restoranda, cüzdanını evde unuttuğu için borç istemek zorunda kaldı. 
     İngiliz ''The Sun' gazetesinin haberine göre, Mimi ve Titi Negussie adlı kız kardeşler, Madonna'nın kocası Guy Ritchie, oğlu Rocco ve kızı Lourdes ile gittiği restoranda, oğluna ısmarladığı bir dilim kekin parasını ödemeye kalkınca, yeterli parası olmadığını farkederek kendilerinden borç istediğini açıkladı. 
     Mimi, bir kadının yanlarına gelerek, ''Özür dilerim, gerçekten iyi insanlara benziyorsunuz. Biraz borç alabilir miyim Cüzdanımızı evde unuttuk'' dediğini anlattı. Ünlü şarkıcıyı tanıyamayan Titi ise Madonna'ya 5.25 sterlin tutarında yaklaşık 13 milyon TL hesabın eksik olan kısmı için 1.25 sterlin yaklaşık 3 milyon TL borç verdi. 
     Madonna'nın sözcüsü de kız kardeşlere, sanatçının bir CD'si ile borcu kapatmak için bir çek gönderileceğini açıkladı. 
     İngiltere'de bu yıl en çok kazanan müzisyen olan Madonna'nın, yılda 36 milyon sterlin yaklaşık 90 trilyon TL kazancı olduğu tahmin ediliyor. 
     





</TEXT>
</DOC>
