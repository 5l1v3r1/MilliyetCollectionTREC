<DOC>
<DOCNO> 131199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sondun08.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Silah denetçileri Bağdat'ta ilk kez bir evde inceleme yaptı 
</HEADLINE>
<TEXT>

     BM silah denetçileri, Irak'ın başkenti Bağdat'ta yürüttükleri çalışmalar çerçevesinde ilk kez bir evde inceleme yaptı. 
     Başkentin El Gazaliye semtindeki iki katlı evin sahibinin kim olduğu açıklanmadı. 
     Bu arada, semt sakinleri, Associated Press ajansına yaptıkları açıklamada, evin bir nükleer uzmana ait olduğunu söylediler. 
     Denetlenen evde göze çarpan bir şey bulunmadığı ve evin sokaktaki diğer evlerden farkı olmadığı belirtildi. 
     Diğer denetçi grubunun da başkentin 30 kilometre batısında Ebu Garaib bölgesinde İranlı muhalif Halkın Mücahitleri grubuna ait bir yeri ziyaret ettikleri kaydedildi. 
     BM silah denetçileri, dün de Halkın Mücahitleri'ne ait bir üsde inceleme yapmıştı. 
     





</TEXT>
</DOC>
