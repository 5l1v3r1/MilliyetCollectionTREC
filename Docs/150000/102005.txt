<DOC>
<DOCNO> 102005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/bila.html </URL>
<DATE> 2002/08/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal, Cem’i sıkıştırdı 
</HEADLINE>
<TEXT>
CHP lideri Baykal’dan İsmail Cem’e tarihi çağrı Kucağımızı açtık birleşmeyi istiyoruz’ 
"Kemal Derviş de birleşmekten yana" diyen Baykal, "Taktiklere tahammülümüz yok. Cem de bu adımı atacağını söylemeli" dedi 
     Devlet bakanlığından istifa eden Kemal Derviş, Ankara’daki bürosunda çalışmaya başladı. Yoğun temas trafiğini sürdüren Derviş’in son iki gündür uğraşı CHP ile YTP’yi bir araya getirmek. Bu amaçla DİSK Başkanı Süleyman Çelebi, CHP ile Derviş arasında köprü kurmaya çalışıyor. CHP lideri Deniz Baykal’a, dün Derviş’in bu çabalarını sorduk. Yanıtı net oldu 
     - Ben açık çağrıda bulunuyorum. Birleşmekten yanayız. Bunun yararına inanıyoruz. Birleşmeyi istiyoruz. Kucağımızı açtık, bekliyoruz. Gelsinler, birleşelim. Sayın Cem de bunu istediğini açıklasın. İçine sindiğini kamuoyuna söylesin. 
     - Sayın Derviş’in bu yöndeki girişimi YTP açısından sonuç verecek gibi görünüyor mu 
     - Kemal de birleşmekten yana. O da istiyor. Ben de istiyorum. YTP kararını versin. Sayın Cem kararını versin ve açıklasın. Seçime gidiyoruz. Çok az zamanımız var. Birleşmek istiyorlarsa, birleşelim. 
     - Birleşmenin yöntemi konusunda ne düşünüyorsunuz Hangi çatı altında birleşme olur 
     - Yöntemi konuşuruz. O önemli değil. Önemli olan ilke düzeyinde anlaşmak. Önce Sayın Cem’in birleşmek istediğini açıklaması gerekir. Sonra oturur, yöntemini konuşuruz. Kamuoyunu oyalamaya kimsenin hakkı yok. Hiç zamanımız yok. Taktiklere tahammülümüz yok. Eğer solun birleşmesini istiyorsa, Sayın Cem de bu adımı atacağını söylemeli. 
     - Sayın Cem, DTP’yle hareket edeceklerini söyledi, bu durumu değiştirmez mi 
     - Benim bu konuda söyleyeceğim şu olur Solda birlik arayan YTP, DTP’yle beraber hareket etmeyi içine sindirebiliyor da CHP’yle birleşmeyi niye sindiremiyor Bu nasıl solda birlik arayışı Bu sorulara yanıt vermeleri gerekir. 
     - Sayın Derviş’e, Sayın Cem’e ve YTP’ye CHP çatısını mı öneriyorsunuz 
     - Dediğim gibi yöntemin önemi yok, sonra da konuşulur. Bu arayışlar kilitlenmişti. Biz CHP olarak kilidi açıyoruz. Bu işlevi görüyoruz. Birleşme çağrısı yapıyoruz. Bu kilitlenmiş siyaseti açacak bir çağrıdır. 
     Baykal, Cem’den yanıt bekliyor... 
     Bu yakınlaşmayı sağlamaya çalışanlardan biri de DİSK Genel Başkanı Süleyman Çelebi... 
     Çelebi, DİSK Genel Kurulu’nun solda birlik için çaba gösterme kararı aldığını anımsatarak şöyle diyor 
     - Biz DİSK olarak çözümün solda olduğunu düşünüyoruz. Bu nedenle de solda bütünleşmeye katkıda bulunmaya çalışıyoruz. Türkiye’de sağ ve sol arasında bir güç dengesi yok. Sağ ağırlıklı bir yapı ve Meclis var. Biz, gelir dağılımı eşitliğini, sosyal adaleti bir sol iktidarın sağlayacağına inanıyoruz. Bu amaçla da solda birlik için uğraş veriyoruz. Zaman yok. Sıkışıklık var. O nedenle zaman yitirmeden bu bütünleşmenin sağlanması gerekiyor. 
     Derviş ve Çelebi’nin çabaları sürecek ama Baykal’ın çağrısına Cem’den yanıt çabuk geldi. Cem, gazetecilerin Baykal’ın çağrısını anımsatmaları üzerine YTP’nin yeni katılımlarla güçlenerek yoluna devam edeceği mesajı verdi. Cem’in bu sözleri CHP - YTP birleşmesinin ve ufukta görülmediğini ifade ediyor. Bu durumda, Derviş’in zaman zaman YTP adına hava vererek yoğunlaştırdığı solu "birleştirme" çabalarının YTP’yi bağlamadığı sonucu da ortaya çıkıyor. 
     
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
