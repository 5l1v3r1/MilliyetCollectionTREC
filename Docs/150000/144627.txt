<DOC>
<DOCNO> 144627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun04.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TV’deki Saddam ordudan memnun 
</HEADLINE>
<TEXT>

     Bağdat Televizyonu, dün akşam Irak lideri Saddam Hüseyin’in kurmaylarıyla savaş değerlendirmesi yaptığı iki toplantıyı ekrana getirdi. Saddam Hüseyin, Irak ordusunun performansından memnun olduğunu söyledi. Irak ordu sözcüsü, saldırılar sırasında 21 Cruise füzesini düşürdüklerini iddia etti. 
     Irak televizyonunun haberine göre, Saddam Hüseyin dün kurmaylarıyla üç kez bir araya geldi. Toplantıların nerede ve ne zaman gerçekleştiği belirtilmezken, beyaz duvarlı ve pencereleri olmayan bir yerde yapıldığı gözlendi. 
     
     "KİMYASAL ALİ" YAŞIYORMUŞ 
     Bu arada, öldüğü iddia edilen ve savaş öncesi Saddam Hüseyin tarafından güneydeki askeri birliklerin komutanlığına atanan General Ali Hasan El Mecid’in hayatta olduğu bildirildi. Mecid, Halepçe’de 1988’de kimyasal silah saldırısını yönettiği için muhalefet tarafından "Kimyasal Ali" olarak adlandırılıyordu. 
     



 GÜNCEL 





















</TEXT>
</DOC>
