<DOC>
<DOCNO> 122979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun06.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail... Bureij operasyonunda ölü sayısı 9'a yükseldi... 
</HEADLINE>
<TEXT>

     Filistin yönetimi, İsrail askerlerinin tanklar ve helikopterler desteğinde Gazze Şeridi'nin iç kesimlerinde bulunan Bureij mülteci kampına yaptığı operasyonu kınadı. 
     Filistin lideri Yaser Arafat'ın sözcüsü Nebil Ebu Rudeyna, operasyonu ''katliam'' olarak niteleyerek, ''Bu operasyon, silahsız olan halkımıza karşı yapılmış yeni bir cinayet ve katliamdır'' dedi. 
     Rudeyna, uluslararası topluma özellikle de ABD, Rusya, BM ve AB'den oluşan dörtlere, ''Filistin halkını korumak ve bu saldırıların durdurulması amacıyla acilen harekete geçme'' çağrısı yaptı. 
     Bu arada Filistinli hastane kaynakları, operasyonda ölen Filistinlilerin sayısının 9'a, yaralananların sayısının ise 20'ye yükseldiğini bildirdi. Yaralıların beşinin durumunun ağır olduğu belirtildi. 
     





</TEXT>
</DOC>
