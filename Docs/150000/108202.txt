<DOC>
<DOCNO> 108202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/spor/spo03.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM’İN KORKUSU YOK 
</HEADLINE>
<TEXT>

Galatasaray ’ın tecrübeli hocası, Lokomotiv Moskova karşısında 3 puan kovalayacaklarını söyledi, "Galibiyet varken, beraberliği kim ister" dedi 
     ERHAN TELLİ 

     Avantaj arıyoruz’ 
     ŞAMPİYONLAR Ligi’nde en zor gruba düştüklerini açıklayan Galatasaray Teknik Direktörü Fatih Terim, bugünkü maçta hedeflerinin galibiyet olduğunu açıkladı. Tecrübeli hoca, işin ciddiyetinin farkında olduklarını belirtip, "Kendimize güveniyor ve inanıyoruz. Bu tür yarışların herşeye açık olduğunu bilen bir insanım. Ancak hedefimiz kazanıp, avantaj yakalamak. Üç puan varken, beraberliği kim ister. Kazanmak için herşeyi deneyeceğiz" diye konuştu. 
     
     Bir gol bile önemli’ 
     TERİM, grup sisteminin geçerli olduğu yarışlarda bir golün bile öneminin olduğunu ifade etti. Galatasaray Teknik Direktörü sözlerini şöyle sürdürdü "Christian oynasa da oynamasa da kimse Arif’i tek oynayacak diye düşünmesin. Ergün’ün takıma katılması bizim için önemli. Biz ligde altı, Lokomotiv ise yirmialtıncı maçını oynadı. Onlar için bu avantaj ancak bizim için çok büyük bir dezavantaj değil. Bu grubu geçersek, diğer turlar daha kolay geçer." 
     
     Kafam karışıyor’ 
     RUS gazetecilerin sorduğu soruları da yanıtlayan Fatih Terim, Galatasaray’ın iyi defans yaptığı yolundaki görüşlere de ilginç bir yanıt verdi. Terim, "Siz, sanırım bizim basın mensuplarımızla hiç konuşmuyorsunuz. Şimdi benim de kafam karıştı. Bir taraf defansın iyi olduğunu, bir taraf da iyi olmadığını söylüyor. Ortayı bulacağız artık" dedi. Öte yandan Yardımcı antrenör Ahmet Ceyhan, Barcelona - Brugee maçını izlemek için İspanya’ya gitti. 
     
Sen işini bilirsinAvrupa’daki gururumuz Galatasaray, Şampiyonlar Ligi H Grubu’ndaki ilk sınavında bugün deplasmanda Lokomotiv Moskova ile kapışacak. Maç 19.00’da başlayacak 
     FATİH Terim yönetimin, bu sezon büyük hedeflere koşmayı planlayan Galatasaray, Şampiyonlar Ligi macerasına bugün Lokomotiv Moskova sınavıyla başlayacak. TSİ 19.00’daki karşılaşmayı Star naklen yayınlayacak. İtalyan asıllı İsviçreli hakem Busacca’nın yöneteceği karşılamadan Sarı - Kırmızılı takım puan çıkarıp, iyi başlangıç yapmanın hesapları içinde. Galatasaray’ın grubunda yer alan diğer iki ekip Barcelona ile Brugge ise İspanya’da kozlarını paylaşacak. Bu maçın başlama saati ise 21.45. 
     
     Avrupa’da 172. sınav 
     GALATASARAY, Avrupa Kupaları’nda bugün 172. randevusuna çıkıyor. Deplasmanda Lokomotiv ile karşılaşacak olan Sarı - Kırmızılı takım bugüne kadar oynadığı 171 karşılaşmada 64 galibiyet elde ederken, 63 yenilgi aldı. 44 maç ise berabere sonuçlandı. Galatasaray, Avrupa Kupaları’nda rakip fileleri 221 kez havalandırırken, kalesinde ise 251 gol gördü. 
     
     Fatih Terim’in Aslan’ı fırtına 
     GALATASARAY Teknik Direktörü Fatih Terim, Sarı - Kırmızılı kulüpte daha önce görev yaptığı 1996 - 2000 yılları arasında, takımının başında çıktığı 37 Avrupa Kupası maçında 19 galibiyet elde etti. Süper Kupa ve UEFA Kupası’nı da kazanan Terimli Galatasaray, 10 yenilgi ve 8 beraberlik elde etti. 
     
ŞAMPİYON KULÜPLER KUPASI SEZON MAÇ SKOR 1997 - 98 Sion - Galatasaray 1 - 4 1997 - 98 Galatasaray - Sion 4 - 1 1997 - 98 Galatasaray - B.Dortmund 0 - 1 1997 - 98 Parma - Galatasaray 2 - 0 1997 - 98 S.Prag - Galatasaray 3 - 0 1997 - 98 Galatasaray - S.Prag 2 - 0 1997 - 98 B.Dortmund - Galatasaray 4 - 1 1997 - 98 Galatasaray - Parma 1 - 1 1998 - 99 Galatasaray - Grasshopper 2 - 1 1998 - 99 Grasshopper - Galatasaray 2 - 3 1998 - 99 Juventus - Galatasaray 2 - 2 1998 - 99 Galatasaray - A.Bilbao 2 - 1 1998 - 99 Rosenborg - Galatasaray 3 - 0 1998 - 99 Galatasaray - Rosenborg 3 - 0 1998 - 99 Galatasaray - Juventus 1 - 1 1998 - 99 A.Bilbao - Galatasaray 1 - 0 1999 - 2000 Rapid Wien - Galatasaray 0 - 3 1999 - 2000 Galatasaray - Rapid Wien 1 - 0 1999 - 2000 Galatasaray - H.Berlin 2 - 2 1999 - 2000 Milan - Galatasaray 2 - 1 1999 - 2000 Chelsea - Galatasaray 1 - 0 1999 - 2000 Galatasaray - Chelsea 0 - 5 1999 - 2000 H.Berlin - Galatasaray 1 - 4 1999 - 2000 Galatasaray - Milan 3 - 2      
     
KUPA GALİPLERİ KUPASI SEZON MAÇ SKOR 1996 - 97 Constructorul - Galatasaray 0 - 1 1996 - 97 Galatasaray - Constructorul 4 - 0 1996 - 97 Galatasaray - P.S.Germain 4 - 2 1996 - 97 P.S.Germain - Galatasaray 4 - 0      
     
UEFA KUPASI SEZON MAÇ SKOR 1999 - 2000 Bologna - Galatasaray 1 - 1 1999 - 2000 Galatasaray - Bologna 2 - 1 1999 - 2000 B.Dortmund - Galatasaray 0 - 2 1999 - 2000 Galatasaray - B.Dortmund 0 - 0 1999 - 2000 R.Mallorca - Galatasaray 1 - 4 1999 - 2000 Galatasaray - R.Mallorca 2 - 1 1999 - 2000 Galatasaray - L.United 2 - 0 1999 - 2000 Leeds United - Galatasaray 2 - 2 1999 - 2000 Galatasaray - Arsenal 0-0 4-1p      
     
Canaydın’ın gözü zirvede      Takım hazır’ 
     GALATASARAY Başkanı Özhan Canaydın, bu sezon Şampiyonlar Ligi’nde büyük hedeflere ilerlemek istediklerini açıkladı. Takımı seyirci gözüyle hazır bulduğunu dile getiren Canaydın, "Ben, teknik adam değilim. Ama dışardan bakış açısıyla yorum yaparsam, başarılı sonuçlar alacağımızı düşünüyorum. Kadro ve kapasite olarak Galatasaray zaten, bu yarışa her zaman hazır" dedi. 
     
     Güldüreceğiz’ 
     LOKOMOTIV Moskova’nın güçlü bir ekip olduğunu da dile getiren Galatasaray Başkanı, "Rusya’dan moralli ve istediğimizi almış bir şekilde döneceğimizi umuyorum. Şampiyonlar Ligi’ne en fazla katılan takım olarak, halkımızın yüzünü hep güldürdük. Bu gidişimizde de iyi netice ile döneceğiz. Yönetim olarak teknik kadromuz ve futbolcularımızı güvenimiz tam" yorumunu yaptı. 
     
İmdat, boğuluyoruz      GALATASARAY, Lokomotiv Moskova maçı için dün Rusya’ya gitti. Sarı - Kırmızılı futbolcular, Moskova’da son haftalarda yaşanan hava kirliliği nedeniyle büyük sıkıntı yaşadı. Toprakta bulunan organik maddelerin kuraklık nedeniyle yanması sonucu, kentin hava kirliliğinin maksimum sınırının 1.2 - 1.6 kat üzerine çıktığı açıklandı. UEFA temsilcilerinin bugün hava kirliliğiyle ilgili ölçüm yapacağı öğrenildi. Rus medyası ise maçın ertelenebileceğini iddia etti. 
     SARI - KIRMIZILI takım, maçın oynanacağı stadda dün akşam son çalışmasını yaptı. Yoğun trafik nedeniyle kafileyi taşıyan otobüs, stada ancak iki saatlik bir gecikmeyle ulaşabildi. Terim basın toplantısına 45 dakika geç katılırken, "Saatlerdir yoldayız. Otobüs şoförü, Sadece beş dakika kaldı’ demeseydi, geri dönecektik. Hava gerçekten çok sağlıksız. Nefes almaya ihtiyacımız var. Bu durumu değerlendirecek olan UEFA’dır" diye konuştu. 
     
Rusya’da sevinemedi      GALATASARAY, bugüne kadar Rus takımlarıyla yaptığı maçlarda varlık gösteremedi. Sarı - Kırmızılılar, Ruslar ile geçmişte dördü Sovyetler Birliği SSCB takımlarıyla olmak üzere altı maç oynarken, hiç galibiyet elde edemedi. Aslan, bu karşılaşmalarda dört kez rakiplerine yenilirken, sadece iki beraberlik alabildi. Daha önce oynanan karşılaşmalarda Sarı - Kırmızılı takım, CSKA Moskova, Torpedo ve Spartak Moskova ile karşılaşmıştı. 
     



 SPOR 

























</TEXT>
</DOC>
