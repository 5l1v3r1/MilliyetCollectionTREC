<DOC>
<DOCNO> 104878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sontur14.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'daki feribot kazası nedeniyle bazı programlar ertelendi 
</HEADLINE>
<TEXT>

     30 Ağustos Zafer Bayramı, tüm yurtta coşkuyla kutlanıyor. 
     Diyarbakır'da Atatürk Anıtı'na çelenklerin konulması ve saygı duruşuyla başlayan tören, İl Valiliği önünde devam etti. Törene, OHAL Bölge Valisi Gökhan Aydıner, İl Valisi Cemil Serhadlı, 2. Taktik Hava Kuvvet Komutanı Korgeneral Aydoğan Babaoğlu, 7. Kolordu Komutanı Korgeneral Atilla Işık, Büyükşehir Belediye Başkan Vekili Mehdin Güler, Dicle Üniversitesi Rektörü Prof. Dr. Fikri Canoruç ile çok sayıda askeri ve sivil erkan ve vatandaşlar katıldı. 
     Malatya'da Atatürk Anıtı önünde yapılan törene, Vali Vekili Hüseyin Başol Güleç, 2. Ordu Kurmay Başkanı ve Garnizon Komutanı Tümgeneral Muzaffer Şen, Belediye Başkanı Mehmet Yaşar Çerçi katıldı. Valilikten yapılan açıklamada, Karakaya Baraj Gölü'nde meydana gelen feribot kazası nedeniyle daha önce yapılması planlanan askeri bando ve havai fişek gösterileriyle, çeşitli sanatçıların katılacağı kutlamaların iptal edildiği bildirildi. 
     





</TEXT>
</DOC>
