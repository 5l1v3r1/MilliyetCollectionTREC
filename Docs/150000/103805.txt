<DOC>
<DOCNO> 103805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/siyaset/siy01.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit mavisi gömlekle kahvede konuştu 
</HEADLINE>
<TEXT>
Diplomat Cem’ ceketini çıkardı 
K ğıthane’de vatandaşlara seslenen YTP lideri, "İnsanı unutan, insanın umudunu, beklentisini, acısını görmeyen anlayışlara 3 Kasım’da geçit vermeyeceğiz" dedi 
     ESRA KURT İstanbul 

     YTP Genel Başkanı İsmail Cem, dün İstanbul’da kahve toplantısına katıldı. Ceketini çıkarıp bir sandalyenin üzerinde konuşan Cem, "İyi siyasetçi, iyi konuşan değil, iyi dinleyen siyasetçidir. Çünkü bizim kimseye verecek çok fazla bir aklımız yok" dedi. Ekonomik programı eleştiren Cem, "İnsanı unuttuk" diye konuştu. 
     Cem, partisinin K ğıthane ilçe teşkilatının organizasyonuyla Harmantepe Meydanı’ndaki Boyabatlılar Kahvesi’nde vatandaşa hitap etti. Cem’i oldukça küçük olan kahvede, erkeklerin yanı sıra, ellerinde YTP bayraklarıyla çok sayıda kadın dinleyici de izledi. Kahvenin önünde biriken çok sayıda partili tarafından "Başbakan İsmail" sloganlarıyla karşılanan Cem’e Şişli Belediye Başkanı Mustafa Sarıgül de eşlik etti. 
     Cem, "En büyük Cem" diye seslenen vatandaşlara "En büyük olan halkın kendisi, başkanlar değil. En büyük olan insan, en büyük sizsiniz. Siyasetçi iyi konuşan değil, iyi dinleyen, iyi dinlemesini bilen siyasetçidir. Türkiye, Allah’a şükür öyle bir düzeye geldi ki, kimsenin kimseye verecek çok fazla aklı yok. Ama, hepimizin birbirinden öğreneceği çok şey var" karşılığını verdi. 
     
     Torunlarımız işsiz’ 
     Kahvede vatandaşların, emekli maaşları, eğitim problemleri, işsizlikle ilgili sorularını alan Cem, torunlarının işsiz olduğunu söyleyen Dildar Kök isimli yaşlı bir kadının elini sıktı. "Ecevit mavisi" gömleğiyle dikkati çeken Cem, konuşmasını bir sandalyenin üzerine çıkarak sürdürdü. Sıcaktan bunalınca ceketini çıkaran Cem, "İnsanı unutan, ekonomiyi sadece rakam olarak alan, ama o rakamın ardından, insanın umudunu, acısını görmeyen anlayışlara, biz 3 Kasım’da geçit vermeyeceğiz" diye konuştu. 
     
     
</TEXT>
</DOC>
