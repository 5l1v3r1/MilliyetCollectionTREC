<DOC>
<DOCNO> 110809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur04.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da sağanak yağış... 
</HEADLINE>
<TEXT>

     Bursa'da, son 24 saatte metrekareye 41 kilogram yağış düştüğü bildirildi. 
     Bursa Meteoroloji İstasyonu'ndan alınan bilgiye göre, dün başlayan ve gece saatlerinden itibaren aralıksız devam eden sağanak yağışın, bugün ve yarın da sürmesi bekleniyor. 
     Kentte, son 24 saatte metrekareye 41 kilogram yağış düşerken, vatandaşların ve yetkililerin olası su baskınlarına karşı tedbirli olmaları gerektiği bildirildi. 
     Bursa Büyükşehir Belediyesi İtfaiye Daire Başkanı Ramazan Tuncer, yağış nedeniyle şu ana kadar büyük bir sorunla karşılaşmadıklarını söyledi. 
     Bademli'de bir işyeri ile bazı altgeçitleri su bastığını, ancak kısa sürede yapılan müdahalenin ardından sorunun çözüldüğünü belirten Tuncer, itfaiye ekiplerinin her türlü önlemi aldıklarını kaydetti. 
     





</TEXT>
</DOC>
