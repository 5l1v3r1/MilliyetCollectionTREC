<DOC>
<DOCNO> 122688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko30.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün böyle geçti... 
</HEADLINE>
<TEXT>

     Borsa, kısa haftanın tek seanslık son işlem gününde düşük hacimli sıkışık bir seyir izledi. 
     Bayram öncesinde yapılan son seansta piyasanın dünkü seyrini devam ettirdiği ve işlem hacminin çok düştüğü gözlendi. 
     Piyasada endeksin günü 13,150 desteğinin üzerinde kapatması nedeniyle önümüzdeki hafta için daha olumlu bir seyir beklenebileceğini savunan uzmanlar, endeksin Bayram sonrasında gelişmelere göre 12,800-13,600 bandında hareket edeceğini, Kopenhag Zirvesi'nden olumlu bir haber gelirse 14,000 puanın üzerine çıkılabileceğini tahmin ediyorlar. Bugün dövizde küçük çapta artış, faizde ise düşüş eğilimi hakim oldu. 
     Dar bir banda sıkışan ve tek seans işlem yapılan borsada 60.91 puan ve yüzde 0.46 yükselen endeks, 13,287.29 puandan kapandı. 
     Hisse senetleri piyasasında, toplam 181 trilyon 229 milyar 805 milyon liralık işlem hacmi oluştu. 
     
     DOLAR 
     Kapalıçarşı'da dün 1 milyon 548 bin liradan kapanan dolar ve Euro, güne 1 milyon 540 bin liradan başladı, piyasa kapanışında dolar ve Euro'nun satış fiyatları 1 milyon 5 bin lira oldu. 
     Merkez Bankası bugün için dolar kuru için herhangi bir fiyat belirlemezken, dünkü efektif kuru alışta 1 milyon 522 bin 727 lira, satışta ise 1 milyon 3 bin 440 lira olarak açıklamıştı. 
     
     TAHVİL-BONO-REPO 
     İMKB Tahvil ve Bono Piyasası Kesin Alım Satım Pazarı'nda gösterge niteliğindeki 2 Temmuz 2003 vadeli, bugün valörlü bononun basit getirisi yüzde 45.45'e bileşik getirisi ise yüzde 49.74'e geriledi. 
     Bu kağıdın dünkü aynı gün valörlü işlemlerinde basit faiz yüzde 45.66, bileşik faiz ise yüzde 49.96 olarak kaydedilmişti. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 43.97'den kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 38.00, en yüksek oran ise yüzde 44.10 olarak belirlendi. 
     Bankalararası TL interbankında da gecelik faiz oranı ortalama yüzde 44.00 olarak gerçekleşti. 
     





</TEXT>
</DOC>
