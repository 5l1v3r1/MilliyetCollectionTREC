<DOC>
<DOCNO> 110812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur07.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayat balıktan 14 kişi zehirlendi... 
</HEADLINE>
<TEXT>

     Konya'nın Beyşehir İlçesi'nde, pazaryerinden satın aldıkları bayat balıkları yiyen 14 kişi zehirlendi. 
     A.A muhabirinin aldığı bilgiye göre, dün ilçede kurulan pazardan deniz balığı alarak akşam yemeğinde yiyen aileler, gece boyunca baş dönmesi, mide bulantısı şikayeti ile Beyşehir Devlet Hastanesi'ne gittiler. 
     Hastane acil servis doktorlarından Hüseyin Akça ve Özgür Satır, yedikleri balıktan zehirlenen Ferit Şanal 16 , Zehra Şanal 35 , Alper Yiğit 25 ve Keramettin Battal'ın midesinin yıkandığını, Fatma Aslan 23 , Fatma Battal , Fatih Battal 17 , Anakadın Battal 58 , Füsen Demirbaş 42 , Serder Demirbaş 44 , Fulya Demirbaş 14 , Emine Yiğit 54 , Resul ve Ersoy Tontu'nun 26 ise gerekli tedavilerinin yapılıp müşahade altında tutulduktan sonra hastaneden taburcu edildiklerini bildirdiler. 
     Balık zehirlenmesi ilçede dün akşam saatlerinde paniğe neden olurken, yerel radyolardan yapılan anonslarla olay halka duyuruldu ve zehirlenmeye karşı uyarıda bulunuldu. 
     Yetkililer, olayla ilgili soruşturmanın devam ettiğini bildirdiler. 
     





</TEXT>
</DOC>
