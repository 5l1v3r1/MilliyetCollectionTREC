<DOC>
<DOCNO> 110292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun11.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
UNDP "Bosna'da yılda 10 bin kadın batı ülkelerine kaçırılıyor" 
</HEADLINE>
<TEXT>

     Organize suç şebekelerinin Balkan ülkelerindeki faaliyetlerini araştıran BM Kalkınma Programı UNDP , Bosna'dan yılda 10 bin kadının Avrupa'ya kaçırlarak fuhuşa zorlandığını açıkladı. 
     BM Kalkınma Programı'nın UNDP 2001 yılındaki olayları konu alan raporunda, organize suç şebekelerinin Bulgaristan, Sırbistan, Romanya ve Bosna gibi Balkan ülkelerindeki işsizlik ve kötü yaşam koşulları nedeniyle ağlarına düşürdüğü kadınları, bir süre Bosna'da bar ve randevuevlerinde çalıştırdıktan sonra diğer Avrupa ülkelerine kaçırdığı ve bu ülkelerde de fuhuşa zorladığı kaydedildi. 
     Sadece Bosna'da organize suç şebekelerinin denetlediği 260 randevuevi bulunduğunun belirtildiği raporda, Bosna'nın Avrupa ülkelerine yönelik beyaz kadın ticaretinde organize suç şebekeleri tarafından önemli bir merkez olarak kullanıldığı vurgulandı. 
     





</TEXT>
</DOC>
