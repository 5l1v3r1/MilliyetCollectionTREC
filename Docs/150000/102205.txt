<DOC>
<DOCNO> 102205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/okur.html </URL>
<DATE> 2002/08/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Küskünler barışacak 
</HEADLINE>
<TEXT>

     Kemal Derviş. 
     Piyasa solcusu, sosyal liberal sentezin ilk yolcusu. 
     Eğitimli, kaliteli, düzgün. 
     Piyasa dediğimiz olgu, yani paraya yön verenler, kendisini takip ediyor, siyasetteki geleceğinin ne olacağını merak ediyor. Derviş, Yeni Türkiye Partisi’ndeki herkese "arkadaşlarım" diyor. Merkez solu birleştirmek için harekete geçiyor. 
     Sonuç, sonucu biliyorsunuz. 
     Bizim derdimiz Derviş’in siyasi geleceği değil, piyasanın favorisi Kemal Derviş’in merkez solu birleştirmek adına görüşmeler yaptığı Cumhuriyet Halk Partisi, sosyal demokrat Derviş piyasadan kabul görüyor, sosyal demokrat CHP lideri Deniz Baykal dışlanıyor. 
     Piyasalar, Deniz Baykal’a inanmıyor Dün dolar, faiz çıktı, borsa düştü. 
     
     Şimdi durum değişti 
     Paraya yön verenler, siyasi gelişmelerle ilgili değerlendirmeyi "Baykal’ın tavrı sertti" diye yorumladı. Acaba neden 
     Öncelikle geçmişe dönelim. Ve 1995 yılını şöyle bir hatırlayalım. DYP ile iktidarda olan Sosyal Demokrat Halkçı Parti’nin Genel Başkanı Murat Karayalçın’dı. SHP ile CHP birleşme kararı aldı. Sosyal demokratlar adresi CHP olarak belirledi. Kurultaylar yapıldı. Genel başkanlık koltuğuna Deniz Baykal oturdu. İktidarın yeni ortağı oldu. 1995 yılı, kriz dönemi. 
     Baykal sertti. Dolar, faiz yükseldi. Kafalar karıştı. Piyasa, Baykal’a darıldı. Hoş, o yıllarda siyasetçiler mali piyasaların farkında bile değildi. 
     Şimdi durum değişti. Piyasa ile barışmak gerekiyor. Bu barışmada en önemli zincir, belki de Kemal Derviş 
     
     Beyin takımı 
     Her neyse biz bugün CHP ile piyasa arasındaki kırgınlığın nasıl aşılacağı konusunu merak ediyoruz. CHP, piyasanın kendisine dargın olduğunun farkında. Bunu aşmanın yolunu arıyor. Kolları sıvamış, 6 kişilik bir beyin takımıyla 18 kişiden oluşan bir kadro kurmuş. 
     Zekeriya Yıldırım işin başında. 
     YASED Başkanı Faruk Yöneyman, Siemens’in eski Genel Müdürü Arnold Hornfield orada. 9 Eylül’de CHP’nin kuruluş yıldönümünde düğmeye basılacak. 
     Ekonomi, vergi, yatırım, finans politikaları anlatılacak. Yerli ve yabancı piyasalara bakış aktarılacak. Paraya yön verenlerin dernekleri, Para Yöneticileri Derneği, Aracı Kurum Yöneticileri Derneği, Aracı Kurumlar Birliği, Kurumsal Yatırımcılar Derneği ile bir araya gelinecek. Geçmişten bugüne yansıyan tereddütler giderilecek. 
     Çağdaş sosyal demokrasi, para yolcularının sınavından geçecek. 
     
     Oda desteği 
     Tabii piyasalarla barışma böyle bir programla başlayacak. Ama özellikle Türkiye Odalar ve Borsalar Birliği’ne bağlı odalarda CHP’ye bakış ne 
     Bu kez küçük ve orta ölçekli işletmelerin temsil edildiği odalardan CHP’ye yoğun bir ilgi var. 20 oda şimdiden harekete geçmiş. Odaların CHP’ye gösterdiği ilginin odağında ise eski başkan Yalım Erez’in bu dönem CHP’yi desteklemesi de önemli. 
     Acaba Yalım Erez CHP’den aday olacak mı, olmayacak mı 
     Şimdi bunun hesapları yapılıyor. Orda başkanları arasında hararetli tartışmalar sürüyor. 
     Siyasete 1999 yılında mola veren Yalım Erez’in üç yıllık bir ayrılıktan sonra yeniden dönüş yapması milliyetçi muhafazakar tabanı temsil eden TOBB ve bağlı odalar için de önemli. 
     Türkiye değişiyor, politikada dengeler gözetiliyor. Siyasetçiler ise Hacı Bektaş’ı anma törenlerine doğru yola çıkıyor. 
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
