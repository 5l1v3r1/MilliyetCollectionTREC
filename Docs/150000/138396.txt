<DOC>
<DOCNO> 138396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/pulur.html </URL>
<DATE> 2003/02/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Faik Türün’le görüşme 2 
</HEADLINE>
<TEXT>

     Elbette var, bir günlük köşe yazısı içinde hepsini sığdırmak mümkün değildi perşembe günü yayımladığımız bu notların özeti ilgi çektiğine göre, biraz daha ayrıntı verelim. 
     
     BAŞBAKAN Naim Talu ve AP Başkanı Demirel, Genelkurmay Başkanı Semih Sancar’a gitmişler, Türün’ün, Kara Kuvvetleri Komutanı olmasını istemişler, Semih Sancar da, bunun, ordunun iç işi olduğu, karışılmamasını söylemiş... 
     Acaba bu doğru mu 
     
     FAİK Türün "Olabilir" cevabını verdikten sonra, sözü Semih Sancar’a getiriyor ve şöyle diyor 
     "Sancar, oraya Genelkurmay Başkanlığı Adalet Partisi’nin mutemet adamı olarak getirilmiştir. Fakat kendisinin sağlık durumu ve mizacı orduyu korumaya müsait değildi. Yanlış anlaşılmasın, kendisini kötülemek için söylemiyorum, Akademi’den ağabeyimdir, adı gibi semihtir, ama sağlık durumu ve yorgunluğu vardır. Cumhurbaşkanlığı seçiminde, Amerika seyahati icat edecek kadar bu işlerden kaçar..." 
     Türün, görüşmede kendisinin demokrasiden yana olduğunu, ısrarla belirtiyor, "Ben, kanunların bana verdiği yetkiyi kullandım" diyerek MİLLİYET’le ilgili bir anısını anlatıyordu 
     "Genelkurmay Başkanı Memduh Tağmaç, Milliyet’i kapa, demiş de kapamamışım... Olay şu Ankara’da bir sıkıyönetim toplantısı vardı. İsmet Paşa, Ankara’daki askeri savcılara yüklenmişti, siz de bu konuşmayı yayımlamıştınız. Tağmaç bana, Milliyet’i kapa, dedi. Ben de, memlekette, askeri bir el koyma yok, kanunla verilmiş yetkiler var, ben bunların dışına çıkmam, dedim." 
     
     YA Ziverbey’deki köşk 
     Faik Türün, şöyle diyordu 
     "Mahir Çayan ve arkadaşlarının kaçmasından sonra başlayan soruşturmaya, bazı subayların da adı karıştı, hatta Çayan’ı bir general arabasının gelip aldığını söyleyenler de vardı. Bu subayların ifadesinin alınması lazımdı. Polisin bu işleri nerede yaptığını biliyordum, Sirkeci’de bir yerleri vardı, hücreler vardı, orada belki de dövüyorlardı. Subayları oraya göndermek istemedim. MİT’ten gelen Süleyman ... bizim Erenköy’de bir yerimiz var, dedi, orayı gözetim evi olarak kullandık, ben de bir iki kere oraya gittim." 
     
     FAİK Türün, Sıkıyönetim Komutanlığı sırasında bizim meslekten de çok kişiyle tanışmış, görüşmüş, zaman zaman da eleştirilmişti, tabii sıkıyöntimin ölçülerine göre... 
     Bunlardan birinin o günlerde yazdığı "Ben dedim ki, ben söyledim ki " diye başlayıp biten yazısına çok takılmıştı 
     "Yok canım öyle değil, bir keresinde kendi gazetesinin işleri için geldi, bir keresinde de, kimseyle görüştürülmeyen ihtilattan men bir tutukluya tavassut için gelmişti, hepsi bu kadar, öyle sağ, sol meseleleri için değil " 
     
     FAİK Türün’le 30 yıl önce yapılan bir görüşmenin notları bu kadar, kimine çok ilginç gelebilir, kimi "Ya öyle mi " deyip geçebilir. 
     Ama bilinsin ki, Türkiye’de 30 yıl önce bunlar da yaşandı. 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
