<DOC>
<DOCNO> 104328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/siyaset/siy04.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktif siyasete, YTP lideri Cem’in saflarında döndü... 
</HEADLINE>
<TEXT>
Gürkan da YTP’de 
Sosyal demokrat Gürkan, "Cem’in bizi muhafazak r, liberal demokrat unsurlarla buluşturma çabalarını destekliyorum" dedi 
     ANKARA Milliyet 

     Eski SHP’li Ercan Karakaş’ın ardından SHP’nin Kurucu Genel Başkanlığı’nı yapan Aydın Güven Gürkan da dün YTP’ye katıldı. Gürkan, "muhafazak r ve liberallerle" bir arada olabilecekleri mesajını verdi. 
     YTP Genel Başkanı İsmail Cem, katılım töreninde, siyasette bir yabancılaşma yaşandığını belirterek, "Siyasetin bir ideal, inanç için yapılması ne yazık ki son dönemlerde silindi gitti. Gürkan, siyasetin toplum, insan için yapıldığına, siyasette faziletin her şeyden önde geldiğine inanan bir insan" diye konuştu. 
     
     Cem, Gürkan’la siyasete döndü 
     1980 sonrası Gürkan’ın çağrısı ile siyasete döndüğünü anımsatan Cem, "Gürkan ile birlikte olmamız bize güç katacaktır" dedi. 
     Gürkan, siyasi partilerin yarattığı düş kırıklığı nedeniyle bir süre önce aktif siyaseti bıraktığını anlatırken, YTP’nin yeni bir siyaset kültürünün odağı olması gerektiğini vurguladı. Gürkan, sözlerini şöyle sürdürdü "Ben kişisel olarak bu ülkenin demokrat nitelikli liberal ve muhafazak r unsurlarıyla birlikte düşünmekten ve çözüm üretmekten büyük mutluluk duyarım. Cem’in bizi muhafazak r, liberal demokrat unsurlarla buluşturma çabalarını destekliyorum. Ancak solun işbirliği yolunun da kapanmış olduğunu düşünmek istemiyorum." 
     



 SİYASET 
















</TEXT>
</DOC>
