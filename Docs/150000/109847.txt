<DOC>
<DOCNO> 109847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yasam/yas04.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi sınıfı yine can aldı .. 
</HEADLINE>
<TEXT>

Avustralya’dan Amerika’ya tam 13 saat uçtuktan sonra kalp krizi geçiren yolcuya teşhis kondu Ekonomi sınıfı sendromu..’ 
     DIŞ HABERLER SERVİSİ 

     Avustralyalı genç bir kadın, ülkesinden ABD’ye yaptığı uzun uçak yolculuğundan birkaç saat sonra kalp krizi sonucu hayatını kaybedince ölüm nedeninin "ekonomi sınıfı sendromu" olduğu şüphesi doğdu. 
     25 yaşındaki Rebecca Yates, geçtiğimiz cumartesi günü Yeni Zelanda Havayolları ile Sydney’den Los Angeles’a yaklaşık 13 saat süren bir uçak yolculuğu yaptı. Ardından nişanlısıyla buluşmak için Los Angeles’tan otomobille Las Vegas’a giden Yates, burada kalp kirizi sonucu öldü. Sağlık yetkilileri, yapılan otopside, Yates’in bir atardamarında meydana gelen kan pıhtılaşması sonucu kalp krizi geçirerek öldüğünü belirlediler. 
     Bazen ölümcül sonuçlara yol açan damarda yoğun kan pıhtılaşmasına DVT , saatlerce hareketsiz kalmanın, özellikle de bacakların hareket edememesinin yol açtığı sanılıyor. Doktorlar, uzun uçuşlarda da bu durumun ortaya çıkabileceğine dikkat çekiyor. 
     İki yıl önce Avustralya’dan İngiltere’ye giden 28 yaşındaki bir kadının ölümünün ardından ilk kez DVT sorunu gündeme gelmiş ve ardından bir dizi vaka daha gözlenmişti. 
     



 YAŞAM 













</TEXT>
</DOC>
