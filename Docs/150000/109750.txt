<DOC>
<DOCNO> 109750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sontur02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgutlu'daki trafik kazasında 3 asker hayatını kaybetti... 
</HEADLINE>
<TEXT>

     Manisa'nın Turgutlu ilçesinde, üzüm yüklü kamyon, askeri araca çarptı. Kazada, 3 asker ölürken, 3 asker de yaralandı. 
     İzmir-Ankara karayolunda meydana geldi. Mustafa Çilkılıç 36 yönetimindeki 45 ZE 302 plakalı kamyon, Turgutlu'dan İzmir yönünde seyrederken, Aydınlar Kumocağı Mevkii'nde önünde giden ve devriye görevi yapan er Talip Mercan'ın 21 kullandığı 725124 plakalı askeri minibüse arkadan çarptı. 
     Kaza sırasında üzüm yüklü kamyon yan yatarak devrildi, kamyonun çarptığı minibüs ise şarampole yuvarlandı. Askeri araçta bulunan Uzman Çavuş Bekir Akan, araç sürücüsü er Talip Mercan, er İlhan Bahçe, er Umut Bayırhan, er Cumali Karaca ve er Nazım Mutlu yaralandı. 
     Tedavi için Turgutlu Devlet Hastanesi'ne kaldırılan yaralı erlerden İlhan Bahçe, Talip Mercan ile Nazım Mutlu hayatını kaybetti. Uzman Çavuş Bekir Akan ile erler Umut Bayırhan ve Cumali Karaca ise Turgutlu Devlet Hastanesi'ndeki ilk tedavilerinden sonra Ege Üniversitesi Tıp Fakültesi Hastanesi'ne sevk edildi. Yaralı askerlerin sağlık durumlarının iyi olduğu öğrenildi. 
     Askeri araca çarpan ve 3 erin ölümüne, 3 erin de yaralanmasına neden olan kamyon şoförü Mustafa Çilkılıç, kazayı yaralanmadan atlattı. Çilkılıç, olaydan sonra gözaltına alındı. 
     Kazayla ilgili soruşturmanın sürdürdüldüğü belirtildi. 
     





</TEXT>
</DOC>
