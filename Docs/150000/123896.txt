<DOC>
<DOCNO> 123896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/yazar/guclu.html </URL>
<DATE> 2002/12/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteler AB’ye nasıl bakıyor 
</HEADLINE>
<TEXT>

     Avrupa Birliği tartışmalarının çoğu aslında boşuna yapılıyor. Pek çok kurumumuz, AB’ye zaten çoktan girdi. Bunların başında da üniversitelerimiz geliyor... 
     Galatasaray Avrupa şampiyonu olmadı mı Beko Avrupa Kalite Ödülü almadı mı Eğitim kurumlarımızın önemli bir kısmı Avrupa mesleki eğitim kuruluşlarının üyesi değil mi İşadamlarımız, mühendislerimiz, doktorlarımız, hemen hepsi bir şekilde Avrupa’da temsil edilmiyorlar mı .. 
     Galiba biz bu AB işini biraz fazla abartıyoruz Öylesine bir hava yaratıldı ki sanki AB’ye alınırsak her şey güllük gülistanlık olacak. Alınmama durumunda ise bütün dünyamız kararacak. 
     Aslında yanlışı Avrupalılar değil biz yapıyoruz. Bir bardak suda yarattığımız fırtınada kendimizi boğmaya çalışıyoruz. Sorun onlarda mı yoksa bizde mi Önce bunu kendi içimizde tartışmalıyız. Sorunu kendi içimizde çözüp, standardımızı dünya ölçeğine çıkartsak zaten sorun kalmayacak. Bunu başaran kurumlarımızın, vatandaşlarımızın Avrupa’da kabul görmesi bu yüzden. 
     AB konusunda bizi zora koşan ülkelerin başında Almanya geliyor. Oysa Almanya bizden de acınacak durumda. Ekonomisi bu hızla çökmeye devam ederse, bugün onun bize karşı takındığı tavrı, yarın başkaları onlara karşı takınacak. Yeter ki başkaları dayatıyor diye değil de biz istediğimiz için yaşam kalitemizi yükseltelim... 
     
Rektörler Genç Bakış’ta      AB ile yatıp AB ile kalkıyoruz. Kopenhag’a heyetlerden biri gidiyor, diğeri geliyor. Gazete ve televizyonlar da adeta bu konuya kilitlenmiş durumda. Gelen son haberler ne şiş yansın ne de kebap türünden, tüm tarafları küstürmeyecek bir karar alınacağı yönünde. Ama Demirel’in dediği gibi diplomaside son 24 saat çok önemli. Bekleyip göreceğiz... 
     Peki üniversiteler bu konuda ne düşünüyor Bu sorunun cevabını, bu akşam Genç Bakış’ta alacağız. Öğrenciler soracak, rektörler cevaplayacak AB, eğitimde, siyasette, ekonomide, hukukta, endüstride, yaşam kalitesinde Türkiye için ne ifade ediyor Bu konuda neler yapılması gerekiyor En önemlisi de çocuklarımızı, gençlerimizi, eğitim kurumlarımızı nasıl etkileyecek Yaşamın içinden, sizi, bizi, herkesi ilgilendiren bu konuları masaya yatıracağız. Ayrıca AB hukuku konusunda uzman bir de Alman ordinaryüs profesör konuğumuz olacak. 
     Genç Bakış bu hafta Kültür Üniversitesi’nde. Konuklarımız ise Ankara Üniversitesi Rektörü Prof. Dr. Nusret Aras, Boğaziçi Üniversitesi Rektörü Prof. Dr. Sabih Tansal, Kültür Üniversitesi Rektörü Prof. Dr. Önder Öztunalı ve Prof. Dr. Hans Heiner Kühne. Saat maalesef gece yarısı... 
     Özetin özeti Yarın Türkiye için tarihi bir gün. Ama her şeyin sonu da başlangıcı da değil. Önemli olan son günlerdeki duyarlılığımızın daha önceleri olduğu gibi birkaç hafta sonra sönüp gitmemesi .. 
     
Hoca aranıyor      Atatürk Üniversitesi’ne bağlı olarak Kelkit’te kurulan Aydın Doğan Meslek Yüksekokulu için öğretim elemanı alımına başlandı. Dünya standartlarında eğitim yapması planlanan yüksekokula ilk aşamada iki öğretim görevlisi bir de araştırma görevlisi alınacak. Bilgisayar ve endüstriyel elektronik alanında bir fakülteden mezun olmuş, LES’ten 45, KPDS’den de 75 puanınız varsa mutlaka şansınızı denemelisiniz. Başvurular Erzincan Meslek Yüksekokulu’na yapılacak. Tel 0 446.223 34 46. Okul Müdürü Prof. Dr. Şakir Bayındır. 
     
     







AKP, asker ve Avrupa 


Hiiiç enseyi karartmayın 


Kitap ve sendika 


Gül’den 2005’e ret 


Her şey ortada, düğüm Kıbrıs’ta 


Halk oylaması mayınları 


Üniversiteler AB’ye nasıl bakıyor 


Enflasyon hedefi tutacak mı 


Damardan takiye 


Avrupa’nın falı Fenerbahçe’nin hali... 


Ayşe’nin aklı da, yüreği de Urfa’da kaldı 


Senin Sinemaların 


Büyümenin motoru ihracat 


</TEXT>
</DOC>
