<DOC>
<DOCNO> 100647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/siyaset/siy08.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan’ın planına başsavcıdan Dur’ 
</HEADLINE>
<TEXT>

     GÖKÇER TAHİNCİOĞLU Ankara 

     YDP eski Genel Başkanı Hasan Celal Güzel’in "Partimi Cem Uzan’ın Genç Partisi’ne satmak istiyorlar" diye açıkladığı "plana", Yargıtay Başsavcısı Sabih Kanadoğlu’ndan vize çıkmadı. Kanadoğlu, vatandaşlığını kaybetmesi gündemde olan Uzan’ın, Genç Parti genel başkanlığını yürütüp yürütemeyeceğine de Bakanlar Kurulu kararından sonra karar verecek. 
     
     Yargıtay reddetti 
     Yargıtay Başsavcılığı, YDP’nin geçtiğimiz günlerde toplanan büyük kongresinde genel başkan seçilen Mehmet Ali Akgül’ün "Partinin isminin Genç Parti olarak değiştirilmesi", "Ambleminin Genç Parti’nin amblemiyle değiştirilmesi" ve "Genel merkez adresinin Genç Parti’nin adresiyle değiştirilmesi" yönündeki başvurusunu yasalara aykırı bularak reddetti. 
     Kanadoğlu, YDP’ye gönderdiği yazıda, partinin adı ve genel merkez adresinin büyük kongre kararıyla değiştirilebileceğini vurguladı. 
     



 SİYASET 



















</TEXT>
</DOC>
