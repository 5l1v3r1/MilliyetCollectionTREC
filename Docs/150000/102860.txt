<DOC>
<DOCNO> 102860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas01.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SuperGay geliyor 
</HEADLINE>
<TEXT>

Hızla okur kaybeden çizgi roman sektörü, dünyayı kurtarma’ işinde iki eşcinsel kahramanı devreye soktu 
     DIŞ HABERLER SERVİSİ 

     Çizgi dünyasının en süper’ kahramanlarından Batman ile yardımcısı Robin’in ilişkilerinin eşcinsellik çağrışımları yaptığı konusu tartışıladursun, dünyanın en büyük çizgi roman yayınevlerinden DC Comics, eşcinsel süper kahramanların maceralarını yayımladı. 
     DC Comics, okuyucu kitlesi her geçen gün azalan çizgi dünyasına yeni bir soluk getirmek için Apollo’ ve Midnighter’ isimli iki eşcinsel süper kahramanın maceralarını içeren The Authority’ Otorite isimli çizgi romanı İngiltere’de yayımladı. 
     
Yaşam tarzı değişiyor      Otorite’ ile birlikte, maceralarda alışık olduğumuz erkek kahramanın kadını kurtarması geleneğinin modası geçecek. Çünkü, Otorite’nin iki kahramanı Apollo’ ve Midnighter’, bir çocuk evlat edinmiş, evli iki eşcinsel erkek. 
     DC Comics’ten yapılan açıklamada, eşcinsel kahramanlarla ilgili olarak şu görüşlere yer verildi "İngiliz yaşam tarzı değişiyor ve biz de çizgi romanlarımızda bu değişimi yansıtmak istiyoruz. Çizgi romanların, okuyucuların değerlerine ayna tutması bizim için çok önemli." 
     
Superman’e lezbiyen polis      Çizgi roman tarihinde, daracık taytları içinde görevlerini yerine getiren süper kahramanlara eşcinsel karakterlerin eşlik ettiğine sık sık tanık olundu. Bugünlerdeyse, Superman’in son maceralarında Kriptonlu kahramana Metropolis’te görevli lezbiyen bir polis eşlik ediyor. Geçtiğimiz aylarda da da X - Men ekibine eşcinsel bir kahraman katılmıştı. 
     



 YAŞAM 
























</TEXT>
</DOC>
