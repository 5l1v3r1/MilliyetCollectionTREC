<DOC>
<DOCNO> 128312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko37.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredileri ve kredi kartları... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada 56 trilyon 44 milyar lira artarak, 20 Aralık itibariyle 2 katrilyon 770.8 trilyon liraya çıktı. Söz konusu kredilerin tamamı TL kredilerinden oluştu. 
     Tüketici kredilerinin toplamı, 13 Aralık'ta 2 katrilyon 714.8 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 481.6 trilyon lirası konut, 1 katrilyon 38.7 trilyon lirası otomobil ve 1 katrilyon 250.5 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 20 Aralık itibariyle TL cinsinden kredilerin 659.9 trilyon lirası kamu bankalarından, 1 katrilyon 925.5 trilyon lirası özel bankalardan ve 185.4 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 127.4 trilyon lira azaldı. 
     Bankaların kullandırdığı kredi kartlarının tutarı 13 Aralık'ta 3 katrilyon 936.9 trilyon lira iken, 20 Aralık'da 3 katrilyon 809.5 trilyon liraya indi. 
     Aynı dönemde TL cinsinden kullandırılan kredi kartlarının 429.1 trilyon lirası kamu bankalarına, 3 katrilyon 132.4 trilyon lirası özel bankalara ve 201.3 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 20 Aralık itibariyle 610 milyar lira azalarak, 47 trilyon 363 milyar liradan 46 trilyon 7 milyar liraya indi Döviz cinsinden kullandırılan kredi kartlarının 1.8 trilyon lirası kamu bankalarına, 42.4 trilyon lirası özel bankalara, 2.5 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı ise bir haftada yaklaşık 201 milyar lira azaldı. 
     13 Aralık itibariyle 357 trilyon 529 milyar lira olan tasfiye olunacak tüketici kredileri ve kredi kartlarının tutarı, 20 Aralık'ta 357 trilyon 328 milyar liraya geriledi. 
     Söz konusu tutarın 89.5 trilyon lirası tasfiye olunacak tüketici kredileri, 267.8 trilyon lirası da tasfiye olunacak kredi kartları alacaklarından oluşuyor. 
     





</TEXT>
</DOC>
