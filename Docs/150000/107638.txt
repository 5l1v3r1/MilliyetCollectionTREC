<DOC>
<DOCNO> 107638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/dunya/dun03.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorusuna cevabı yumrukla aldı 
</HEADLINE>
<TEXT>

     Slovakya’nın eski başbakanı Vladimir Meciar, kendisine, yeni yaptırdığı lüks villasıyla ilgili pek de işine gelmeyen sorular soran televizyon muhabirini bütün basın mensuplarının önünde evire çevire dövünce ortaya işte bu görüntüler çıktı. Slovakya medyasına hatırı sayılır bir malzeme sağlayan olay, 20 Eylül’de yapılacak genel seçimler öncesi kampanya çerçevesinde Meciar’ın başkent Bratislava’daki devlet radyosuna gitmesiyle başladı. Radyo çıkışında yanına yaklaşan JoJ televizyonu muhabiri Luboslav Choluj, eski başbakana mikrofonu uzatarak, yeni yaptırdığı lüks villasına harcanan 1 milyon doları nereden bulduğunu sordu. Ama sorduğu sorunun cevabını sözlü değil, fiili olarak aldı. Eski bir boksör olan Meciar aniden boğazına yapıştığı muhabiri tekme tokat dövmeye başladı. 
     



 DÜNYA 













</TEXT>
</DOC>
