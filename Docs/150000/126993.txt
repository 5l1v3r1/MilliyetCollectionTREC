<DOC>
<DOCNO> 126993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun14.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nato Genel Sekreteri ''Irak'ta manevi yükümlülüğümüz var'' 
</HEADLINE>
<TEXT>

     NATO Genel Sekreteri George Robertson, NATO'nun olası Irak savaşında ABD'yi desteklemek için manevi yükümlülüğü olduğunu söyledi. 
     Robertson, BBC radyosuna yaptığı açıklamada, ABD Başkanı George Bush'un, Irak Devlet Başkanı Saddam Hüseyin'i Birleşmiş Milletler BM kanalıyla silahsızlandırma sözüne bağlı olduğunu belirterek, ''ABD, şimdiye kadar BM'nin yolunu kati şekilde izledi, hala da izliyor. Silah denetçileri Irak orada'' dedi. 
     ''Askeri harekata ilişkin kararın, ABD değil Saddam Hüseyin tarafından alınacağını'' ifade eden Robertson, ''NATO, BM'nin yöntemini fazlasıyla destekliyor. Bu yöntem işlemezse NATO, manevi açıdan, açıkca ne destek gerekiyorsa vermeye yükümlüdür'' diye konuştu. 
     NATO Genel Sekreteri George Robertson, müttefiklerinin desteği olmadan savaş açmasının imkansız olduğunu belirttiği ABD'nin herhangi bir askeri harekatta 19 üyeli NATO'nun görevinin ne olacağına dair öneriler sunduğunu, ancak bu konuda henüz karara varılmadığını kaydetti. 
     





</TEXT>
</DOC>
