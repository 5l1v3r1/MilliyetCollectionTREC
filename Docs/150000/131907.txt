<DOC>
<DOCNO> 131907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/siyaset/asiy.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Üniversitesi Öğretim Üyesi Doç. Fuat Keyman 
</HEADLINE>
<TEXT>
SOHBET ODASI 
CHP, muhafazak r 
     Derya SAZAK 

     Uluslararası ilişkiler uzmanı Doç. Keyman, "AKP’ye seçim başarısını getiren toplumla bağ kurma olgusunu CHP’nin h l yakalayamadığını görüyoruz. CHP daha fazla statükocu oldu. CHP h l devlet eksenli politika yapıyor. Suskun ve muhafazak r" diyor 
     ABD’nin olası Irak harekatını eleştiren bir makalenizde bu stratejiyi çözümleyebilmek için Bush yönetimi ile başlayan ve 11 Eylül ile pekişen ABD hegemonyasının değişen yüzünü’ anlamak gerektiğini savunuyorsunuz. Sizce ABD ne yapmak istiyor 
     Amerika, 11 Eylül’den bu yana, dünyayı güce dayalı olarak yönetmenin peşinde. Bush yönetimi güvenlik eksenli bir dünya kurmaya çalışıyor. Bu tercihte de devlet çıkarı öne geçecek. Global liderlikten, ulusal çıkarları öne çıkarmış bir anlayışa geçildi. Bunda 11 Eylül referansı rol oynadı. 
     
ABD niye Irak’a giriyor 
     Bunun tek bir yanıtı yok. 
     
     Referansımıs belli değil 
Önleyici savaş’ denilen Bush doktrini bunu açıklamıyor mu, kitle imha silahlarını yok etmek gerekçesiyle Saddam tehdidini ortadan kaldırmaya çalışıyor. 
     Bu müdahale ABD tarafından meşrulaştırılmaya çalışılıyor ama gerçek nedeni netleşmiyor. Terörizmle mücadele mi, petrol mü, Ortadoğu’nun yeniden yapılanması mı En azından üç tane neden var. Türkiye’de hükümet bunlardan hangisinin temel referans olduğunu bilmiyor. 
     
     Kopenhag unutulmasın 
Türkiye’nin stratejik ortağı’nın yanında mı yer alması gerekiyor, Irak politikasında askeri operasyonların dışında kalma şansı var mı ABD kuzeyden cephe açmak için bastırıyor. 
     Türkiye de Irak’a komşu olarak gelişmelerin tam göbeğinde. Üstelik zor bir dönemde yakalandı. Türkiye’nin kısa dönemde yapması gerekenlerin merkezinde demokratikleşme var. Halbuki, ABD’nin önceliği güvenlik. Türkiye ve ABD’nin kısa dönem çıkarları arasında bire bir kesişme yok. 
     
AB süreci, demokratikleşme geri plana mı atılacak 
     Evet. 1990’lı yıllarda zaten Türkiye deneyimi bunu gösterdi. Ulusal çıkarla demokratikleşmeyi beraber düşünmek yerine ikincisini erteleme yoluna gidildi. İstikrar adına... insan hakları unutuldu. Oysa şimdi AB müzakerelerinin başlayacağı 2004 sonuna kadar demokratikleşmeyi kesintiye uğratmamak gerekiyor. Türkiye bundan sonra ulusal çıkarlarıyla Kopenhag kriterleri arasında bir karşıtlık koyamaz. İkisi dengelemeli. 
     
Erdoğan’ın Beyaz Saray ziyaretinde Bush’a fazlaca angaje olduğunu gözlendi. Başbakan Gül ise Irak operasyonu konusunda frene basıyor. Erdoğan ve Gül ayrı noktadalar mı 
     Türkiye Irak’taki olası savaşa karşı hem ahlaki, hem de stratejik düzeyde tavır almalı ve barışçı çözümleri zorlamalıdır. Eğer bunu yapamıyorsa BM kararlarını bekleyerek sadece ABD ile değil, uluslararası koalisyonla birlikte hareket etmelidir. Bu açıdan baktığımızda Türkiye’nin kimi çevrelerde kararsızlık’ olarak nitelenen BM Güvenlik Konseyi’ni bekleme kararı doğru bir politikadır. Fakat sorun şuradan çıkıyor. Bunu götürecek siyasi irade iki başlı. Bir tanesi başbakan, bir tanesi parti lideri. AKP’deki ikili yapı nedeniyle Kopenhag zirvesinde garip şeyler de oldu. Tayyip Erdoğan ABD’ye gitti. Oysa Türkiye’de güçlü bir iktidarın şunu söyleyebilmesi gerekir Ekonomik kriz, demokratikleşme, AB ilişkilerinde, Irak sorununda Türkiye’nin çıkarları barışta ve bu savaşın engellenmesinde yatmaktadır. Ancak bunu götürecek iktidar yapısı yok, bir tarafta tek parti hükümeti var, kendi içinde sorunları var. Bu sorun iki başlılık. Türkiye kendisini ben bunu istiyorum’ diye net olarak ifade edemiyor. 
     
ABD bu bölgede kalıcı olmaya geliyor, BM Güvenlik Konseyi kararı olmasa da Irak’ı vuracak ve gitmeyecek tezine ne diyorsunuz 
     Savaş olacak, 21 gün sürecek gibi aşırı stratejik değerlendirmelere katılmıyorum. Hiçbir savaş kısa sürede bitmez, Afganistan’da operasyon hala sürüyor. Bence ABD’nin Irak’taki tek hedefi petrol de değil. Ortadoğu’yu yeniden yapılandırmak istiyor. 11 Eylül’den sonra Suudi Arabistan’la ilgili kuşkular nedeniyle İsrail’den sonra yeni müttefikler arıyor. Saddam sonrası Irak’ta bunu yapmaya çalışacak. ABD, kalıcı olmaya geliyor. 
     
Ankara’nın ben bu işte yokum’ deme şansı var mı 
     Bana göre yok. Hükümetin yapacağı şey BM kararını beklemektir. Türkiye kendi jeopolitiği, ulusal çıkarları nedeniyle sınırlarındaki bu krizin dışında kalamaz ama savaş dışı çözümleri zorlar 
     
Savaşa karşı çıkmalıydı...Solun boşalttığı alana AKP yöneldi... 
     Bu AKP’nin sol olduğu anlamına gelmez. Ancak seçimlerdeki başarısında sol içerikli söylem çok etkili oldu ve AKP içi boşalan orta sağın göbeğine oturdu. 3 Kasım’dan sonra CHP hala seçimi neden kaybettiğini anlayabilmiş gözükmüyor. CHP, seçim sonuçlarını parti içinde tartışmadı. Oysa CHP’nin tek başına iktidara gelmesinin koşulları hazırdı. AKP’ye seçim başarısını getiren toplumla bağ kurma olgusunu CHP’nin 3 Kasım ertesi de yakalayamadığını görüyoruz. CHP daha fazla statükocu ve devletçi oldu. 
     
CHP nerede hata yapıyor 
     Yakın geçmişe bakarsak, 1995 - 1999 seçimleri devlet temelli’ seçimlerdi. Sorunlar ideolojikti, İslam’ın yükselmesi Güneydoğu, terör vs. Fakat 3 Kasım seçimleri toplum temelli’ydi ve özünde ekonomi vardı. CHP bunu göremedi. 
     
Düzen değişikliğini ve tepkiyi AKP seslendirdi. Derviş tercihi de CHP’yi sistem partisi’ haline getirdi. 
     CHP hala devlet eksenli politika yapıyor. Suskun ve muhafazakar. Sosyal demokrat kimlikle CHP’den sorunların çözümünde demokratikleşmeyi öne çıkarmasını beklerdim. Irak’ta da güvenlik politikaları’na endeksli söylemler yerine açıkça ve net olarak savaşa karşı çıkabilmeliydi. 
     
     Yanıt vermeli 
CHP, AKP’den kuşku duyan çevrelerin kendilerine yöneleceğini mi düşünüyor 
     Şu ana kadar gözüken eğilim öyle. Oysa CHP, Türkiye’nin sorunları şunlardır deyip, örneğin 1982 Anayasası gibi sosyal demokratik yanıtı vermek durumundadır. YÖK’ten Kıbrıs’a, Türkiye’nin sekülerleşme sorununa, yeni bir toplum sözleşmesi için sol çözümleri önerip 1990’lardan bu yana toplumla devlet arasında var olan boşluğu doldurmasıdır. CHP toplum merkezli siyaset yaparsa gelecek AKP’nin karşısında alternatif olur. 
     
AKP iktidar olamıyor...CHP ne yapmalı 
     AKP’ye seçimi kazandıran ekonomik koşullardan söz etmiştik. CHP bu konudaki çözümlerini topluma anlatmaya devam etmeli. 3 Kasım’dan sonra sosyal liberal sentez’in ne olduğu birdenbire ortadan kalktı, unutuldu. 
     
Derviş kayboldu. 
     Halbuki, CHP’nin ortaya çıkıp, Derviş’in sentezini demokratik liberal sentez’e dönüştürmemiz gerekir diyebilmeli. Dış politikada AB sürecinde daha etkin olabilir. Her konuda AKP’den daha iyi olduğunu topluma anlatması şart. CHP’nin sivil toplum örgütleriyle ilişkiye girmesi gerekir. Türk - İş, TOBB ile yakınlığı da katılımcı demokrasiden çok korperatist’ mantaliteye dayanıyor. Merkez çevre paradigmasından çıkıp, Anadolu’nun değişen yanına seslenmeli. Kendi kimliğiyle ilgili tartışma yapmalı, sol, liberal, devletçi, hangi CHP toplumla bağlarını kuracak yeni politikalar üretmeli, Türkiye’nin değişen yapısını ben götürürüm diyen daha ideolojik bir söylemi olmalı. 
     CHP hala 1990’larda krize giren devlet merkezci modernleşmenin temsilcisi gözüküyor. 
     
Sistemin garantör partisi’ oldu. 
     Halkın partisi haline gelmeli. Yüzünü topluma dönmeli. Bunu yapamazsa CHP, muhalefetin adresi olamaz. CHP tartışmasının sosyal demokrasinin geleceğinin - CHP’ye rağmen - Türkiye’de canlı tutulması lazım, çünkü AKP’nin merkeze yönelişinde yapısal sıkıntısı var. Hükümet oldu ama iktidar olamıyor... Güç kavgası var. Türbanda, YÖK’te hamle yapıp, geriye çekiliyor. AKP ile devlet arasında objektif sekülerlik bağlamında bir uzlaşma olmadıkça, AKP’nin meşruiyet krizi sürecektir. AKP din eksenli siyaset yapmadığına toplumu ikna ettikçe, merkeze iyice yerleşecek. Sorun nerede Türkiye’nin geleceğinde ben varım’ diyen bir sol seçenek olmayışında. CHP’nin soldaki boşluğu doldurması gerekiyor. Avrupa solu bunu yapıyor. 
     



 SİYASET 















</TEXT>
</DOC>
