<DOC>
<DOCNO> 126618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur01.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazinoda müşteriler ile garsonlar çatıştı, 3 kişi yaralı... 
</HEADLINE>
<TEXT>

     Çankaya'daki bir gazinoda müşteriler ile gazino çalışanları arasında çıkan kavgada, 3 kişi silahla yaralandı. 
     Esat Caddesi'nde bulunan Altınkapı Gazinosu'nda eğlenen kimlikleri henüz tespit edilemeyen 2 müşteri, görevlilerle tartıştıktan sonra gazinodan ayrıldı. Saat 02.00 sıralarında gazinoya geri dönen 2 kişi, silahla ateş etmeye başladı. Açılan ateş sonucu gazino müdürü Fahrettin Eldirsen, şef garson İbrahim Taşkıran ve gazino görevlisi Saffet Yıldırım yaralandı. 
     Silahla ağır yaralanan Saffet Yıldırım Numune Hastanesi'nde tedavi altına alınırken, sağlık durumunun ciddiyetini koruduğu öğrenildi. Diğer yaralıların sağlık durumlarının iyi olduğu belirtildi. 
     Olayla ilgili soruşturma başlatıldığı ve silahla ateş ederek 3 kişinin yaralanmasına neden olan kişilerin yakalanmasına çalışıldığı kaydedildi. 
     





</TEXT>
</DOC>
