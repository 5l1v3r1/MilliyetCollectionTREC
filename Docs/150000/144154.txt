<DOC>
<DOCNO> 144154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun02.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de savaş karşıtlı gösteri yapanlar tutuklandı 
</HEADLINE>
<TEXT>

     ABD'de savaş karşıtı gösterilerde yüzlerce kişi tutuklandı San Francisco - ABD'de yapılan savaş karşıtı gösterilerde yüzlerce kişinin tutuklandığı bildirildi. 
     San Francisco kentinde, dün yapılan gösterilerde 500'den fazla kişinin tutuklandığı kaydedildi. 
     ABD'nin diğer kentlerinde de çeşitli gösteriler yapıldı. Başkent Washington'da, 100 kadar gösterici Virginia'dan Washington'un Georgetown semtine giden anayollardan biri olan Key Köprüsü'nü sabah işe gidiş saatinde kısa süreli olarak ulaşıma kapattı. 
     Yetkililerin verdiği bilgiye göre, Washington'daki gösterilerde 3 kişi tutuklandı, diğerleri polisin isteği üzerine dağıldı. 
     Başkentteki bu gösteriden sonra, Beyaz Saray yakınındaki Lafayette Parkı'nın bulunduğu sokaklarda da 100'den fazla gösterici savaşı protesto etti. 
     11 Eylül terör saldırılarının hedefi olan New York kentinde de, "Barışçı Yarınlar için 11 Eylül Aileleri" adlı grup, "meşru olmayan ve ahlaka aykırı" olarak adlandırdıkları savaşı kınadı. 
     Grup, sloganlarında, diğer masum ailelerin, aynı acıyı çekmesini istemediğini vurguladı. 
     ABD'nin Waxahachie ve Dallas gibi bazı kentlerinde ise Amerikan askerlerine destek verildi. 
     Aralarında Harvard Üniversitesi'nin de bulunduğu ülkedeki bazı kampüslerde de savaş karşıtı gösteriler yapıldığı belirtildi. 
     





</TEXT>
</DOC>
