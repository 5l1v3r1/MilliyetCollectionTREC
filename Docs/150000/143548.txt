<DOC>
<DOCNO> 143548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/aspo.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HEP OPERASYON TAM OPERASYON 
</HEADLINE>
<TEXT>

Fenerbahçe, Aziz Yıldırım’ın başkanlığını tartışıyor. Beş yılın bilançosuna bakıldığında başarıdan çok gözyaşı, kavga, hatalı transferler ve hesapsız neşterler ağır basıyor 
     EDİZ SIRAPINAR 

     Pendik kazası 
     AZİZ Yıldırım, 1998’de bir oy farkla Vefa Küçük’ü geride bıraktı, Fenerbahçe’nin anahtarını teslim aldı, büyük hedeflere yelken açtı. Ancak beklediği rüzgarı bir türlü yakalayamadı. İlk iki yılında büyük fırtınalarla karşılaştı. Facialar takımın peşinden ayrılmadı. Transfer üstüne transfer yapıldı, ancak bir sonuç çıkmadı. Pendik kazası kara bir leke olarak hafızalara kazındı. Denenmedik yol kalmadı, ama kavgalar, takım içi operasyonlar, yönetimdeki huzursuzluklar özveriyle yapılan çalışmaları, tesisleşme atağını hep gölgede bıraktı. 
     
     Kimler geldi, geçti 
     FENERBAHÇE, Aziz Yıldırım döneminde 50’den fazla transfere imza attı, bu oyunculara trilyonlar harcandı, Futbol Şubesi sürekli erozyona uğradı, ama hastayı ayağa kaldıracak aşı bir türlü bulunamadı. Takıma düzelecek umuduyla neşter vurma alışkanlığı Joachim Löw zamanında start aldı. Kemalettin, Saffet, Erkan, Selahattin, Atilla takımdan uzaklaştırıldı. Rıdvan Dilmen, Portekizli Dimas, konuk hoca Zdenek Zeman da, Sergen ile anlaşamadı. Ardından büyük tartışmalar arasında Mustafa Denizli tek yetkili olarak işbaşı yaptı, bir yıl sürecek mutluluğun tohumları atıldı. 
     
     Kargaşa bitmiyor 
     DENİZLİ ile gelen şampiyonluk, Başkan’ın gözyaşları içinde "Benden bu kadar, gidiyorum" açıklamasıyla doya doya kutlanamadı. Efsane sonunda geri dönmüştü, ama mimarı küsmüştü. Aziz Yıldırım baskılara dayanamadı, "Sıra Avrupa’da" sloganıyla tekrar kolları sıvadı. Bundan sonrası kargaşaydı. Tam destek, hep destek yerini adım başı operasyona bıraktı. Lorant’ı köstebekler yedi, Ortega, Revivo çekti gitti, takım Oğuz Çetin’e teslim edildi. Finalde de beş futbolcunun ipi çekildi. Aslında Aziz Yıldırım’ın son mali kongrede söylediği gerçekti "Futboldan anlamayız, ama paradan anlarız." 
     
     Kadro dışı kalanlar 
     Saffet Akbaş 
     Kemalettin 2 kez 
     Atilla 
     Selahattin 
     Erkan 
     Sergen 
     Dimas 
     Oulare 
     Abdullah 2 kez 
     Ogün 
     Oktay 
     Ali Akdeniz 
     Yusuf 
     Kaleci Oğuz 
     
     Yıldırım’ın hocaları 
     1998’de Otto Bariç ile iki ay çalıştı. 
     1998 - 1999 Joachim Löw 
     1999 - 2000 Rıdvan Dilmen 1-5. haftalar 
     Zdenek Zeman 6 - 15. haftalar 
     Turhan Sofuoğlu 16 - 34. haftalar 
     2000 - 2001 Mustafa Denizli 
     2001 - 2002 Mustafa Denizli 1-17. haftalar 
     Werner Lorant 18 - 34. haftalar 
     2002 - 2003 Werner Lorant 1-17. haftalar 
     Oğuz Çetin 18 - 
     
     Yıldırım’ın Futbol Şubesi 
     Cemil Turan 
     Selim Soydan 
     Şadan Kalkavan 
     Ali Yıldırım 
     Sadettin Saran 
     Kemal Dinçer 
     Menajer 
     



 SPOR 


























</TEXT>
</DOC>
