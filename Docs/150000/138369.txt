<DOC>
<DOCNO> 138369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/spo15.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Türkiye Kupası’nın programı açıklandı      FUTBOL Federasyonu, Türkiye Kupası çeyrek final maçlarının programını açıkladı. Galatasaray - Malatya maçının 4 Mart salı günü 20.00’de oynanacağını belirtildi. Diğer maçlar ise şöyle 5 Mart Çarşamba 16.30 Ç.Rizespor - Kocaelispor, 18.00 Trabzonspor - B. B. Ankaraspor, 20.00 Beşiktaş - Gençlerbirliği. 
     
Maç saatlerinde değişiklik yapıldı      SÜPER Lig’in 22. hafta karşılaşmalarında bazılarının başlangıç saatlerinde değişiklik yapıldı. Futbol Federasyonu, 1 Mart Cumartesi günü saat 13.30’da başlayacağı duyurulan 3 karşılaşmanın başlangıç saatleri 16.30’a aldı. 
     
22. hafta maç programı      28 Şubat Cuma 
     20.00 Fenerbahçe - Malatyaspor 
     1 Mart Cumartesi 
     16.30 Bursaspor - İstanbulspor 
     16.30 Altay - Gaziantepspor 
     16.30 Gençlerbirliği - Trabzonspor 
     19.00 Kocaelispor - Galatasaray 
     2 Mart Pazar 
     13.30 Elazığspor - Denizlispor 
     13.30 Adanaspor - Ankaragücü 
     13.30 Samsunspor - Diyarbakırspor 
     19.00 Beşiktaş - Göztepe 
     
Anadolu fark yedi      HENTBOLDA Bayanlar Avrupa Kupa Galipleri Kupası 4. tur ilk maçında Anadolu Üniversitesi, Romanya’nın AS Silcotub Zalau takımına 27 - 15 yenildi. Temsilcimiz maçın ilk yarısını da 11 - 5 geride kapadı. 
     
2 milde Dünya rekoru      İNGİLTERE’NİN Birmingham kentinde yapılan Avrupa Salon Serisi Atletizm yarışmalarında Etiyopyalı Haile Gebrselassie iki milde 8.04.69 ile Dünya rekoru kırdı. 200 metrede yarışan milli atletimiz Nora Güner ise 23.42’lik derecesiyle üçüncü oldu. Güner, 60 metre finalinde sekizincilikte kaldı. 
     
Ferguson’dan müthiş iddia      MANCHESTER United Teknik Direktörü Alex Ferguson yaptığı açıklamalarla İngiltere’de yine gündemi oluşturdu. İskoç çalıştırıcı, geçen sezon M.United Yönetimi’nin kendi yerine atamak üzere İngiltere Milli Takım Teknik Direktörü Sven Goran Eriksson ile anlaştığını açıkladı. The Times’a konuşan Ferguson iki tarafın el sıkıştığını ama, resmi bir imza olmadığını bildiğini iddia etti. 
     
Almanya’da skandal      ALMANYA’DA geçen yılın şampiyonu olan Bayern Münih’in, 2002 yılında iflas eden Kirch medya grubuyla yaptığı gizli bir anlaşmadan 40 milyon mark yaklaşık 20 milyon 500 bin Euro para aldığı ortaya çıktı. Hamburg Kulübü Denetleme Kurulu Başkanı Frank Mackerodt, Bayern Münih’in, haksız avantaj sağladığı gerekçesiyle şampiyonluk unvanının geri alınmasını istedi. Bayern Münih Menajeri Uli Hoeness ise suçlamaları reddetti. 
     
Peter Pan mucizesi      YASİR KAYA 

     Ocakta, İspanya Ligi’nden Racing Santander’de başkanlığa getirilen Ukrayna asıllı Amerikalı işadamı Dmitry Piterman, Teknik Direktör Preciado’nun işine son verdikten sonra, sahaya takımın başında kendisi çıkmaya başlamıştı. Federasyonun, lisansı olmadığı için kulübede oturmasına izin vermediği "Peter Pan" lakaplı Başkan, bir sonraki maça kendisini kulübün internet sitesinde çalışan bir foto muhabiri olarak akredite ettirip, yine sahaya girdi. Yedek kulübesinin arkasından antrenör vasıtasıyla taktikler veren çılgın başkana engel olamayacağını anlayan federasyon çareyi, menajer sıfatıyla kulübede oturmasına izin vererek buldu. Bu arada takım iki haftadır galibiyet alıyor. 
     

</TEXT>
</DOC>
