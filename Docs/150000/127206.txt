<DOC>
<DOCNO> 127206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/zbirand.html </URL>
<DATE> 2002/12/27/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ankara'nın Irak hesapları... 
</HEADLINE>
<TEXT>

     Irak konusunda her ülkenin olduğu gibi, Türkiye'nin de gizli bir gündemi var. Her ne kadar, resmi açıklamalar, askeri harekata karşı duruluyormuş, ABD'nin baskısı karşısında, operasyona kerhen katılındığı izlenimi veriyorsa dahi, Ankara şimdi Saddam sonrasının hesaplarını yapıyor. Saddam rejimi değişince nelerle karşılaşacağına bakıyor. 
     Türkiye'nin herkes gibi en büyük korkusu, savaşın aylar boyunca sürmesi, Saddam'ın direniş gösterip, olayın kontrolden çıkması. 
     Bu, felaket senaryosu... Amerikalılar, felaket senaryosuna inanmıyorlar. Bağdat'ın çok kısa sürede düşeceğini birkaç gün içinde ve Irak ordusunun Saddam için savaşmayacağını söylüyorlar. 
     Bu işin güvencesi yok tabii. Bekleyip göreceğiz. 
     Türkiye'yi memnun edecekc olan senaryo, kısa süreli bir savaş ve Saddam rejiminin kolaylıkla değişeceği bir çerçeveyi içeriyor. Tabii bunun da güvencesi yok, ancak Ankara şimdiden "kazanç" hesaplarını yapıyor 
     1. Saddam rejiminin değişmesi, Türkiye-Irak ilişkilerinin yumuşamasına ve özellikle de ticari ilişkilerin artmasına yol açacaktır. Irak'ın yeniden inşa edilmesi sırasında Türk firmaları paylarını alacaklardır. 
     2. Bağdat'ta yeni bir hükümetin kurulması, Türkiye ile Irak arasındaki ortak yatırımlarında büyük oranda artmasıyla sonuçlanacaktır. 
     3. Kuzey Irak bundan böyle daha sıkı bir kontrol altına alınabilecek ve bir zamanlar beliren hareket serbestisi özellikle KADEK konusunda kalmayacaktır. 
     4. Ekonomide karşı karşıya kalınacak bir sıkışma durumunda bu defa Washington'un desteği kesinleştirilmiştir. Batılı Uluslararası bankalar ve IMF ile ilişkilerde avantaj elde edilecektir. 
     5. ABD ile birlikte hareket etmenin getireceği Uluslararası ve Stratejik avantajlar hem AB, hem de Kıbrıs konusunda kendini gösterecektir. 
     Ankara'ya göre, beklentilerin önemlileri bunlar. Ne kadarı gerçekleşir, ne kadarı boş çıkar bilinmez. Bilinen, Türkiye'nin bu defa işi iyice sağlama bağlamak istediğidir. 
     
     ARAP TEPKİSİ PEK ÖNEMSENMİYOR 
     Bazı yorumcular, AK Partinin sıkıştığını, diğer İslam ülkelerinden gelecek tepkilerden çekindiklerini yazıyorlar. 
     Belki AKP'nin bazı kesimleri bu şekilde düşünüyor olabilirler, ancak politikaları oluşturanların hiçte rahatsızlıkları yok. Özellikle Arap ülkelerinin ABD'ye gizli destek vermeye hazırlandıklarının haberlerini aldıklarından olacak, pek sıkıntıları yok. 
     Özetlemek gerekirse, Türkiye diğer ülkeler gibi krokodil gözyaşları döküyor ve gizli gündemini ön plana çıkarıp, kazançlarının hesabını yapıyor. 
     
     
     
YÖK KAVGASININ SIRASI MI      Her yönden zor bir dönemden geçiyoruz. 
     Şu sırada bütün dünya Irak'ı tartışıyor. Kıbrıs konusu gündemde. Ekonomik kararlar piyasalardaki rahatsızlıklarını sürdürüyor. Yeni hükümetin her adımı büyük bir dikkatle izleniyor. 
     Biz ise YÖK kavgası yapıyoruz. 
     Ne gerek var 
     Böyle bir çekişmenin zamanı mı 
     Biraz daha dikkatli olunamaz mı 
     "Biz şimdiden mesajımızı verelim" diye hareket ediliyorsa, çok yanlış yapılıyor. 
     İstikrarı yakalamak isteyen bir ülkeye bundan daha büyük kötülük yapılamaz. 
     İktidar partisindeki bazı kişiler gövde gösetrisi yaparak birşey kazanamayacaklarını bilmeliler. Aynı şekilde YÖK'te abartılı tepki vererek bir yere gidemez. 
     Hepimiz belirli ilkelerin korunmasına titizlik göstermek zorundayız. Türkiye'mizi yeniden bir sistem kavgasına sokmamalıyız. 
     AKP iktidarı yeni bir uzlaşı sürecini sürderebilir. Laik cephe de bu uzlaşıya katkıda bulunabilir. 
     Birbirimizi kırmadan, İslamcı-Laik kavgasını bu dönemde yok edelim ve istikrarı yakalayalım. Bunu yapamazsak, çok şey kaybederiz. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
