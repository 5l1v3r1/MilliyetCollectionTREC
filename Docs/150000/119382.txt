<DOC>
<DOCNO> 119382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/soneko07.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TAI'ye altın ödül... 
</HEADLINE>
<TEXT>

     Türk savunma sanayiinin gözbebeği Türk Havacılık ve Uzay Sanayii Şirketi TAI , dünyanın en gelişmiş yolcu uçağına sağladığı katkı nedeni ile Boeing firması tarafından ödüle layık görüldü. 
     Boeing'in iş birliği yaptığı firmaların son 12 aylık performanslarının yeraldığı ve her ay güncelleştirilmekte olan raporda, TAI'nin uluslararası savunma alanında etkinlik ve büyük öneme sahip olduğu vurgulandı. 
     Bu doğrultuda, ''zamanında teslim'' ve ''kalite kabul'' kategorileri üzerinden yapılan değerlendirme sonrasında ''müşteri memnuniyeti'' ve ''desteklenebilirlik' kategorilerinde TAI, ''zamanında teslim'' ve ''kalite kabul'' kategorilerinde de en yüksek derece olan ''altın' kategorisine layık görüldü. 
     Boeing'in performans raporunda ayrıca, Boeing yolcu uçaklarının uçuş kabin panelleri ile kanat ucu üretim programlarında yüzde yüzlük performansa ulaştığı da kaydedilerek, mevcut ve potansiyel programlarında TAI personelinin gösterdiği özverili, titiz ve gayretli çalışmaların bir sonucu olduğu görüşüne de yer verildi. 
     





</TEXT>
</DOC>
