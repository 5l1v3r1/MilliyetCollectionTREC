<DOC>
<DOCNO> 113571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/guncel/gun08.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Televole halkta tepki yaratır mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Televole kültürü, toplumda büyük sorunlara yol açar mı Televizyonlarda sürekli ekrana gelen televole cinsi olayları gerçekten ciddi bir endişe kaynağı mı MİT’in gazete yöneticilerini çağırarak verdiği brifingte üzerine eğildiği televole kültürünün ekonomik krizden bunalmış kitlelerin bilinç altında derin tepkilere yol açması mümkün mü Görüşler şöyle 
     
     Cengiz Özdiker RTÜK Daire Başkanı 
Bu suça herkes ortak      Son yıllarda kişisel olarak, etkili konumda bulunan uygulayıcılarla, ülkemizdeki bireysel terör ve yasadışı faaliyetlerin çok tehlikeli boyutlara ulaştığını, medyanın bilimsellikten uzak, sorumsuz ve özdenetim yoksunu kültürel fakirliğini değerlendiriyoruz. Maalesef, ülkemizde yayıncılık kendi dinamikleriyle evrimini tamamlayamadı. Ekranlarda insan haysiyetinin haysiyetsiz sergilendiği bir gerçek. Yaşadığımız toplumun erkeği, kadını yani ortalaması bu değil. Ciddi sosyo - kültürel kazanımlarımız var. Programlarda doğal yaşam ötesi değerlerin sergilenmesi, pozitif değerlerin azlığı, sahte kahramanların yaratılması ve kültürsüzlüğün ön planda olması çok tehlikeli. Kısaca, tanımlanan bu suça, televole kültürüne hemen herkes ortak. 
     
     Atilla Aytek Eski polis şefi 
Yedi yıl önce söyledik      Biz yedi yıl önce, televolenin futbolcuların performansını ve genel yapısını etkilediğini, başka noktalara çektiğini söyledik. Televolecileri Gençlerbirliği’nin içine almamış, yasaklamıştık. O dönemde ben futbol şube sorumlusuydum ve bu kararımıza yönetimden, "reklama ihtiyacımız var" diyerek tepkiler geldi. Biz de futbolcuların kendilerini artist gibi görmeye başladığını, performanslarının düştüğünü, futbol düşüncesinden uzaklaştıklarını belirtmiştik. Konunun toplumsal boyutuna bakarsanız, söylenenlere ben de katılıyorum. Televoleyi toplumun çeşitli kesimlerinin orta, alt ve üst sınıfın algılamaları çok farklı. Bu nedenle Türkiye’nin genel şartları içerisinde pek uygun olmadığını görüyorum. 
     
     Can Tanrıyar Televole Program Yap. 
Bize çamur atıyorlar      Bu haber doğru değil. MİT’in toplantısından haberimiz var. Orada eleştirilen konu, ana haber bültenlerinin içeriğine yönelikti. Üstümüze çamur atıyorlar. Geçen sefer bu hataya düşüp biz de MİT’e yanıt verdik, sonra çok üzüldük. Çünkü, haberin doğru olmadığı bize iletildi, biz de boş yere böyle bir kuruluşun günahını aldık. Türkiye ne komünist ne de faşist bir ülke. Ancak böyle yönetimlerde, eğlenen insanlar başka insanlardan saklanır. Burası demokratik bir ülke kim ne yapıyorsa hepsini ortaya çıkarmak lazım. Televole saatinde isterseniz başka bir kanalda herhangi bir diziyi izleyebilirsiniz ama ana haber bültenlerinde böyle bir şansınız yok, çünkü o saatte bütün kanallarda haber var. Üstelik nereye dönseniz, travestiler, ahlak dışı ilişkiler, fuhuş. Bizde böyle şeyler yer almaz. Haber ciddi iştir, ciddi yapılmalıdır. Kıskançlıktan doğan haksız eleştirilere uğruyoruz. 
     
     Nusret Kaya Psikiyatr 
Dozu abartılmamalı      Magandalığa ve şiddete ödün vermemek lazım. İnsanların birbirine şiddet ve baskı uygulamasına, hele hele bir erkeğin bir kadına baskısına medya ödün vermemeli. Ezilen kadın öyküsü de, magazinin sevdiği gibi kadının bir meta olarak kullanılması da, kadını ikinci sınıf vatandaş haline getiriyor. Bunun acısını da tüm ülke çekiyor. Çünkü hepimiz o kadınların rahimlerinde inşa ediliyoruz. Dozu iyi ayarlamak lazım. ABD’de bile bu tür haberler 60 sayfalık gazetelerin 59. sayfasında çıkar. Medya, bu tür haberleri yapmayıp, kendini denetlemeli. Denetimsiz ve dozunu abartığınız sürece özentiye yol açar. 
     



 GÜNCEL 



















</TEXT>
</DOC>
