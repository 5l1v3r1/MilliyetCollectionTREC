<DOC>
<DOCNO> 142446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun30.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos, Denktaş ile baş başa görüşmeyi reddetti... 
</HEADLINE>
<TEXT>

     Kıbrıs Rum Yönetimi lideri Tasos Papadopulos, KKTC Cumhurbaşkanı Rauf Denktaş'ın, ''isterse görüşebiliriz'' önerisini reddederek, Rum tarafının yalnızca BM himayesinde görüşmeler yapacağını söyledi. 
     Papadopulos, Cumhurbaşkanı Rauf Denktaş'ın, ''isterse kendisiyle görüşebileceği'' yönündeki açıklamasını yorumlarken, ''Rum tarafı yalnızca BM himayesinde olursa Kıbrıs görüşmelerine oturur. Biz yalnızca BM himayesinde görüşme yaparız'' dedi. 
     KKTC Cumhurbaşkanı Denktaş, Lahey'den ayrılmadan önce yaptığı açıklamada, yeni bir planın ortaya çıkması ya da Annan planının gerçek plan haline gelebilmesi için nelerin değişmesi gerektiğini Papadopulos'a yazılı olarak göndereceğini bildirmiş, onun da kabul etmesi halinde kısa süre içinde ikili görüşmelere başlayabileceklerini vurgulamıştı. 
     Denktaş, Pazartesi gününe kadar tadilatlara ilişkin mektubunu hazırlayarak Papadopulos'a göndereceğini, eğer o isterse gelecek hafta içinde ilk görüşmeyi yapabileceklerini kaydetmişti. 
     





</TEXT>
</DOC>
