<DOC>
<DOCNO> 112520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/magazin/mag05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülümseyin... Sedef çekiyor 
</HEADLINE>
<TEXT>

Mali Bar’ın davetiyelerinde kullanılacak yarı çıplak Mehmet Ali Erbil fotoğrafları da eşi Sedef’in objektifinden çıktı... 
     BİRSEN ALTUNTAŞ 

     Önümüzdeki günlerde Elmadağ’da açılacak olan, Mehmet Ali Erbil’in kendi ismini taşıyan Mali Bar Restaurant’ın tüm hazırlıklarını eşi Sedef yapıyor... Bilgi Üniversitesi Görsel İletişim Tasarımı Bölümü 3’üncü sınıfta okuyan Sedef, mek n için koltuk ve sandalye dizayn etti, logo hazırladı şimdi de barın davetiyelerinin tasarımını yapıyor. Davetiyelerde kullanılmak üzere Ortaköy’deki evlerinin bahçesinde Mehmet Ali Erbil ve mek nın işletmeciliğini üstlenen kardeşi Mustafa Erbil’in üstsüz fotoğraflarını çeken Sedef, tasarımla’ geçen günlerini, projelerini anlattı... 
     
Eşinizin fotoğrafını ilk kez mi çektiniz 
     Mehmet Ali’yi ilk kez ikna edebildim... O da zorla. Davetiye söz konusu olunca kabul etmek durumunda kaldı. Şimdiye kadar bunun için zaman ayırmak istemedi. Daha önce bir kez o uyurken haberi bile olmadan kendi elimi onun elinin üzerine koyup fotoğraf çekmiş, yılbaşında sahne aldığı yerde pankart haline getirip ona sürpriz yapmıştım sadece... Şimdi Mustafa Abi ile Mehmet Ali’nin yüzlerinin yarısını kesip birleştireceğim, ortadan açılan bir davetiye hazırlayacağım. 
     
     ’REKLAMCI OLACAĞIM’ 
Poz verirken güçlük çıkardı mı 
     Hayır, her dediğimi yaptı. 
     
Fotoğrafçılığa bu düşkünlük nereden geliyor 
     Fotoğraf çekerken yaşadığım konsantrasyon beni çok rahatlatıyor. 
     
Ne tür fotoğraflar çekmekten hoşlanıyorsunuz 
     Daha estetik oldukları ve daha kolay poz verdikleri için kadın fotoğrafları çekmeyi daha çok seviyorum. Bilgi Üniversitesi çevresinde dolaşırken dakikada bir adım atan ve iyi konuşamayan bir kadını çektim ve bu beni çok duygulandırdı. 
Fiziğiniz nedeniyle olsa gerek, sizin fotomodellik, oyunculuk gibi bir meslek seçeceğiniz düşünüldü... 
     Hiçbir zaman oyuncu, sunucu olmak istemedim, eşim bu işi iyi yapıyor zaten, bir eve bir sanatçı yeter. 
     
Peki okul bitince ne yapacaksınız 
     Okulu bitirince reklam sektöründe çalışacağım. Tasarım dersi insana müthiş bir yaratıcılık kazandırıyor. Mesela, etrafıma baktığımda her şeyi farklı görme ve ona yeni bir şekil kazandırma isteği oluşuyor. Bu evimin dekorasyonundan tutun da, yakınlarımın kıyafetlerine kadar geniş bir yelpazede kendini gösteriyor. 
     
Eşinizin kıyafetlerine etkiniz oluyor mu 
     Onun kıyafetlerini zaten hep ben hazırlayıp onu ben giydiriyorum. Şimdilik bütün enerjimi Mehmet Ali’ye veriyorum. Şimdi Mali Bar’ın yanı sıra Mehmet Ali kendisini daha iyi hissetsin, hastalandığı zamanki eski ev ortamı aklına gelmesin diye Ortaköy’deki evimizin dekorasyonunu da yeniliyorum. 
     



 MAGAZİN 














</TEXT>
</DOC>
