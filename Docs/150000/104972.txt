<DOC>
<DOCNO> 104972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun11.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak siper kazıyor... 
</HEADLINE>
<TEXT>

     ABD'nin olası operasyonunu dikkate alan Irak'ın 1991 yılındaki Körfez Savaşı'ndan bu yana en geniş kapsamlı savunma hazırlığına giriştiği bildirildi. 
     ABD'nin ağırlıklı olarak uydulardan elde ettiği istihbarata göre, Irak istihkam birliklerinin özellikle kentler civarında tank, top ve askerler için yeni savunma mevzileri kazdığı belirtildi. 
     ABD savunma yetkilileri, Irak'ın ağır teçhizatını, havadan daha zor vurulabilmesi için çeşitli bölgelere yaydığı ve hava savunma sistemlerinin önemli kısmını Başkent Bağdat'ın yanına çektiğini kaydettiler. 
     ABD Başkanı George W. Bush yönetiminin bir yetkilisi, bu durumu ''Irak Körfez Savaşı'nda bu yana en büyük savunma hazırlığı içinde. ABD'den gelen açıklamaları çok ciddiye aldıkları anlaşılıyor'' diye yorumladı. 
     Amerikan savunma uzmanları, askeri harekatın gerçekleşmesi durumunda Irak'ın kritik hedeflerini, okul, hastane, cami ve yerleşim alanları gibi sivillerin bulunduğu yerlere taşıyarak operasyonu zorlaştırmayı amaçlayacağına işaret ettiler. 
     ABD istihbarat kaynakları da Irak'ın biyolojik silah tesislerini, hastanelerin kimyasal silah laboratuvarlarında, ilaç fabrikalarının altında inşa ettiğini öne sürdüler. 
     





</TEXT>
</DOC>
