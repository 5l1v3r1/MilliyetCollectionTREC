<DOC>
<DOCNO> 137517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko22.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Juha Kahkonen, Faik Öztrak ile görüştü... 
</HEADLINE>
<TEXT>

     Türkiye Masası Şefi Juha Kahkonen başkanlığındaki Uluslararası Para Fonu IMF heyeti, bugün Hazine Müsteşarı Faik Öztrak ile görüştü. 
     Edinilen bilgiye göre, görüşmeye, Müsteşar Öztrak'ın yanı sıra, diğer ilgili kurumların ekonomi bürokratları da katıldı. 
     Görüşmelerde, bütçe ve 2003 yılı faiz dışı fazla hedefi üzerinde durulduğu belirtiliyor. 
     Bu arada, Devlet Bakanı Ali Babacan'ın, Hazine'de, bürokratlarla bir toplantı yaparak, IMF ile görüşmelerde gelinen son durumu değerlendirdiği de öğrenildi. 
     Dördüncü Gözden Geçirme'nin tamamlanması ve Niyet Mektubu'nun da IMF İcra Direktörleri Kurulu'nda onaylanmasının ardından Türkiye, yaklaşık 1.6 milyar dolarlık kredi dilimini alabilecek. 
     Dördüncü Gözden Geçirme, 2002 yılının gerçekleşmeleri ve 2003 yılının genel makro ekonomik programı açısından önem taşıyor. 
     Bundan sonra yapılacak Gözden Geçirmeler, yeniden takvime bağlanacak. 
     





</TEXT>
</DOC>
