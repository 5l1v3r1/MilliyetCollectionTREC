<DOC>
<DOCNO> 146342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yazar/asik.html </URL>
<DATE> 2003/03/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Komplo uyarısı 
</HEADLINE>
<TEXT>

     New York Times dahil... Kimi gazeteler ve haber kaynakları ufak ufak 
     "Peşmergeler Kerkük’e yürüyor" "Kürtler Kerkük’ü yağmalamaya hazırlanıyor" gibisinden haberler yayıyor... 
     Bir dostumuz uyarıyor... Diyor ki 
     Amerika’nın da yeşil ışığıyla... 
     Türkiye telaşlandırılıp Kerkük ve Musul’un zaptına yönlendirilebilir. 
     Amerika Kerkük ve Musul’un alınmasını Türkiye’ye ihale edebilir. 
     Provokasyonlara çok dikkat. 
     
     Bu koltuk insanın kıçına yapıştı mı, altına bir delik açılır ve onu insan yapan her şey oradan süzülür gider... 
     Ertem Eğilmez 

     
Fakir partisi idi...      AKP hangi kesimlerin temsilcisi Yöneticilerinin seçim öncesi attıkları nutuklara bakarsanız tabii ki varoşların, işçinin, köylünün, memurun, esnafın, emeklinin, işsizin... Yani gariban kesimin... 
     Acaba gerçekten öyle mi CHP Milletvekili Ahmet Küçük AKP Hükümet programını incelemiş... İşte gözlemleri 
     "Programda rekabet kelimesinin 20, finans kelimesinin 17, ticaret ve sermaye kelimelerinin 11 kez kullanıldığını gördüm. Buna karşılık esnaf ve işçi kelimeleri birer kez geçiyor. O tek işçi kelimesi de, işçi - işveren’ derken programa girmiş. Memur, çiftçi, köylü, emekli, dul, yetim, gibi kelimeler ise bir kez bile kullanılmamış..." 
     
     Peygamberler şehri Şanlıurfa Amerikan füzelerine geçit vermiyor... 
     Sedat Turan 

     
Millet savaşla uğraşırken...      Millet savaşla uğraşırken Başbakan Tayyip Erdoğan bu hafta kendi açısından önemli işler başardı... 
     Özelleştirme İdaresi’ni Abdüllatif Şener’den alıp "Bunu sana bağladım abi" diyerek Maliye Bakanı Kemal Unakıtan’a bağladı. 
     Şener’in kabahati Deniz Nakliyat’ı 59 milyon dolara satınaldıktan sonra parayı ödemeyen AKP milletvekili Cengiz Kaptanoğlu ve arkadaşlarını sıkıştırmaktı... Tayyip Erdoğan, Kaptanoğlu ve arkadaşlarını rahatlattı... 
     Özelleştirme İdaresi’ni sağlam kazığa abisine bağladı. 
     Parantez açıp Cumhuriyet’te Fatma Koşar’ın haberini okuyoruz... 
     198 milyon dolara kurulan Balıkesir SEKA’nın 1,1 milyon milyar değil milyon dolara Albayraklar’a devri ÖYK kararına kalmış. 15 milyon dolar yatırılan Kastamonu SEKA da 4 milyon dolara yolcu ediliyor.. 
     Kamu Bankaları Ortak Yönetim Kurulu başkanlığına Faysal Finans’tan Zeki Sayın getirildi. 
     Ziraat Bankası Genel Müdürlüğü’de yine faizsiz banka banka müdürlüğünden gelen Can Akın Çağlar’a emanet... 
     Tayyip Erdoğan paranın aktığı kanalları bir bir kontrole alıyor... 
     Yatırımcı üç bakanlığın başına çok önceden kendisine en yakın isimleri getirmişti... Bayındırlık Bakanlığı’na Zeki Ergezen, Enerji’ye Hilmi Güler, Ulaştırmaya Binali Yıldırım... 
     Yatırımcı bakanlıklar ve devlet bankalarını ser verip sır vermeyen adamlarınızla kontrol altına aldınız mı para trafiğine de hakimsiniz demektir. Artık "icraat"a başlayabilirsiniz. 
     Hayırlı başarılar... 
     
     Güneydoğu Anadolu’da işleri kesat giden ölü yıkayıcılar cami önlerindeki teneşire ayaklarıyla vurup "Çalış, çalış" derlermiş... 
     Okurumuz Aydın Ayhan soruyor 
     - Acaba Bush ve yardımcıları nereye vuruyor 
     
Brecht’ten      Generalim, sizin tank da ne tank hani 
     Ormanı yerle bir edebilir, yüz kişiyi ezebilir. 
     Ama bir kusuru var 
     Bir sürücü ister. 
     Generalim, yaman bir uçan kale şu ilerdeki. 
     Rüzg rdan hızlı uçar, filden çok yük taşır. 
     Ama bir kusuru var 
     Bir pilot ister. 
     Generalim, yararlı bir yaratıktır insan. 
     Uçabilir, öldürebilir. 
     Ama bir kusuru var 
     Düşünebilir de. 
     Bertolt Brecht 

     
     







</TEXT>
</DOC>
