<DOC>
<DOCNO> 122146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sonspo10.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürsoy Galibiyete yakın olan taraf bizdik... 
</HEADLINE>
<TEXT>

     Birinci Süper Futbol Ligi'nde Gaziantepspor ile deplasmanda 0-0 berabere kalan Trabzonspor'da, kulüp asbaşkanı Ömer Gürsoy, galibiyeti kaçırmanın üzüntüsünü yaşadıklarını söyledi. 
     Ömer Gürsoy, yaptığı açıklamada, ligde son haftalardaki iyi futbollarını Gaziantepspor karşısında da sürdürdüklerini belirterek, ''Özellikle ilk yarı maçın hakimi bizdik. Tribünde hiç 'Gaziantepspor bizi yener' endişesiyle maçı izlemedik. Galibiyete yakın olan taraf bizdik ancak bunu gerçekleştiremedik'' dedi. 
     Gaziantepspor'un da ligdeki konum itibariyle kendileri karşısına 3 puan için çıktığını dile getiren Gürsoy, şunları söyledi 
     ''Rakibimiz iyi mücadele etti ancak onlara 1-2 gol pozisyonu dışında pozisyon vermedik. Biz de bir gol bulsaydık maçtan farklı skorlu galibiyetle ayrılabilirdik. Maçı çözecek golü bulamadık. Gaziantepspor'u yenseydik hem bir moral olacaktı, hem de zirvede daha iyi bir konuma gelecektik. Trabzonspor, bu futbolunu sürdürdüğü müddetçe ligde iyi sonuçlar alacaktır.'' Öte yandan Türkiye Kupası'nda Gaziantep Büyükşehir Belediyesi ile karşılaşacak olan Trabzonspor, 1 günlük iznin ardından yarın Gaziantep'de yapacağı çalışmalarla Türkiye Kupası maçının hazırlıklarına başlayacak. 
     





</TEXT>
</DOC>
