<DOC>
<DOCNO> 141247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko13.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'nın enflasyon kaygısı sürüyor... 
</HEADLINE>
<TEXT>

     Brezilya'nın en önemli ekonomik kaygısını enflasyon oluşturuyor. 
     Merkez Bankası'nın yüzde 8.5'luk hedefine rağmen, yılı yüzde 12.3'lük enflasyonla tamamlayacağı tahmin edilen Brezilya'nın Maliye Bakanı Antonio Palocci, enflasyondaki yükselişin, sadece döviz kurunda yaşanan gelişmeler değil, aynı zamanda gerçek fiyatlardaki yozlaşmadan kaynaklandığını söyledi. 
     Geçen yıl, Arjantin'in tetiklediği mali kriz, Brezilya'nın ulusal para birimi Real'in, ABD Doları karşısında yüzde 35 oranında değer kaybetmesine neden olmuştu. 
     Muhtemel bir Irak operasyonunun da önemli bir petrol ithalatçısı olan Brezilya'nın petrol faturasını ve dolayısıyla enflasyonu şişirmesinden korkuluyor. 
     Ayrıca, gösterge niteliğindeki faiz oranı yüzde 26.5 oranına çıkan Brezilya'da, enflasyonu artırabilecek bir diğer unsur da halen dünyanın en yüksek faiz oranına sahip olması. 
     





</TEXT>
</DOC>
