<DOC>
<DOCNO> 137185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/ekonomi/eko02.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar’ın davası üç günde bitecek 
</HEADLINE>
<TEXT>

Motorola ve Nokia’nın, bir yıl önce Uzan ailesi aleyhine sahtek rlık ve haraç suçlamalarıyla açtığı 3 milyar dolarlık dava yarın görülmeye başlayacak. Uzanlar’ın kendini savunmayacağı davanın üç günde bitmesi bekleniyor 
     SEMA EMİROĞLU New York 

     Dünyanın cep telefon devleri Motorola ve Nokia’nın, bir yıl önce Telsim cep telefonu şirketi sahibi Uzan ailesi aleyhinde sahtek rlık ve haraç RICO suçlamalarıyla New York’ta açtığı 3 milyar dolarlık davanın görüşülmesine, yarın Amerikan Güney Federal Bölge Mahkemesi’nde başlanıyor. 
     Uzan tarafının mahkemede ne şahsen, ne de avukatları aracılığıyla bulunacaklarını bildirmesi üzerine, davanın jüri olmadan görülmesi kararlaştırıldı. Bu durumda yargılamanın sadece üç gün kadar sürmesi ve davacı tarafa büyük avantaj sağlaması bekleniyor. Son bir yıldır Uzan davasıyla ilgili tüm ihtiyati tedbir kararlarını veren ve ön duruşmaları yürüten federal yargıç Jed S. Rakoff, bu durumda sadece Motorola ve Nokia avukatlarını, sunacağı delilleri ve getireceği tanıkları dinledikten sonra kararını verecek. 
     
     Yargıçtan ağır ifadeler 
     Yargıç Rakoff, yargılamanın prosedürüyle ilgili olarak tarafların avukatlarıyla 31 Ocak’ta yaptığı toplantıda, Uzan tarafına büyük darbe olarak yorumlanan açıklamalar yaptı. 
     Milliyet’in edindiği mahkeme tutanaklarına göre, savunma tarafının "utanmaz bir ikiyüzlülük içinde olduğunu ve hukukun üstünlüğü ilkesine saygıları bulunmadığını" vurgulayan Rakoff, bunun, "Uzan’ların işledikleri ve mahkeme tarafından da belirlenen büyük sahtek rlığın farkında olduklarını gösterdiğini" kaydetti ve "Sahtek rlıklarını büyük Türk ulusunun mahkemelerinde bile gizlediler" dedi. Rakoff’un, davacı ve davalı tarafın avukatlarına yönelik konuşmasınin bir bölümü şöyle "Savunma tarafları, önümüzdeki yargılamada şahsen ya da avukatları aracılığıyla yer almaya niyetli olmadıklarını açıkladılar ve Türkiye’deki mahkemelerde alınan çeşitli ihtiyati tedbir kararlarına dayanarak, herhangi bir delil ya da tanık sunmayacaklarını ya da tanık sorgulamasında bulunmayacaklarını bildirdiler. Bu mahkemenin görüşüne göre, savunma taraflarının içinde bulundukları durum şudur Mahkeme kararlarına kasıtlı olarak ve sadece utanmaz bir ikiyüzlülük’ olarak tanımlanabilecek şekilde karşı gelmişlerdir." 
     "Ne kadar büyük talihsizliktir ki, savunma tarafları, benim de büyük saygı duyduğum avukatlarına daha önce bu davayı hukukun üstünlüğü ilkesine uygun olarak, bütünüyle ve hakkıyla yürüteceklerini açıklama yetkisi vermelerine rağmen, bunun yerine her seferinde, hem Türk mahkemelerinden verilen ihtiyati tedbir kararlarından önce, hem de sonra öyle bir tavır takındılar ki, bu bütünüyle tek bir sonuca varmama neden oluyor O da, savunma taraflarının hiç bir zaman bu davayı bütünüyle ve hakkıyla yürütme niyetleri olmadığı, hiç bir zaman hukukun üstünlüğü kuralına uyma ve Amerikan mahkemelerine meydan okumaktan başka bir şey yapma niyetleri olmadığıdır." 
     "Bu davranışlarının nedeninin sadece şu olduğu tahmin edilebilir, o da, Uzan ailesinin, gerçekten de bu mahkemenin zaten ilk aşamada belirlediği büyük sahtek rlığı işlediklerinin bilincinde olduğudur. Onların bu mahkeme sürecini nasıl engeller gözüktükleri, hatta sahtek rlıklarını büyük Türk ulusunun mahkemelerinde bile sürekli olarak gizledikleri düşünüldüğünde, hukuka hiçbir saygıları bulunmadığı sonucuna varılır. Ama bu mahkemenin görevi bellidir, o da mevcut koşullar altında mümkün olan en iyi şekilde kanunların, gereklerini yerine getirmektir." 
     



 EKONOMİ 














</TEXT>
</DOC>
