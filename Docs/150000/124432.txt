<DOC>
<DOCNO> 124432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko45.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Enflasyonla mücadeleden taviz veremeyiz... 
</HEADLINE>
<TEXT>

     Maliye Bakanı Kemal Unakıtan, ''Enflasyonla mücadeleden kati surette taviz vermemiz mümkün değil'' dedi. 
     Unakıtan, Yalova Ticaret ve Sanayi Odası Meclis Toplantısı'na katılarak, işadamlarının sorunlarını dinledi. 
     Bakan Unakıtan, kişi başına düşen Gayri Safi Milli Hasıla'nın GSMH 2160 dolara kadar gerilemesinin unatılacak bir düzey olduğunu belirterek, Avrupa Birliği'nin AB üye olmayı düşünen Türkiye'nin bu durumu ele alması gerektiğini ifade etti. 
     Türkiye'nin, ekonomik ve sosyal açıdan süratle çıtasını yükseltmesi gerektiğini vurgulayan Unakıtan, burada özel sektöre çok büyük görev düştüğünü, hükümetin de girişimcilerin önünü açması gerektiğini kaydetti. 
     Unakıtan, hemen her kesimin devletten bir şeyler istediğini, bu anlayışın terk edilerek, mevcut ekonomik potansiyelin harekete geçirilmesine işaret etti. 
     Bütçedeki yatırım kalemlerinin her yıl giderek azaldığını, bütçenin yarısının faize gittiğini belirten Unakıtan, ''Faiz ejderhasıyla boğuşuyoruz adeta. Ama, istikrarlı bir hükümet gelince faizler düşmeye başladı. Faizlerin düşmesi ne demek biliyor musunuz İsrafı, yolsuzlukları önleyelim, herşeyi yapalım 1 katrilyon lira ya da biraz daha fazlası oluyor. Onları yapacağız ama faizler 10 puan düştüğünde 10 katrilyon lira dolayında bütçeye ferahlık sağlanıyor'' görüşünü dile getirdi. 
     Bakan Unakatan, şöyle devam etti 
     ''Bunun için ne yapacağız Hükümetimiz istikrarlı olacak. Takip ettiğimiz ekonomik politikalar istikrarlı olacak. Enflasyonla mücadeleden kati surette taviz vermemiz mümükün değil. Enflasyonu nasıl tek haneli rakamlara indireceğiz onu düşünmemiz lazım. Kamu açıklarını düşürmemiz ve vergilerle karşılamamız lazım. Vergileri de tabana yayıp, kayıtdışı ekonomiyi kayıt altına almamız lazım. Ama bunu yaparken de mükellef memnuniyeti diye bir şey vardır. Şimdi hangi mükellef memnun Soruyorum. Kimse memnun değil. Yeni yapısal değişikliklerle o mükellef memnuniyetini sağlayacağız.'' Bu arada, AK Parti Yalova İl Başkanlığı'nı ziyaret ederek, teşkilatla basına kapalı bir toplantı yapan Maliye Bakanı Kemal Unakıtan, Marmara Depremi'nde yıkılan Yalova Defterdarlığı'nın yeni binasının tememilini de attı. 
     Yalova Defterdarlığı hizmet binasının, 2001 birim fiyatlarıyla 3 trilyon 200 milyon liraya mal olmasının ve 2003 Haziran ayında hizmete girmesinin öngörüldüğü bildirildi. 
     





</TEXT>
</DOC>
