<DOC>
<DOCNO> 120455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo08.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Dallas Mavericks, Houston Rockets'ı 103-90 yendi... 
</HEADLINE>
<TEXT>

     ABD Profesyonel Basketbol Ligi'nde NBA , 4. hafta mücadelesine, bu sabaha karşı yapılan 2 maçla devam edildi. 
     Lige bu sezon mükemmel bir başlangıç yapan yenilgisiz tek ekip Dallas Mavericks, kendi sahasında Houston Rockets'ı 103-90 yenerek, 12. maçından da galibiyetle ayrıldı ve Ortabatı Grubu liderliğini sürdürdü. 
     Mavericks, böylece sezona başlangıç ve üstüste maç kazanma açısından kulüp rekorunu bir kez daha yenilerken, antrenör Don Nelson da 10 yıl aradan sonra üstüste maç kazanma rekorunu egale etti. Bu arada Mavericks, NBA Ligi tarihinde sezona en iyi başlangıç yapan 4. takım unvanını da aldı. 
     Karşılaşmada evsahibi ekibi galibiyete taşıyan isimler olarak, 28 sayı ve 6 ribauntla Michael Finley, 24 sayı, 9 ribaunt ve 4 asistle Alman forvet Dirk Nowitzki ile 14 sayı ve 11 ribauntla da Eduardo Najera göze çarptı. 
     Konuk ekipte ise ilk kez bir maçta 33 dakika sahada kalan yeni transferlerden Çinli 2.26 metrelik dev pivot Yao Ming, 30 sayı ve 16 ribauntluk başarılı performansına karşın yenilgiyi önleyemedi. Rockets'da ayrıca Steve Francis, 22 sayı ve 5 asist, Glen Rice da 16 sayı ve 5 ribauntla oynadı. 
     Pasifik Grubu'nda üst sıralarda yer almayı hedefleyen 2 ekibin mücadelesinde ise Portland Trail Blazers, Bonzi Wells'in 16 sayı, 9 ribaunt ve 4 asist, Rasheed Wallace'ın da 13 sayı, 8 ribaunt ve 4 asistiyle deplasmanda Seattle Supersonics'e 89-85'lik skorla üstünlük sağladı ve 12. maçında 6. galibiyetini aldı. 
     12. maçında 4. kez sahadan yenik ayrılan Supersonics'de ise Gary Payton'ın 22 sayı, 4 ribaunt ve 14 asist, eski Efes Pilsenli Yugoslav pivot Predrag Drobnjak'ın 18 sayı ve 5 ribaunt, Brent Barry'nin 14 sayı, 5 ribaunt ve 7 asist, Desmond Mason'ın da 14 sayı ve 7 ribauntluk performasları galibiyete yetmedi. 
     Lige, yarın sabaha karşı yapılacak 12 maçla devam edilecek. 
     





</TEXT>
</DOC>
