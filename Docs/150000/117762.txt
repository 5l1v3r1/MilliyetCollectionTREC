<DOC>
<DOCNO> 117762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun18.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan, Erdoğan'ın KKTC ziyaretine karşı 
</HEADLINE>
<TEXT>

     Yunanistan Hükümet Sözcüsü Hristoos Protopapas, Atina'nın Adalet ve Kalkınma Partisi Genel Başkanı Tayyip Erdoğan'ın KKTC'yi ziyaret etmesine karşı olduğunu söyledi. 
     Protopapas, yaptığı basın toplantısında, ''Biz bu ziyarete karşı olduğumuzu belirtiyoruz, ama Türk yetkililerin işgal altındaki toprakları ziyaret etmeleri alışılmış bir olaydır'' dedi. 
     BM Genel Sekreteri Kofi Annan'ın Kıbrıs sorunu için çözüm planı sunacağı Kopenhag zirvesi öncesi bu dönemin çok hassas olduğunu da vurgulayan Protopapas, ''Türkiye'deki bazı çevreler, dikkati Kıbrıs sorunun çözümü ve AB üyeliği konularından uzaklaştırmak için, başka konulara çekmek isteyebilirler'' dedi. 
     Bu arada sorular üzerine, ''dün Türk savaş uçaklarının biri Kıbrıs Rum havayollarına, diğeri Yunan Olimpic havayollarına ait 2 yolcu uçağını taciz ettiği'' iddiasına değinen Protopapas, ''Türk Dışişleri Bakanlığı ve Uluslararası Sivil Havacılık teşkilatı nezdinde protesto girişimlerinde bulunduk'' dedi. 
     





</TEXT>
</DOC>
