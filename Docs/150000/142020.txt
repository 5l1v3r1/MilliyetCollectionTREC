<DOC>
<DOCNO> 142020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko18.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 91 puanlık kayıpla tamamladı... 
</HEADLINE>
<TEXT>

p    İMKB Ulusal-100 Endeksi, 1. seansı 90.69 puan kayıpla 10,726.80 puandan tamamladı. Hisse senetlerinin ortalama değer kaybı yüzde 0.84 olarak gerçekleşti. 
     Yeni hükümetin oluşumu ve 2. tezkereye ilişkin beklentilerin hakim olduğu Borsa'da, 1. seans 19.71 puan kayıpla 10,797.78 puandan açıldı. Seansın ilk yarısı, 113.15 puan aşağıda 10,704.34 puandan geçildi. 
     98.2 trilyon liralık düşük işlem hacminin dikkat çektiği seans içinde endeks en düşük 10,618.74, en yüksek 10,817.49 puanı gördü. 
     Seans kapanışında mali endeks 140.36 puan kayıpla 13,350.58 puana, sanayi endeksi 68.60 puan kayıpla 10,535.08 puana, hizmetler endeksi 27.00 puan kayıpla 6,774.44 puana geriledi. 
     Böylece, önceki kapanışa göre mali grup hisseler ortalama yüzde 1.04, sanayi grubu hisseler ortalama yüzde 0.65, hizmetler grubu hisseler ortalama yüzde 0.40 oranında değer yitirdi. 
     İşlem gören toplam 286 hisse senedinden 105'i değer kaybetti, 73 hisse senedi değer kazandı, 108 hisse senedinin fiyatı ise değişmedi. 
     Seansta, 98 trilyon 180 milyar 215 milyon liralık işlem hacmi oluştu. 
     Yapı Kredi Bankası, Emek Elektrik, İş Bankası C , Turkcell ve Akbank en yoğun işlem gören hisseler oldu. 
     





</TEXT>
</DOC>
