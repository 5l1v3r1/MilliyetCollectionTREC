<DOC>
<DOCNO> 123385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur23.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz otobüsü ve Feribot seferleri gecikmeli yapılıyor... 
</HEADLINE>
<TEXT>

     Bandırma Körfezi'ndeki fırtına nedeniyle iptal edilen Bandırma-Yenikapı deniz otobüsü ve feribot seferlerinin, Yalova-Yenikapı arasında yapılacağı bildirildi. 
     İstanbul Büyükşehir Belediyesi'nden verilen bilgiye göre, fırtınadan dolayı gerçekleştirilemeyen İstanbul Deniz Otobüsleri'nin İDO Bandırma-Yenikapı seferleri, Yalova-Yenikapı arasında yapılacak. 
     Bu kapsamda, bugün Bandırma'dan saat 14.20'de kalkması gereken hızlı feribot Yalova'dan saat 17.00'de, saat 19.30'da kalkması gereken hızlı feribot saat 22.00'de, saat 23.55'te kalkması gereken hızlı feribot da saat 02.30'da Yalova'dan Yenikapı'ya hareket edecek. 
     Bandırma'dan araçsız olarak binmek isteyen yolcuların ise İDO tarafından otobüslerle Yalova'ya, ardından da deniz otobüsleriyle Yenikapı'ya getirilecekleri kaydedildi. 
     





</TEXT>
</DOC>
