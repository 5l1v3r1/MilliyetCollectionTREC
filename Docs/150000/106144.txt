<DOC>
<DOCNO> 106144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur10.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürü, polis otosunu hızlı kullanan polise ceza yazdırdı 
</HEADLINE>
<TEXT>

     Edirne Emniyet Müdürü Behiç Demirer, hız sınırının üzerinde araç kullanan ekip otomobilinin sürücüsüne para cezası yazdırdı. 
     Emniyet Müdürü Demirer kent içinde hız sınırının üzerinde giden resmi araca 20 milyon lira para cezası kestirdi. 
     Demirer, Edirne'de görev yaptığı sürede 3-4 kez trafik kurallarına uymayan polislere ceza uygulattığını belirterek, şöyle dedi 
     ''En son kırmızı ışıkta geçtiği için kazaya neden olan polis otosunun sürücüsüne ceza yazdırdım. Trafik kuralları herkes için geçerli. Polis olması, hızlı araç kullanmayı gerektirmez. Kim kural ihlali yaparsa cezasını çekecektir. Benim bu üçüncü ya da dördüncü ceza uygulatışım.'' Bu arada, Demirer'in ceza uygulamalarını öğrenen polislerin resmi polis otolarını daha dikkatli ve kurallara uygun kullandıkları belirtildi. 
     





</TEXT>
</DOC>
