<DOC>
<DOCNO> 123864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/aspo.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'I UÇURAN ADAM 
</HEADLINE>
<TEXT>

Galatasaray’da da, Beşiktaş’ta da Lucescu’nun yanından ayrılmayan kondisyoner Carlo Nicolini "Şampiyon olunacaksa, başarı yakalanacaksa bu bensiz olmayacaktır" diye iddialı konuştu 
     BİLAL MEŞE 

     "Sıra Beşiktaş’ta" 
     İTALYAN kondisyoner Carlo Nicolini, Beşiktaş Teknik Direktörü Mircea Lucescu’nun adeta eli - ayağı oldu. İtalya’da başlayan birlikteliklerini önce Galatasaray, ardından da Beşiktaş’a taşıdılar. Carlo Nicolini önce Cim-Bom’u taşıdı, şimdi Kartal’ı uçuruyor. Başarının perde arkası kahramanlarından Nicolini, "Buraya şampiyon olarak geldim. Bu mutluluğu önce Galatasaray’da yaşadım, şimdi sırası Kartal’da. Şampiyon olacağız" dedi. 
     
     "Futboldan geliyorum" 
     KONDİSYONERLİĞİN sadece koşmakla ilgili olmadığına vurgulayan Nicolini, "Mantelitemde yüzde yüze çıkıp, yüzde altmışlara düşmek yok. Her zaman yüzde doksan randımanla gitmek lazım" ifadesini kullandı. İtalyan kondisyoner, "Meslektaşlarımdan olan farkım, bir futbolcunun mantelitesini kavrayabilmemdir. Futbolcu yorgundur, o gün çalışmak istemez, zorlamam. Ancak ikinci gün koşularda ilk sırada yer alması şarttır" diye konuştu. 
     
     "Şansım Lucescu" 
     EN büyük şansının Teknik Direktör Lucescu olduğunu kaydeden 32 yaşındaki Carlo Nicolini, şöyle devam etti "İnsani değerleri çok çok yüksek. Hem psikolojik, teknik ve taktik çalışmalara önem veren insan. Onunla mantık olarak çok uyuşuyoruz. Galatasaray’a kazanmak için gittik, kazandık. Beşiktaş’a kazanmak için geldik, kazanacağız. Beşiktaş’a Türkiye Şampiyonu olmak için geldim. Çalışma ortamımız, aldığım sonuçlar bunun göstergesidir." 
     
     Nicolini’den inciler 

</TEXT>
</DOC>
