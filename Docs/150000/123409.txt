<DOC>
<DOCNO> 123409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur47.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Topçular İskelesinde araç kuyruğu oluştu... 
</HEADLINE>
<TEXT>

     Bayram tatilinin sona ermesiyle birlikte istanbul'a dönmek isteyen tatilciler, trafikte yaşanan yoğunluk nedeniyle Yalova Topçular İskelesi önünde, 7-8 kilometre uzunluğunda araç kuyruğu oluşturdu. 
     Tatillerini Ege ve Güney Marmara'da geçirmeyi tercih edenler, dönüş yolunda trafikte yaşanan yoğunluk nedeniyle karayollarında ve deniz ulaşımı için iskele önlerinde saatlerce beklemek zorunda kalıyorlar. 
     İstanbul'a feribotla gitmek için Yalova'nın Altınoluk İlçesi'ndeki Topçular İskelesi'ne ulaşmak isteyen araçlar, kent girişinden iskeleye kadar olan 7-8 kilometrelik mesafede kuyruk oluşturdu. 
     Yalova İskelesi'nden hareket eden deniz otobüsü ve hızlı feribot sefereleri için de tatilciler uzun süre kuyrukta beklemek zorunda kalıyor. 
     Yalova-Yenikapı ve Topçular-Eskihisar arasındaki deniz ulaşımı için ek seferler konulmasına rağmen, talebin çok yoğun olması nedeniyle iskele önündeki yığılmalara engel olunamıyor. 
     Bu arada, İzmit körfezini dolaşarak İstanbul'a karayoluyla ulaşmak isteyen araçlar da, Yalova-İzmit karayolunun büyük yoğunluk yaşamasına neden oldular. 
     Karayolunda oluşan yoğunluk nedeniyle zaman zaman tıkanmalar oluşurken, havanın yağışlı olması nedeniyle yolda çok sayıda maddi hasarlı trafik kazası meydana geldiği bildirildi. 
     





</TEXT>
</DOC>
