<DOC>
<DOCNO> 133796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/spo02.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN İNADI 
</HEADLINE>
<TEXT>

Galatasaray’ın Kemal Aslan inadı önceki gece geç saatlere kadar sürdü. Yöneticiler, genç oyuncuyu arayarak, "Sakın Fener’e imza atma" dediler, ancak ikna edemediler 
     YUSUF KOBAL 

     Telefon trafiği 
     GALATASARAY’IN Fenerbahçe’nin renklerine kattığı Gaziantepsporlu Kemal’i transfer edebilmek için önceki gece geç saatlere kadar büyük bir çaba harcadığı öğrenildi. Başkan Celal Doğan’ın genç oyuncuyu Sarı - Lacivertli kulübe verdiğini açıklamasına rağmen Sarı - Kırmızılı yöneticiler, Ümit Milli Takım kampında bulunan Kemal’i arayarak resmi imza atmamasını istediler. 
     
     Çabalar yetmedi 
     UZUN süren telefon görüşmesinde Galatasaray, Kemal’i ikna edemezken, gelişmelerden haberdar olan Fenerbahçeli yöneticiler faks yoluyla saat 23.30’da genç futbolcuya imza attırarak işi garantiye aldılar. Başkan Aziz Yıldırım daha sonra Kemal’i arayarak, "Büyük bir kulübe geldin, kutlarım. Fenerbahçe’de çok başarılı olacağına inanıyorum. Göster kendini" dedi. 
     
4 - 3’ü asla unutamam’Kemal, iki yıl önce Kadıköy’de kaybettikleri maçtan çok etkilendiğini belirtti, "Bu seyirciyle başarısız olmam imkansız" ifadesini kullandı 
     M.ALİ SABUNCU 

     Kaderini etkiledi 
     FENERBAHÇE’NİN Gaziantepspor’dan transfer ettiği Kemal, Sarı - Lacivertli forma altında çok başarılı olacağını iddia etti. Genç oyuncu iki yıl önce Kadıköy’de oynadıkları ve 3-0’dan 4-3 kaybettikleri maçı unutamadığını söyledi, "Son 10 dakikada oyuna girmiştim. Maçtan sonra kendi kendime sordum, böyle bir taraftar hangi kulüpte var" diye konuştu. 
     
     Mesaj yolladı 
     KEMAL, Fenerbahçe seyircisine mesaj yolladı, "Bir futbolcu onların desteğini arkasına aldığında her şeyi yapabilir. Taraftara söz veriyorum, beni keyifle izleyecekler" dedi. Bir menajeri olmadığına da dikkat çeken genç yıldız, "Sayın Celal Doğan bonservis konusunu görüşürken, benim alacağım para konusunda da pazarlık yaptı" dedi. 
     
Taksitler ödeniyor      YÖNETİM, Beşiktaş maçı öncesi uzun zamandır transfer taksitlerini alamayan Fenerbahçeli futbolculara ödeme yapma kararı aldı. Ekonomik sıkıntı nedeniyle bir süredir kemer sıkma politikası uygulayan Sarı - Lacivertli yönetim, ligde büyük önem taşıyan derbi maçı nedeniyle elini yine cebine atacak. 
     
Sakatlar düzeldi      FENERBAHÇE, Beşiktaş ile oynayacağı erteleme maçının hazırlıklarına dün yaptığı çift idmanla devam etti. Derbi maç öncesinde sakat ve hasta oyuncuların düzelmesi teknik heyeti sevindirdi. Sakatlıkları düzelen Serhat, Yusuf ve Ogün ile hastalığı geçen Ortega, ilk kez takımla birlikte antrenmana çıktı. 
     SABAH idmanında salonda kuvvet çalışması yapan futbolcular akşam, el topu oynayıp, pres ve top kapma çalışmasının ardından çift kale maç yaptılar. Çift kalede 11 kişiyle oynayan kırmızı takım, 10 kişiyle oynayan mavi takımı 2-0 yendi. Kırmızı takımda Ceyhun ile birlikte forvette yer alan Serhat, maçın 2 golünü de attı. 
     
21. yüzyıl oyuncusu’      ASBAŞKAN Mahmut Uslu, Gaziantep’ten alınan Kemal’e övgüler yağdırdı. Uslu, Kemal’in özellikleri ve yaşı itibariyle asrın oyuncusu niteliklerini taşıdığını dile getirdi, "Tuncay ve onun gibi gençlerle birlikte Kemal, hem Fenerbahçe’yi, hem de Türk futbolunu sırtlarlar. Kemal, sağ ve sol ayağını kullanabilen, pres yapabilen, defansın her yerinde oynayan bir oyuncu" dedi. 
     
Gelecek güvencedeSarı - Lacivertli yönetim uzun yıllar sonra gençleştirme operasyonuna başladı. Takımın yaş ortalaması düşürüldü, kalan yaşlılara yol gözüktü 
     YALÇIN TÜRK 

     Değişim rüzgarı 
     YILLARCA yıldız transferlerle yolunu çizen, genç yeteneklere fazla ilgi göstermeyen Fenerbahçe kabuğundan yavaş yavaş sıyrılıyor. Yönetim son transferlerde özellikle genç oyunculara yatırım yaparak kulübün geleceğini garanti altına almaya çalışıyor. Takımda uzun bir zaman sonra yaş ortalaması önemli ölçüde düşürüldü. 
     
     Yeni anlayış 
     SEZON başında Tuncay’ı renklerine katan, ara transferde Ümit Milli Takımı’nın yıldız oyuncusu Kemal’i alan Sarı - Lacivertliler, alt yapıdan yetişen Emrah ve Semih’in de üzerine titizlikle eğiliyor. Yönetimin sezon sonunda Abdullah, Steviç, Mirkoviç ve Ogün ile de yollarını ayırması bekleniyor. 
     
20 - 27 yaş arası Futbolcu Yaş Semih Şentürk 20 Erman Yıldırım 20 Tuncay Şanlı 21 Volkan Demirel 22 Kemal Aslan 22 Serhat Akın 22 Recep Biler 22 Oğuz Dağlaroğlu 24 İsmail Güldüren 24 Ali Güneş 25 Fatih Akyel 26 Ceyhun Eriş 26 Erhan Albayrak 26 Ümit Özat 27 Hakan Bayraktar 27 Cem Karaca 27 Mustafa Doğan 27      
     
28 - 30 yaş arası Yusuf Şimşek 28 Ali Akdeniz 28 Sergei Rebrov 29 Vladimir Bes. 29 Rüştü Reçber 30 Ariel Ortega 29 Samuel Johnson 30      
     
30 yaş üstü Abdullah Ercan 32 Zoran Mirkoviç 32 Miroslav Steviç 33 Ogün Temizkanoğlu 34      
     
Kayseri’de dostluk      KAYSERİ Fenerbahçeliler Derneği’nin, Fenerbahçe - Beşiktaş maçında Kayseri Beşiktaşlılar Derneği üyelerini ağırlayacağı bildirildi. Dernek Başkanı Ahmet Demircioğlu, sporun dostluk, barış ve kardeşlik ilkelerini pekiştiren bir yarış olduğunu söyledi, "İki kulüp taraftarlarına anlamlı bir mesaj vermek istiyoruz" dedi. 
     
Biletlere büyük ilgi      FENERBAHÇELİ taraftarlar Beşiktaş maçının biletlerine büyük ilgi gösteriyor. 23 Ocak’ta satışa çıkarılan biletlerin büyük bölümünün satıldığı ve iki gün içinde tamamının tükenmesinin beklendiği öğrenildi. Biletix yetkilileri sadece 50’şer milyon liralık maraton tribün üst bölüm ve numaralı tribün için bilet kaldığı açıklandı. 
     
     



 SPOR 























</TEXT>
</DOC>
