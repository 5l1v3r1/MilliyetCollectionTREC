<DOC>
<DOCNO> 146405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur01.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumkapı'da yangın dramı... Anne ve iki çocuğu can verdi 
</HEADLINE>
<TEXT>

     Kumkapı'da bir apartmanda çıkan yangında, anne ve 2 çocuğu öldü. 
     Mollataşı Caddesi 17 numaralı 3 katlı apartmanın 2. katında henüz belirlenemeyen bir nedenle yangın çıktı. Kısa sürede büyüyerek diğer katlara da sıçrayan yangın, olay yerine gelen itfaiye ekiplerinin yaklaşık bir saatlik çalışması sonucu söndürüldü. 
     Yangının söndürülmesinden sonra apartmanda inceleme yapan itfaiye ekipleri, 3. kattaki dairede Züleyha Recepova 40 ile çocukları Aslan Recepova 10 ve Beratnur Recepova'nın 2 yanmış cesetlerini buldu. 
     Yangın sırasında 3. kattan atlayarak yaralanan aynı aileden Ruslan Recepova ise kaldırıldığı Haseki Eğitim ve Araştırma Hastanesi'nde tedavi altına alındı. 
     Apartmanın diğer dairelerinin boş olduğu, ancak ara sıra mekansız kişilerin barındıkları bildirildi. 
     





</TEXT>
</DOC>
