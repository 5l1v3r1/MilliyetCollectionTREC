<DOC>
<DOCNO> 114845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sondun18.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da çeçen baskını nedeniyle alarmda 
</HEADLINE>
<TEXT>

     Rusya'nın başkenti Moskova'da silahlı Çeçen saldırganların dün akşamdan bu yana bir tiyatroda yüzlerce kişiyi rehin alma eylemi sürerken, ülke çapında bütün ulaşım istasyonlarında ve enerji tesislerinde güvenlik önlemleri artırıldı. 
     İçişleri Bakanlığı sözcülerinden İgor Barski, yaptığı açıklamada, ülke çapında bütün havaalanları, demiryolu ve metro istasyonlarında güvenlik tedbirlerinin sıkılaştırıldığını kaydetti. 
     Bakanlık sözcüsü, polisten, terminal, gar ve havaalanlarındaki kimlik ve bagaj kontrollerinin daha titizlikle yapılmasının istendiğini belirtti. 
     Elektrik Kurumu Başkanı Anatoli Çubays da bütün enerji tesisleri yöneticilerinden güvenlik kontrollerin sıkılaştırılmasının istendiğini açıkladı. 
     İTAR-Tass ajansı, bütün bu önlemlerin yanında Kültür Bakanlığı'nın bugünkü hiçbir tiyatro gösterisi ya da diğer kültürel etkinlikleri iptal etmediğini duyurdu. 
     





</TEXT>
</DOC>
