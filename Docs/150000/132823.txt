<DOC>
<DOCNO> 132823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo01.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen patladı 
</HEADLINE>
<TEXT>

     KARTAL’IN yıldız ismi Sergen Yalçın, spor gündeminde manşetlere taşınan kamp krizi konusunda sessizliğini bozdu. Takımla birlikte Antalya’ya gitmediği için şimşekleri üstüne çeken tecrübeli futbolcu, ağrılarının artması nedeniyle İstanbul’da kaldığını açıkladı. Sergen, "Bana dinlenmem ve özel çalışma yapmam söylendi. İmkanları fazla olduğu için ben de tesisleri tercih ettim" dedi. 
     İSTANBUL’DA günlerini Ümraniye Tesisleri’nde geçirdiğini söyleyen Sergen, "Sabah 08.00’den akşam 20.00’ye kadar tesislerde kaldım" diye konuştu. Tecrübeli futbolcu şunları söyledi "Takımın sorumlusu olan Lucescu ile konuştum. Kalmaya karar verdim. Kafama göre takılmadım. Hangi konuyu kiminle konuşacağımı çok iyi biliyorum. Sinan ağbi neden böyle konuştu anlamadım." 
     
Sportul Bükreş ile oynuyorlar      KAMP programı içinde düşünülen hazırlık maçlarını da İstanbul’a kaydıran Beşiktaş bugün saat 18.00’de Romanya’nın Sportul Bükreş Takımı ile karşılaşacak. Mircea Lucescu’nun İnönü Stadı’nda oynanacak olan karşılaşmada yeni transfer Maldaraşanu’ya da forma vereceği öğrenildi. Öte yandan Siyah - Beyazlılar, Antalya için hazırlanan çift idmanlı çalışma programını değiştirmeden İstanbul’da uygulama kararı aldı. 
     
Yağmurla döndüler      İKİNCİ yarı hazırlıkları için Antalya’ya uçan Beşiktaş, kötü hava şartları nedeniyle çalışmalara başlayamadan İstanbul’a döndü. Dönüş yolculuğunda ilginç olaylar yaşandı. Kartal, Antalya’da havalanırken, ortalığı güneş kapladı. Kafileyi taşıyan uçağın İstanbul’a indiği anda ise yağmur başladı. Bu gelişme Siyah - Beyazlı futbolcular arasında esprilere neden oldu. 
     
Seyyar Ahmet Yıldırım      ANTALYA kampına Teknik Direktör Lucescu’dan izin alarak geç katılan Ahmet Yıldırım’ın son iki günü adeta gökyüzünde geçirdi. Önceki gün Antalya’ya giden tecrübeli futbolcu, çalışmaların iptal olması nedeniyle bir gece kaldıktan sonra dün yine takımla birlikte İstanbul’a döndü. Ahmet’in iki günde yaptığı iki seyahat arkadaşları arasında ilginç yorumlara neden oldu. Siyah - Beyazlı futbolcular başarılı oyuncuya, "Ahmet Çelebi" diye takıldı. 
     
Giunti harek tı      KARTAL’IN sezon başında görüşüp el sıkıştığı, fakat bonservisi konusunda pürüz çıktığı için imza attıramadığı Giunti ile yeniden temasa geçildi. Teknik Direktör Mircea Lucescu’nun da ısrarla istediği İtalyan futbolcunun bu hafta İstanbul’a gelmesi ve imza atması bekleniyor. Beşiktaş’ın transfer arayışlarını İspanya’da da sürdürdüğü belirtiliyor. 
     



 SPOR 
























</TEXT>
</DOC>
