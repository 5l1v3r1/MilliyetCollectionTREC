<DOC>
<DOCNO> 125337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/spor/spo04.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da kritik gün 
</HEADLINE>
<TEXT>

Seçimden çıkan yeni yönetim, Sivasspor maçının ardından görev dağılımını yapacak. Ancak Ağaoğlu’nun, başkanlığa adaylığını koyup, gizli oylama isteyeceği söyleniyor 
     ERGUN ATA 

     Ağaoğlu yalanladı 
     TRABZONSPOR Yönetimi, bugünkü Sivasspor maçının ardından biraraya gelip, görev dağılımı yapacak. İlk toplantıda kriz çıkmasını istemeyen Özkan Sümer ve Ahmet Ağaoğlu’nun kurmayları, yoğun bir kulis faaliyetine girdi. Ancak ortada dolaşan söylentilerde, Ağaoğlu’nun ilk toplantıda başkan adayı olacağı ve gizli oylama isteyeceği belirtiliyor. Ancak bu dedikodu, Ahmet Ağaoğlu tarafından yalanlandı. 
     
     Beklentiler fazla 
     SÜMER’İN kurmaylarından Erol Tuna ise "Herkesin bir çaba içinde olacağı beklentisindeyiz" dedi. Yönetimde, Sümer’in başkan, Ahmet Ağaoğlu ve Osman Ferdi’nin başkan yardımcısı, Tuna’nın ise asbaşkan olacağı ileri sürüldü. Yönetim içinde yer alanlar arasında da beklentilerin fazla olması nedeniyle toplantıda sadece başkanlık seçiminin yapılması, diğer görevlendirmenin ise daha sonraya bırakılması görüşü ağırlık kazandı. 
     
Fenerbahçe maçını unutun’      TÜRKİYE Kupası’nda bugün oynayacağı Sivasspor maçında turu geçip, final oynamayı hedefleyen Trabzonspor’da Teknik Direktör Samet Aybaba, futbolcularından Fenerbahçe karşılaşmasına kafa yormamalarını istedi. Bu maçın lig mücadelesinden bile daha önemli olduğunu vurgulayan Aybaba, "Önümüzdeki engelden kurtulmadan, bir başka büyük engeli kafamıza takarsak yanlış yaparız. Önümüzdeki çukura düşeriz" dedi. 
     
Bushi’ye Çin’den teklif      SAMET Aybaba ile bir türlü anlaşamayan Trabzonspor’un golcüsü Alban Bushi’ye Çin’in Ya Tai takımınden teklif geldi. Arnavut futbolcuyu, Güney Kore’nin Samsung takımının da almak istediği bildirildi. Bursaspor, İstanbulspor, Denizlispor, Malatyaspor, Gençlerbirliği, Gaziantepspor ve Galatasaray’dan öneri geldiğini söyleyen Bushi, Aybaba’dan izin alıp transfer görüşmelerine başladı. 
     



 SPOR 






















</TEXT>
</DOC>
