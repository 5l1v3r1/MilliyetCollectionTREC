<DOC>
<DOCNO> 146671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/siyaset/siy01.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Savaşanlar düşünsün 
</HEADLINE>
<TEXT>

Sezer, "Savaş uzun sürer mi " sorusuna, "Karşı olduğumuzu söyledik. Bu nedenle bunu savaşanlar düşünsün" yanıtını verdi 
     ANKARA Milliyet 

     Cumhurbaşkanı Ahmet Necdet Sezer, Irak’ta savaşın uzun süreceği yorumlarını "Savaşa karşı olduğumuzu her zaman söylüyorduk. Bunu savaşanlar düşünsün" diye değerlendirdi. Sezer, Venezüella Bolivar Cumhuriyeti’nin Ankara Büyükelçisi Dr. Kaldone G. Nweihed’i kabulü sırasında "Kuzey Irak’taki gelişmeleri Türkiye açısından bir tehlike olarak görüyor musunuz " sorusu üzerine Milli Güvenlik Kurulu toplantısından sonra bir açıklama yapıldığını hatırlatarak, "Ona ekleyecek bir şeyim yok" dedi. 
     Sezer, Rusya Federasyonu’nun Ankara Büyükelçisi Petr Vladimiroviç Stegniy’i kabulü sırasında yöneltilen "Savaş uzun sürecek gibi görünüyor. Bu, Türkiye’yi nasıl etkiler " sorusunu da şöyle yanıtladı 
     
     Savaşa karşıyız 
     "Savaşa karşı olduğumuzu her zaman söylüyoruz. Bu nedenle bunu savaşanlar düşünsün. ABD de bunun böyle olacağına ihtimal vermiyordu sanıyorum. Ama bir direnişle karşılaştı. İleride bakıp göreceğiz ne kadar süreceğini." 
     Sezer, "Bu noktada Türkiye’den yeni bir talepte bulunulabilir mi " sorusuna "Şu aşamada böyle bir talep yok. Bulunurlarsa düşünürüz" karşılığını verdi. 
     


SİYASET 
















</TEXT>
</DOC>
