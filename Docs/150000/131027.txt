<DOC>
<DOCNO> 131027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo01.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız sporcu değil, kulüp doktorları da transer ediliyor... 
</HEADLINE>
<TEXT>

     Birinci Süper Futbol Ligi'nde, oyuncu transferinin yanısıra artık kulüp doktorlarının da transferleri gerçekleşmeye başladı. 
     Trabzonspor'da kulüp doktorluğu görevine geçen yıl başlayan Ahmet Çağlar, 1 yıl gibi bir süre içinde 3 takım değiştirerek, liglerde yeni bir transfer biçimine imza attı. 
     Geçen sezon Trabzonspor'u, bu sezonun ilk yarısında Elazığspor'u çalıştıran Çağlar, devre arasında da Samsunspor ile anlaşarak, kırmızı-beyaz-siyahlı takımın Antalya kampına katıldı. 
     Çağlar, yaptığı açıklamada, Türkiye'de kulüp doktorluğunun 1990'lı yılların sonuna doğru başladığını ve gittikçe artış gösterdiğini belirterek, ''Futbol takımları eskiden bu konuda fazla hassas değillerdi. Takım doktorları vardı. Günde birkaç saat futbolcuyu gelip kontrol eder ve tedavi etmeye çalışırdı'' dedi. 
     Kulüp doktorunun tüm gününü görev yaptığı kulübe verdiğini de kaydeden Çağlar, şöyle devam etti 
     ''Futbolcunun sakatlanmasında yapılacak tedaviye kadar, sakatlanmasını azaltacak önlemleri uygulamak önemlidir. Bunun için futbolcunun bünyesi ve performansı iyi bilinmelidir. Kas, kuvvet ve çabukluluk konusunda futbolcuda sıkıntı varsa, bunun önlemi alınmak zorundadır. Kulüp doktoru sağlık işleri organizasyonunu da sağlar ve bir sistem içinde çalışır.'' Türkiye'de sporcu sakatlanmasında futbolcunun toplumsal etkinliklerinin az olmasının da önemli bir etkisi olduğunu kaydeden Çağlar, şöyle konuştu 
     ''Futbolcular genel olarak kendine antrenman dışında iyi bakmıyor. Uyku düzenlerine ve beslenmelerine önem göstermiyorlar. Sosyal faaliyetler de yorucu bir biçimde olmamalıdır. Bir tiyatro veya sinemaya gitmek futbolcunun üzerindeki stresin artmasına neden olabilir. Bu konuda Anadolu kulüpleri daha çok zorluk çekmektedir'' diye konuştu. 
     





</TEXT>
</DOC>
