<DOC>
<DOCNO> 113393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/spor/spo01.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu panik neden 
</HEADLINE>
<TEXT>

Beşiktaş Divan Kurulu Başkanı Şeref Nasır, yönetimin almadıklarını savunduğu raporu elden teslim ettiklerini, bu konuda alınganlık gösterilmesine anlam veremediğini söyledi 
     BİLAL MEŞE 

     Yönetime cevap 
     SİYAH - Beyazlı kulüpte ortalığı karıştıran "bilanço raporu"nun yankıları sürüyor. Divan Kurulu Başkanı Şeref Nasır, yetkilerini aşmadıklarını belirtip, "Denetleme Kurulu’nun hazırladığı raporları İşletme Fakültesi’ne incelettik. Özel bir iş olduğu için de imzaya gerek duymadık. Tekrar ediyorum, bana raporu Prof. Göksel Yücel ile asistanı Kerem Sarıoğlu’nun hazırladığı bildirilmişti" açıklamasını yaptı. 
     
     "Yok diyemezler" 
     4 Ekim’de raporu yönetime gönderdiklerini vurgulayan Nasır, "Böyle bir rapor yok diyemezler. Çünkü bu rapor, kayıtlı olarak elden teslim edildi. Kaldı ki raporun imzasını değil, içeriğini tartışmalılar. Neden bu kadar paniğe girdiler, anlayamıyoruz" yorumunu yaptı. Divan Kurulu Başkanı Nasır, Beşiktaş’ın menfaatleri doğrultusunda hareket ettiklerini, kimseye de husumet beslemediklerini vurguladı. 
     
     "Endişelendik" 
     ŞEREF Nasır, yetkilerini sonuna kadar kullanmayı sürdüreceklerini vurgulayıp, şöyle devam etti "Beşiktaş menfaatleri için kimsenin, özellikle de yönetimin alınganlık göstermesini anlamıyoruz. Dönen varlıkların mevcut borcu karşılayamayacağı yazıyor. Bu bizi endişelendirdi. Derneğin borcu 22 trilyon lira, yıllık gelir ise 1.5 milyon dolar. Bu gelir, faizin yüzde 25’ini ödemeye bile yeterli değil". 
     
Kartal yoğun bakımda      BEŞİKTAŞ, eksikler nedeniyle belini doğrultamıyor. Denizli maçının hazırlıklarını dün çift idmanla sürdüren takımda sabahki antrenmanda sakat Ahmet Dursun, Serdar ve Nouma takımdan ayrı çalıştı. Tümer ise kontrol amacıyla MR çektirdi. Zago’nun cezalı, Yasin’in göz nezlesi olması, Tolga, Sergen, Bayram, Amaral’ın sakatlıktan yeni çıkması, Ahmet Yıldırım’ın da eski performansından uzak görüntüsü teknik heyeti düşündürüyor. 
     
Ümraniye’de kolej’ ruhu      BJK Koleji öğrencileri, dün tesislere gelerek, antrenmanı izlediler ve Siyah - Beyazlı futbolcularla resim çektirip, yemek yediler. Teknik Direktör Mircea Lucescu’dan imza almak için adeta yarışa giren minikler, daha sonra BJK Nevzat Demir Tesisleri’ni gezdiler. 
     
     



 SPOR 




























</TEXT>
</DOC>
