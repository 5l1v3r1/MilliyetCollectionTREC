<DOC>
<DOCNO> 135044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/soneko37.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Koza Davetiyeleri'nin halka arzı yarın... 
</HEADLINE>
<TEXT>

     Yılın ilk halka arzı, yarın başlıyor. 
     Koza Davetiyeleri İmalat İthalat ve İhracat A.Ş. hisselerinin ertelenen halka arzı, 5-7 Şubat tarihlerinde gerçekleştirilecek. 
     Şirketin ödenmiş sermayesinin 2 trilyon liradan tamamı nakit olarak 4 trilyon lira artırılması sonrasında, artırılan 2 trilyon liralık sermayeyi temsil eden hisse senetlerinin 1.8 trilyon lira nominal değerdeki kısmı, Borsa'da satış yöntemiyle halka arz edilecek. 
     1.000 lira nominal değerdeki beher hisse, 8.000 liradan satılacak. 
     Koza Davetiyeleri hisseleri, Bölgesel Pazar'da işlem görecek. 
     SPK'nın 6 Ocak'taki toplantısında alınan karar uyarınca, halka arz süresince ve Bölgesel Pazar'da işlem görmeye başlayacağı tarihten itibaren 1 aylık süre boyunca şirket hisse senetlerinin işlem sırasına iletilecek emirlerde, müşteri hesap numarası girme zorunluluğu bulunuyor. 
     





</TEXT>
</DOC>
