<DOC>
<DOCNO> 105246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/yazar/pulur.html </URL>
<DATE> 2002/09/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hayali ihracattan Naylon Holding’e... 
</HEADLINE>
<TEXT>

     TÜRKİYE "hayali ihracat" kavramını "Mıgırdıç Şelefyanöla tanıdı Şelefyan, Türkiye’de topladığı kırpıntı teneke parçalarını yurtdışına ihraç ediyor, karşılığında da "sac" getiriyordu. İddiaya göre, ihraç için gemilere yüklenen kırpıntı tenekeler, denize dökülüyor, karşılığında gelen "saclar" piyasaya sürülüyordu. 
     
     İKİNCİ "hayali ihracat" bombası "mobilya"da patladı, 1970’li yıllarda başbakan olan Demirel’in yeğeni Yahya Demirel, mobilya yerine sunta ihraç ediyor, karşılığında vergi iadesi alıyordu. 
     Üçüncü "hayali ihracat" furyası Özal’ın iktidarında "destekli" başladı, "Memlekete döviz gelsin de nasıl gelirse gelsin " düşüncesi hayali ihracatı teşvik etti. 
     Uyduruk kıytırık mallar, sözde ihraç ediliyor, Avrupa’ya satılıyor, gelen dövizden, dolar başına "vergi iadesi" alınıyordu. 
     
     1980 ile 1990 yılları arasında "hayali ihracat" için uyduruk, kırpıntı mallara en azından bir TIR’a, gümrük beyannamelerine, elde edilen birkaç gümrükçüye ihtiyaç vardı... 
     
     1990’dan sonra, "hayali ihracat"ın ayak bağı olan bunlar, teker teker tasfiye edildi, bir başka deyimle "gerçek ihracatçı"nın, ya da "yabancı sermaye"nin kılına dokunamadığı "bürokrasi"yi "hayali ihracatçı" silip süpürdü 
     Hayali ihracatçı, artık kendisine güveniyordu, geçmişte yaptığı hataları tekrarlamayacak, TIR’larla, mallarla filan uğraşmayacaktı. 
     Bir kere "hayali ihracat" kavramı isim değiştirdi, artık ona "sahte ihracat" denilebilirdi. 
     Ortada mal olmadığı için, bu malları üretmiş gibi gösterenlerin, onların düzenlediği faturalar tamamen sahteydi. 
     Sözde üretilip, sözde TIR’lara yüklenen mallara, sözde gümrükten geçmiş gibi işlemler yapılıyor, rüşveti alanlar imzaları, mühürleri basıp, işlemleri resmileştiriyorlardı. 
     Sahte, ya da "naylon faturalar" gümrüklerde onaylatılmış çıkış beyannameleri, döviz alım belgeleriyle, vergi dairelerine başvuran "mucize ihracatçılar" vergi iadelerini aldılar... 
     Artık mal da onlarındı, mülk de onlarındı, hatta özel uçaklar bile... 
     Gazeteci Nedim Şener, bu düzeni anlatmak için Orhan Aslıtürk’ün hik yesini seçti "Naylon Holding" Om Yayınları 
     Nedim Şener kitabı için şöyle diyor 
     "Bu kitapta, hayali ihracat organizasyonunu, ekonomik argosuyla, naylon holding kuracak kadar ileri götüren Orhan Aslıtürk’ün hik yesinin arkasında, 1990’lardan 2000’lere sarkan bir vurgun döneminin özeti vardır." 
     
     BU dönemin kahramanlarını, ya da kimlerin ne ölçüde ilgili olduğunu öğrenmek isterseniz kitabın, 86’ncı sayfasından 113’üncü sayfasına kadar şöyle bir tarayın... 
     Liste size hiç yabancı gelmeyecek... 
     
     Nedim Şener, yine de şanslı, kimse ona "sol amigo" diyemeyecek... 
     Oysa 1980’lerde "hayali ihracat"ı yazanlara Başbakan Özal isim takmıştı 
     "Sol amigolar " 
     
     







Aydınlar Yüzyılı 


Dolar 


Üç kritik karar 


Brzezinski diyor ki... 


Rakamlar memuru zorluyor 


Hayali ihracattan Naylon Holding’e... 


AB’nin takvim oyunu 


Ne mutlu Anadoluluyum diyene 


Ulusal ekonominin aldatıcı cazibesi 


Fakirlere vah vah’ toplantısı 


</TEXT>
</DOC>
