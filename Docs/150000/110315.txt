<DOC>
<DOCNO> 110315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun34.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat, Filistin'de seçimlerin Ocak ayında yapılacağinı yineledi 
</HEADLINE>
<TEXT>

     Filistin lideri Yaser Arafat, devlet başkanlığı ve parlamento seçimlerinin daha önce açıklandığı gibi Ocak ayında yapılacağını yineledi. 
     Arafat, Ramallah'da gazetecilere yaptığı açıklamada, ''Seçimlerin yapılması kararı kuşatmadan önce alınmıştı. Seçimler, kararlaştırılan tarihte yapılacak'' dedi. 
     Arafat'ın kuşatmadan önce yayımladığı kararnamede, devlet başkanlığı ve parlamento seçimlerinin kesin tarihi 20 Ocak 2003 olarak belirlenmişti. 
     Filistin lideri Arafat, İsrail askerlerinin Ramallah'tan sonra diğer Filistin kentlerinden de çekilmesini isteyerek, ''İsrail, BM Güvenlik Konseyi'nin geçen haftaki kararının kalan bölümlerini de yerine getirmeli'' dedi. 
     





</TEXT>
</DOC>
