<DOC>
<DOCNO> 136410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo06.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ralliye garanti 
</HEADLINE>
<TEXT>

Uluslararası Motorsporları Federasyonu Başkanı Mosley, savaş çıkması durumunda bile Türkiye ayağının iptal edilmeyeceğini garanti etti 
     IRAK’TA muhtemel bir savaş tehlikesi nedeniyle özellikle bazı takım ve pilotların gelmek istemediği Antalya’daki Dünya Ralli Şampiyonası’nın üçüncü ayağı için Uluslararası Motorsporları Federasyonu FIA Başkanı Max Mosley sert çıktı. Mümtaz Tahincioğlu ile Londra’da bir araya gelen Mosley, durumun tehlikeli olmadığına ikna oldu ve rallinin zamanında yapılacağını müjdeledi. 
     İSVEÇ Rallisi sırasında endişeleri gidermek için yoğun temaslarda bulunan ve takımlarla tek tek görüşen Tahincioğlu, daha sonra gittiği Londra’dan da zaferle ayrıldı. Tahincioğlu, "Türkiye Rallisi 26 Şubat - 2 Mart’ta yapılacak. Gelen takım gelir, gelmeyen gelmez" diye konuştu. Mosley, dün de resmi bir açıklamayla yarışın yapılacağını tüm dünyaya duyurdu. 
     
     



 SPOR 


























</TEXT>
</DOC>
