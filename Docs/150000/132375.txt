<DOC>
<DOCNO> 132375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun10.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç prensesi üç haftalığına silah altına alınacak... 
</HEADLINE>
<TEXT>

     Veliaht İsveç prensesi Victoria, Mart ayında üç haftalığına silah altına alınacak. 
     Saraydan yapılan açıklamaya göre, 25 yaşındaki prenses, Stockholm'ün güneyindeki Almnaes kışlasında üniforma giyecek. Kışlada, İsveç birlikleri, özellikle barış misyonları için eğitim yapıyor. 
     Prenses, kadın ve erkekli 50'den fazla gençten oluşacak grupta yer alacak ve diğerleriyle birlikte silah kullanmayı, hayatta kalma yollarını ve takım çalışmasını öğrenecek. 
     Victoria, eğitimi başarıyla tamamlarsa, İsveç birliklerinin Kosova barış gücünde görev almasını sağlayacak belgeye sahip olacak. 
     Kral Carl Gustav ve Kraliçe Silvia'nın büyük kızı Victoria, geçen Ağustos ayında Kosova'daki çokuluslu güç bünyesinde görev yapan İsveç askerlerini ziyaret etmişti. 
     Yale üniversitesinde 2 yıl siyasal bilimler ve tarih okuyan prenses, BM ve AB'de staj yapmıştı. 
     Victoria, tahta çıktığında İsveç tarihinin dördüncü kraliçesi olacak. 
     





</TEXT>
</DOC>
