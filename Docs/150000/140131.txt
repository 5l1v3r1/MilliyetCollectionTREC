<DOC>
<DOCNO> 140131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo24.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 7 - Göztepe 3 
</HEADLINE>
<TEXT>

p    Birinci Süper Lig'de oynanan Beşiktaş-Göztepe karşılaşması siyah-beyazlı ekibin 7-3'lük üstünlüğüyle sonuçlandı. 
     
     İlk yarı 

     2. dakikada sağdan Tolga'nın yaptığı ortada Nouma'nın dokunamadığı top, savunmada Cumhur'a çarparak filelere gitti 1-0 
     10. dakikada sağdan Tolga'nın yerden yaptığı ortada altıpasta topla buluşan Kaan Dobra'nın bekletmeden vuruşunda, meşin yuvarlak filelere gitti 2-0 
     25. dakikada Mkalele'nin sağdan ortasında savunmadan seken top, önce yan direğe sonra Kaan Dobra'ya çarparak, gol çizgisinin gerisine düşen kaleci Cordoba'nın kucağında kaldı. Hakem Hamza Mısır, bu pozisyonda ''gol'' kararı verdi 2-1 
     26. dakikada Ercan'ın uzaktan sert şutunda, kaleci Cordoba köşeye giden topa müdahale edemeyince, meşin yuvarlak filelere gitti 2-2 
     28. dakikada Pancu'nun soldan kullandığı köşe atışında, ceza alanında topla buluşan Yasin, meşin yuvarlağı ağlara gönderdi 3-2 
     36. dakikada Yasin'in sağdan yaptığı ortada topla buluşan Pancu, yerden düzgün bir vuruşla topu filelere göndererek, farkı 2'ye çıkardı 4-2 
     45. dakikada ani gelişen Göztepe atağında, orta alandan atılan uzun pasta topla buluşan Alp, ceza alanına dek indikten sonra topu Cordoba'nın yanından filelere göndererek, ilk yarının skorunu belirledi 4-3. 
     
     İkinci yarı 

     Siyah-beyazlılar ikinci yarıya, Ronaldo'nun yerine Zago'yu alarak başladı. 
     48. dakikada Yasin Sülün'ün sağdan son çizgiye inerek yaptığı ortada savunmanın müdahale edemediği topu önünde bulan Serdar, bekletmeden sert vurdu ve meşin yuvarlağı filelere gönderdi 5-3. 
     49. dakikada Sinan'ın geri pasında kaleciden önce ceza alanı içinde topa sahip olan Nouma, kaleci Bora tarafından düşürüldü. Hakem Hamza Mısır, bu pozisyonda penaltı noktasını gösterdi. 50. dakikada penaltı atışını kullanan Nouma, topu filelere göndererek farkı 3'e çıkardı 6-3. 
     51. dakikada Ahmet Yıldırım'ın orta alandan uzun pasıyla ceza alanının hemen dışında topla buluşan İlhan, meşin yuvarlağa sert vurdu. Üst direğe çarpan top bir kez daha filelere gitti 7-3 
     56. dakikada Göztepe'de, kaleci Bora'nın yedek kaleci Bülent oyuna dahil oldu. 
     58. dakikada Beşiktaş'ta, Pancu'nun yerine Ahmet Dursun , 60. dakikada da Kaan Dobra'nın yerine Niyazi oyuna girdi. 
     61. dakikada Cem'in sağdan ortasında, ceza alanı içinde topu önünde bulan Zafer, meşin yuvarlağa vuramayınca, Göztepe bir golden oldu. 
     68. dakikada Yasin'in arapasıyla kaleciyle karşı karşıya kalan İlhan'ın vuruşunda, kaleci Bülent topu ayaklarıyla çeldi. 
     71. dakikada Göztepeli Mehmet sarı kart gördü. 
     79. dakikada Göztepe'de, Mehmet'in yerine Cüneyt oyuna girdi. 
     81. dakikada Yasin Sülün'ün pasında ceza alanı içinde kaleciyle karşı karşıya kalan İlhan'ın şutunda, top az farkla yandan auta çıktı. 
     86. dakikada Göztepe'de Ercan, yerini Abdurrahim'e bıraktı. 
     Uzatma dakikalarında Zago'nun hatalı pasıyla topa sahip olan Zafer, kaleci Cordoba ile bir anda karşı karşıya kaldı. Bu futbolcu kötü bir vuruşla topu üstten auta attı ve Beşiktaş karşılaşmayı 7-3 kazandı. 
     





</TEXT>
</DOC>
