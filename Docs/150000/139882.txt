<DOC>
<DOCNO> 139882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/sazak.html </URL>
<DATE> 2003/03/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak’tan barış mesajı 
</HEADLINE>
<TEXT>

     Dr. Salih, ABD’nin İskenderun limanına yaptığı askeri yığınağa, AKP’nin Meclis’ten geçirmekte zorlandığı savaş tezkeresine, Başkan Bush’un dünya kamuoyunu etkileme çabalarına karşın, barış umudunu koruyor. 
     Türkiye’nin de komşu Irak’a saldırılmasına izin vermeyeceği inancında. 
     Irak büyükelçisi, kritik bir dönemde başkentte göreve başladı. Güven mektubunu Çankaya’ya sunduğu günlerde, Gül hükümetinin Ortadoğu’da barış inisiyatifi’ sürüyordu. O uğraşılar son haftalarda hız kesmiş olmasına karşın Büyükelçi Salih, diplomatik girişimlerden h l sonuç alınabileceği görüşünde. Dünkü söyleşimizde, Türkiye’nin Osmanlı’dan bu yana bölge üzerinde var olan gücünü hatırlatarak şöyle diyor 
     "Türkiye bir Kuveyt, Katar değil ki, Irak politikasında ABD ile pazarlık içinde olsun. Ankara’da kiminle konuştuysam bana Körfez Savaşı’ndaki kayıpları anlattılar. Amerika, haksız bir savaşa sürüklüyor Irak’ın komşularını. Bu kirli bir savaş. Biz ne Türkiye’nin ne de öteki komşularımızın Irak halkına karşı böyle bir savaşta Amerika’nın yanında yer alacağına ihtimal veriyoruz." 
     Dr. Salih, TBMM’nin Irak’a savaş anlamına gelecek bir karar almayacağına olan inancını ifade ediyor. Irak Büyükelçisi, Başbakan Gül’ün davetiyle gerçekleşen Taha Yasin Ramazan’ın gizli’ Ankara ziyaretine ilişkin de bilgi veriyor 
     "Biz görüşmenin açık yapılmasından yanaydık. Hükümetiniz kimseye haber verilmemesini isteyince buna uyduk. Taha Yasin Ramazan’a iletilen tekliflerde de bilinmedik şeyler yoktu. Silah denetçilerine kolaylık gösterilmesi, U 2 uçuşlarına izin verilmesi, füzelerle ve var olduğu öne sürülen kitle imha silahlarıyla ilgili bilgilendirmelerin eksik yapılması bunların yok edilmesi gibi tekliflerdi. Bağdat’ta BM denetçilerine zaten her türlü kolaylık gösteriliyor, amaç savaşı önlemekse o yönde ilerlemeler sağlandı." 
     Büyükelçiye göre ABD’nin her şeye rağmen savaşı başlatması halinde olacaklara gelince... Dr. Salih, şunları söylüyor 
     "Irak bir Afganistan değildir. ABD’nin savaş gücünü biliyoruz, Körfez Savaşı’ndaki gibi yine Bağdat’a bomba yağdırabilir ama Irak’ı işgal ederek, İngilizlerin 1920’lerdeki sömürge rejimini sürdüremez. Arap ve Müslüman topraklarında Amerikan askeri Şaron’un Filistin’deki durumuna düşer. Caddelerde dolaşamazlar. Afganistan’ı görüyorsunuz, Karzai yönetimi Amerikan koruması altında ve Kabil’in dışında hiçbir gücü yok. ABD, Irak’a saldırırsa aynı duruma düşecek. Irak halkını hiçbir zaman kazanamayacak. Çünkü bu Siyonist işgale Araplar izin vermez." 
     Irak Büyükelçisi’yle söyleşiyi barışa şans dileyerek’ noktalıyoruz. TBMM bugün tezkereyi çıkarabilecek mi 
     Ankara kulislerinde ABD ile mutabakat belgesinin h l imzalanmadığı konuşuluyor. Belirsizlik sürüyor. 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
