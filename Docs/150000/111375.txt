<DOC>
<DOCNO> 111375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/dunya/dun04.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Major’ın iftira davası’ geri tepti 
</HEADLINE>
<TEXT>

     DIŞ HABERLER SERVİSİ 

     Son haftalarda patlayan evlilik dışı ilişki skandalıyla başı bir hayli ağrıyan İngiltere’nin eski muhafazak r Başbakanı John Major’ın başı şimdi de, vaktiyle dava ettiği bir dergiyle dertte. 
     Sol eğilimli The New Statesman, John Major’ın 1993 yılında kendileri hakkında açtığı "iftira" davasından dolayı yaptıkları mahkeme masraflarını geri istedi. Major’ın, eski Bakan Edwina Currie ile ilişkisinin ortaya çıkmasından sonra harekete geçen dergi, Major’a bir mektup yazarak kendileri hakkında açtığı davadan dolayı yaptıkları masrafları geri istedi. Dergi, o tarihte eski Başbakan’ın konutundaki bir aşçıyla bir ilişkisi olduğunu yazmış, ancak Major bu iddiayı yalanlamış, dergi hakkında iftira davası açmıştı. Dergi son skandalın, eski Başbakan’ın sürekli yalan söylediğine bir kanıt olduğunda ısrar ediyor. 
     



 DÜNYA 













</TEXT>
</DOC>
