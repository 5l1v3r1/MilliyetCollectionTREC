<DOC>
<DOCNO> 132372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun07.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Donald Rumsfeld Saddam'sız Irak, Türkiye ekonomisine yarar 
</HEADLINE>
<TEXT>

     ABD Savunma Bakanı Donald Rumsfeld, Irak'ta Devlet Başkanı Saddam Hüseyin rejiminin yerine ılımlı bir yönetimin iktidara gelmesi durumunda, Türkiye'nin ekonomisinin bu durumdan büyük yarar göreceğini söyledi. 
     Rumsfeld, Yedek Subaylar Derneği'nin yıllık kongresinde yaptığı konuşmada, Saddam'ın devrilmesinin sağlayacağı olası sonuçları anlatırken, ekonomik boyutta Türkiye'ye de değindi. Rumsfeld, şöyle dedi 
     ''Irak'ta yeni yönetim iktidara gelirse, güç ekonomik koşullarda yaşayan Türkiye ile Ürdün gibi ülkelerin elde edeceği avantajları bir düşünün. Ilımlı rejimler yapıcı ilişkiler ister. Zeki ve iyi eğitimli insanlarla dolu olan Irak'ın teknik imkanları da var. Barış içinde yaşayan, Kuveyt'i işgal etmeyen, Ürdün'ü tehdit etmeyen, komşu ülkelerin istikrarını bozmaya çalışmayan bir Irak'ın getireceği yararları düşünün. Böyle bir Irak'ın Türkiye ile sınırından ekonomik faaliyetlerin serbestçe dolaşabilmesi, hem Türkiye, hem de tüm bölge için olumlu bir gelişme olacaktır.'' 
     





</TEXT>
</DOC>
