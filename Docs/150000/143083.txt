<DOC>
<DOCNO> 143083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun04.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam muhalifleri, Kuzey Irak zirvesi için Ankara’da 
</HEADLINE>
<TEXT>

     ANKARA Milliyet 

     Irak Kürdistan Yurtseverler Birliği lideri Celal Talabani, Irak Türkmen Cephesi lideri Sanan Ahmet Aga ve Irak Kürdistan Demokratik Partisi yetkilisi Neçirvan Barzani, Ankara’da salı günü yapılması planlanan Kuzey Irak konulu toplantıya katılmak için Ankara’ya geldi. 
     Esenboğa Havalimanı’nda partililerin karşıladığı Neçirvan Talabani, "Türk ve Amerikalı dostlarımızla bizi ilgilendiren meseleleri konuşacağız" dedi. 
     Diyaloğun önemine dikkat çeken Aga ise, her şeyin daha iyi olacağını umduğunu ifade etti. 
     
     HALİLZAD DA KATILACAK 
     Türk yetkililerin yanı sıra ABD Başkanı Bush’un Irak danışmanı Zalmay Halilzad’ın da katılacağı toplantının, Türkmenlerin geleceği ve Türkiye’nin olası bir operasyon çerçevesinde izleyeceği Kuzey Irak politikası açısından bir dönüm noktası niteliği taşıyacağı belirtiliyor. 
     



 GÜNCEL 














</TEXT>
</DOC>
