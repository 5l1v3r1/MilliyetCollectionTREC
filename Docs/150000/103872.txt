<DOC>
<DOCNO> 103872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sonspo11.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Bursaspor 0 
</HEADLINE>
<TEXT>

     Birinci Süper Futbol Ligi'nde Galatasaray, Bursaspor'u 2-0 yenerek ligdeki galibiyet serisine devam etti. 
     
     İlk devre 

     11. dakikada Tayfun'un soldan kullandığı serbest vuruştan gelen topa, Murat kafayı vurdu. Meşin yuvarlak yandan auta gitti. 
     13. dakikada Felipe'nin ara pasıyla ceza alanına giren Hasan'ın 
     sert şutunda, kalece Kelemen topu kornere çeldi. 
     Aynı dakikada Vedat'ın ceza alanı dışından sert şutunda, meşin yuvarlak kaleci Kelemen'de kaldı. 
     17. dakikada Ömer'in sağdan ortasında, ceza alanı içindeki Okan 
     kötü bir vuruşla topu auta attı. 
     20. dakikada Bülent'in ceza alanı dışından vuruşunda, topu elinden 
     kaçıran kaleci Kelemen, ikinci hamlede meşin yuvarlağa sahip oldu. 
     22. dakikada ceza alanının sol çaprazında topla bulaşan Tayfun'un 
     sert şutunda, kaleci Mondragon topu güçlükle kornere çeldi. 
     25. dakikada Arif'in sağdan ortaladığı topa, kale alanı içindeki 
     Bülent uçarak kafayla vurdu. Top yandan auta çıktı. 
     29. dakikada sağdan Fatih'in kullandığı korner atışında, 
     Galatasaray savunması topu ceza alanı dışına attı. Müsait durumda kaleyi karşıdan gören pozisyonda topla buluşan Tayfun'un sert şutu, savunmaya çarparak az farkla yandan kornere gitti. 
     31. dakikada Vedat, sol kanattan Ergün'ü kaçırdı. Bu futbolcunun 
     ortasında Felipe, voleyle topu üstten auta attı. 
     32. dakikada Ömer'in ceza alanı dışından sert vuruşunda, yere 
     çarpan topu kaleci Mondragon zorlukla uzaklaştırdı. 
     33. dakikada Hasan, ceza alanının hemen dışından topa çok sert 
     vurdu. Ancak meşin yuvarlak az farkla auta gitti. 
     34. dakikada Batista'nın pres yaparak kazandırdığı topla Arif ceza 
     alanı dışında buluştu. Bu futbolcunun vuruşunda, kaleci Kelemen son anda parmaklarının uçuyla topu çeldi. 35. dakikada Ümit Davala'nın sağdan ortaladığı topa, ceza alanı içindeki Ümit Karan vurdu. Ancak meşin yuvarlar yandan auta çıktı. 36. dakikada Batista'nın sağdan ceza alanına yerden ortasında, kaleci Kelemen'i geçen topu, arka direkte Bursaspor savunması kornere attı. 40. dakikada Felipe'nin ara pasıyla hareketlenen Ümit Karan'dan önce kaleci Kelemen'in ceza alanı dışına kadar çıkarak ayaklarıyla uzaklaştırmaya çalıştığı top, Arif'in önünde kaldı. Bu futbolcu, ceza alanı dışından sol çaprazdan mükemmel bir vuruşla topu filelere gönderdi 1-0 45. dakikada Bursaspor savunmasının pas hatası yapmasıyla topa sahip olan Felipe, çalımlarla ceza alanına yaklaştı ve yaklaşık 20 metreden vuruşunu yaptı. Top yandan az farkla auta çıktı. Karşılaşmanın ilk yarısı 1-0 Galatasaray üstünlüğüyle sona erdi. 
     
     İkinci Devre 

     Bursaspor, karşılaşmanın ikinci yarısına Junior'un yerine Franja'yı xx oyuna alarak başladı. 
     49. dakikada Felipe'nin, ceza alanı önünde rakibini çalımlamak 
     isterken açılan top, Arif'in önüne geldi. Bu futbolcunun sert şutunda, kaleci Kelemen'in müdahelesine karşın meşin yuvarlak filelere gitti 
     2-0. 
     54. dakikada sağdan ceza alanına giren Murat'ın pasında, penaltı 
     noktası üzerinde topla buluşan Tayfun'un sert şutunda, meşin yuvarlak üstten auta çıktı. 
     58. dakikada Ergün'ün soldan ortasında, ceza alanı içinde 
     altıpasta uygun durumda topla bulaşan Ümit Karan, meşin yuvarlağı yandan auta attı. 
     60. dakikada ceza alanı hemen dışından serbest vuruş kullanan 
     Murat Sözkesen'in kaleye gönderdiği top, yan direkten döndü. 
     66. dakikada Arif'in pasıyla sol çaprazdan ceza alanına giren Ümit 
     Karan'ın uygun durumda sert şutunda, kaleci Kelemen'den dönen top kornere çıktı. 
     68. dakikada Galatasaray'da, Felipe'nin yerine Cihan x , 69. 
     dakikada da Bursaspor'da Okan'ın yerine Ender x oyuna girdi. 
     71. dakikada Ergün'ün ceza alanı dışından sert şutunda, kaleci 
     Kelemen iki hamlede topu kontrol etti. 
     Aynı dakikada Galatasaray'da Ümit Karan, yerini Pinto'ya x 
     bıraktı. 
     75. dakikada Galatasaraylı Ümit Davala sarı kart gördü. 
     76. dakikada Fatih'in aşırtma pasında Ender, Galatasaray 
     savunmasının arkasına sarkarak, kaleci Mondragon ile karşı karşıya kaldı. Bu futbolcu topu kontrol etmek isterken, Kolombiyalı kaleci meşin yuvarlağı tutarak, mutlak bir tehlikeyi önledi. 
     79. dakikada Ümit Davala'nın kısa düşen geri pasında topa müdahale 
     eden Ender, kalesinden çıkan Mondragon'dan dönen meşin yuvarlağı boş kaleye göndermek isterken auta attı. 
     80. dakikada Bursasporlu Ömer sarı kart gördü. 
     81. dakikada Galatasaray'da, Ümit Davala'nın yerine Sarr x oyuna 
     girdi. 
     82. dakikada Bursaspor'da, Murat'ın yerine Alp x oyuna dahil 
     oldu. 
     89. dakikada soldan Hasan'ın ortasında, ceza alanı içinde 
     altıpasta kaleciyle karşı karşıya kalan Arif'in vuruşunda, meşin yuvarlağa kaleci Kelemen iki hamlede sahip oldu. 
     Karşılaşma da Galatasaray'ın 2-0 galibiyetiyle sona erdi. 
     





</TEXT>
</DOC>
