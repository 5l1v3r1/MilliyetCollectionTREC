<DOC>
<DOCNO> 142415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/yilmaz.html </URL>
<DATE> 2003/03/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
ABD merkezde yeni isim stokluyor 
</HEADLINE>
<TEXT>

     Üstelik yalnızca Erdoğan’ın değil, AKP kadrolarının da... 
     ABD, hükümetin önüne tezkere kartını çıkardı, kabine dört bir taraftan dağıldı. 
     
     Erdoğan yakınlarıyla 
     Bir yanda Saddam’ın barışından medet uman Kürşad Tüzmen, öbür yanda Amerikan askerinin Türkiye topraklarında olmasını sorgulayan Meclis Başkanı Bülent Arınç, beri tarafta "parti içi demokrasi" adına bakanlarının hayır oyu kullanmaları karşısında sessiz kalan Başbakan Abdullah Gül... 
     ABD’nin tezkere sınavı ile AKP’yi elediğini düşünenler, Washington yollarına düştüler bile... Bu gelişmeleri çok iyi bilen Erdoğan yeni kabinede en yakınları ile olmayı seçecek. Beklentiler, Erdoğan’ın "yıldız" aramaktan çok, kader arkadaşlarını bakanlıklara getirmesi yönünde. Siyasi danışmanı Ömer Çelik, işadamı Ali İbiş, avukatı Hayati Yazıcı gibi... Meclis dışından Başbakanlık kadrolarına atayacağı isimlerin başında Cüneyt Zapsu’nun adı geçiyor. Dışişler Danışmanı Egemen Bağış’a ise nasıl bir görev düşecek göreceğiz. 
     
     Oyun mu, kader mi 
     Tezkere’nin Meclis’ten geçmemesi bir oyun mu, yoksa kader mi bunu şimdilik kimse tam olarak bilmiyor. Bilinen durum ABD’nin eskisinden daha çok AKP’ye kuşku duyacağı. 
     Geçtiğimiz hafta ABD Temsilciler Meclisi Dış İlişkiler Komitesi Başdanışmanı Alan Makovsky, siyasilerle bir dizi görüşme gerçekleştirdi ve tezkereye destek aradı. 
     ABD’ye Türkiye’nin siyasi geleceği ile ilgili notlar da götürme talimatı alan Makovsky, elinde çok malzeme ile memleketine dönmedi. Motorola ile mahkemelik olan Cem Uzan’dan duydukları tedirginliğin üzerine, AKP’nin "her söyleneni yapacak" bir siyasi müttefik olmadığı gerçeği eklenince, merkez sağda arayış güçlendi. 
     
     LDP’ye başkan ol 
     ABD senatörleri ile Türkiye’ye gelen Makovsky, ANAP’tan Birkan Erdal ile görüştü, DYP’den ise İlhan Kesici’nin danışmanı ile... Diyeceksiniz ki parti liderleri ile niye görüşmedi 
     ANAP Genel Başkanı Ali Talip Özdemir, Erdal’ı görevlendirdi. Makovsky’nin DYP Genel Başkanı Mehmet Ağar ile görüşmesi için devreye giren Mehmet Ali Bayar başarısız oldu. ABD’den gelen siyasetçiler Ağar’ı Susurluk’ta bırakmışlar, ötesini düşünmek bile istemiyorlar. 
     ANAP’tan DYP’ye geçerek aradığı liderliği bulamayan Kesici ise ABD için bile halen lider adayı muhatabı olarak yerini koruyor. Besim Tibuk’un ayrılmasından sonra lider arayışına giren LDP’den aldığı genel başkanlık teklifini geri çeviren Kesici, bu hafta sonu Washington’a gidecek işadamı heyeti ile birlikte temaslarını sürdürecek. 
     
     İsim stoklanıyor 
     Bugün siyaset sahnesinde anılan isimler kalıcı olacaklar mı 
     Bunun kararı önümüzdeki iki yılda verilecek. 
     ABD, Ortadoğu’yu yeniden dizayn ederken, İsrail - Filistin meselesinde biz nerede duracağız 
     Avrupa Birliği ile yaşadığımız KKTC sorunu ortada ve daha uzun yıllar süremez. Yine bugün yarın Ermenistan ile sınır sorunu gündeme gelir. 
     Kuzey Irak’taki gelişmeleri kestirmek güç... 
     ABD’nin yaptığı veya yapmak istediği, iki yıl sonrası için merkez sağda isim stoklamak gibi duruyor. 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
