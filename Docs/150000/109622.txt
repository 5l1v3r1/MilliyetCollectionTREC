<DOC>
<DOCNO> 109622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/aspo.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM’DEN İTİRAF 
</HEADLINE>
<TEXT>

Barcelona’ya karşı Christian, Arif ve Felipe üçlüsünü bir arada oynatmak büyük riskti 
     Sistem henüz oturmadı’ 
     BARCELONA karşısında, geçen sezonki kadrosundan altı farklı isimle sahaya çıkan Galatasaray’da, galibiyet yolunu açacak risk sonuç vermedi. Teknik Direktör Fatih Terim, zaman zaman böyle devreler atlattıklarını dile getirip, "Felipe, Arif ve Christian’ı bir arada oynatmak riskti. Ortaya çıkan tablo, sistemin daha oturmadığını gösteriyor. Zamana ihtiyacımız var" diye konuştu. 
     
     Presi bilmeyenler var’ 
     TERİM, yeni oyuncularının alışık olmadıkları işleri yapmak zorunda kaldıklarını da dile getirdi. Başarılı hoca sözlerini şöyle sürdürdü "Belki de aramızda, daha önce oynadığı takımlarda, hiç pres yapmamış oyuncular var. Hedefimiz gruptan çıkmak. Bu yenilgi dünyanın sonu değil. Skora karşın, ikinci tura çıkma yolunda, her hangi bir endişe içerisinde değilim" dedi. 
     



 SPOR 


























</TEXT>
</DOC>
