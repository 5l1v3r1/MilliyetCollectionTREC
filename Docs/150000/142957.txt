<DOC>
<DOCNO> 142957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yasam/yas01.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyet hapında tehlike 
</HEADLINE>
<TEXT>

Bitkisel diyet ilacı efedrinin beyzbolcu Bechler’in ölümünde etkili olduğu belirlendi. Uzmanlar uyarıyor, yüksek tansiyonu olanlar ilacı kullanmasın 
     DIŞ HABERLER SERVİSİ 

     100 ölüm raporu 
     ABD’Lİ ünlü beyzbol oyuncusu Steve Bechler’in ölümünde, şaibeli bitkisel diyet ilacı efedrinin rol oynadığı saptandı. Popüler kilo düşürücü efedrin ile ilgili olarak, Amerikan Gıda ve İlaç Dairesi FDA uyarıda bulundu. İçinde efedrin bulunan ilaçların yasaklanmasıyla ilgili duyuruda bulunan tüketici danışma grupları, efedrin kaynaklı 100 ölümün rapor edilmiş olduğunu açıkladı. Uzmanlar, efedrini yüksek tansiyonlular ile kafein tüketenlerin kullanmaması konusunda uyardı. 
     
     Kalp açısından riskli 
     KİLO sorunu olan ABD’li beyzbolcu Bechler’in, içinde efedrin bulunan Xenadrine RFA - 1 adlı ilaçtan günde üç tablet kullandığı ve ölümüne beyin kanamasının neden olduğu belirlendi. Efedrinin kalp atışlarını hızlandırabildiği ve damarları büzme özelliği olduğu biliniyor. Amerikan hükümeti sağlık yetkilileri, efedrin ve efedrin içeren ürünlerin etiketlerinde daha uyarıcı açıklamaların yer alması konusunda yaptırıma gitmeyi planlıyor. 
     

</TEXT>
</DOC>
