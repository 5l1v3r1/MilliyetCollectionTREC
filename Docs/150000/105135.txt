<DOC>
<DOCNO> 105135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sonspo03.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam yarın İspanya ile karşılaşacak 
</HEADLINE>
<TEXT>

     14. Dünya Erkekler Basketbol Şampiyonası finallerinde, ilk 3 günlük mücadele sonunda ilk tur grup maçları tamamlandı ve 2. tura kalan 12 takım belli oldu. 
     Şampiyonada B Grubu'nda yer alan A Milli Takım, Porto Riko ve Brezilya yenilgilerinden sonra dün gece Lübnan'ı farklı skorla yenerek, grup 3.lüğünü elde etti ve 2. tura yükseldi. 
     2. turda E Grubu'nda yer alacak ve gruba 2 puan ve averajla Angola'nın önünde 5. sırada başlayacak olan milliler, yarın ilk maçlarını 4 puan ve averajla grup lideri olan İspanya ile yaptıktan sonra 3 Eylül Salı günü Angola, 4 Eylül Çarşamba günü de Yugoslavya ile karşılaşacak. 
     2. turda F Grubu'nda da 4'er puanlı Arjantin ve ev sahibi ABD'nin yanı sıra, 3'er puanlı Almanya ve Yeni Zelanda ile 2'şer puanlı Rusya ve Çin Halk Cumhuriyeti bulunuyor. 
     2. tur maçları sonunda gruplarda ilk 4 sırada yer alacak toplam 8 takım, çeyrek finale yükselecek. 
     Conseco Fieldhouse ve RCA Dome Spor Salonlarındaki şampiyonada yarın ayrıca TSİ 19.00'da Kanada-Lübnan ve Cezayir-Venezuella arasında 13.lük-16.lık klasman maçları yapılacak. Bu karşılaşmaları kazanacak takımlar, 3 Eylül Salı günü 13.lük, yitirenler ise 15.lik için karşı karşıya gelecek. 
     Şampiyonada 2. tur grup müsabakaları öncesi E ve F gruplarındaki puan durumları şöyle 
     
     
E GRUBU TAKIMLAR O G M A Y P 1-İspanya 2 2 - 159 124 4 2-Brezilya 2 2 - 178 172 4 3-Yugoslavya 2 1 1 182 134 3 4-Porto Riko 2 1 1 164 165 3 5-Türkiye 2 - 2 161 166 2 6-Angola 2 - 2 118 201 2 
     
     F GRUBU 
     
     
TAKIMLAR O G M A Y P 1-Arjantin 2 2 - 212 166 4 2-ABD 2 2 - 188 152 4 3-Almanya 2 1 1 175 180 3 4-Yeni Zelanda 2 1 1 175 193 3 5-Rusya 2 - 2 162 190 2 6-Çin Halk Cumh. 2 - 2 141 172 2 
     Yarınki 2. tur grupları ilk maçlarının programı ise şöyle belirlendi 
     E Grubu 
Porto Riko-Yugoslavya 
Türkiye-İspanya 
Brezilya-Angola F Grubu 
Yeni Zelanda-Almanya 
Rusya-ABD 
Arjantin-Çin Halk Cumhuriyeti 
     





</TEXT>
</DOC>
