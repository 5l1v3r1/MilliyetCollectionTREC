<DOC>
<DOCNO> 129018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yasam/yas05.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Evladını gözyaşıyla uğurladı 
</HEADLINE>
<TEXT>

Vali Yardımcısı Şakir Özdikici gencecik evladını toprağa verirken ayakta duramıyordu 
     BÜLENT ÖZDEMİR İstanbul 

     Arkadaşının İkitelli’deki evinde, Emine Soysaldı 19 ile tüpten sızan gazdan zehirlenerek öldüğü belirtilen, İstanbul Vali Yardımcısı Şakir Özdikici’nin 21 yaşındaki oğlu Tolga Özdikici, gözyaşları arasında toprağa verildi. 
     İstanbul Teknik Üniversitesi Gemi İnşaat Mühendisliği üçüncü sınıf öğrencisi Tolga Özdikici için Ataköy 5. Kısım Camii’nde cenaze töreni düzenlendi. 
     Şakir ve Nesrin Özdikici’yi teselli etmeye çalışan İstanbul Valisi Erol Çakır ile eşi Mübeccel Çakır, cenaze namazı sonrası aile adına taziyeleri kabul etti. 
     DYP Genel Başkanı Mehmet Ağar’ın çelenk gönderdiği törene, Vali Çakır’ın yanı sıra bazı vali yardımcıları ile kaymakamlar, İstanbul Emniyet Müdürü Hasan Özdemir, Şişli Belediye Başkanı Mustafa Sarıgül, Özdikici’nin ablası Ebru Özdikici, aynı evden sağ kurtulan arkadaşları Cem Onur Pal, Ayşe Selcanbay ve Vedat Özkan katıldı. Özdikici’nin cenazesi Zincirlikuyu Mezarlığı’nda toprağa verildi. 
     



 YAŞAM 

























</TEXT>
</DOC>
