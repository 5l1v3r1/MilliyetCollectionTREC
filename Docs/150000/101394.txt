<DOC>
<DOCNO> 101394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yazar/bila.html </URL>
<DATE> 2002/08/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş’in siparişi 
</HEADLINE>
<TEXT>

     Ankara’da büro tutmasından ve İstanbul’daki temaslarından anlıyoruz ki, Kemal Derviş’in bir partiye girmesi, bakanlıktan istifa etmesi kadar zor olacak. 
     Derviş’in hareketleri, suyun soğukluğundan korkan çocukların ayaklarını denize bir - iki vurup kaçmalarına benziyor. 
     Denize girmek istiyor da biraz korkuyor. Koşulları var... 
     Nedir onlar 
     Sol bir araya gelecek, üzerine biraz liberal sağ eklenecek... 
     Nasıl olacak bu 
     DSP, CHP, YTP birleşecekler. Aralarına SHP, TDP, ÖDP, TKP, İP solda ne bulurlarsa alacaklar. 
     Sonra 
     Sonra biraz liberal sağ gerekecek bu ittifaka DTP, LDP, ANAP veya biraz ANAP ve Arı Grubu eklenecek. 
     İşte, sana, sosyal liberal sentez veya solda birlik... 
     Peki, Derviş’in koşulları bu kadarla bitiyor mu 
     Bitmiyor... 
     Başka ne istiyor 
     Bu ittifakla ortaya çıkan "siyasi varlık" en az yüzde 25 - 30 arasında oy alacak. Alacak ki, tek başına, istikrarlı, çoğunluğu temsil eden, "güçlü bir hükümet" kurulabilsin... 
     Başka 
     Bir de bu siparişin üç aya yetişmesi koşulu var. 
     Başka da koşul yok 
     Türk siyasetinin bu siparişi karşılaması mümkün değil. Üç ay değil üç yıl da verseniz, bu sipariş Derviş’in masasına gelmez... 
     Derviş’in aradığı tek başına veya ona yakın güçte iktidar, anketlere göre AK Parti’de görünüyor. "Çağdaş" mıdır, "makul" müdür, bilinmez ama aranan çoğunluk şimdilik AK Parti etrafında görünüyor. Derviş’in aradığı koşullardan en azından birini AKP lideri sağlamış durumda... 
     Derviş, Nasrettin Hoca misali, "ya tutarsa" diye göle maya çalmak yerine, halkın karşısına çıkıp iddiasını ortaya koymalı. 
     İstanbul’daki siyaset mühendislerinin yaptığı hesap çarşıya uymadı. Derviş bu hesabı uydurmak istiyorsa, Boğaziçi temaslarına ara verip, halkla konuşmaya başlamalı. İşçiye, işsize, memura, köylüye, emekliye "güçlü ekonomiye geçiş programı"nı anlatmalı. Rüzgarı onlardan almalı... 
     Siyasete girip girmemeye öyle karar vermeli... 
     İstanbul’a sipariş yazdırarak değil... 
     
     







Beyaz Türkler’e siyasetname 


Bir öykü 


Derviş’in siparişi 


Derviş ve... 


Brezilya grip oldu, biz de nezle 


2003 başından itibaren devlet nereden buldun’ diyecek 


Suya, sabuna dokunmayan pisler... 


Üçyüz Yıllık Gecikme 


Solun kalesi Tunceli 


Bu lemde kral o be kardeşim 


Derviş’e siyasette bir şans tanınmalı mı 


Yasaklar aç bırakmış 


</TEXT>
</DOC>
