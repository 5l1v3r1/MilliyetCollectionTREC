<DOC>
<DOCNO> 112504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/gun05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrak Yasası değişecek 
</HEADLINE>
<TEXT>
Bayrağımızı giyebileceğiz 
Bakan Çakmakoğlu, bayrak kanununun değiştirilmesi için Başbakanlığa tasarı sundu... 
     DEMET ÖZTÜRK DHA 

     Milli Savunma Bakanı Sabahattin Çakmakoğlu, Türk Bayrağı Kanunu’nda değişiklik yapılması için hazırladıkları kanun tasarısını Başbakanlığa sunduklarını söyledi. Çakmakoğlu, tasarının kanunlaşması halinde, Türk Bayrağı’nın, belden yukarı giysilerde giyim eşyası, süs ve aksesuar olarak kullanılabileceğini, tereddütlü durumlarda da Milli Savunma, Kültür, İçişleri ve Milli Eğitim bakanlıklarından yetkililerin oluşturacağı dört kişilik komisyonun karar vereceğini açıkladı. 
     
     GÖĞSÜMÜZ KABARDI’ 
     Türk insanının, coşkulu anlarında Türk Bayrağı’nı her yerde görmek istediğini belirten Çakmakoğlu, şöyle konuştu "Özellikle, Dünya Kupası’nda Milli Takımımızın 3. olmasıyla büyük coşku yaşandı. Vatandaşlarımız, Türk Bayrağı baskılı tişörtler giyerek bu coşkusunu yaşamak istedi. Doğrusu bu milli duygular ve coşku bizim de göğsümüzü kabarttı. Bunun üzerine, daha önce düşündüğümüz ve gerçekleştirmek istediğimiz yasadaki değişiklik için harekete geçtik." 
     



 GÜNCEL 























</TEXT>
</DOC>
