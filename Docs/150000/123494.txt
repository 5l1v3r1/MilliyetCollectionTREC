<DOC>
<DOCNO> 123494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yazar/pulur.html </URL>
<DATE> 2002/12/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Boş laflar... 
</HEADLINE>
<TEXT>

     BAYRAM ertesi, şöyle bir düşünün bakalım, günlük yaşamımızın ne kadar boş laflarla dolu olduğunu göreceksiniz... 
     Telefon çalar açarsınız 
     "O merhaba, sen evde misin " 
     "Hayır sinemadayım .." 
     Haydi cep telefonu olsa neyse, adam hem evi arıyor, hem de soruyor 
     "Evde misin " 
     Bu boş laf değil mi 
     
     DIŞARIDA şakır şakır yağmur yağıyor, karşılaşıyorsunuz 
     "Ne yağmur değil mi " 
     Bir boş laf daha, boş laf tükenmez... 
     
     YA da ağustos sıcağı buram buram terliyorsunuz 
     "Amma sıcak yahu .." 
     Sanki siz, hava serin demişsiniz 
     
     O gün spor giyinip işe gelmişsinizdir, sorarlar 
     "Hayrola, niye takım giyinip, kravat takmadın " 
     Ertesi gün takım giyinip, kravat bağlamışsınızdır, yine sorarlar 
     "Hayrola, akşam bir yere mi " 
     
     HELE hele şişmansanız... 
     Görür görmez ilk laf 
     "Yahu çok şişmanladın " 
     Sanki sen şişman olduğunu bilmiyorsun, ne evinde ayna var, ne belinde kemer var, üstelik kırk yıllık şişmansın, soran da bunu biliyor ama, boş laf etmeden durmak mümkün mü 
     Sadece şişmanlık üzerine nutuk atsa iyi, bir de perhiz, diyet reçetesi 
     "Şunu ye, şunu yeme, şundan şu kadar bundan bu kadar, bak nasıl kilo verirsin. Ragıp Abiyle Selma Teyze bu diyeti yaptı, yirmişer kilo verdiler " 
     
     BİRİSİNİ sorarlar 
     "Şu adamı tanıyor musun 
     "Hayır tanımıyorum " 
     "Oooo, ben onun yedi sülalesini bilirim " 
     İyi bil, sana soran mı var 
     Hayır, anlatacak, boş laf edecek. 
     Olur ya, birisi hakkında soracak olursunuz 
     "Valla bana pek sorma .." 
     Tanıyorsan söyle, tanımıyorsan söyleme, niye şüphe uyandırıyorsun 
     
     BİRİSİ iş için başvurmuştur, "Beni şundan sorun " demiştir. 
     Sorarsınız 
     "Çalışkan mıdır, dürüst müdür " 
     Kimi "Ehh " der, kime dudak büküp geçer, bir başkası da "Oldukça " parantezine alır 
     "Oldukça çalışkandır, oldukça dürüsttür " 
     "Oldukça" ne demektir, "oldukça" çalışkan "oldukça" dürüst adam tanıdınız mı 
     Zaten şu oldukça kelimesini Türkçeden çıkarıp atmak lazım. 
     Geçen gün televizyon da bir haber 
     "Babasını kaybeden, falanca cenaze töreninde oldukça üzgündü " 
     El insaf " 
     Adam babasının ölümüne "oldukça" üzülür mü 
     
     







Muhafazak r demokrat inkılap’ 


Bir eski yazar 


ABD, aradığı lideri buldu mu 


Irak’ın gölgesinde AB pazarlığı 


Boş laflar... 


Erdoğan’ın ABD seferi 


Yaptım Ama niye yaptım 


Avrupa Türkiye’den, Türkiye AKP’den kaygılı 


İşçi, memurdan çok vergi veriyor 


</TEXT>
</DOC>
