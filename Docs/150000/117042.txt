<DOC>
<DOCNO> 117042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko04.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek parti iyi ama bekleyip göreceğiz 
</HEADLINE>
<TEXT>

Yabancı yatırımcılar, AKP’nin tek başına iktidar olmasını olumlu bir gelişme olarak değerlendirdi. IMF ve AB ile ilişkiler içinse bekle ve gör’ anlayışı hakim 
     EKONOMİ SERVİSİ 

     Seçim sonrası peş peşe açıklamalar yapan yabancı yatırımcı kuruluşlar, tek parti iktidarının istikrar açısından olumlu’ olduğu, ancak daha kesin yargılar için AKP’nin AB ve IMF ile ilişkilerinin nasıl seyredeceğinin ortaya çıkmasını beklemek gerektiği mesajı verdiler. 
     Türkiye’de de yatırımları bulunan ünlü Templeton Fonu yöneticisi Mark Mobius, AKP’nin tek başına iktidara gelmesinin piyasalar açısından çok olumlu bir sonuç olduğunu söyledi. CNBC - e’ye konuşan Mobius şöyle devam etti "AKP’nin tek başına iktidara gelmesi büyük bir fırsat. Güçlü bir dünyaya artık laik, İslami, bir partinin iktidarda kontrolde olabileceğini gösterecek. Bu çok olumlu, hem Türkiye için hem de bölge için çok olumlu bir gelişme." 
     
     IMF ile müzakere önemli 
     AKP’nin enflasyona öncelik vermesi halinde küçük yatırımcıları ve orta gelir grubunu rahatlatacağı, istikrarlı bir ekonomik ve siyasi ortam görüleceğini belirten Mobius, yatırımcıların icraatları görmeden pozisyon almayacaklarını söyledi. Mobius, "IMF ile müzakereler çok önemli. Daha da önemlisi, hükümetin kamu harcamalarına, özelleştirmeye, KİT’lere vereceği önem. IMF de yeni siyasi tabloya olumlu bakacaktır. Çünkü IMF’nin çıkarları aslında hükümet harcamalarını düşürmek, yolsuzluğu önlemek yönündeydi. Bu parti bunları yapabilir" dedi. 
     
     Tahviller değerlendi 
     Bu arada Türkiye’nin gösterge niteliğindeki dolar cinsi tahvilleri AKP’nin seçimi çoğunlukla kazanması nedeniyle ortalama 1.25 puan artışla nominal değerinin yüzde 93.625’ine yükseldi. 
     
Fitch Notunuz değişmiyor      Kredi derecelendirme kuruluşu Fitch, seçimlerin ardından Türkiye’nin B olan kredi notu görünümünün durağan’ olarak kalmaya devam ettiğini bildirdi. 
     AKP hükümetinin, kamu borçlarını ödeme konusunda güvenin tesis edilmesi ve sürdürülebilir ekonomik büyümede gerekli kararların alınmasında güçlü bir temel olacağı kaydedildi. Erdoğan’ın, AB ile ilgili taahhüdünün memnunlukla karşılandığı hatırlatılan açıklamada, yeni hükümetin IMF programına bağlı kalıp kalmadığına bakılacağı belirtildi. 
     
     Negatif görünüm’e devam 
     Standard Poor’s ise Türkiye’nin kredi notlarının görünümünün, borç dinamiklerinin kötüleşebilme riski nedeniyle negatif olarak devam ettiğini açıkladı. 
     S P ayrıca Türkiye’de yapılan seçimler sonucunda kurulacak yeni hükümetin piyasa dostu ekonomik politikaları sürdürmesini beklediğini belirtti. 
     
Hükümet önce güveni sağlamalı      Seçimlerden sonra uluslararası yatırımcı kuruluşlardan gelen açıklamalar şöyle 
     
     Moody’s’in Türkiye Analisti Kristin Lindow 
     AKP’nin yapması gereken ilk iş, iç ve dış piyasalarda güveni tesis etmek. Ekonomi yönetiminin başında kimin olacağı gibi pek çok belirsizlik var. Bu, kredi notunu da olumsuz etkiliyor. Bekleyip göreceğiz. IMF programına sahip çıkabilecek mi Bu önemli. Güvenin tesisi için IMF ile ilişkilerin sıkı tutulması gerekecek. Müzakere sürecinde nasıl bir tavır takınacak .. Çünkü İslami kökenli bir parti olarak görülüyor. AB’nin bütün bu tabloyu nasıl değerlendirdiğine bakmamız gerekiyor. 
     
     Cesur davranabilir 
     Deutsche Bank’ın Türkiye Analisti Marco Annunziata 
     AKP’nin aldığı sonuç ezici. Piyasalar tedirgin olacak. İlk başta, bazı çevreleri endişelendireceği öngörülebilir ama seçimlerden güçlü çıkması, daha cesur adımlara neden olabilir. 
     
     Merrill Lynch Ekonomisti Isaac Tabor 
     İnsanlar AKP’nin tek başına hükümet edebileceği fikrine alıştı. Bu Türkiye siyasetinde büyük bir değişikliği temsil ediyor. 
     
     Morgan Stanley ekonomisti Ricardo Barbieri 
     Tek parti iktidarı olumlu bir sonuç. Yatırımcılar bir kadar bekleyip, pozisyonlarını gelişmelere göre alacaklardır. 
     
     Salomon Smith Barney 
     Yabancılar tek parti iktidarının istikrar sağlayabileceği düşüncesiyle şüphelerini rafa kaldırdı. 
     



 EKONOMİ 



















</TEXT>
</DOC>
