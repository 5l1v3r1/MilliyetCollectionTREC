<DOC>
<DOCNO> 111747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo04.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AYBABA’DAN SİTEM 
</HEADLINE>
<TEXT>

Trabzonspor’un hocası, seyirciden yakındı, "Eğer bir takım sadece deplasmanda galip geliyorsa taraftar kendini sorgulamalı" dedi 
     Hakemler rahat’ 
     TRABZONSPOR Teknik Direktörü Samet Aybaba, Avni Aker’de oynadıkları maçlarda büyük bir gerilim yaşadıklarını söyledi, "Beşiktaş gibi bir taraftarımız olsa, şimdi lider bile olabilirdik" dedi. Futbolcuların aleyhte tezahürattan etkilendiğini kaydeden Aybaba, "Bu da hakemlerin bize karşı kararlarında daha rahat hareket etmesine yol açıyor. Eğer bir takım sadece deplasmanda kazanıyorsa, taraftar kendini sorgulamalı" diye konuştu. 
     
     Gökdeniz çok kötü’ 
     KAPTAN Gökdeniz’i 18’e almaması konusunda görüşlerini de açıklayan Samet Aybaba, "Gökdeniz çok yetenekli bir futbolcu. Tepkilere rağmen onu takım kaptanı yaptım. Fakat ilk 7 haftadaki performansı çok kötüydü. Kendisini toparlaması gerekiyor. Bir antrenör, tüm futbolcularına eşit davranmalı, adalet dağıtmalı. Nasıl diğer futbolcularımı yedek bırakıp kadroya almıyorsam, Gökdeniz’in de aynı uygulamayı yapmalıyım" dedi. 
     
Sabrın sonu      SEZON başında gözden çıkarılan Belçikalı Hans Somers, sabretti ve Bursaspor maçında formayı giydi. 1 milyon 300 bin Euro’ya Brugge Kulübü’ne satılması gündemde olan Somers, "Mücadeleden asla yılmam. Sonunda ilk 11’de de mutlaka yer bulacağım. Trabzonspor’a daha uzun yıllar hizmet vereceğim" dedi. 
     
Bushi’ye teklif      BORDO - Mavili takımın golcü oyuncusu Bushi’ye Malatyaspor, Kocaelispor ve Denizlispor’dan transfer teklifi geldi. Başkan Yardımcısı Mehmet Öksüzoğlu, "Bushi ayrılmak isterse şartnameye bakılır ve gerekli işlemler karşılıklı olarak yerine getirilip bir formül bulunur. Ama biz kalmasından yanayız" diye konuştu. 
     
     



 SPOR 




























</TEXT>
</DOC>
