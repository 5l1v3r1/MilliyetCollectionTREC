<DOC>
<DOCNO> 130483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yazar/pulur.html </URL>
<DATE> 2003/01/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vur, deyince öldürmeyelim... 
</HEADLINE>
<TEXT>

     Elbette değildir, derler. 
     Peki, naylon faturayı "bilerek" basanla "bilerek" satın alanla, "bilmeyerek" alan bir midir 
     Ona da herhalde verilecek cevap "bir değildir" olmalıdır. 
     Ama öyle değil, anlatacağız. 
     
     NAYLON fatura "bilmeden" nasıl alınır. 
     Şöyle alınır... 
     Arabanıza bir yerden benzin alırsınız, fatura istersiniz, verirler, faturayı dosyanıza korsunuz, bir süre sonra Maliye’den gelen denetçiler, o faturayı bulurlar, "Bu fatura sahte, bu fatura naylon" derler, siz istediğiniz kadar kendinizi savunun, "Ben ne bileyim, faturanın sahte olduğunu, naylon olduğunu" deyin yakanızı kurtaramazsınız, 18 ay hapse mahk m olursunuz, cezaevine girersiniz. 
     
     BİR misal daha...Tabelasında diyelim "Hoş Cafe" yazılı bir yere girip kahve içtiniz, fiş istediniz, fişin üzerinde "Boş Cafe" yazılı olabilir, farkında bile değilsinizdir. Siz bu fişle vergi iadesi almaya halkınca yakanıza yapışıp, bu firma sahte, böyle bir firma yok derlerse, yandınız. 
     
     PEKİ bu niye böyle, bu nasıl adalet 
     Çünkü kanunda önce "bilerek" sözcüğü vardı, yani naylon faturayı bilerek kullanan cezalandırılıyordu, sonra kanunda "bilerek" sözcüğü çıkarıldı, işte ne olduysa ondan sonra oldu. 
     Yani, tespih çekenle, tetik çeken bir tutuldu... 
     
     YÜZLERCE örnekten bir örnek... 
     Mustafa Eken, Denizlili bir tekstilci, 150 kişinin çalıştığı şirketleri var, bir firmadan 3600 kilo pamuk ipliği almış, Maliye Bakanlığı defterleri ve belgeleri incelerken, bu ipliği satan firmanın verdiği faturanın naylon olduğu anlaşılmış, devleti 223 milyon liralık KDV zararına uğrattığı gerekçesiyle yargılanmış, "Ben ne bileyim faturanın sahte olduğunu " demişse de dinletememiş, 18 ay hapse mahk m olmuş, işyerlerini kapatmış, işçileri işsiz dolaşıyor, o da hapse gireceği, ya da af çıkacağı günü bekliyor. 
     
     BİR başka örnek... 
     Bir ihracatçı, yılda 30 milyon dolar döviz getirmiş, ödediği vergiden dolayı teşekkür almış, o da şimdi hapiste... 
     Niye 
     Şirketin şoförlerinin aldığı biri 70, diğeri 80 milyon liralık iki fatura naylon çıkmış, adam şirketin yönetim kurulu başkanı olduğu için her faturadan 18’er ay, toplam 36 ay hapse mahk m olmuş, hakim haline acımış, 6 ay indirim yapmış, şimdi cezaevinde... 
     
     VUR deyince, öldürmeyelim... 
     Sahte fatura basıp, bunları bilerek kullananları asla affetmeyelim, lakin bu durumda olanları da dikkate alalım. 
     Hangi namuslu, dürüst bir insan, aldığı faturanın sahte, naylon olduğunu anlayabilir ki 
     Kim sahte fatura basmışsa, kim bu faturaları bilerek alıp, devleti soymuşsa, yakasına yapışalım, ama vur deyince öldürmeyelim, kurunun yanında yaşı da yakmayalım. 
     Milletvekillerinin dikkatine sunulur. 
     
     







Din ve kadın 


Yaz, kış falan, filan 


Myers’in ziyareti 


Tehlike çanları... 


Vur, deyince öldürmeyelim... 


ANAP, statüko, CHP 


Selam Dünyalı ben Türküm ..’ 


Komşumuz Sam Amca’nın Türkiye’den talepleri 


Bush’un ekonomiyi canlandırma planı 


</TEXT>
</DOC>
