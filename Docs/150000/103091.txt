<DOC>
<DOCNO> 103091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/yas06.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağıtlarla uğurlandılar 
</HEADLINE>
<TEXT>

Akıl almaz bir kazada can veren 34 kişi gözyaşları içinde toprağa verildi 
     Hacı Bektaş Veli’yi anma törenleri dönüşü trafik kazasında yaşamını yitiren 34 kişiden 19’u Adana’da yaklaşık 10 bin kişinin katıldığı törende gözyaşlarıyla toprağa verildi. Uğur Mumcu Meydanı’na getirilen cenazeler masaların üzerine yan yana yerleştirilirken, Sevgi Sönmez 25 , Gül Kesenci 25 ile yeğeni İlknur Kıraç’ın 25 tabutlarının üzerine gelinlik konuldu. Törende yakınlarını yitirenlerin ağıtları ortalığı çınlattı. Otobüs şoförü Mehmet Ali Çalbay ile 5 yakını ise Tunceli Mazgirt’e bağlı Beşoluk köyünde toprağa verildi. 
     CHP Genel Başkanı Deniz Baykal ise mezarlıkta yapılan törene yetişirken ölenlerin yakınlarına başsağlığı dileğinde bulundu. 34 kişiye mezar olan otobüsün arkasından gelen ve zincirleme kazaya karışarak bariyerlere çarpan otobüsün "S" plaka taşıdığı, şehir dışına çıkmasının da kesinlikle yasak olduğu belirlendi. 
     



 YAŞAM 
























</TEXT>
</DOC>
