<DOC>
<DOCNO> 125306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/gun02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopenhag Zirvesi milli başarıdır...’ 
</HEADLINE>
<TEXT>

     ANKARA Milliyet 

     AKP Genel Başkanı Recep Tayyip Erdoğan, partisinin grup toplantısında, Kopenhag Zirvesi’nde alınan Türkiye ile ilgili Aralık 2004 kararını "milli bir başarı" olarak niteledi. Erdoğan, "Kopenhag kriterlerini, halkımız için Ankara kriterleri yapacağız. AB üyeliğine sımsıkı sarılıyoruz" dedi. Erdoğan, AB liderlerinin kendi siyasi yasağını "uygulama sorunu" olarak karşısına çıkardığını da vurguladı. 
     
     DİKLEŞMEDİK, DİK DURDUK 
     Zirvedeki tarzının ve üslubunun bazıları tarafından eleştirilebileceğini söyleyen Erdoğan, sözlerini şöyle sürdürdü "Yaptığımız dış politikada ilk önemli siyasi adımdır. Bazıları yaklaşım tarzımı ve üslubumu eleştirebilir. Biz dik durduk ama dikleşmedik. Sert ya da yumuşak üslubu yerinde kullandık. Muhataplarım çifte standartlı davranınca tabii ki üslubum yerini bulacaktır. Yumuşak başlı isem, kim dedi uysal koyunum." 
     



 GÜNCEL 



















</TEXT>
</DOC>
