<DOC>
<DOCNO> 149838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/guncel/gun08.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'liler seyyar laboratuvar buldu 
</HEADLINE>
<TEXT>

     YASEMİN ÇONGAR Washington 

     Irak'ta h l kitle imha silahı bulamayan ABD kuvvetleri, dün Kerbela yakınında yeraltında gömülü 11 adet seyyar laboratuvar olduğunu saptadı. Bağdat'ın 80 km. kadar güneyindeki bir silah tesisinin yakınında toprağın altında bulunan laboratuvarların kimyasal ve biyolojik silah üretiminde kullanılmış olabileceği belirtiliyor. 
     ABD'nin 101. Hava İndirme Tümeni'nden Tuğgeneral Benjamin Freakly, CNN'e yaptığı açıklamada, "İlk bilgiler bu laboratuvarların, Irak hükümetinin gizleme ve aldatma kampanyasının bir parçası olduğunu gösteriyor. Bu kimyasal ve biyolojik laboratuvarların yeraltında gömülü bulunduğundan kuşku yok. Şimdi açığa kavuşturmamız gereken bu laboratuvarların ne amaçla kullanıldığı ve neden gizlendiği" dedi. 
     ABD, savaş öncesinde, Irak'ın elinde seyyar silah laboratuvarları olduğunu iddia etmiş, ancak Irak bu iddiayı sürekli olarak yalanlamıştı. 
     
     
     
     


GÜNCEL 


















</TEXT>
</DOC>
