<DOC>
<DOCNO> 124739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yasam/yas02.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Seri çapkının maceraları İngiliz basınında... 
</HEADLINE>
<TEXT>
Elinden uçan ve kaçan kurtulmuş 
Barmen Mehmet Ocak, 14 yaşındaki nişanlısı Rachel’ın babaannesinin 60 yaşındaki arkadaşına da kur yapmış 
     NEVSAL ELEVLİ Londra 

     Gaziantepli Mehmet Ocak’ın Marmaris’te tanıştığı 14 yaşındaki İngiliz kızı Rachel Lloyd ile nişanlanıp birlikte yaşaması, İngiltere basınında geniş yer buldu. Ocak’ın "seri bir çapkın" olduğunu yazan gazeteler, haberden sonra ortaya çıkan diğer İngiliz kızların Ocak’la aşk maceralarına da yer verdi. 
     İlişkileri olduğunu iddia eden kızlar, "Stev" adını kullanan ve kızları tavlamak için gül hediye eden Türk barmen Mehmet’in Rachel’a sadık kalmadığını ve onunla nişanlanmasından sonra Marmaris’e gelen birçok İngilizle birlikte olduğunu öne sürdü. 
     Daily Mirror gazetesine demeç veren 16 yaşındaki Lyndsay Moore, Mehmet’le tanıştığında henüz 15 yaşında olduğunu açıklayarak, "Benimle yaşımı bilmesine rağmen yatmak istedi" dedi. Marmaris’te tatil yaparken Andy’s Bar’da Ocak’la tanıştığını ve onunla oldukça yakın bir ilişkiye girdiğini söyleyen Moore, şöyle konuştu 
     
     Seviştik, ama yatmadık 
     "Mehmet, Rachel’la birlikteydi. Tatilimin ikinci haftasında Rachel, İngiltere’ye döndükten sonra Mehmet peşimi hiç bırakmadı. Annemler de onu çok sevdi. Yalnız kaldığımız anlarda elleri hep üstümdeydi. Beni sevdiğini söylüyordu. Cazibesine kapılmamak imk nsızdı. Kendisiyle seviştik, ama iyi ki yatmadım. Onu reddetmek imk nsızdı. Sanki dünyada sizden başka biri yok gibi hissediyorsunuz. Üstelik hiç Rachel’dan da bahsetmedi. Bense bu kadar kız arasından beni seçtiği için mutlu olmuştum. Benim peşimde iken başka kızların peşinde olduğunu sonradan öğrendim." 
     
     Bakışlarıyla soyuyor’ 
     Marmaris’te tatil yapan Kelly Conway 25 de Ocak’ın çok çapkın olduğunu belirterek, "Size bakarken sanki çırılçıplak soyuyordu" dedi. 
     Rachel’ın babaannesi Carol Lloyd’un Andy’s Bar’daki nişan partisinde kendisini dağıttığını belirten Mirror gazetesi, Mehmet’in partide Carol’un arkadaşlarından 60 yaşındaki bir bayana da kur yaptığını yazdı. Wendy McCarthy adlı İngiliz bayan, Andy’s Bar’da Rachel ve Carol’u izlediğini belirterek, "Carol, 60 yaşında olmasına rağmen kendisine yakışmayacak tavırlarda bulunuyordu. Başka bir tür eğlencenin peşindeydi. Hatta Mehmet, babaannenin bayan arkadaşlarından biri ile dans ettiği sırada 60 yaşındaki kadını köşeye sıkıştırdığını gördü ve görmemezlikten geldi. Asıl suçlu babaannedir" dedi. Christine Mitchell ise Ocak’ın kendisine 60 yaşında bir İngiliz kadınla nasıl seks yaptığını anlattığını söyledi. 
     



 YAŞAM 

















</TEXT>
</DOC>
