<DOC>
<DOCNO> 113493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo19.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Santas, Portekiz milli takımının başına mı geçecek 
</HEADLINE>
<TEXT>

     Fernando Santos'un dün gece Yunanistan'ın Panatinaikos takımından ayrılması üzerine Portekiz basınında, Santos'un milli takımın başına geçeceği yolundaki söylentiler yoğunluk kazandı. 
     Ülkenin en çok satan spor gazetesi A Bola, ''Kapılar Santos'a açık'' başlığıyla haberi duyururken, 21 Ekim Pazartesi günü Futbol Federasyonu'nun milli takımı çalıştıracak yeni teknik direktörü belirlemesi gerektiğini bildirdi. 
     Milli takımı geçici olarak çalıştıran Agostinho Oliveira'nın, dün gece Portekiz'in deplasmanda İsveç'i 3-2 yendiği maçtan sonra görevi bırakmasıyla da bu söylentiler yoğunlaştı. 
     Agostinho Oliveira, Portekiz'in, Dünya Kupası'nda düş kırıklığı yaratarak ilk turda elenmesi üzerine geçen ağustos ayında istifa eden Antonio Oliveira'nın yerine getirilmişti. 
     Bu arada Boavista, Benfica ve Sporting'in eski teknik direktörü Manuel Jose, birkaç hafta önce basına, milli takımın başına geçeceğine dair açıklamalarda bulunmuştu. 
     FIFA tarafından yılın futbolcusu seçilen Luis Figo, 2004'deki Avrupa Futbol Şampiyonası'na evsahipliği yapacak Portekiz'de futboldaki bu kargaşanın sona ermemesi durumunda milli takımda oynamayacağını belirterek, ''Benim bir imajım var. Milli takıma gelirsem bu imajımı yitiririm. Bu yüzden gelmemeyi tercih ederim'' dedi. 
     Portekiz Futbol Federasyonu da tek amaçlarının Portekiz futbolunun tüm ülke milli takımlarının imajı ve ismi kadar iyi bir yerde olmasını sağlamak ve iyi bir atmosferde çalışma ortamı oluşturmak amacında olduğunu açıkladı. 
     





</TEXT>
</DOC>
