<DOC>
<DOCNO> 138630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/ekonomi/eko07.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım ortaklıkları yüzde 50 iskontolu 
</HEADLINE>
<TEXT>

Paranın güvenli adresi 
     HALİM ÇUN Ak Portföy Yönetimi AŞ Genel Müdürü 

     1990’larda Türkiye’ye yönelen yabancı kurumsal yatırımcılar arasında belki de en popüleri Turkish Investment Fund’dı TKF . Teknik anlamda "kapalı uçlu yatırım fonu" closed end fund olan TKF, bugün Morgan Stanley’in danışmanlığında yönetilen ve portföyünün 98’ini İMKB’ye yatırmış 30 milyon dolar büyüklüğünde bir kurumsal yatırımcı. TKF ülkemizde de bu sektörün gelişmesine ilham kaynağı oldu. 
     Çoğunluğu 1990’larda kurulan Menkul Kıymet Yatırım Ortaklıkları’nın MKYO sayısı bugün 22’ye ulaştı. Yatırım ortaklıklarının temel fonksiyonu küçük tasarruf sahiplerinin birikimlerini bir havuzda toplayarak değişik menkul kıymetlerden oluşacak bir portföye yatırmak ve bu yolla elde ettikleri kazancı ortaklarına payları oranında dağıtmaktır. Ağırlıklı olarak hisse senetlerine yatırım yapan MKYO’ları portföy yapıları ve stratejileri itibariyle A tipi fonlara benzemekle birlikte temelde iki farklılığa sahipler Birincisi, MKYO’lar anonim şirket olarak kuruluyorlar ve ayrı bir tüzel kişiliğe ve belli bir kayıtlı sermayeye sahipler, ikincisi fonlardan farklı olarak İMKB’de işlem görüyorlar. 
     Yatırım fonlarını aldığınız banka veya aracı kuruma bir sonraki gün geri satarak o günkü fon değeri üzerinden paranızı geri alabilmenize karşın, MKYO hisselerini herhangi bir hisse senedi gibi İMKB’den alıp satabiliyorsunuz. Bu küçük ayrıntı iki enstrüman arasında en önemli farkı ortaya çıkarıyor MKYO’ların fiyatı tamamen borsadaki arz ve talepe bağlı olduğundan net aktif değerinden NAD veya pay başına portföy değeri farklı olabiliyor. Bu durum, NAD’ne göre fiyatı düşükse iskontolu’, yüksek ise primli’ olarak adlandırılıyor. 
     Son üç yılın hisse senetleri piyasasındaki elverişsiz koşulları nedeniyle büyüme temposunu kaybeden sektör yalnızca 85 milyon dolar gibi yatırım fonlarının 1.2’si bir büyüklükte kalırken karşılaştığı en önemli problem likidasyon eksikliği nedeniyle büyük yatırımcılardan ilgi görememesi ve derinlik olmadığından aşırı fiyat dalgalanmalarına maruz kalması. 
     2002’de İMKB 100 getirisi -25 olmasına karşın yatırım ortaklıklarının portföy büyüklüğü ağırlıklı ortalama getirisi 14,38 olarak gerçekleşti. 
     1999 -2002 döneminde sektörde faaliyet gösteren toplam 21 yatırım ortaklığının ağırlıklı ortalama getirisi 700,3 oldu. Dönem İMKB getirisi ise 299,2. MKYO’ların taşıdıkları ortalama hisse oranı son verilerde 57,8 seviyesinde. 
     2002’de yatırım ortaklıkları ortalamada 28.2 iskontolu işlem gördü. 2003 Ocak sonu itibariyle iskonto oranı 50 seviyesindedir. 
     Bugün yatırım ortaklığı sayısı 22’dir. Ocak 2003 sonu itibariyle net aktif değeri 145.3 trilyon TL olan bu 22 şirketin toplam piyasa değeri 50 iskontolu olarak 72,5 trilyon TL’dir. 
     Diğer yandan, hisse senetlerinin aşırı talep gördüğü dönemlerde MKYO’nın primli’ işlem gördüğü de oldu. Örneğin, 2000 ilk çeyreğinde yatırım ortaklıkları ortalamada NAD’nin 50 kadar üzerinde bir fiyattan uzun süre işlem gördü. 
     Dünyada kurumsal yatırıcıların öncülerinden olmasına karşın yatırım fonlarının özellikle 90’lı yıllardaki gelişimi karşısında birer butik ürün’ haline dönüşen yatırım ortaklıkları kimi zaman değer avcıları’ için fırsat niteliği taşıyabiliyor. Bugün, 100’e yakın hisse riski ile İMKB’ye yatırım yapan Turkish Investment Fund’ın iskonto oranı yalnızca 4 iken, aynı yatırım araçlarına yatırım yapan bizim MKYO’larımızın 50’ler seviyesinde iskontolu işlem görmesi ilgi çekicidir. 
     



 EKONOMİ 





















</TEXT>
</DOC>
