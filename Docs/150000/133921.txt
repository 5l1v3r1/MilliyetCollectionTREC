<DOC>
<DOCNO> 133921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo24.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, iki yabancı oyuncuyla anlaşmak üzere... 
</HEADLINE>
<TEXT>

     Samsunspor, ikinci yarı hazırlıklarını sürdürüyor. 
     Nuri Asan Tesisleri'nde çalışmalarını sürdüren Karadeniz ekibi, bugün teknik direktör Sakıp Özberk yönetiminde dakika ölçümlü 12 set halinde 4 bin 800 metre koşu çalışması yaptı. Çalışmaya, izinli olan Jovanovski katılmazken, hafif sakatlıkları süren Osman, Ignatov, Adnan ve Mehmet Nas koşu yaptı. 
     Çalışmaya, transferi düşünülen İspanya İkinci Ligi'nde yer alan Salamanca takımında forma giyen Mutiu Adepoju da katıldı. 
     İdman öncesi açıklamalarda bulunan kulüp futbol şubesi sorumlusu Suat Çalık, Fenerbahçe'den Oktay ile yabancı trasferler Cenino ve Nilton'un takıma kazandırıldığını belirterek, büyük bir olasılıkla Nijeryalı Mutiu Adepoju ve Brezilyalı Souza ile anlaşma sağlanacağını söyledi. 
     Çalık, transfer konusunda istenilen sonucu elde ettiklerini belirterek, ''Yaptığımız araştırmalarda 5 futbolcunun transferini kararlaştırmıştık. Bunlardan 3'üyle kesin anlaştık, diğer 2'siyle de anlaşmak üzereyiz. Böylece transfer çalışmalarımızı da tamamlamış olacağız'' dedi. 
     





</TEXT>
</DOC>
