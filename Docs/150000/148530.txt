<DOC>
<DOCNO> 148530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun10.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki petrol şirketleri... 
</HEADLINE>
<TEXT>

     Irak rejiminin devrilmesi, Amerikan şirketlerinin şu anda yer almadığı Irak petrol pazarındaki yabancı şirketlerin paylaşımının yeniden düzenlenmesini de beraberinde getirecek izlenimini yaratıyor. 
     Irak petrolünün, dünyanın en düşük maliyetlerle çıkarılan petrolleri arasında yer alması, bu sektöre yabancı yatırımları çok daha çekici hale getiriyor. 
     Irak'ta yabancı ortaklı petrol anlaşmalarında son durum şöyle 
     Üretim paylaşımı anlaşmaları ve üretim ile işletme anlaşmaları yabancı yatırımları içeriyor olsa da, bu anlaşmaların geçerli olması, 12 yıldır Irak'a uygulanan BM ambargosunun kaldırılmasına bağlı bulunuyor. 
     Bununla birlikte onarım ve kuyu açma anlaşmalarına izin var, çünkü bunlar ''gıda karşılığı petrol'' programıyla finanse ediliyor. 
     149   Irak'ın güneyindeki El Ahdab petrol yatağı 1997'de Çin CNPC şirketi ile üretim paylaşımı anlaşması imzalanmış. 
     149   Güneyde Amara 2002'de PetroVietnam şirketi ile üretim ve işletme anlaşması imzalanmış. 
     149   Kuzeyde Beni Hassan Rus Tatneft ve Zarubezhneft şirketlerinin kuyu açma anlaşmaları var. 
     149   Bağdat'ın doğusu, merkez Çok sayıda uluslararası petrol şirketinin buradaki üretim kapasitesinin işletilmesiyle ilgilendiği biliniyor. 
     149   Güneyde Harraf TPAO burası için imzalanacak işletme anlaşmasının favori şirketlerinin başında gösteriliyor. 
     149   Güneyde Halfaya Avustralyalı şirket BHP, Güney Kore konsorsiyumu CNPC, Hindistan'ın ONGC şirketi ve İtalyan ENI, rekabet içinde bulunuyor. 
     149   Orta kesimdeki Kifl Tunuslu ETAP ilgilendiğini açıkladı. 
     149   Kuzeyde Kerkük Tatneft, Zarubezhneft, TPAO ve Romen Petrom şirketlerinin kuyu açma anlaşmaları var. 
     149   Güneydeki Luhais ve Subba yatakları Rus TNK ve Machinoimport, İsveçli Lundin ve CNPC ilgilendiklerini açıkladı. 
     149   Güneydeki Mancun Fransız TotalFinaElf grubu 1998'de üretim paylaşımı anlaşması parafe etti, ancak anlaşma imzalanmadı. 
     149   Güneydeki Nahr Bin Ömer TotalFinaElf ile 1998'de üretim paylaşımı anlaşması parafe edildi, ancak anlaşma imzalanmadığı için Zarubezhneft ilgilendiğini açıkladı. 
     149   Güneyde Nasıriye ENI ve İspanyol Persol ilgileniyor. 
     149   Güneyde, kuzey ve güney Rumeyla Rus firmalar Tatneft, Zarubezhneft ve Lukoil'un onarım çalışmaları için anlaşmaları bulunuyor. 
     149   Güneyde Nur Suriyeli şirket Syrian Petroleum Company SPC ile 2001'de üretim ve işletme anlaşması imzalandı. 
     149   Güneyde Ratavi İngiliz-Hollanda ortaklığı Shell, Malezyalı Petronas ve Kanadalı Nexen'e karşı favori gösteriliyor. 
     149   Kuzeyde Saddam Tatneft ve Zarubezhneft'in kuyu açma anlaşmaları bulunuyor. 
     149   Güneyde Tuba Cezayirli Sonatrach ve Hintli ONGC ile Reliance tarafından oluşturulan konsorsiyum Endonezyalı Pertamina'nın karşısında yer alıyor. 
     149   Güneyde batı Kurna Irak Aralık 2002'de Rus Lukoil önderliğindeki konsorsiyumla 1997'de imzalanan üretim paylaşımı anlaşmasını feshetti, ancak Rus hükümetinin protestosu sonucu Lukoil haklarını koruyor. 
     ABD Enerji Bakanlığı'na göre, savaş ya da yaptırımlar yüzünden Irak'ta bulunan 73 petrol yatağından sadece 15'inde üretim yapılıyor. 
     Yataklarının işletilmesinin dışında, Irak, Kuveyt sınırından Ürdün sınırına kadar uzanan batı çölünde 9 alanı araştırmaya açtı. Bu bölgenin halihazırda 112 milyar varile ulaşan Irak rezervlerine 100 milyar varil daha ekleyebileceği tahmin ediliyor. 
     2000'de ONGC'ye, 2002'de Pertamina'ya ve 2003 başında Rus Stroitransgas'a olmak üzere 3 alan açılmış durumda bulunuyor. 
     





</TEXT>
</DOC>
