<DOC>
<DOCNO> 138609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur33.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Savunma Komisyonu Başkanı Herşey tezkereye uygun 
</HEADLINE>
<TEXT>

     TBMM Milli Savunma Komisyonu Başkanı ve AK Parti İstanbul Milletvekili Cengiz Kaptanoğlu, İskenderun'a gelen ABD askeri malzemelerinin, Meclis'te kabul edilen tezkereye uygun olduğunu söyledi. 
     Ziyaretlerde bulunmak için geldiği Hatay'ın İskenderun İlçesi'nde, açıklama yapan Kaptanoğlu, limanların modernizasyonunun uzun vadede ülke yararına olacağını vurgulayarak, ''Bu sayede limanlarımız çağı yakalayacak'' dedi. 
     Kaptanoğlu, İskenderun'a getirilen ABD askeri malzemelerinin, Meclis'te kabul edilen tezkereye uygun olduğunu da söyledi. 
     Denizcilik sektörünün önemine işaret eden ve AK Parti iktidarının denizcilik için büyük bir şans olduğunu ifade eden Kaptanoğlu, şunları kaydetti 
     ''Türkiye denizci ülke olmak mecburiyetinde. AK Parti iktidarının bulacağı en büyük kaynak turizm ve petrol kadar değerli olan denizcilik sektörüdür. Denizcilik sektörünün Türkiye'ye getirisi yılda 8.5 milyar dolar. Önem verilmesi halinde bu rakam yılda 100 milyar dolar olur. İktidarımızda denizciliği öne çıkartacağız. Denizcilik Müsteşarlığı'nı yeniden yapılandıracağız. Çevre ve Denizcilik Bakanlığı'nın kurulması Türkiye'nin denizci ülke olmasında büyük fayda sağlayacaktır. Bu bakanlık Türkiye'ye lüks değildir ve ek bir külfet getirmeyecektir. Mevcut Denizcilik Müsteşarlığı'nın kadrosu buna müsait.'' Kaptanoğlu, Türkiye'nin Ro-ro taşımacılığında da Avrupa'nın ilk 5 ülkesi arasında olduğunu sözlerine ekledi. 
     





</TEXT>
</DOC>
