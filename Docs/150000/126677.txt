<DOC>
<DOCNO> 126677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/dun13.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dekana 7 istifalık protesto 
</HEADLINE>
<TEXT>

     ANKARA Milliyet 

     Sağlık Bakanlığı Müsteşarı olduğu dönemde Bakan Osman Durmuş’la ters düştüğü için istifa eden ve Gazi Üniversitesi Tıp Fakültesi Dekanlığı’na getirilen Prof. Haluk Tokuçoğlu, benzer bir istifa protestosuyla karşılaştı. Tokuçoğlu ile anlaşamayan hastane yönetimindeki 7 öğretim üyesi istifa etti. 57. hükümette Sağlık Bakanlığı Müsteşarlığı’na atanan Tokuçoğlu, Durmuş’un uygulamalarına ve personel atamalarına imza atmayı uygun bulmayınca görevinden istifa etti. Tokuçoğlu, bu kez aynı yöntemle, dekanı olduğu Gazi Üniversitesi Tıp Fakültesi’nde protestoya uğradı. Tokuçoğlu’nun uygulamalarını onaylamayan Dekan Yardımcısı Prof. Oğuz Köktürk, Başhekim Hasan Biri ile başhekim yardımcıları Prof. Orhan Canbolat, Doç. Yusuf Kemaloğlu, Doç. Osman Latifoğlu, Doç. Ali Fuat Işık ve Doç. Ömer Kurtipek, görevlerinden ayrılma kararı aldı. 
     Tokuçoğlu, hastanede başhekimlik görevini vek leten yürütmek durumunda kalırken Dekan Yardımcılığı’na Doç. Dr. Eser Öz getirildi. Boşalan başhekim yardımcılıkları görevini de Doç. Dr. Şükrü Dumlu ile Doç. Dr. Rıdvan Yalçın’ın yürüteceği öğrenildi. 
     



 GÜNCEL 




















</TEXT>
</DOC>
