<DOC>
<DOCNO> 143697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo22.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav Gençlerbirliği'nde futbolcu satış devri bitti... 
</HEADLINE>
<TEXT>

     Gençlerbirliği Kulübü Başkanı İlhan Cavcav, "Gençlerbirliği'nde futbolcu satış devri bitti" dedi. 
     Çankaya Üniversitesi'nde "Türk Futbolu ve Gençlerbirliği'nin Başarısı" konulu panelde konuşan Cavcav, kulüpte tesisleşmeyi ve altyapıyı oluşturduklarını belirterek, kulübün hiç borcu bulunmadığını, herşeye rağmen emeklerinin hakkının verilmesi halinde en azından UEFA Kupası'na katılabileceklerini söyledi. 
     Cavcav, transfer politikasıyla ilgili bir soruyu "Türk futbolcusu parayı alana kadar profesyonel, aldıktan sonra ise amatör. 3 büyüklere şaşıyorum. Kasetten futbolcu beğenip alıyorlar. Transferde seçicilik çok önemli. Ben, bir futbolcuyu üşenmeden gider izlerim. Zaten bize dışarıdan birçok oyuncu için teklif geliyor" diyerek yanıtladı. 
     





</TEXT>
</DOC>
