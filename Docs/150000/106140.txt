<DOC>
<DOCNO> 106140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur06.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama 6 can aldı... 
</HEADLINE>
<TEXT>

     Kırşehir'de, hatalı sollama sonucu 3 aracın birbirine girdiği kazada 6 kişi öldü, bir kişi yaralandı. 
     Edinilen bilgiye göre, sabaha karşı meydana gelen kazada, Kayseri'den Kırşehir yönüne giden Ahmet Toprak yönetimindeki 34 SKR 76 plakalı otomobil, Kırşehir'e 4 kilometre kala hatalı sollama sonucu karşı yönden gelen Mehmet Köylü'nün kullandığı 06 GFK 51 plakalı buğday yüklü kamyonla çarpıştı. 
     Otomobilin solladığı Bünyamin Zengin yönetimindeki 50 SA 252 plakalı mobilya yüklü kamyonet de duramayarak bu iki araca çarptı. 
     Zincirleme kazada, otomobil sürücüsü Ahmet Toprak 27 , otomobilde bulunan Mehmet ve Selma Deniz ile kimliği henüz belirlenemeyen bir kız çocuğu, kamyonet sürücüsü Bünyamin Zengin 40 ve yanındaki Talat Zengin öldü. 
     Yaralanan kamyon sürücüsü Mehmet Köylü ise Kırşehir Devlet Hastanesi'nde tedavi altına alındı. 
     





</TEXT>
</DOC>
