<DOC>
<DOCNO> 130918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/ygokce.html </URL>
<DATE> 2003/01/15/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Vukuat kahramanı İlhan 
</HEADLINE>
<TEXT>

     Doğrusu hiç şaşırmadım. Ama üzüldüğümü belirtmeliyim... Bu kaçıncı olay... İlhan h l akıllanmadı, uslanmadı... Öfkeleriyle tepkilerine bir ölçü getiremedi. Ölçüsüz davranışları futbol alanı dışında da sürüyor. Tepeden bakan, nobran, kibirli, huysuz ve geçimsiz bir portre sergiliyor İlhan. 
     Bu ölçüsüzlüğün temelinde hangi gerçekler yatıyor acaba 
     Almanya’da iki kültür arasında sıkışıp kalmış bir kuşağın dramını mı yaşıyor İlhan Almancayı çok iyi bildiğini, ana dili gibi konuştuğunu, ancak Türkçe iletişim kurmakta zorlandığını da söylüyorlar. Olabilir. İletişim zorlukları nedeniyle İlhan’ın insanlara güvenemediğini, kendi özgüveninde de yetersizliklerin sözkonusu olabileceğini düşünüyorum. Öte yandan Kore - Japonya - Türkiye ekseninde büyüyen şöhreti de kendisine ağır ya da fazla gelmiş olabilir. 
     Bazı dostların da dediği gibi, Samsun’da oynadığı yıllarda bu tür sivrilikleri gündeme gelmeyen İlhan’ın, Beşiktaş formasıyla başarıyı ve popülariteyi geç de olsa yakaladıktan sonra yaşadıkları, kolayından yapılacak "şımarıklık" yorumlarına yol açabilir. Burada asıl sorun, İlhan gibi bir "fenomen"e karşı Beşiktaş kulübünün tutumudur. 
     Sözleşmesini uzatma - yenileme sürecinde futbolcunun bu tür davranışlarına hoşgörüyle bakıp taviz verme noktasına dayanan Beşiktaş yönetimi, şimdi de uyarı ile yetinmeyi seçiyor. Bu uyarıların İlhan’a ne kadar yararı olur, bilemem. Bugüne kadar yönetimin İlhan sorununa bakışı ve yaklaşımından olumlu sonuçlar çıkmadığını hepimiz biliyoruz. Taraftarların da yavaş yavaş sabrı tükendiğine göre daha etkili çözümler kaçınılmazdır. 
     Bir soru daha... 
     Galatasaray’da Acar Baltaş, takıma psiklojik danışmanlık yapıyor... Fenerbahçe’de Turgay Biçer mentorluk görevini üstlendi. İki kulübün kadrodan daha iyi verim almak için uzmanları görevlendirmesine karşılık Beşiktaş’ta bu işler Menajer Sinan Engin’e mi havale edildi 
     Onun iyi niyetli çabaları bir türlü olumlu sonuç vermiyor da 
     
Al sana 10 numara      Günlerdir süren tartışmalar ve dedikodular galiba bitme noktasına geldi. Fenerbahçe’den kopan Haim Revivo’nun Galatasaray’a transferi gerçekleşmek üzere... Bu transferin her iki kulübe de yararı olacağına inanıyorum. 
     Fenerbahçe’de küskün ve verimsiz durmaktansa, Galatasaray’da oynaması herhalde daha iyidir. Böylece Fenerbahçe’deki oyun liderliği konusunda da Ortega nihayet kendisinden beklenen role daha sıcak sarılabilir. Ortega’nın ille de 10 numaralı formayı giyme tutkusu da Revivo’dan boşalan forma ile karşılanabilir. 
     Galatasaray’da Hagi’nin futbolu bırakmasından sonra yönetim 10 numaralı formayı kimseye vermemiş, tribünlerde dev Hagi formasıyla bir tür vefa gösterisi yapılmıştı. Terim gelir gelmez, Brezilyalı Felipe’ye 10 numaralı formayı giydirip Hagi efsanesini tarihte bırakmayı tercih etti. Ama hayal kırıklığı yaşadı. Galatasaraylılar 10 numarayı görünce h l Hagi’yi anmaya ve özlemeye devam ediyorlar. 
     Revivo’nun Galatasaray’da formayı giymesi - Terim verirse tabii - bu özlemleri bastırabilir. Revivo yetenekleri ve becerisi ile Galatasaray’daki lider oyuncu zaafını da giderebilir. 
     Ezeli rekabetin kör ettiği bazı gözler bu olasılıkları da görmeli... Komplekslere değil, gerçeklere bakmakta, duygulardan sıyrılıp aklı kullanmakta yarar var 
     
Merak edilen şey      Meslek ustalarımız bize "Merak edilen her şey haberdir" der, haberin okuyucuya, izleyiciye ulaşması için de kaynağına soru sormamızı öğretirlerdi. Gazetecilik mesleğinin bu temel doğrusu hiç değişmedi. 
     Geçenlerde İspanya’daki Bayern Münih hazırlık maçının bitiminde Show TV muhabiri Bahri Havadır, Teknik Direktör Fatih Terim’e oyunla ilgili değerlendirmeleri yaptırdıktan sonra Revivo’nun transferiyle ilgili görüşünü sordu. Terim’in yanıtı şöyle başladı "Burada Başkanımız Özhan Canaydın’ın tavrı önemli"... Bir süre durduktan sonra da devam etti hoca "Yahu Bahri, Bayern Münih maçını konuşuyoruz, sen bana neler soruyorsun " Ve çekip gitti. 
     Hangi soru ne zaman sorulur Kime sorulur Nasıl sorulur Ne zaman sorulur Fatih Terim, kendine göre bir standart oluşturuyor galiba... 
     Bırak da soralım hoca... Merak ediyoruz ve soruyoruz işte... Yanıtın varsa ver, ders vermeye kalkma 
     
TÜFAV ve dayanışma      Eskiden dernekti, şimdi vakıf olarak yeniden yapılanıp Türk futbolunun gelişmesi için çaba gösteriyorlar. Türkiye Futbol Antrenörleri Vakfı Başkanı İsmail Dilber ile başta Gündüz Tekin Onay olmak üzere yönetim kurulundaki arkadaşlarının çalışmalarını takdirle izliyorum. 
     Antrenör eğitimi ile ilgili çalışmaları son derece yararlı ve etkili. Türkiye’de antrenörlük mesleğinin gelişmesi ve kurumlaşması için yaptıkları çalışmalar da övgüye değer... 
     Ancak TÜFAV’ın çalışmalarında bir yabancı antrenör karşıtlığı da söz konusu... Türkiye’de antrenörlük mesleğinin temsilcisi olan bir sivil toplum örgütü, yabancı meslektaşlarla da dayanışma için üzerine düşen görevi yapmalıdır. Böyle bir görev anlayışı yoksa, eksiklik sayılır. 
     Geçen hafta Almanya’da yayınlanan Türkiye’de görev almış eski antrenörlerin - özellikle Jörg Berger’in - tehdit edildiklerine dair iddialara ben de inanmıyorum. Ama bu iddiaların oluşmasına yol açacak tutum ve davranışlar varsa, TÜFAV gerekli soruşturmayı yapmalı ve mesleksel tavrını sergilemelidir. Dahası, yeterli bilgi ve birikim sahibi yabancı antrenörlerin dürüst koşullarda yapacakları anlaşmalara da en azından Türk antrenörlerine karşı gösterdikleri duyarlılıkla sahip çıkmalı ve onları desteklemelidir. 
     TÜFAV’ın ciddiyetine ve Türk futbolundaki etkin rolüne inandığım için böyle düşünüyorum. 
     
     



 SPOR 



























</TEXT>
</DOC>
