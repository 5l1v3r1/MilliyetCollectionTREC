<DOC>
<DOCNO> 122513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur03.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çırağan Sarayı Oteli'nde yangın çıktı... 
</HEADLINE>
<TEXT>

     Beşiktaş'taki Çırağan Sarayı Oteli'nin bodrum katında yangın çıktı. 
     Çırağan Caddesi'ndeki 6 katlı Çırağan Sarayı Oteli'nin bodrum katındaki sauna bölümünde saat 03.30 sıralarında henüz belirlenemeyen bir nedenle yangın çıktı. 
     Otelin bodrum katında ve üst katlarında yoğun duman oluşmasına neden olan yangına Beşiktaş ve Beyoğlu itfaiye ekiplerince müdahale edildi. İtfaiye ekiplerinin çalışması sonucu kontrol altına alınan yangın daha sonra tamamen söndürüldü. 
     Sauna bölümünde bulunan bazı kişiler ile çocukların korkulu anlar yaşamısına neden olan yangın sonucu dumandan etkilenen ya da yaralanan olmadığı, otelin sauna bölümünde küçük çaplı maddi hasar meydana geldiği belirtildi. 
     





</TEXT>
</DOC>
