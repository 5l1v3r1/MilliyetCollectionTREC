<DOC>
<DOCNO> 115149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko02a.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yatırıma ve tüketime geri döndü 
</HEADLINE>
<TEXT>

Ağustos ayında sermaye malı ithalatı yüzde 47.7 ve tüketim malı ithalatı da yüzde 35.3 artarken, toplam 4.2 milyar dolarlık ithalat gerçekleştirildi 
     EKONOMİ SERVİSİ 

     Türkiye’nin sermaye malı ithalatı, ağustosta yüzde 47.7, tüketim malı ithalatı da yüzde 35.3 arttı. Devlet İstatistik Enstitüsü’nün DİE , ağustos itibariyle geçici dış ticaret verilerine göre, ağustosta 4.2 milyar dolar olan ithalatın yüzde 17.5’ini oluşturan 729.7 milyon dolarlık bölümünü sermaye malları, yüzde 70.9’luk 2.9 milyar dolarlık bölümünü de ara malları gerçekleştirdi. 
     Ağustosta sermaye malı ithalatı yüzde 47.7, ara malları ithalatı yüzde 10.5, tüketim malları ithalatı da yüzde 35.3 arttı. 
     Ocak - ağustos dönemi itibariyle 30.3 milyar dolar olan ithalatın 4.8 milyar dolarını sermaye malları, 22.4 milyar dolarını ara malları, 2.9 milyar dolarını da tüketim malları oluşturdu. 
     
     Dış ticaret açığı arttı 
     Türkiye bu yılın ocak - ağustos döneminde, 21.8 milyar dolarlık ihracat, 30.3 milyar dolarlık da ithalat yaptı. Böylece yılın sekiz ayında, geçen yılın aynı dönemine göre ihracat yüzde 6.7, ithalat ise yüzde 9.8 arttı. İlk sekiz ayda dış ticaret açığı da geçen yılın aynı dönemine göre yüzde 18.7 artarak 8.5 milyar dolara yükseldi. 
     İhracatın ithalatı karşılama oranı da geçen yıl yüzde 74 iken, bu yıl yüzde 71.9’a geriledi. 
     
DPT Büyüme yüzde 4’ten fazla olur      İmalat sanayiinde kapasite kullanımının eylül ayında yüzde 80’e ulaşması, büyüme konusundaki iyimser beklentileri daha da artırdı. Devlet Planlama Teşkilatı DPT , gayri safi milli hasılada GSMH yapılan son revizyonla yüzde 4 olarak öngörülen bu yılki büyümenin, bu oranın da üzerinde gerçekleşmesinin güçlü bir olasılık olduğunu bildirdi. 
     DPT’nin ekim ayına ilişkin "Ekonomik Gelişmeler" raporunda, GSMH’daki ilk yarı gerçekleşmeleri, temmuz - ağustos sanayi üretim verileri ve tarım sektöründeki üretime ilişkin olarak alandan elde edilen ilk tahminlerin, büyüme beklentisini artırdığına işaret edildi. 
     
İhracat ağustosta yüzde 9.1 arttı - 2001 Ağustos 2001 Ağustos 2002 Ağustos 2002 Ağustos Değişim - Değer Bin Yüzde Değer Bin Yüzde Yüzde  Genel toplam 2.579.467 100.0 2.815.363 100.0 9.1 Sermaye malları 192.368 7.5 195.998 7.0 1.9 Ara malları 1.101.857 42.7 1.059.250 37.6 -3.9 Tüketim malları 1.284.015 49.8 1.552.876 55.2 20.9 Diğerleri 1.227 0.0 7.240 0.3 489.9      
     
Ağustos ithalatı yüzde 19.4 yükseldi - 2001 Ağustos 2001 Ağustos 2002 Ağustos 2002 Ağustos Değişim - Değer Bin Yüzde Değer Bin Yüzde Yüzde Genel toplam 3.502.144 100.0 4.180.313 100.0 19.4 Sermaye malları 494.213 14.1 729.730 17.5 47.7 Ara malları 2.682.466 76.6 2.963.778 70.9 10.5 Tüketim malları 303.139 8.7 410.185 9.8 35.3 Diğerleri 22.326 0.6 76.621 1.8 243.2      
     



 EKONOMİ 
















</TEXT>
</DOC>
