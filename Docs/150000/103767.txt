<DOC>
<DOCNO> 103767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur14.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Besim Tibuk "CHP Derviş sayesinde mi oy kazanacak" 
</HEADLINE>
<TEXT>

     Liberal Demokrat Parti LDP Genel Başkanı Besim Tibuk, ''CHP, Derviş sayesinde oy kazanmayı hesaplıyor. Buna sadece gülünür'' dedi. 
     Tibuk, parti çalışmaları için geldiği Kayseri'de, Kapalıçarşı ve Eski Sanayi Mahallesi'ndeki esnafı ziyaret etti. Tibuk, ziyaret sırasında, Kemal Derviş'in CHP'ye katılmasını şöyle değerlendirdi 
     ''CHP, Derviş sayesinde oy kazanmanın hesaplarını yapıyor. Buna sadece gülünür. Millet düşünmez mi 17 aydır bu devleti bu duruma düşüren Derviş değil mi diye. Kriz vardı da Derviş mi kurtardı '' Tibuk, partiler arasında seçim öncesi ve sonrası olabilecek ittifak senaryolarını nasıl değerlendirdiği yönündeki bir soruyu şöyle yanıtladı 
     ''Seçim öncesinde bütün Ankara partileri birleşse daha iyi olacak. Bizim dışımızda kaç parti varsa hepsi birleşsin. Çünkü Ankara partilerinin hiçbir farkı yoktur. Erdoğan ile Baykal'ın söylediklerine bakın, hiçbir fark yoktur. Zaten ülkede sağ-sol ayrımı da kalmamıştır. Bir tek biz farklıyız, biz de hiçbir partiyle ittifak yapmayı düşünmüyoruz.'' Adalet ve Kalkınma Partisi'nin de AKP diğer partilerden farklı olmadığını savunan Tibuk, ''AK Parti de Ankara partisi olmuştur. Erdoğan diyor ki, Beni Ankara'ya seçin, istediğiniz her şeyi yaparım. Benden uyumlu adam olmaz. Biz de diyoruz ki, uyum muyum istemiyoruz. Biz Ankara ile kavga etmek için gidiyoruz.'' dedi. 
     Tibuk, esnaf ziyaretinin ardından Hürriyet Mahallesi'nde açılan seçim bürosuna giderek, partililerle görüştü. 
     





</TEXT>
</DOC>
