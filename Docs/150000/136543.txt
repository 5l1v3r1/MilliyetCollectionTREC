<DOC>
<DOCNO> 136543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/yguven.html </URL>
<DATE> 2003/02/13/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Bari sen kurtul’ 
</HEADLINE>
<TEXT>

     Ankara dönüşü, havaalanında bir Fenerbahçe taraftarının ekranlara da yansıyan bu cümlesini Milliyet Panorama Sayfası en tepeye oturtmuş ve "haftanın sözü" ilan etmiş... 
     Haftanın, yılın, hatta yılların sözü oysa bu... 
     Haftanın, yılın, hatta yılların itirafı... Umutsuzluğu, kızgınlığı, isyanı. 
     Çekilen en son S.O.S. 
     Sanki son nefes... 
     Kim söyledi, aklına o anda mı geldi, hesaplı mıydı, yürekten mi bilinmez... 
     Ama, "evladını gözyaşları içinde zengin evinin kapısına bırakan kader kurbanı genç kız senaryosu" ile duygusal doruklara tırmanan eski Yeşilçam kalemleri bile bu kadarını hayal edemezlerdi. 
     Yırtılan yürekten çıkan ses 
     "Bari kendini kurtar." 
     Yani, "Senin bir kurtuluş yolun var." 
     Nerede 
     Fenerbahçe’de değil. Git ve kendini kurtar. 
     Sizce ne demek istiyor bu taraftar Fenerbahçe’yi yöneten saygıdeğer baylar 
     "Sen profesyonel futbolcusun. Gider başka bir takımın kalesini korursun. Ama biz öyle miyiz Elimiz mahkum, bu yazgıyı sonuna kadar yaşayacağız ve kimbilir daha ne kadar süre kahrolacağız" mı .. 
     Acaba o taraftarlara, bir stat daha yapsanız, bir Ortega daha alsanız, yedi - sekiz hoca bulsanız, cayarlar mı 
     "Eski başkan", "medyada kaynatılan kazan", "centilmenliği bozan", "Fenerbahçe aleyhine komplo kuran" öyküleri bile oyalamıyor onları. 
     Santrforun arkasından üçün birini ileri çıkarmak falan gibi teknik havuçlara da karınlar tok. 
     Bütün yaşanmışlar yüzünden, ayrıntıların albenisi kalmamış. 
     Sanki tren kaçmış. Zarlar atılmış, son söz söylenmiş 
     "Git bu takımdan... Git de sana da yazık olmasın." 
     Tükenen umutların son çığlığı gibi bu mesajın gerçek adresini bilmeyen var mı 
     
Teminat mektubu      "Güven kördür şüphe ise haddinden fazla görür" özdeyişini hatırladım Sayın Fatih Terim’in "tüm kupalara talibiz" açıklamasını duyunca. 
     Ben sadece miyopum ve karar veremedim 
     Acaba Terim, inanarak mı söyledi bu lafı, yoksa sadece bir motivasyon aracı mı 
     Eskiden, kaynağı "Terim’li Galatasaray" olan her niyeti, gerçekleşme ihtimali çok yüksek hedefler olarak algılar, bir kenara yazardım. 
     Şu anda aynı ruh halinde değilim... Bana kızmayın Baksanıza Hasan Şaş bile teminat mektubu istiyor Galatasaray’dan artık. 
     
Aşk, alem ve futbol      Vergi kaçıranın, hortumcunun, yetim malını çarçur edenin adını bir türlü göremediğimiz medyada, futbolcuların çapkınlıkları "vatana ihanetöle eş tutulup, "alemci" olarak damgalanmaları çifte standart mı acaba 
     Eğlence onlara yasak... Aşk, suç olarak algılanıyor... Çapkınlığı düşünmenin cezası altı aydan başlıyor. Seks mi .. O da ne 
     Futbolda seks, ancak tribünden dile getirildiği kadarıyla "makul" karşılanıyor. Futbolcuya ise "söylemi" bile yasak, nerede kaldı "eylemi." 
     Biri çıkıp açıklasa da anlasak 
     Futbolculara normal bir erkeğin yaptıklarının yüzde kaçı sevap Bu ne menem bir iştir ki, performansı doruğa çıkarmanın ilk ve tek şartı, cinselliği sıfırlamak 
     Doğru olsaydı, en iyi futbolu manastırdaki keşişler oynardı ve bu oyunun adını "abazanbol" koyarlardı. 
     Neyse Fenerbahçeli Tuncay da "alemci" çıktı .. 
     Kaynak Sayın Şansal Büyüka... Maraton programı. 
     Şansal abi, emin olmadan konuşmaz ama, "kaynaklar" bazen yanlış bilgi de verebilir. 
     Şayet Tuncay’ın da alem yaptığı iddia edilen mekan, Serhat gibi Moda’da evli barklı arkadaş evi ise, bu sefer hiç olmazsa bir çıkış yolu var 
     "O bölüm, Türksel reklamının devamıydı" der geçeriz. 
     
SORU - YANIT      Yanıtı bulunan sorulara bir tane daha eklendi 
     "Ortega ile Ceyhun birlikte oynayabilir mi " 
     Hayır... Ortega yok ki .. 
     
KAHKAHA      Ankaragücü maçında bir puana şükreden Fenerbahçe’nin soyunma odasından yankılanan kahkahalar Yusuf ile Ogün’e ait olabilir ancak bu onların duygusuz ve kötü niyetli olduklarını kanıtlamaz. 
     Bazen öyle durumlar yaşarız ki, en üzüntülü anımız da olsa kahkahamızı tutamayız. Belki Yusuf, Ogün’e sormuştur 
     "Kaptan şampiyon olabiliriz değil mi" 
     Zaten sinirler laçka, gel de tut kendini... Makaraları koyvermiş olmalı Ogün. 
     Fenerbahçe’de "gülmenin", gelenekler ile günün mana ve ehemmiyetine taban tabana zıt olduğunu bilmezmiş gibi. 
     
Başarılı transfer skandalı      Papa’yı vuran Ağça’nın yerküredeki "Türk imajı"na katkıları ne denli büyük olmuşsa, Ortega gibi bir futbol dehasını erken bunama yapıp ülkesine postalama yolları arayan Fenerbahçe de o kadar sorumlu olacak, "sorunlara gebe" transfer geleceğimizden. 
     Artık hangi yıldız futbolcu gelebilir Türkiye’ye ürkmeden 
     Ortega gittiğinde ona sormayacaklar mı "Neden Fenerbahçe’de barınamadın" 
     O, açıklamayacak mı "Önce Lorant adında ikinci sınıf bir teknik direktöre tosladım" 
     Gerisini, ne siz sorun ne ben anlatayım. 
     Bu kadar yıldır gazeteciyim, son dönemdeki Fenerbahçe gibi "başarılı transfer skandalı" yaşayan bir kulübe rastlamadım. 
     Ortega gelip imza atacağı gün, eski başkan Sayın Ali Şen’e bu "dev" transferi nasıl yorumladığını sormuştum. Bugünkü tabloyu her ayrıntısıyla çizdiğinde, açıkçası kuşku duymuştum. Sayın Yıldırım ile o sıralar arası şekerrenkti ve olumsuz kehanetlerini buna yormuştum. 
     Ben sormuştum... 
     Ama Ortega’yı kapıp getirenler, bırakın sormayı, bu transferi biraz da Ali Şen adını tarihe gömmek için gerçekleştirdiler... 
     Sonuç ortada. 
     Sahi bu Fenerbahçe Divan Kurulları tecrübe, akıl, tavsiye alışverişlerinde kullanılmıyorsa ne işe yarar 
     
Kartal’ın asrı      Zirvede olmak kolay değil .. 
     Süper Lig’de şampiyonluk maratonu, Kupa’da yıpratan bir süreç, UEFA’de finale doğru... 
     Artık üç günde bir maç oynayacak Beşiktaş, Galatasaray ve Fenerbahçe’nin transfer hovardalığı böyle giderse, Milli Takım’ın yükünü de taşıyacak. 
     Hani keyifli yorgunluk derler ya sanki sözlük karşılığı... 
     Bizim Moda’da Futbolig adında bir cafe var her biri mesleğinde başarılı bilardo ustalarına ara sıra üç bantta ıstaka çıraklığı yaptığım. Orada biri söyledi, kimdi kaçırdım 
     "İyi ki kış kelebek yüzme şampiyonası yapılsa onda da şampiyon olmaya çalışacak Beşiktaş"... 
     Nazar değmesin...Asırlık Kartal’dan, kartalın asrına keyifli yorgunlukla... 
     
     



 SPOR 

























</TEXT>
</DOC>
