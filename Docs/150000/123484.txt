<DOC>
<DOCNO> 123484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yasam/ayas.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sık sık yemek yiyin 
</HEADLINE>
<TEXT>

Başlık garip ama gerçek Ramazan ayında alınan kiloların bir numaralı nedeni öğün sayısı ve yemek miktarının artması. Öğünü artırın, yemeği azaltın 
     Ramazan kilolarına elveda - 1 

     Ayşegül AYDOĞAN 

     Ramazan ayında öğün atladığımız, iki öğünde ve çok miktarda yemek yediğimiz için kaçınılmaz olarak kilo aldık. Bir de üstüne gelen üç günlük bayram ve bolca tüketilen şeker, tatlı ve çikolatalar kilolarımıza kilo kattı... Zaten uzmanlar oruç tutanların yüzde 80’inin kilo aldığını vurguluyor. Peki bir ayda aldığımız bu kiloları aynı sürede ve sağlığımızı bozmadan nasıl geri verebiliriz Bu dizimizde uzmanların verdiği öneriler ve hazırladıkları diyet örnekleri doğrultusunda, zorlanmadan kilolarınızdan kurtulmanıza yarayacak bilgileri bulacaksınız. 
     
     HAFTADA EN FAZLA 2 DUBLE 
     Sorularımızı, Türk Kalp Vakfı Beslenme ve Diyet Uzmanı Dr. Sumru Özbay yanıtladı 
     
     Ramazan’da neden kilo alıyoruz 
     Ramazan’da her ne kadar öğün sayısı azalıyorsa da öğünlerde yenen yemeklerin cins ve miktarları değiştiği için kilo alıyoruz. Öğün atlamak, kilo almanın tek şartıdır. Bu ayda kilo alanların en kısa yoldan zayıflamaları gerekir. Tabii sağlıklı ve dengeli biçimde, yeterli ve dengeli beslenme koşullarına uyarak, yiyecek miktarlarına dikkat ederek. 
     
     Ramazan sonrasında nelere dikkat etmeli 
     Bu dönemdeki beslenmede en önemli nokta, mide ve bağırsakların yükünü azaltmak için azar azar ve sık sık yemektir. Öğün atlamamak en önemli kuraldır. Günlük yiyeceklerinde sulu, bol posa içeren sebze, meyve ve salata gibi hafif yiyeceklere, az yağlı gıdalara büyük ölçüde yer verilmelidir. Kesinlikle aşırı kaloriyi kısıtlayan, birdenbire az yemeye yönelten ve ani kilo vermeye neden olan tek tip diyetler yapılmamalıdır. Alkole yavaş yavaş geçiş yapılmalı, kilo vermek isteyenler haftada 2 dubleden fazla içmemeli. 
     
BOL BOL SIVI TÜKETİN      Hangi besinlere ağırlık verilmeli 
     En önemli nokta Ramazan sonrası vücudun bol sıvı tüketimine yönelmesidir. Öğün sayısı azaldığından Ramazan ayı boyunca vücuttaki sıvı kaybı artar, böbreklerde yorgunluk oluşur. Bu nedenle ilk 7-10 gün boyunca ayran, yoğurt, komposto, meyve suları, çay gibi sıvıları ve gıdaları bol bol tüketmeli. Hem böbrekler açısından hem de varsa vücutta birikmiş olan toksik maddelerin atılması için bu gerekli. Ayrıca Ramazan’da et, tavuk, balık, hamur işleri, tatlılar sofraları süslediğinden Ramazan sonrası vücudun vitamin ve mineral dengesi bozulur. Bu nedenle de sebze, meyve ve salata bolca tüketilmeli. Et, tavuk, balık haşlama veya ızgara olarak yenmeli. Öğün dışında acıkıldığı zaman aralarda mideyi boş bırakmayacak ufak tefek şeyler meyve, galeta vs. yenmeli. 
     
     Bir ayda kaç kilo verilebilir 
     Eğer 3-5 kilo alındıysa kişi bunu doktora başvurmadan kendi başına rahatlıkla verebilir. Ancak 7-8 kilo üzerindeyse uzmana başvurulmalı. Dikkat edilmesi gereken şey, bütün yiyecek gruplarının öğünlere yayılarak tüketilmesidir. 
     
3 haftada 4-5 kilo verdiren sağlıklı diyet      Dr. Sumru Özbay’ın örnek diyeti 
     

</TEXT>
</DOC>
