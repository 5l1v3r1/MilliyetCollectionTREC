<DOC>
<DOCNO> 107172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/pulur.html </URL>
<DATE> 2002/09/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fuarın kapısına halıyı kim serdi 
</HEADLINE>
<TEXT>

     İzmir Fuarı’nda okurların huzurundayız, kaderde, bu yaşta da sorguya, suale çekilmek varmış... 
     Hem de ne sorgu, ne sual 
     Fuarın açılışında, Lozan Kapısı’na serilen, kırmızı halının hesabını bile bize sordular 
     "Yerlere halı seriyorsunuz, milletin parasını çarçur ediyorsunuz " 
     Halıyı kim sermiş, kim basmış, kim görmüş 
     Okur bu, soruyor işte 
     İşsizlik, yoksulluk, pahalılık, haksızlık, yolsuzluk, hırsızlık... 
     İnsanların canı burnunda, dokunsan patlayacak, karşısında kimi görürse veryansın ediyor, Lozan Kapısı’na serilen halının hesabını bile, bizden soruyor. 
     
     ELBETTE, siyaset gündemimizin birinci maddesi... 
     "Kime oy vereceksiniz " sorusu konuştuklarımız arasında cevapsız kalmadı CHP’ye oy verecekler... 
     Peki, kırk yıllık CHP’li oldukları için mi, Deniz Baykal’ın CHP’sini çok beğendikleri için mi 
     İçlerinde böyle olanlar da vardı ama, çoğu tepki oyları. 
     Nasıl AKP’ye tepki oyları gidiyorsa, CHP’ye de, tepki oyları geliyor... 
     Kime bu tepki 
     Tayyip Erdoğan’a ve partisine... 
     Yaşlı bir İzmirli şöyle dedi 
     "Ben doğma büyüme demokratım, bir kere oyumu başka yere verdim, birincisinde Refah gelmesin diye Mesut Yılmaz’a verdim, şimdi de bunlar gelmesin, diye CHP’ye vereceğim." 
     "Yani inanarak değil, onlar gelmesin, diye CHP’ye oy veriyorsun." 
     "Aynen öyle " 
     "Gelirse gelsinler, sana ne " 
     "Onlar geldi mi rahat durmazlar, arkadan 28 Şubat gelir " 
     
     BİR ay önce "TIR" gezisinde Trabzon izlenimlerini yazarken birçok kalem ve kalem erbabı "Bu iş bitmiş, AKP almış, götürmüş " fetvasını verirken, acaba biz "Bu pirinç daha çok su kaldırır " derken hata mı etmiştik 
     Bekleyeceğiz, anlaşılan bu pirinç daha çok su kaldıracak... 
     Bir öğretmen, belli ki biraz kızgın, sitem yüklü 
     "Gösterin, gösterin AKP’yi önde gösterin, daha iyi oluyor " 
     "Neden " 
     "Milletin aklı daha çabuk başına gelir de ondan " 
     
     SİYASET üzerine kafa yoranlar, teori geliştirenler de var seçim kanununun partiler kanununun değişmesini istiyorlar, hatta hemen şimdi değişmesini isteyenler bile var, bu kanunlarla bu seçim olmaz, diye dayatıyorlar. 
     Bunlardan biri seçim, sonrasında koalisyonlar kuruyor, olmadı yıkıyor, o da olmadı bir başkası... 
     CHP - AKP koalisyonundan, DYP - MHP - ANAP koalisyonuna, bu da olmazsa teknokratlar, bürokratlar hükümetine kadar... 
     Sonra da soruyor 
     "Bu senaryolara ne diyorsunuz " 
     Gülüyoruz 
     "Sen bizi galiba, Türkiye’nin en deneyimli politika yazarı Hasan Cemal sandın Her ne kadar adaş olsak da, aramızda çok önemli bir fark var, o Birinci Cihan Savaşı’nın meşhur ordu kumandanı İttihatçı Cemal Paşa’nın torunu, biz ise yüzbaşı Hasan Bey’in torunu... O bu işlerden çok iyi anlar " 
     Gülüşüyoruz 
     
     İZMİR Fuarı’ndaki birinci geceden kalanlar bunlar. 
     Yine Hasan Cemal’in kulaklarını çınlatıyoruz. 
     O, fuardaki ilk gecesini şöyle yazmıştı 
     "Bangır bangır bağıran bir anons 
     -Yazarlarımız Serpil Yılmaz, Hasan Cemal, Halil Özer, Sina Koloğlu, Milliyet standında... 
     Tuhaf bir duygu 
     İsimler, dakka başı, gürültülü anonslarla etrafa duyuruldukça sahne sanatçısı gibi hissediyor insan kendini. Biraz da mahcuplaşıyor." 
     Diyeceksiniz siz de öyle oldunuz mu 
     O duyguları tatmadık ki bilelim 
     Demek insanların, kendilerini sahne sanatçısı sanıp, tuhaf bir duyguya kapılıp, mahcuplaşması için, beş dakikada bir, bangır bangır bağıran anonslara gerek varmış 
     Dedik ya, tatmadık ki bilelim 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
