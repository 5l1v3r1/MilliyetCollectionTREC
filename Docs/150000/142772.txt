<DOC>
<DOCNO> 142772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko03.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikrar sağlandı sıra yatırımcıda 
</HEADLINE>
<TEXT>

Başbakan Yardımcısı Şener, siyasi ve ekonomik istikrar vurgusu yaparak, İngiliz işadamlarını Türkiye’de yatırıma çağırdı 
     Başbakan yardımcısı Abdüllatif Şener, "siyasi istikrarı sağlamış, ekonomik istikrara da büyük önem veren" bir iktidar olarak, yabancı yatırımcılara her türlü kolaylığı sağlamaya hazır olduklarını bildirdi. Türk - İngiliz Ticaret ve Sanayi Odası ile DEİK’in düzenlediği "İkili işbirliği için yeni perspektifler" seminerinde konuşan Şener, Türkiye’nin yatırım açısından güvenli bir ülke olduğunu anlattı. 
     
     Laiklik vurgusu 
     Şener, nitelikli işgücü, işbirliğine elverişli iş çevreleri, demokratik ve laik yapısıyla Türkiye’de yatırımcılara büyük imk nlar sunulduğunu" vurguladı. ABD ile Irak konusundaki müzakerelerin sürdüğünü de anlatan Şener, muhtemel ABD yardımının bütçe dengeleri içinde dikkate alınmayacağını, ayrıca süratli bir özelleştirme hedeflediklerini vurguladı. 
     
     Savaş, programını bozmaz’ 
     Şener, planlanmadığı halde yatırımcıdan talep aldığı alanlar üzerinde de değerlendirme yapmaya açık olduğunu bildirdi. 
     Bir yabancı yatırımcı, Özelleştirme İdaresi Başkanı Turgut Bozkurt’a uluslararası yatırımcıların dönemin güçlükleri yüzünden gönülsüz bir tutum içinde olabileceklerini hatırlattı ve "İhaleleri ertelemeyi düşünmez misiniz " diye sordu. Bozkurt bunun üzerine "İnanıyoruz ki her bir özelleştirme projesi yeterli, hatta fazla yatırımcı çekecek ve bu nedenle de bunları ertelemek gibi bir düşüncemiz yok" dedi. 
     



 EKONOMİ 




















</TEXT>
</DOC>
