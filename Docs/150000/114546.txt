<DOC>
<DOCNO> 114546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun02.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İBDA - C mahk mu belediyede 
</HEADLINE>
<TEXT>

İstanbul Belediyesi şirketi BİMTAŞ’ta bir İBDA-C mahk mu, müdür yardımcısı oldu. Spor AŞ’de yine aynı örgüt üyesi olmaktan yakalanan iki personel çalışıyor 
     TOLGA ŞARDAN Ankara 

     İstanbul Büyükşehir Belediyesi’nde soruşturma yapan müfettişler, bir belediye şirketi olan Boğaziçi Peyzaj İnşaat Müşavirlik Teknik Hizmetler Ağaç Sanayii ve Ticaret Anonim Şirketi’nde BİMTAŞ genel müdür yardımcılığı yapan Mehmet Sedat Taktak’ın yasadışı İBDA-C üyeliğinden mahk m olduğunu ortaya çıkardı. 
     
     Tahliye oldu, işe girdi... 
     Taktak’ın Gaziantep Emniyet Müdürlüğü’nce İBDA-C üyesi olmak suçundan ve Bolvadin Ağır Ceza Mahkemesi’nce gıyabi tevkifle aranırken, 22 Haziran 2000’de yakalanarak İstanbul Cumhuriyet Başsavcılığı’nca tutuklandığı ve mahk miyet cezasının uygulandığı ortaya çıktı. Taktak’ın, tahliyenin ardından 15 Aralık 2000’den bu yana BİMTAŞ’ta görev yaptığı anlaşıldı. Taktak’ın yanı sıra, Spor AŞ’de görev yapan Uğur Boyacı ve Ali Hışıroğlu’nun da İBDA-C üyesi olmaktan yakalandığı belirlendi. 
     Personel dosyalarını inceleyen ve BİT’lerde "sakıncalı" 59 kişinin çalıştığını gün ışığına çıkaran müfettişler, irticai örgütlerle bağlantılı 28, sol örgütlerle bağlantılı 4, PKK’yla bağlantılı bir kişinin BİT’lerde çalıştığını belirledi. TSK’dan atılan 14 personelin de BİT’lerde değişik görevlerde çalıştığı anlaşıldı. 
     
     Müslüman Gençlik de var 
     Yasadışı Müslüman Gençlik örgütü üyesi Erdinç Çelebi’nin İSTON AŞ’de, yasadışı İslami Hareket örgütüne yönelik operasyonda yakalanan Fatih Taşkıran’ın halkla ilişkiler ve tanıtım uzmanı olarak İDO AŞ’de çalıştığını saptayan müfettişler, türban ve imam hatip liselerine destek eylemleriyle sekiz yıllık eğitimi protesto eylemlerine katıldıkları gerekçesiyle gözaltına alınan ve haklarında soruşturma yapılan bazı kişilerin de BİT’lerde görev yaptığını tespit etti. 
     1982’de Üsküdar müftüsünün öldürülmesine katıldığı gerekçesiyle yargılanan Tahsin Azaklı’nın da, Halk Ekmek AŞ’de genel müdür danışmanı ve üretim planlama müdürü olarak görev yaptığı öğrenildi. 
     
Kötü yönetimle zarar ettirdiler      İstanbul Büyükşehir Belediyesi’nde soruşturma yapan müfettişler, BİMTAŞ’ın, Genel Müdür Nejat Yazıcı’nın kötü yönetimi nedeniyle zarara uğratıldığını da saptadı. Şirket sermayesindeki 1 doların 3 cent gibi trajikomik bir seviyeye düştüğünü belirleyen müfettişler, BİMTAŞ’ın 12 milyon dolarlık bileşik faizli sermayesinin 390 bin dolara indiğini ortaya çıkardı. Müfettişler, belediyedeki ihale yolsuzluklarının büyük bölümünün BİT’ler üzerinden yapıldığını saptadı. 
     



 GÜNCEL 
























</TEXT>
</DOC>
