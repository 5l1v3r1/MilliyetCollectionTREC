<DOC>
<DOCNO> 127324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur27.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta toplantı... Gaz maskesi üretimi arttırılıyor... 
</HEADLINE>
<TEXT>

     Başbakanlık'ta nükleer, biyolojik ve kimyasal silahların etkilerinin önlenmesi konusunda toplantı yapıldı. 
     Edinilen bilgiye göre, toplantıda, kamu kurum ve kuruluşlarında nükleer, biyolojik ve kimyasal alanda uzman kişilerden birimler oluşturulması benimsendi. Bu birimler, nükleer, biyolojik ve kimyasal sızıntılara karşı gerekli önlemler alınması konusunda çalışmalar yapacak. Söz konusu birimler halkın konuyla ilgili eğitilmesini sağlayacak. 
     Toplantıda, gaz maskesi üretiminin artırılması kararlaştırıldı. 
     Başbakanlık'ta dün başlayan ve bugün de devam eden toplantıya, tüm bakanlıklarının ve ilgili kamu kurum ve kuruluşlarının temsilcileri ile Türkiye Atom Enerjisi Kurumu, Afet İşleri Genel Müdürlüğü, Kızılay yetkilileri, Genelkurmay ve Milli Güvenlik Kurulu'ndan temsilciler katıldı. 
     





</TEXT>
</DOC>
