<DOC>
<DOCNO> 122749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/ekonomi/eko01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bonolarında şeffaflık’ açıklaması 
</HEADLINE>
<TEXT>

Hazine, finansal gelişmelerde şeffaflık’ için, banka dışı kurumların ve kişilerin elindeki devlet iç borçlanma k ğıtları ile ilgili de düzenli açıklama yapacak 
     Şimdiye kadar sadece bankaların elinde bulunan Hazine iç borçlanma k ğıtlarının tutarını açıklayan Merkez Bankası ve Hazine, bundan sonra yabancılar ile banka dışı özel ve tüzel kişilerin portföylerindeki tahvil ve bonoların tutarını da açıklayacak. 
     Merkez Bankası ve Hazine’den yapılan ortak açıklamada, özellikle 2001’in ikinci yarısından itibaren banka dışı kesimin portföy tercihlerinde devlet iç borçlanma senetlerinin DİBS önemli bir yer tutmaya başladığı belirtilerek, Hazine’nin borçlanma analizi bakımından bu bilgilere ihtiyaç duyulmaya başlandığı ifade edildi. 
     Ayrıca finansal sistemdeki gelişmelerin kamuoyu tarafından şeffaf biçimde izlenmesini sağlamak amacıyla, Merkez Bankası ve Hazine’nin internet sitelerinde düzenli olarak yayımlanmasına karar verildiği bildirildi. 
     
Haciz tehdidi, garantili borç açığını düşürdü      Hazine’nin, kamu kuruluşlarının kredileri için verdiği garantiler nedeniyle bu yılın ilk 10 ayında yapmak zorunda kaldığı ödeme 1.2 katrilyon lirayı 800.4 milyon dolar buldu. 
     Hazine bu dönemde, garanti verdiği kuruluşlardan 529 milyon dolar tahsilat yaptı. Garantili borçlarda Hazine’nin 10 aylık açığı da 270 milyon dolar oldu. İzmit Su’ya yapılan ödeme dikkate alındığında ise garantili işlemler ve yap işlet devret YİD garantileri nedeniyle Hazine’nin 10 ayda verdiği açık 450 milyon doları geçiyor. Hazine’nin garantiler dolayısıyla borçlarında bu yılın ilk on ayındaki açığı, geçen yıla göre dolar bazında yüzde 42.9 azaldı. Azalmada, borçlar için icra yoluna gidilebileceği açıklaması ve borcunu ödemeyenlere yeni garanti verilmemesi etkili oldu. 
     Hazine’nin, yap - işlet - devret modeliyle İzmit’in içme suyunu temin projesini yürüten İzmit Su’ya verilen garanti nedeniyle şimdiye kadar 773 milyon dolar ödedi. Bu ödemeye karşılık, İzmit Büyükşehir Belediyesi’nden herhangi bir tahsilat gerçekleştiremiyor. 
     



 EKONOMİ 




















</TEXT>
</DOC>
