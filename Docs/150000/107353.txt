<DOC>
<DOCNO> 107353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yasam/yas01.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman kadınları dize’ getiren Türk müzisyen 
</HEADLINE>
<TEXT>

Volkan Baydar, Almanya’da bir taksi şoförüydü. Sonra müzisyen olup kadınların gönlünde taht kurdu. Ve birbiri ardına tanınmış kadınları aldatınca, efsane’ oldu 
     FRANKFURT Milliyet 

     Bir zamanlar hayatını taksi şoförlüğüyle kazanan Volkan Baydar, şimdilerde sadece müziğiyle değil, birbiri ardına aldattığı sevgilileriyle de anılıyor. 
     Orange Blue’ adlı grubun 31 yaşındaki Türk solisti Volkan’ı Alman kadınlar, uzun boylu olmamasına rağmen büyüleyici bir etkisi var’ diyerek tanımlıyor ve yere göğe sığdıramıyor. Volkan’dan gelen son haberler de, bu ilgiye pek de Hayır’ demediği anlaşılan Volkan’ın, televizyon sunucusu son sevgilisi 37 yaşındaki Desiree Nobusch’u aldattığı yönünde. Magazin basınına göre, Volkan halen Desiree’ye kendisini affettirmeye çalışıyor. 
     
     Dokunan bir anda çarpılıyor’ 
     Almanya’da hayalleri süsleyen en ünlü ve güzel kadınları ard arda terkedip efsane halini alan Volkan’ı, eski sevgilileri Bunte dergisine anlattı. 
     Kocasından ayrıldıktan sonra çok çekici, sevimli, duygulu ve dikkatli’ olarak tarif ettiği Volkan’la büyük aşk yaşayan Viyanalı reklamcı Melanie Rauner 35 , Türk müzisyen için, "Yaralanmış ruhuma ilaç gibi geldi. O büyük bir çocuk gibi. Ama beni terkedip, tıpkı bir korkak gibi kaçmasını affedemiyorum" dedi. 
     Eski şarkıcı Isabell Varel de, Volkan’ın aşkıyla teselli ettiği olgun kadınlardan biri. Volkan’ı, isminin başharflerini omuzuna dövme yaptıracak kadar seven Varel, ilişkilerini de Büyük bir aşktı, ne yazık ki bitti’ diye tarif etti. Eğer Volkan’ın özrünü kabul etmeyip ayrılırsa, televizyon sunucusu Nobusch’un Türk müzisyeni nasıl hatırlayacağı’ da, Almanya’da şimdiden merak konusu... 
     



 YAŞAM 















</TEXT>
</DOC>
