<DOC>
<DOCNO> 119114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur01.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'de yemin töreni 9 saat sürdü... Törenden notlar... 
</HEADLINE>
<TEXT>

     22. DÖNEM PARLAMENTOSU... 
     -ANDİÇME TÖRENİ, YAKLAŞIK 9 SAAT SÜRDÜ -ARALARINDA DENİZ BAYKAL'IN DA BULUNDUĞU 4 MİLLETVEKİLİ YEMİN ETMEDİ 
     FOTOĞRAFLI 
     ANKARA A.A - 15.11.2002 - 22. Dönem Parlamentosu'nda andiçme töreni sona erdi. Andiçme töreni yaklaşık 9 saat sürdü. 
     Geçici Başkan Şükrü Elekdağ'ın saat 15.07'de açış konuşmasıyla başlayan tören, saat 16.30'da verilen bir saat ve 21.00'de verilen 10 dakikalık aranın ardından saat 00.45'te sona erdi ve 546 milletvekili andiçti. 
     Sosyalist Parti başkanlarının Varşova'daki toplantısına katılan CHP Genel Başkanı Deniz Baykal ile CHP İstanbul Milletvekili Kemal Derviş ve Hatay Milletvekili İnal Batu, trafik kazası geçiren Ak Parti Bursa Milletvekili Faruk Anbarcıoğlu yemin törenine katılamadı. Adları okunduğu sırada Genel Kurul'da bulunmayan AK Parti İstanbul milletvekilleri Abdülkadir Aksu ve Nazım Ekren, törenin sonunda andiçti. Andiçmeyen milletvekilleri Genel Kurul'a katıldıkları ilk birleşimde yemin edecekler. 
     Milletvekilerinin andiçmesi sona ererken birleşimi yöneten Geçici Başkan Şükrü Elekdağ, TBMM Başkanı seçimi için aday başvurularının 18 Kasım Pazartesi günü saat 20.00'e kadar yapılacağını belirterek, Genel Kurul'un Meclis Başkanı seçimi için 19 Kasım Salı günü saat 15.00'de toplanacağını duyurdu. 
     Elekdağ, 19 Kasım'da toplanmak üzere birleşimi kapattı. 
     
     ANDİÇME TÖRENİNDEN NOTLAR... 
     TBMM, andiçme töreni nedeniyle en yoğun günlerinden birini yaşadı. 
     AK Parti Genel Başkanı Recep Tayyip Erdoğan, töreni izlemeye gelmedi. 
     Törenin başlamasını beklerken birbirlerini kutlayan milletvekilleri, andiçme sırasında Genel Kurul'da kısa süreli sohbetlerde bulundular. 
     Birleşimi yöneten Geçici Başkan Şükrü Elekdağ'ın eşi ve kızı kordiplomatik locasından, Türk Parlamenterler Birliği başkanı Zeki Çeliker de kendine ayrılan bölümden Genel Kurulu sonuna kadar takip ettiler. 
     Törenin başlangıcında protokole ayrılan sıralardaki yoğun katılım, ilerleyen saatlerde azaldı. 
     





</TEXT>
</DOC>
