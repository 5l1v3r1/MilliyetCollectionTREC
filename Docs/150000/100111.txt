<DOC>
<DOCNO> 100111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/soneko12.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin en büyük 500'lerine Anadolu'dan 42 isim girdi 
</HEADLINE>
<TEXT>

     İstanbul Sanayi Odası'nın İSO çalışması sonucu, 2001 yılı üretimden net satışlarına göre belirlenen Türkiye'nin 500 büyük sanayi kuruluşunun 234'ü İstanbul, 52'si İzmir, 29'u Bursa, 23'ü Ankara'da yerleşik. 
     Anadolu Kaplanları olarak tanımlanan Gaziantep, Kayseri, Denizli ve Eskişehir'den ise listeye 42 sanayi kuruluşu girdi. 
     İSO verilerinden derlediği bilgiye göre, Türkiye'nin 500 büyük sanayi kuruluşu arasına giren işletmeler, 49 ticaret ve sanayi odasına kayıtlı olarak faaliyetini sürdürüyor. 
     İSO verilerine göre, en büyükleri oluşturan işletmelerin ilk 100'ü arasında 57 işletme ile tartışmasız liderliğini ilan eden İstanbul'u, 14 işletme ile kamu izliyor. 
     İlk 100 işletme arasında, Ankara, Bursa ve İzmir'den 4'er, Adana'dan 3, Kocaeli, Gaziantep ve Mersin'den 2'şer, Giresun, Konya, Trabzon, Kayseri, Karabük, Denizli, Balıkesir ile Bursa'nın Gemlik İlçesi'nden ise 1'er işletme bulunuyor. 
     En büyük 500 sanayi kuruluşunun kayıtlı olduğu diğer ticaret ve sanayi odalarını Edirne, Karaman, Suluova, Kahramanmaraş, Tokat, Ordu, Eskişehir, Konya, Gemlik, Adapazarı, Karabük, Balıkesir, Kütahya, Bolu, Ünye, Düzce, Çanakkale, Karacabey, Tekirdağ, Trabzon, İnegöl, Adıyaman, Uzunköprü, Manisa, Isparta, Samsun, Antalya, Bulancak, Mardin, Akhisar, Niğde, Tarsus, Dörtyol, Salihli, Malatya ve Orhangazi oluşturuyor. 
     En büyük 500 sanayi kuruluşu arasında Doğu ve Güneydoğu Anadolu bölgelerinde Gaziantep, Adıyaman ve Van dışındaki illerden işletme yer almıyor. 
     
     ÖNCEKİ YILA GÖRE DURUM 
     İSO'nun, aynı kriterleri baz alarak yaptığı değerlendirme sonucu 500 büyük sanayi kuruluşu arasına 2000 yılında İstanbul'dan 229, İzmir'den 50, Ankara'dan 32 işletme girmişti. 
     Anadolu Kaplanları olarak tanımlanan Gaziantep, Kayseri, Denizli ve Eskişehir'in listede 38 işletmesi bulunuyordu. 
     İlk 100 işletme arasında ise İstanbul'dan , kamudan 13, İzmir'den 7, Bursa ve Adana'dan 5'er, Ankara ve Kocaeli'den 3'er, Gaziantep'ten 2, Gemlik, Edirne, Konya, Kayseri, Denizli, Adapazarı, Karabük, Balıkesir ve Mersin'den ise 1'er işletme yer alıyordu. 
     Bu durumda ilk 500 arasında önceki yıla göre İstanbul'dan giren firma sayısı 5 arttı, İzmir 2, Ankara 9 azaldı. İlk 100 arasında ise İstanbul'un firma sayısı 4 arttı, İzmir'in 9 düştü, Ankara'nın bir arttı. 
     





</TEXT>
</DOC>
