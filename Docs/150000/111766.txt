<DOC>
<DOCNO> 111766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yazar/akyol.html </URL>
<DATE> 2002/10/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa raporu 
</HEADLINE>
<TEXT>

     ÇARŞAMBA günü açıklanacak olan "İlerleme Raporu’nun temel taslağını CNN Türk’te Mehmet Ali Birand açıkladı. Raporda doğrular var, skandal çapında yanlışlar da var. 
     Önce, Avrupa’dan yeni dönen Mesut Yılmaz’ın oradaki temaslarından edindiği izlenimler... Sorduğumda Yılmaz şunu söyledi 
     - Rapor siyasi bakımdan lehte de aleyhte de olmaz. Türkiye’nin başardığı ve yetersiz kaldığı konulara değinen teknik bir metindir. 
     Raporda Türkiye’nin başarıları övülüyor Yani anadili öğrenme ve yayın imkanlarının getirilmesi, idamın kalkması... 
     Yılmaz "metinde çarşambaya kadar bazı rötuşların yapılabileceğini" belirterek şunları söyledi 
     - Uyum yasalarının yeterli bulunması, devletin üniter yapısına uygun düşmeyecek hiçbir telkinin söz konusu olmaması son derece önemlidir. 
     Evet, etnik milliyetçi çevrelerde seslendirilen kimliklerin Anayasa’ya yazılması, özerklik, federasyon gibi temelden "üniter devlet" ilkesine aykırı görüşler Avrupa Konseyi’nde ilgi görmüyor. 
     
     RAPORDA işkencenin önlenmesi, yargı bağımsızlığı, fikir özgürlüğü, rejimin sivilliği gibi konularda Türkiye yetersiz görülüyor. 
     Yargı bağımsızlığına aykırı görülen iki örnek veriliyor Biri, Manisalı gençlere işkence yapılmasına ilişkin davanın 7 sene sürmesi ve zaman aşımına uğratılmak istendiği kuşkusunun doğması... Öteki, Tayyip Erdoğan’ın seçimlere sokulmaması. 
     "Devlet"in Türkiye’de yargıya müdahale ettiği biçiminde bir kanaat oluştuğu için, tartışmalı uygulamaların yanında, yargının bağımsız ve tarafsız davranarak verdiği kararlar da töhmet altında kalıyor. 
     Raporda skandal çapında bir yanlış, "Türkiye’de sayısı binli rakamlarla ifade edilen fikir suçlusunun hapislerde olduğu" iddiasıdır Dikkatli bir gazeteci olan Birand da raporda böyle bir ifadenin yer aldığını doğruladı. 
     
     HEMEN Adalet eski Bakanı Hikmet Sami Türk’ü seçim bölgesi Trabzon’da buldum, hayretler içinde şunları söyledi 
     - Mümkün değil Nasıl böyle bir iddia, skandaldır Biz Erteleme Yasası’ ile fikir suçu denilen maddelerden bütün mahkumiyet ve soruşturmaları kaldırdık, hapiste olanların hepsi çıktı. 
     Türk devam ediyor 
     - Sayıları da çok azdı. Ben 312. maddenin değişmesini savunurken bu maddeden cezaevinde iki kişi vardı. Madde değişikliği ile onlar da çıktılar. Mesleği gazeteci görünüp de adli veya örgütsel suçlardan tutuklananlar pek az kimse olabilir ama bunlar da fikir suçlusu değildir. 
     Türk, uzun hukuki izahlarda da bulundu. 
     Fikir hürriyeti alanında elbette yapmamız gereken bazı şeyler kalmıştır. Ama "bin kadar fikir suçlusu" lafı tam bir skandaldır Avrupa yanılmış veya yanıltılmıştır Ama anlatmak, düzelttirmek bizim görevimiz ve ne kadar yoğun bir çalışma yapmamız gerektiğinin bir göstergesidir bu... 
     Avrupa başkentlerini, sosyalist, muhafazakar ve liberal başbakanları, liderleri turlamamız gereken bir dönemde bir Yılmaz’ın çabalarıyla Türkiye umduğu sonucu alabilir mi 
     NOT Sayın Emre Kongar, Cumhuriyet’teki köşesinde beni eleştirdi, ikinci yazısını pazartesi yayımlayacakmış. Onu da okuduktan sonra cevabımı yazacağım. 
     
     







Avrupa raporu 


Erman’ca izahat 


Rahşan benimle bırakır 


AKP’nin tek başına iktidar korkusu mu 


Nokta tanığı 


Manisa utancı 


Partilerin eğitim ve gençlik projeleri 


Genel ifadeler yetmiyor... 


Pembe gözlüklü koyunlar mıyız 


İkinci seçmenler 


Seçim ekonomisi iyidir 


Piyasalarda birbirimizi kazıklıyoruz 


Platform’a TESEV’den itiraz geldi 


</TEXT>
</DOC>
