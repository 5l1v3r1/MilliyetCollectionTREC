<DOC>
<DOCNO> 106501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun08.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da bir Türk iki polisi bıçakla yaraladı... 
</HEADLINE>
<TEXT>

     İtalya'nın kuzeyindeki Venedik kentindeki Mira bölgesinde bir barda Hasan Arık 29 adlı Türk vatandaşının, 2 polisi bıçakla yaraladığı bildirildi. 
     İtalyan haber ajansı Ansa'nın haberinde, dün akşam bir barda etrafındakileri rahatsız ettiği belirtilen ve o sırada barda bulunan polis tarafından uyarılan Hasan Arık'ın, bıçakla bir polisi göğsünden, birini de elinden yaraladığı kaydedildi. 
     Göğsünden yaralanan polisin ameliyat edildiği ve hayati tehlikeyi atlattığı ifade edilen haberde, ülkedeki oturma izninin geçen hafta sona erdiği belirlenen Arık'ın, olaydan sonra yakalandığı ve adam öldürmeye teşebbüsten suçlandığı belirtildi. 
     





</TEXT>
</DOC>
