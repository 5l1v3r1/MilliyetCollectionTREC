<DOC>
<DOCNO> 144372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/astro/index.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu’da kızgın dolunay 
</HEADLINE>
<TEXT>

Dolunay astrolojide her zaman gergin dönemlerin habercisi olmuştur. Irak krizinde de bu özelliğini korudu 
     Dünya astrolojisinde dolunaylar her zaman gergin dönemlere denk gelir. Bu kez de aynısı gerçekleşiyor ve Balık burcundaki Güneş’le Başak burcundaki Ay, 18 Mart Salı günü öğle saatlerinde dolunay oluşturuyordu. Söz konusu dolunay ülkemizin haritasında ise tepede bulunan Balık’la yönetim iç işlerini ve güvenlik konularını anlatan 4. ev üzerinde gerçekleşiyor ki ne tesadüf, ikinci tezkere için acilen harekete geçiliyordu. 
     Dolunayın dışında savaşın acımasızlığını gösteren pek çok astrolojik gösterge daha var gökyüzünde. Savaş gezegeni Mars, güçlü olduğu Oğlak burcunda hareket ediyor ve tam dolunay zamanında şiddet ve saldırganlık gösteren Facies adlı sabit yıldızla birleşiyor. 7 derece Oğlak burcunda yer alan bu yıldız klasik astrolojide acımasız enerjilere, amaca odaklanmaya işaret eder. Bu kadarı yetmezcesine, Güneş-Ay ikilisi Mars-Pluto orta noktasıyla da temas halinde. Güneş’in Koç burcuna geçtiği 21 Mart Cuma günü özel bir önem taşıyor zira, Saddam Hüseyin’in Satürn’ü de bu derecede bulunuyor. 
     28 Mart ve sonrasının, özellikle 3-4 Nisan tarihlerinin Saddam Hüseyin açısından son derece kritik olacağı görünüyor. George W. Bush’un haritasında ise yine Mars 26-28 Mart günleri Güneş’in karşısından geçerken huzursuz açılar oluşturuyor. Çok daha önemlisi, Bush’un 2003 yılının ikinci yarısında önemli bir baskıyla karşılaşacağını da söylemeliyiz. Yengeç burcuna geçen Satürn elde olmayan nedenler, düşmanlıklar ya da kontrol edilemeyen faktörler nedeniyle Bush için büyük risk oluşturuyor. Bu yüzden Bush’un önümüzdeki ekim ve kasım aylarında önemli sıkıntılarla karşılaşması beklenebilir. Yaz aylarından başlayarak Bush’un ülke içinde yönetime ait konularla ve dış politikada da muhalefetle uğraşması çok muhtemel. 
     Ülkemiz açısından bakıldığında ise 2002-2003 Güneş dönüşü haritasında yabancılar, yakın komşular ekseni üzerine gelecek olan Güneş özellikle 30 Mart-1 Nisan günlerinde yüksek gerginliğe işaret ediyor. 
     Astrolojik göstergeler önümüzdeki yıllarda dünya barışı açısından dengesizliklerin süreceğini işaretliyor. Ülkemizin yükselen burcu Yengeç olduğu için Satürn’ün 2003 yılının ikinci yarısında Yengeç burcuna geçmesi ekonomik açıdan son derece dikkat çekici, daraltıcı ama sonunda toparlayıcı olabilecek gelişmelere işaret ediyor. 
     
Yarışma başlıyor      Geçtiğimiz yıl ilki yapılan Astroloji Bilgi Yarışması’nın ikincisi bu yıl 12 Nisan Cumartesi günü gerçekleştirilecek. Caddebostan’da Irmak Okulları oditoryumunda düzenlenecek yarışmaya bu yıl beş ayrı grup katılıyor. Yarışmacılar tarih, astronomi, klasik astroloji, teknikler ve güncel sorulardan oluşan beş kategoriden sorulara yanıt vererek finale kalmaya çalışacak. Yarışma bir bakıma bir Astroloji Olimpiyatı olacak. Seyirci olarak siz de saat 12.30’da Irmak Okulları oditoryumuna gelebilirsiniz. Yarışmayla ilgili daha fazla detayı www.hakankirkoglu.com sitesinden alabilirsiniz. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
