<DOC>
<DOCNO> 107394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sondun20.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bitti" denilen 17 Kasım örgütü bildiri gönderdi... 
</HEADLINE>
<TEXT>

     Yunan polisinin son 2 ay içinde 16 üyesini yakalayarak büyük darbe indirdiği terör örgütü 17 Kasım'ın bugün öğle saatlerinde İkaria Adası Kaymakamlığı'na bir bildiri gönderdiği bildirildi. 
     Yunan televizyonları, polisin ''sahte'' olduğunu belirttiği bildiride, 17 Kasım'ın yok olmadığının vurgulandığını duyurdular. 
     Televizyonlar, ''17 Kasım yaşıyor'' başlıklı bildiride,'' 17 Kasım'ın devrimci hareketinin durdurulamayacağını ve Lukas'ın Dimitri Kufodinas yakalanmasının örgütün sonu olduğunu sananların yanıldıklarının'' belirtildiğini kaydettiler. 
     Televizyonlar, bildiride, örgüte adını veren 17 Kasım 1973'te yaşanan öğrenci olaylarının yıldönümüyle birlikte harekete geçileceği tehdidinde bulunulduğunu da belirttiler. 
     Yunan basın-yayın organlarına terör örgütü 17 Kasım adına son 2 ay içinde 2 bildiri daha gönderilmiş, ancak polis bu bildirilerin de ''orijinal'' olmadığını açıklamıştı. 
     





</TEXT>
</DOC>
