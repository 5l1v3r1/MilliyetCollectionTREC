<DOC>
<DOCNO> 121751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yasam/yas07.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral umduğunu bulamadı 
</HEADLINE>
<TEXT>

Kraliyet ailesinin devletleştirilen serveti için Yunan hükümetinden 500 milyon euro tazminat isteyen devrik Kral Konstantin, 13.7 milyon euro ile yetindi 
     YORGO KIRBAKİ Atina 

     Yunanistan’da 1974’ten beri süregelen kraliyet ailesinin serveti konusu, dün Avrupa İnsan Hakları Mahkemesi’nin AİHM kararıyla 28 yıl sonra kapandı. AİHM, Londra’da yaşayan devrik Kral Konstantin’in Atina yakınındaki Tatoi Sarayı, Larisa’daki arazisini ve Korfu Adası’ndaki yazlık köşkünü 1994’te bir kanunla devletleştiren Yunanistan’ı 13.7 milyon euro yaklaşık 21 trilyon TL tazminat ödemeye mahkum etti. Kral Konstantin, AİHM’ye yaklaşık 500 milyon euro tazminat talebinde bulunmuştu. Mahkeme, 2000’in Kasım ayında, Konstantin’in tazminat talebini haklı bulmuş, ancak miktarı belirlememişti. 
     
     Simitis Ödeyeceğiz 
     AİHM’nin belirlediği 13.7 milyon euroluk tazminat miktarı Yunan hükümet çevrelerinde memnuniyetle karşılandı. Tazminat miktarınını bu kadar düşük olması hükümeti de şaşırttı. Başbakan Kostas Simitis, AİHM’nin kararından memnun kaldığını söyleyerek, tazminatı ödeyeceklerini açıkladı. 
     



 YAŞAM 






















</TEXT>
</DOC>
