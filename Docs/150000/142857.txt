<DOC>
<DOCNO> 142857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sondun02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinciç suikastını bir gün önce yazan gazeteci gözaltına alındı 
</HEADLINE>
<TEXT>

     Sırp polisi, öldürülmeden bir gün önce Sırbistan Başbakanı Zoran Cinciç'e suikast planı hakkında haber yazan küçük bir haftalık gazetenin sahibini gözaltına aldı. 
     Gazete muhabirlerinden Zika Rakonyaç, polisin İdentitet adlı haftalık gazetenin sahibi ve genel yayın yönetmeni Gradisa Katiç'i dün gözaltına aldığını söyledi. 
     Cinciç, çarşamba günü keskin nişancılar tarafından hükümet binasının girişinde öldürülmüştü. 
     Suikasttan bir önce ise söz konusu gazetenin birinci sayfasındaki haberde, Lahey'deki savaş suçları mahkemesinde yargılanan Sırplar kastedilerek, Cinciç'in hedef olduğu belirtilmiş ve "Lahey'deki Sırplar suikast talimatı verdi" denilmişti. 
     Rakonyaç, yazının bir dizinin parçası olduğunu belirterek, bunun başbakanın öldürülmesinden hemen önce yayınlanmış olmasının bir tesadüf olduğunu söyledi. 
     





</TEXT>
</DOC>
