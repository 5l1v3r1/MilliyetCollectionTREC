<DOC>
<DOCNO> 115635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sonspo13.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nden özür 
</HEADLINE>
<TEXT>

     Gençlerbirliği Kulübü Basın Sözcüsü Enis Safi, kombine biletli taraftarların yaşadıkları sıkıntılar nedeniyle taraftarlardan özür diledi. 
     Sıkıntıların yeni uygulamaya başlanan kamera kontrol sistemi nedeniyle yaşandığını belirten Enis Safi, yaptığı açıklamada, ''Bu sezon başlanan kombine bilet uygulamasında zaman zaman sıkıntılar yaşanıyor. Bunları aşmak için yoğun çaba harcıyoruz'' dedi. 
     Yönetim kurulunun ilk toplantısında hataların masaya yatırılacağını kaydeden Safi, ''Taraftarlarımızın rahat etmesi için gerekli tedbirleri alacağız. Altay maçına kadar hataları gidereceğiz'' diye konuştu. 
     Bu arada Gençlerbirliği'nin Fenerbahçe ile yaptığı karşılaşmaya gelen 15 bin biletli seyirci, gişelere 234 milyar lira hasılat bıraktı. Bu miktardan Gençlerbirliği'ne ise kesintiler sonrasında 150 milyar lira kaldığı belirtildi. 
     





</TEXT>
</DOC>
