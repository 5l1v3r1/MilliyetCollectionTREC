<DOC>
<DOCNO> 116087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/spor/spo02.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef iki farklı zafer 
</HEADLINE>
<TEXT>

Lorant rakibe sistemlerini kabul ettireceklerini, çok iyi sonuç almayı amaçladıklarını ifade etti 
     YUSUF KOBAL 

     FENERBAHÇE Teknik Direktörü Werner Lorant Panathinaikos’u gözüne kestirdi. Alman teknik adam "Benim için önemli olan kendi sistemimizi rakibe kabul ettirmek, gol yemeden maçı bitirmek. Son maçlarda aptalca goller yedik. Bize sadece kazanmak yetmez, iki fark da sağlamalıyız. Taraftar desteği ile stadda müthiş bir atmosfer olacak" dedi. 
     YUNAN ekibinin güçlü forvet oyuncuları olduğuna değinen Alman hoca, "Önemli olan taraftarımızın son dakikaya kadar futbolcuların arkasında olmasıdır" yorumunu yaptı. Kaptan Ogün de "Taraftarımızı yeterince üzdük. 3. tura geçmek bize gurur verecek. Hedefimiz gole gitmek. Fenerbahçe forması ağırdır. Futbolcular olarak bu turu geçeceğimize inanıyoruz" diye konuştu. 
     
Yıldızlar kontroldeMarkarian, Ortega ve Revivo’nun ender bulunan oyuncular olduğunu söyledi 
     PANATHİNAİKOS Teknik Direktörü Markarian, öncelikle iki güzel maç oynamak istediklerini söyledi. Uruguaylı hoca 100’e yakın gazetecinin katıldığı basın toplantısında Fenerbahçe’nin yetenekli oyuncularıyla sonuca gittiğine dikkati çekerek, "Ortega ve Revivo gibi oyuncuların her takımda olduğunu pek zannetmiyorum. Bunlar kendi başlarına büyük görevler yapabilecek kişiler" dedi. 
     ORTEGA’YA karşı daha önce maç yönettiğini ve Arjantinli yıldızı yakından tanıdığını sözlerine ekleyen Markarian, şöyle konuştu "Zor bir maç olacak. Her zaman nasıl oynuyorsak, yine öyle oynamaya çalışacağız. Gereken tedbirleri alacağız. Rakibimizin gücünü biliyoruz. Ancak biz de kuvvetli bir takımız. Oyun içinde tabii ki hatalarımız oluyor. Ancak gereken her şeyi maç içinde yapacağız." 
     
Yönetim baskınıFenerbahçe Başkanı Aziz Yıldırım, yönetici arkadaşlarıyla birlikte antrenmana gelerek futbolcularla görüştü, Oğuz Çetin’i savundu 
     Sahada toplantı 
     SAKATLIKLAR nedeniyle Panathinaikos maçında sahaya çıkartacağı takım konusunda belirsizlik yaşan Lorant, Serhat ve Ortega’nın durumlarının iyi olduğunu belirtti. Son çalışmaya Başkan Aziz Yıldırım ve yönetici arkadaşları da geldi. Yıldırım sahaya girerek futbolcuları çevresine topladı ve onlardan iyi bir sonuç beklediklerini söyledi. 
     
     Çetin sıkıntılı 
     YÖNETİMİN ikinci yardımcı olarak Engin Fırat’a görev vermesini Başkan Yıldırım yönetmelik gereği olarak açıkladı. Oğuz Çetin’in görevinin Lorant’ın yardımcılığı olarak niteleyen Yıldırım, "Sorumluluk hocanındır" dedi. Ancak Oğuz Çetin’in bu kararlardan rahatsız olduğu ve Panathinaikos maçından sonra görevini bırakabileceği öğrenildi. 
     
İstanbul’da rapsodiYunan gazeteleri Dünya’nın hiçbir yerinde görmedikleri mükemmel bir misafirperverlik ile karşılandıklarını yazdılar 
     YORGO KİRBAKİ 

     2008 Avrupa Futbol Şampiyonası’nı beraber düzenlemeye hazırlanan Yunanistan ve Türkiye için bir sınav niteliği kazanan Fenerbahçe - Panathinaikos eşleşmesi, Yunan basınında geniş yer buldu. Gazetelerde Panathinaikos kafilesine İstanbul’da eşsiz misafirperverlik gösterildiği yazılırken, böylesi bir karşılamanın Dünya’da hiçbir Yunan takımına nasip olmadığını belirtildi. 
     NEA Gazetesi, Panathinaikos kafilesinde herkesin Türkler’in misafirperverliğine hayran kaldığını vurguladı. Elefteros Tipos, "Fenerbahçe’den Panatinaikos’a zeytin dalı" derken, Sarı-Lacivertlilerin bu maç için tişört bile yaptırmalarının takdir edilecek bir davranış olduğuna değindi. Etnos gazetesi "Türkler sıcak karşılama ile dostluğu pekiştirdi" başlığıyla haberi verdi. 
     
Olimpik yemin      FENERBAHÇE, Panathinaikos maçı öncesinde Türk ve Yunan Dışişleri Bakanları’yla kulüp başkanları ve takım kaptanları "Olimpik" yemin edecekler. Galatasaray - Olympiakos maçından önce de iki ekip olimpik yemin metni imzaladı. Böylece iki takım UEFA Kupası karşılaşmasını sıradan bir eleme maçı havasından çıkartıp dostluk ve olimpizm ruhuna kavuşturacak. 
     
Panathinaikos duvar örecek      İKİ hafta önce Panathinaikos’ta tekrar göreve getirilen Markarian’ın, Fenerbahçe karşısına nasıl bir dizilişle çıkacağı merakla bekleniyor. Yeşil - Beyazlı takımı çalıştırdığı dönemde defansif taktikleri ile dikkati çeken Uruguaylı teknik adamın, 5 - 3 - 2 dizilişi ile sahaya çıkarak, oyunu kendi yarı sahasında kabul eden bir taktik uygulayacağı belirtildi. 
     KIBRISLI Rum forvet oyuncusu Konstantinu’nun yeteneklerinden yararlanmayı düşünen Markarian’ın, 4 - 4 - 2 düzenini de alternatif olarak düşündüğü öğrenildi. Gençlerbirliği’nin taktiğinin etkili olduğunu gören tecrübeli teknik adam, eğer maç içinde hesapları tutmazsa, Olisadebe ve 38 yaşındaki golcü Warzyha’yı oyuna sokacak. Markaryan 4-4-2’de karar kılarsa, Olisadebe ilk 11’de yer alacak. 
     
Avrupa’da 103. sınav      FENERBAHÇE, UEFA Kupası 2. tur ilk maçını yapacağı Yunanistan’ın Panathinaikos takımıyla, 29 yıl aradan sonra karşı karşıya gelecek. Yunan ekibiyle daha önce özel maçlarda 4 kez karşı karşıya gelen Sarı - Lacivertli takım, bunların üçünü kazandı. Son olarak 1973’te İstanbul’da oynanan maç 4 - 1 bitti. Sarı - Lacivertliler bugüne kadar 14 kez katıldıkları UEFA Kupası’nda 3. tura çıkma başarısını hiç gösteremediler. 
     
İSTATİSTİK Avrupa’da Fenerbahçe İç saha O G B M A Y 50 23 6 21 63 56 Dış saha O G B M A Y 52 8 8 36 42 121 Toplam O G B M A Y 102 31 14 57 105 177 UEFA KUPASI O G B M A Y 42 15 6 21 54 73      
     



 SPOR 

























</TEXT>
</DOC>
