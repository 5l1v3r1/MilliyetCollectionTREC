<DOC>
<DOCNO> 117393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sonspo05.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Kings, Magic'e deplasmanda 125-121 yenildi... 
</HEADLINE>
<TEXT>

     ABD Profesyonel Basketbol Ligi NBA'de Hidayet Türkoğlu'nun oynamadığı maçta Sacramento Kings, Orlando Magic'e deplasmanda 125-121 yenildi. 
     Batı Konferansı Pasifik Grubu'nda 2. sırada bulunan Sacramento Kings, Doğu Konferansı Atlantik Grubu'nda yine 2. sırada yer alan Orlando Magic ile Orlando'da karşı karşıya geldi. 
     Magic'de Tracy McGrady, 41 sayı atarak üst üste 2. maçta -Milwaukee Bucks'a 47 sayı atmıştı- 40 sayının üzerine çıktı. 27 şuttan 15'inde isabet bulan McGrady, ayrıca 8 ribaunt aldı ve 7 asist yaptı. 
     1996-97 sezonundan bu yana ilk kez ligde 5. maçında 4. galibiyetine ulaşarak 4-1'lik bir seri yakalayan Magic'de, cumartesi günü Milwaukee Bucks maçında sol ayak bileğinden sakatlanan Grant Hill, oyunda kaldığı toplam 33 dakikalık sürede 21 sayı kaydetti. 
     Kings'de ise ayağı kırık olan Mike Bibby'nin yerine ilk 5'te oyun kurucu olarak forma giyen Bobby Jackson, 16'sı son çeyrekte olmak üzere 26 sayı attı. Yugoslav forvet Predrag Stojakoviç ise 22 sayı gerçekleştirdi. 
     Pasifik Grubu lideri Seattle Supersonics, Batı Konferansı Ortabatı Grubu'nda 4. sırada bulunan Houston Rockets'ı deplasmanda 104-97 yenerek, üst üste 4. galibiyetine ulaştı ve yenilgisiz liderliğini sürdürdü. 
     Houston'daki maçta Gary Payton, 18 asist yaparak kariyerinde bir maçtaki en fazla asistini yaptı. Payton ayrıca 20 sayı, Rashard Lewis de 18 sayı ve 12 ribaunt gerçekleştirdi. 
     Rockets'da da Steve Francis, 33 sayı, 11 ribaunt ve 9 asistle maçı tamamladı. 
Sonuçlar şöyle 
Cleveland Cavaliers-Los Angeles Lakers 89-70 
Orlando Magic-Sacramento Kings 125-121 
Minnesota Timberwolves-Washington Wizards 90-86 
Houston Rockets-Seattle Supersonics 97-104 
Miami Heat-Indiana Pacers 79-83 
San Antonio Spurs-Golden State Warriros 93-73 
Denver Nuggets-Atlanta Hawks 87-103 
     





</TEXT>
</DOC>
