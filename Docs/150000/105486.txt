<DOC>
<DOCNO> 105486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko04.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik, Romanya'da şirket satın alıyor... 
</HEADLINE>
<TEXT>

     Arçelik, yurtdışında şirket satın alma operasyonunu, Romanya'da yerleşik SC Arctic S.A. ile sürdürüyor. 
     Arçelik A.Ş.'den Borsa'ya gönderilen açıklamaya göre, buzdolabı üretim ve satışını gerçekleştiren SC Arctic S.A.'nın satış sürecinde olan yüzde 50.97 hissesi için teklifin kesinleştirilmesine yönelik, detaylı şirket incelemesi tamamlanarak şirketin alınmasına karar verildi. 
     Arctic şirketi halka açık bir şirket olduğundan, azınlık hisselerinin satın alınması için de hissedarlara duyuru yapılacak. Buna göre Arctic şirketinin piyasadaki tüm hisselerine yüzde 100 karşılık verilen teklif, 20 milyon dolar oldu. Bu sürecin sonunda alınan toplam hisse bedeli ayrıca duyurulacak. 
     Hisse alımlarının Arçelik'in yüzde 100'üne sahip olduğu Hollanda'da yerleşik Ardutch şirketi tarafından yapılmasının planlandığı açıklandı. 
     





</TEXT>
</DOC>
