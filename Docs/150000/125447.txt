<DOC>
<DOCNO> 125447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo18.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da, Göztepe maçı hazırlıkları... 
</HEADLINE>
<TEXT>

     Elazığspor'da, Göztepe maçının hazırlıkları sürerken, teknik direktör Erol Tok, ''Artık puan kaybetmeye tahammülümüz yok'' dedi. 
     Erol Tok, yaptığı açıklamada, takımın günde çift idman yaparak Göztepe maçına hazırlandıklarını belirterek, bu karşılaşmadan 3 puan almaları durumunda ligde 12. ya da 13. sıraya yükseleceklerini bildirdi. 
     Son haftalarda yaşanan kötü günlerin hep birlikte aşılacağını ifade eden Tok, ''Çalışmalarımız devam ediyor. Göztepe maçında hedefimiz 3 puan. Artık puan kaybetmeye tahammülümüz yok. Futbolcuların antrenmanlarda hıslı ve istekli olması beni memnun ediyor. Bundan sonra Elazığspor'un daha iyi olacağına inanıyorum'' dedi. 
     Sezon başından bu yana sakat olan Da Silva'nın tedavisinin sona erdiğini ve bu oyuncunun 3 Ocak'ta Elazığ'a gelerek takımla birlikte çalışmaya başlayacağını belirten Tok, Eren'in sakatlığının da iyiye gittiğini kaydetti. 
     Taraftarlarını yanlarında görmek istedikleri de kaydeden Tok, taraftarların takımı 90 dakika desteklemesini beklediklerini sözlerine ekledi. 
     





</TEXT>
</DOC>
