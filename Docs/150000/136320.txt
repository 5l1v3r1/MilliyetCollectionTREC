<DOC>
<DOCNO> 136320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sondun09.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Atlatnik fayında çatlak" 
</HEADLINE>
<TEXT>

     Fransız basını, dün NATO'da olası Irak savaşında Türkiye'nin savunulması planlarının hazırlanması talimatının veto edilmesi üzerine ortaya çıkan gerginliği ''Atlantik fayında çatlak'' olarak yorumladı. 
     Fransa'nın vetosunun Türkiye'ye değil, ABD'ye yönelik olduğunu yazan Le Figaro gazetesi, Ankara'nın ihtiyacı olması halinde vetocu üç ülke Fransa, Belçika ve Almanya'nın yardım için ellerinden geleni yapacaklarını kaydetti Liberation gazetesi de, ''NATO'da savaş mantığına ilk veto'' başlığıyla verdiği haberde, üç ülkenin gerekli olması halinde derhal Türkiye'nin yardımına koşmaya hazır olduklarını belirtti. 
     Le Monde gazetesi ise ''Paris, Washington'u sinirlendiriyor'' başlığıyla verdiği haberinde, ABD'nin Fransa'ya NATO'daki vetosundan dolayı büyük tepki duyduğu kaydedildi. 
     





</TEXT>
</DOC>
