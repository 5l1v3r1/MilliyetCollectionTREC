<DOC>
<DOCNO> 115159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun06.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul tuvaleti artık paralı 
</HEADLINE>
<TEXT>

Antalya’da bir ilköğretim okulunun tuvaleti, özel bir firmaya verildi. Öğrencilerden de ayda 2.5 milyon tuvalet parası istendi 
     ANTALYA DHA 

     Cengiz Topel İlköğretim Okulu’nun tuvalet temizliğinin özel bir firmaya ihale edilmesi, yapılacak ödeme için de öğrencilerden ayda 2.5 milyon lira istenmesi, krize neden oldu. Bu parayı veremediği için çocuğunun okulda küçük düşürüldüğünü ve başka bahaneyle dövüldüğünü ileri süren veli Coşkun Özdemir, karakola başvurarak şik yetçi oldu. Özdemir, oğlu Kadir’e, istenen parayı vermediği için "Para yoksa bundan sonra okula gelme" denildiğini iddia etti. 
     
     Para yoksa, bidona yapın’ 
     Özdemir, "Çocuklara Çiş parası getirmiyorsanız, yanınızda bidon getirin. İhtiyacınızı onun içine giderip evinize götürün’ diyorlar" dedi. 
     12 yaşındaki Kadir, şik yetin ardından üvey babası tarafından Adli Tıp Kurumu’na götürüldü, buradan da Çocuk Psikolojisi Servisi’ne sevk edildi. Çocuklardan parayı toplayan Okul Aile Birliği Başkanı Tülay Deniz ise, "Çocuklarımıza hijyenik bir ortam sağlamak için bunu yaptık. Bir tek görevli temizliğe yetmiyordu. 630 öğrencisi bulunan okulumuz pislik içindeydi. Biz de özel bir firmayla aylık 1 milyar 100 milyona anlaştık. Parası olmayan da vermeyebilir" diye konuştu. 
     
     Müdür yalanladı 
     Okul Müdürü Mustafa İnce ise dayak olayının doğru olmadığını ifade etti. Antalya Milli Eğitim Müdürü Süleyman Akyüz, veli Özdemir’in şik yet dilekçesiyle başvurduğunu ve işleme konulduğunu bildirdi. Öğrenciler, tuvaletlerin temizliği için para istendiğini doğrularken, bazı veliler de para ödediklerini, buna rağmen tuvaletlerin pislik içinde olduğunu iddia etti. 
     



 GÜNCEL 


















</TEXT>
</DOC>
