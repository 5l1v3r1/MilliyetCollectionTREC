<DOC>
<DOCNO> 102711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/soneko09.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasdaq, Avrupa'ya odaklanacak... 
</HEADLINE>
<TEXT>

     ABD merkezli Nasdaq Menkul Kıymetler Borsası, Asya ülkelerindeki kötü ekonomik ve piyasa şartlarını gerekçe gösterip bu kıtadaki genişlemesine son verip Avrupa'ya yeniden odaklanacak. 
     Nasdaq International şirketinin baş yöneticisi John Hilley, Asya bölgesinde hiçbir yeni girişim olmayacağını, artık, Avrupa'daki faaliyetlerine odaklanacaklarını bildirdi. 
     Nasdaq'ın yeni planındaki anahtar unsur, Almanya'da yeni bir elektronik menkul kıymetler borsası kurup Frankfurt merkezli ''Deutsche Boerse'' ile rekabet etmesi. 
     ''Nasdaq Deutschland'' adlı yeni borsa Ocak ayında faaliyete geçecek ve ilk aşamada 3 bin çeşit hisse senedi işlem görecek. 
     Nasdaq, Tokyo'daki Internet firması Softbank ile ortak kurduğu Nasdaq Japan'ın faaliyetlerine, 10 yıldır süren ekonomik durgunluk nedeniyle yatırımcının ilgisizliği, Japonya'nın ilgili mevzuatındaki kısıtlayıcı hükümler ile Nasdaq's Japan borsasındaki işlemlerin Nasdaq Amerikan ve Avrupa borsalarına bağlayıcı bilgisayar sisteminin kurulamamasından ötürü Japonya'daki işine son vermişti. 
     Nasdaq, Japonya'da toplam 5 milyar yen 43 milyon dolar zarar etti, Nasdaq Japan, aralarında, Starbucks Coffee'nin Japonya'daki birimi ile Tokyo'daki bilgisayar yazılım satış şirketi Digicube dahil, sadece 98 şirketi bünyesine çekebildi. 
     





</TEXT>
</DOC>
