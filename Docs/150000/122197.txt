<DOC>
<DOCNO> 122197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/guncel/agun.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski dosyaları karıştırmayın ’ 
</HEADLINE>
<TEXT>

45 gün içinde yurtdışına çıkacağını söyleyen Çakıcı Eski dosyaları karıştırmamak lazım. Bırakın her şey bilinç altında kalsın’ dedi .. 
     TAHSİN AKSU MUSTAFA KURTARAN 

     Kandıra F Tipi Cezaevi’nden tahliye edilen Alaattin Çakıcı, Asayiş Şube Müdürlüğü’ndeki sorgusunun ardından önceki gece saat 01.40’ta elleri kelepçeli olarak Şişli Etfal Hastanesi’ne götürüldü. Çakıcı, sağlık kontrolünün ardından serbest bırakıldı. Akrep marka zırhlı polis aracı ile getirildiği hastaneden kardeşi Gencay Çakıcı ve adamlarıyla çıkıp zırhlı cipe binen Çakıcı, annesi Şakire Çakıcı’nın Gültepe’deki evine gitti. 
     
     5-6 YIL SÜREKLİ KAÇTIM’ 
     Doğduğu eve 11 yıl sonra yeniden gelebildiği için heyecanlı olduğu gözlenen Çakıcı, "Yıllar sonra vatanımda dostlarımla ve ailemle olmak inanılmaz bir duygu" dedi. Türkiye’de haksızlığa uğramadığını kaydeden Çakıcı, "Yasaları ihlal etmiştim. Devlet yapılması gerekeni yaptı. Bazı sıkıntılara da maruz kaldım. Yorgunum.Yılların birikimi var. Yakalanma-dan önce, 5-6 yıl boyunca durmadan dünyanın be-lirli yerlerine kaçtım. Dinleneceğim" diye konuştu. 
     Cezaevindeki 54 aylık dönemde, izole edilerek yaşadığını belirten Çakıcı sözlerini şöyle sürdürdü "Negatif ve pozitif düşüncelerim oldu. Dostlarımı göremedim, ama yüreklerinin benimle olduğunu biliyordum. Bugünlere dostlarımla beraber geldim. Dostlarım Gencay’dan farksız. Yolumu kendim çizdim. Hayatın zorluklarına kendi başıma göğüs gerdim. Dostlarım da beni hiç yalnız bırakmadı." 
     
     HİÇBİR ŞEY BİLMİYORUM’ 
     "46. günden itibaren mahkemeye çıkmam gerek. Bu yüzden hemen yurtdışına çıkmam şart. Tekrar döner miyim, bunu zaman gösterir" diyen Çakıcı, "Çok şey bilen birisi olarak tanınıyorsunuz" sözleri üzerine de şunları söyledi "Hiçbir şey bildiğim yok. Türkiye’de yeni bir sayfa açılmış. Eski dosyaları karıştırmamak lazım. Türkiye’ye zarar verecekse, bırakın her şey bilinç altında kalsın." 
     
     



 GÜNCEL 










</TEXT>
</DOC>
