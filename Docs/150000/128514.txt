<DOC>
<DOCNO> 128514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko06.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Yıl sonu için öngörülen hedefler tutturuldu... 
</HEADLINE>
<TEXT>

     Merkez Bankası, 2002 yılında uygulanan para programı çerçevesinde Aralık ayı sonu için belirlenen hedeflerin tutturulduğunu ve performans kriterlerine uyulduğunu açıkladı. 
     Merkez Bankası'ndan yapılan açıklamaya göre, para programında nominal çapa olarak kullanılan ''Para Tabanı'' için performans kriteri niteliğinde belirlenen Aralık ayı sonu üst sınırı 10 katrilyon 850 trilyon lira iken, Aralık ayı son 5 iş günü ortalaması alınarak yapılan hesaplamada, para tabanı ortalaması 10 katrilyon 720 trilyon lira olarak belirlendi ve üst sınırın altında kaldı. 
     Programda tanımlanan Net Uluslararası Rezervler eksi 4 milyar 614 milyon ABD Doları olarak gerçekleşirken, performans kriteri niteliğindeki eksi 9 milyar 700 milyon ABD Dolarlık alt sınırın üzerinde kaldı. 
     Aralık ayı sonu itibariyle Net Uluslararası Rezervler ve alt kalemlerine ilişkin gerçekleşmeler şöyle oldu 
     
     
Merkez Bankası Net Uluslararası Rezervleri 1 10.042 Hazine'nin IMF'ye borcu 2 12.914 Hazine'nin 1 yıldan kısa vadeli döviz cinsi borcu 3 1.742 Program tanımı Net Uluslararası Rezervler 4 1-2-3 -4.614 
     Milyon ABD Doları 
     
     NİV 
     Net İç Varlıklar ortalaması 28 katrilyon 603 trilyon lira olarak gerçekleşerek, gösterge niteliğindeki 33 katrilyon 139 trilyon liralık üst sınırın altında kaldı. 
     Aralık ayı son 5 iş günü ortalaması alınarak hesaplanan Net İç Varlıklar ve alt kalemlerine ilişkin gerçekleşmeler ise şöyle 
     
     
Merkez Bankası Net İç Varlıklar 1 7.504 Hazine'nin IMF'ye borcu 2 18.591 Hazine'nin 1 yıldan kısa vadeli döviz cinsi borcu 3 2.508 Program tanımı Net İç Varlıklar 4 1 2 3 28.603 
     Trilyon lira 
Geçen yılın Ocak ayındaki Niyet Mektubu'nda yılın ikinci yarısı için Merkez Bankası bilançosu temel büyüklüklerinden Para Tabanı, Net İç Varlıklar ve Net Uluslararası Rezervlere ilişkin gösterge niteliğinde hedefler konulmuştu. 
     Temmuz ayındaki Niyet Mektubu'nda ise Para Tabanı ve Net Uluslararası Rezervler'e ilişkin gösterge niteliğindeki hedefler performans kriterine dönüştürülmüş, Net İç Varlıklar'a ilişkin gösterge niteliğindeki hedefler yenilenmişti. 
     





</TEXT>
</DOC>
