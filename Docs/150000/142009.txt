<DOC>
<DOCNO> 142009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko07.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası, Chhibber'ın açıklamasını yumuşattı... 
</HEADLINE>
<TEXT>

     Dünya Bankası, hükümetin makro ekonomik istikrar programı ve yürütülen yapısal ve sosyal reformları konusunda genel olarak mutabık olduğunu bildirdi. 
     Dünya Bankası'nın Türkiye Temsilciliği'nden yapılan açıklamada, özellikle son 5 yıl içinde Dünya Bankası'nın Türkiye'yi değişmez şekilde desteklediği bildirildi. 
     Açıklamada, Dünya Bankası'nın bu süre içerisinde güçlü mali ve teknik desteği ile Türkiye'de önemli reformlar olan bankacılık, tarım, enerji ve kamu sektörüyle sosyal programların yürütüldüğü hatırlatıldı. 
     Dünya Bankası'nın Türkiye'de eğitim reformu ile 1999 yılında yaşanan depremlerin yol açtığı olumsuz etkilerden kurtulmasını desteklediği ifade edilen açıklamada, Dünya Bankası'nın hükümet ile tarım reformunun desteklenmesi ve sosyal yardım ile ilgili bazı konularda görüşmelerde bulunduğu kaydedildi. 
     Gelecek mali yardımın, geçmişte olduğu gibi reformların yerine getirilmesi ile yakın ilişkili olduğu belirtilen açıklamada, Dünya Bankası'nın ön görüşmeleri Türk yetkilileri ile başarıyla sonuçlanan 2004- 2006 mali yılı için, Ülke Yardım Stratejisi çerçevesinde Türkiye'yi desteklemeye hazır olduğu kaydedildi. 
     





</TEXT>
</DOC>
