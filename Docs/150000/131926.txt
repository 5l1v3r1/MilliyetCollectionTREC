<DOC>
<DOCNO> 131926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/spor/spo04.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON YORGUN DÜŞTÜ 2-2 
</HEADLINE>
<TEXT>

Zonguldak Şehir Stadı’nın açılışında Zonguldakspor ile karşılaşan Bordo - Mavililer beklenen futbolu sergileyemedi. Karadeniz ekibinin golleri Emre ve Aurelio’dan geldi 
     2. yarıda uyandı 
     YAKLAŞIK 2 yıldır bakımda olan Zonguldak Şehir Stadı’nın açılış maçında Trabzonspor ile Zonguldakspor yenişemedi. Antalya kampının ardından direkt olarak Zonguldak’a geçen Trabzonspor’un oldukça yorgun olduğu gözlendi. 18’de ev sahibi takım Serkan ile öne geçti. Aynı futbolcu 24’te skoru 2 - 0’a taşıdı. 43’te Emre ile umutlanan Konuk ekip, 88’de Aurelio’nun golüyle beraberliği kurtardı. 
     
     Maçın karnesi 
     HAKEMLER Cem Papila, Nazmi Bayraktaroğlu, Tufan Köktürk 
     ZONGULDAK Oğuzhan 6 - Mahmut 7 Selahattin Dk.72 6 , Şenol 5 Birkan Dk.46 5 , Abdülsamet 5 , Zeki 6 , Serkan Görgeç 5 Sertaç Dk.89 , Uğur 6 Can Dk.65 5 , Mustafa 6 , Serkan Özel 7 Tugay Dk.72 5 , Serkan Fil 5 Savaş Dk.89 , Aydın 6 Yetkin Dk.46 5 
     TRABZONSPOR Metin Aktaş 5 Osman Dk.46 5 - Macit 5 Oumar Dk.46 5 , Serkan Özsoy 5 , Mehmet 5 , Lee Eul Yong 5 Serkan Kılıç Dk.60 5 , Aurelio 6 , Muzaffer 5 Yavuz Dk.57 5 , Alişen 5 Somers Dk.64 5 , Gökdeniz 6 , Selahattin 5 Fatih Tekke Dk.46 6 , Emre 6 Hasan Üçüncü Dk.72 5 
     GOLLER Serkan Özel Dk.18 ve 24 , Emre Dk.43 , Aurelio Dk.88 
     
     Trabzonspor’da Aurelio çıkmazı 
     MAYIS’TA sözleşmesi sona erecek olan Aurelio’nun durumu adeta bilmeceye döndü. Sambacı’nın menajerinin kulübe girmesini yasaklayan Bordo - Mavili yöneticiler, Aurelio için girişimlerini hızlandırdı. Menajer Miranda’nın "Oyuncumu R.Sociedad ve Valencia istiyor, Deportivo da izliyor" açıklaması panik yarattı. Yöneticiler, Miranda’nın akılları karıştırdığını iddia etti. 
     
     Samet Aybaba’dan Gökdeniz’e övgü 
     KAPTANLIĞI bıraktından sonra çıkışa geçen Gökdeniz’e hocasından teşekkür geldi. Samet Aybaba önce medya önünde genç yıldızını överek, "Herkes onun düzeyine çıksa, hedefleri garantilediğimizi bugünden açıklayacak kadar iddialı oluruz" diye konuştu. Aybaba daha sonra oyuncunun kendisine de "Tarzını bozmanı istemiyorum. Senden çok memnunum" dediği öğrenildi. 
     



 SPOR 

























</TEXT>
</DOC>
