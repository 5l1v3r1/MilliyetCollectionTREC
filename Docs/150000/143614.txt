<DOC>
<DOCNO> 143614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun26.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uçakları Irak'ın batısını bombaladı.. 
</HEADLINE>
<TEXT>

     USS Abraham Lincoln uçak gemisinden kalkan ABD uçaklarının, Irak'ın batısını bombaladığı bildirildi. 
     Tuğamiral John Kelly, uçak gemisindeki gazetecilere yaptığı açıklamada, uçakların, Irak birliklerinin uçuşa yasak bölgede devriye gezen koalisyon uçaklarına ateş açılması üzerine Irak mevzilerinin bombalandığını söyledi. 
     Kelly, ''Koalisyon uçaklarının, dün Irak'ın güneyindeki uçuşa yasak bölgede devriye gezerken 4 kez açılan ateşe maruz kaldığını'' belirtti. 
     Tuğamiral Kelly, Amerikan birliklerinin, bu saldırıya sabah erken saatlerde, uçuşa yasak bölgenin batı kesimindeki ''komuta ve kontrol mevzileri'' olduğunu belirttiği ''bir dizi hedefi'' vurduğunu kaydetti. 
     

     
</TEXT>
</DOC>
