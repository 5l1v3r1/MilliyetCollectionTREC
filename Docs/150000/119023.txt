<DOC>
<DOCNO> 119023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/gunes.html </URL>
<DATE> 2002/11/15/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Borsaya hücum 
</HEADLINE>
<TEXT>

     Borsa ülkemizde kumarbazların mekanı olarak bilinir. Kısmen de doğrudur. Her türlü cambaz bizim borsada at koşturur. Kimi küçük yatırımcıyı söğüşler, kimi de acemileri düdükler. Birkaç defa silkelenen küçük yatırımcı da, zor atar kedini dövizin kucağına. Ama dünyanın her borsasında büyük oyuncular vardır. 
     Borsada hisse senedi almanın zamanı borsanın en düşük olduğu zamandır. Borsa çok düştü mü, profesyoneller "bu işin tadı tuzu kalmadı", "taze para girişi yok", "artık borsa iflah olmaz" gibi sözler söylerler. Buna kananlar düşük fiyatlardan satıp çıkarlar. Oysa bu sözler alım zamanının geldiğini gösterir. Zaten büyükler o fiyatlardan alıyorlardır. 
     Bazen borsada profesyoneller "borsanın önü açıldı", "endeks en az üçe katlanır" vb. sözler söylediğinde ise borsa iyiden iyiye şişmiş demektir. Artık küçükler arabasını, bileziğini satıp borsaya dalmak üzeredir. Büyükler de çıkmak üzere. Büyükler "gel gel" yaptıkları küçüklerin üzerine malı verir, çıkarlar. İşte o zaman da satmak gerekir. 
     Küçük ne yapar 100’den aldığı mal 90’a inince bir türlü satamaz. Eli varmaz. Ne de olsa küçük tasarrufçu. "Bu hisse 120’yi görmüştü, yine yükselir, oradan satarım" der. Ama aylarca o fiyat oluşmaz. 
     Şimdi borsa yatırımcısına birkaç öğüt verelim 

</TEXT>
</DOC>
