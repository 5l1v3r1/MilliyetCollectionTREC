<DOC>
<DOCNO> 124136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun15.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopenhag doruğu uzayabilir... 
</HEADLINE>
<TEXT>

     Avrupa Birliği dönem başkanı Danimarka, bu akşam başlayacak AB doruğunun uzaması olasılığına karşılık tüm önlemleri aldığını bildirdi. 
     Danimarka Başkanı Anders Fogh Rasmussen, doruğun hafta sonuna kadar uzaması olasılığına karşı gerekli tedbirlerin alındığını açıkladı. Rasmussen, üye ülke liderlerine gönderdiği mektupta, ''Umarım doruk Cuma günü sona erer. Ancak doruğun uzaması olasılığına karşı gerekli önlemleri aldık'' dedi. 
     Daha önce kurumsal reformların sonuca bağlandığı 1991 Nice doruğu, AB liderleri arasındaki tartışmaların uzaması üzerine, iki gün yerine dört gün sürmüştü. 
     Doruğun uzamasına neden olarak Türkiye, Kıbrıs ve Polonya ile ilgili konularda hala anlaşmaya varılamaması gösteriliyor. 
     Almanya, Fransa ve Türkiye arasında yarın yapılacak üçlü zirvenin sonucu, Ankara'ya tam üyelik müzakereleri için tarih verilmesi konusuna büyük olasılıkla açıklık getirecek. 
     Polonya'nın, tarım konusunda AB'den alacağı mali yardımlarda daha fazla artış talep etmesi ise AB için ''baş ağrısı yaratan'' konuların başında geliyor. 
     





</TEXT>
</DOC>
