<DOC>
<DOCNO> 143687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo12.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Taraftarlarımızın desteğiyle kazanacağız... 
</HEADLINE>
<TEXT>

     Malatyaspor Basın Sözcüsü Ali Cengiz, taraftarların desteğiyle maçtan galibiyetle ayrılacaklarını söyledi. 
     Cengiz, yaptığı açıklamada, cumartesi günü kendi sahalarında Adanaspor ile yapacakları maçın hazırlıklarının sürdüğünü, Altay karşısında aldıkları deplasman galibiyetinin takım için büyük bir moral olduğunu belirtti. 
     Adanaspor maçına odaklandıklarını, rakiplerinin ligde tehlikeli bölgeden uzaklaşmak istediğini anlatan Cengiz, ancak kendi takımlarının da üst sıralara yükselmek için puan kaybetmemesi gerektiğini bildirdi. 
     Maçın zorlu geçeceğini ifade eden Cengiz, şöyle dedi 
     ''Zor bir maç olacak. Taraftarlarımızın desteğiyle maçtan galibiyetle ayrılacağız. Takımın çalışmaları çok iyi geçiyor. Takımda kart cezalısı oyuncu bulunmuyor. Sakatlıkları süren Timuçin ve Ayman da teknik heyetin uygun görmesi halinde Adanaspor maçında görev alabilecekler.'' 
     





</TEXT>
</DOC>
