<DOC>
<DOCNO> 102402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/soneko01.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar cinsinden halka arz... 
</HEADLINE>
<TEXT>

     Hazine Müsteşarlığı, ABD Doları cinsinden, ''halka arz yolu'' ile bir yıl vadeli 364 gün , iskontolu devlet tahvillerini 19 Ağustos Pazartesi gününden itibaren satışa sunacak. 
     İki gün satışta kalacak olan tahvillerin yıllık faiz oranı yüzde 9 olarak belirlendi. 1000 ABD Doları ve katları şeklinde satılacak olan tahvillerin satış fiyatı 19 Ağustos 2002 tarihi için 917,43 dolar ve 20 Ağustos 2002 tarihi için ise 917,64 dolar olacak. 
     Tahvillerden satın almak isteyen yatırımcılar alacakları miktar kadar dolar karşılığını, yarın için 16 Ağustos'ta, ertesi gün için de 19 Ağustos'ta Hazine Müsteşarlığı'nca ilan edilecek kur üzerinden Türk Lirası olarak yatıracaklar. 
     İki gün satışta kalacak olan tahviller yeterli miktarda satış yapılmaması durumunda, bir önceki gün Hazine Müsteşarlığı tarafından ilan edilmek üzere sonraki günde satılabilecek. 
     Tahvillere ilişkin tüm ödemeler anapara, faiz TL olarak yapılacak. Ödemeye esas teşkil edecek döviz kuru ödeme tarihinden 1 iş günü önceki tarihte sabitlenecek. 
     Bu arada, Hazine 19 Ağustos pazartesi günü arz edilecek tahvillerin bedelleri için yapılacak ödemelerde uygulanacak kuru 1 milyon 639 bin 45 lira 16 Ağustos 2002 Saat 15.30 itibariyle Merkez Bankası'nca belirlenen ABD Doları döviz satış kuru olarak belirledi. 
     





</TEXT>
</DOC>
