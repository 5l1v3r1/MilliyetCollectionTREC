<DOC>
<DOCNO> 124543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/guncel/gun03.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolumuz değişmez 
</HEADLINE>
<TEXT>

Kopenhag Zirvesi’nden çıkan kararı gönüllü olmasa da kabullenen Başbakan Gül, "Üzerimize düşeni yaptık. Türk halkı için reformları yapmaya devam edeceğiz" dedi 
     Almanya - Fransa planına kesin bir dille karşı çıkarken "2005 kabul edilemez" açıklaması yapan Başbakan Abdullah Gül ile AKP Genel Başkanı Recep Tayyip Erdoğan, Kopenhag Zirvesi’nden çıkan kararla uğradıkları hayal kırıklığını açıklamalarına yansıtmadılar. Gül, daha iyi bir tarih beklediklerini belirtirken, "Üzerimize düşeni yaptık. Bizim yolumuz değişmeyecek. Türk halkı için reformları yapmaya devam edeceğiz" dedi. 
     
     BEKLEYİP GÖRECEĞİZ’ 
     2005 kararında Kıbrıs sorununun değil, Almanya ve Fransa’nın iç kamuoyunun etkili olduğunu belirten Gül, "Kopenhag kriterlerine yeni şartlar eklendiği ortaya çıkıyor" dedi. "Net bir tarih verilmemesinden Türkiye AB’de istenmiyor’ anlamı çıkarılır mı " sorusu üzerine Gül, "Tek kriter Kopenhag kriterleri olarak önümüze çıkarılıyor. Bunun uygulanması isteniyor. Önümüzdeki günlerde de yazılacak raporlarda bunun uygulanıp uygulanmadığı ortaya çıkacak" yanıtını verdi. 
     
     KIBRIS KONUSU BİTMEDİ’ 
     Gül, "Üyeliğinize AB karşı mı " sorusunu ise şöyle yanıtladı "AB için bazıları Hıristiyan kulübü’ diyor, ama bunun olmadığı ortaya çıktı. Bir tarih verildi ama istediğimiz tarih değil. Türkiye AB’ye üye olursa Müslüman demokrat bir ülkenin başarısı ortaya çıkacaktır." Kıbrıs’ın AB’ye girip girmeyeceğiyle ilgili soru üzerine de Gül, "Bu konu daha bitmiş değil. 28 Şubat’a kadar devam edecektir. Biz bazı şeyleri çözmeye çalışıyoruz. Bu konu çok fazla açılmış olsaydı söyleyecek şeylerimiz vardı" diye konuştu. 
     
Biraz gecikmeli oldu      2003 sonu itibariyle bir müzakere tarihi almak istiyorduk, bu biraz gecikmeli oldu" diyen Tayyip Erdoğan da açıklamasında şunları söyledi "Temenni ederiz ki, bir aksilik olmazsa 2004 sonunda Türkiye ile müzakereler başlayacaktır. Chirac ve Schröder 2005 yılını konuşuyorlardı, ama biz bunu 2004’e çektik. 2004’te de bu işi bitiririz’ diyorlar." Siyasette kızgınlığa yer olmadığını vurgulayan Erdoğan, Türk halkının bu karara tepki gösterip göstermeyeceği sorusu üzerine, "Bakalım, dönünce göreceğiz" dedi. 
     
     HIRİSTİYAN DEMOKRATLAR OLMAZ 
     "AB sınıfı geçti mi " sorusuna "Kaldı" karşılığını veren Erdoğan, dün gece gazetecilerle sohbet ederken de şunları söyledi "3 Kasım’dan önce Hıristiyan demokratlarla işbirliği yapmak istiyordum ama, Hıristiyan demokratların halini görünce onlar olmaz’ dedik. Çünkü, yabancı düşmanlığı yapıyorlar. Karar onlara rağmen alındı. Kararımız sosyal demokratlar ve liberallerin desteğiyle çıktı. Sosyal demokratlar veya liberallerden birine girebiliriz." 
     



 GÜNCEL 
















</TEXT>
</DOC>
