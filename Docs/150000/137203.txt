<DOC>
<DOCNO> 137203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/siyaset/siy01.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri ucuza silahlandı 
</HEADLINE>
<TEXT>

Devletin yakalayarak el koyduğu ünlü markaların yer aldığı silahlar milletvekillerine dağıtıldı. Milyarlarca liraya satılan bu silahlar, vekillere 220 - 275 milyon liraya satıldı 
     Ankara'da bunlar konuşuluyor 
Ayhan Aydemir 

     Milli Savunma Bakanlığı MSB , 22. dönemde TBMM’ye giren milletvekillerini silahlandırdı. Zoralım silahları milletvekillerinin beğenisine sunan bakanlık, gönderdiği silah listesinin ardından yoğun taleple karşılaştı. Ünlü markaların yer aldığı zoralım silahlar adeta kapışıldı. Toplam 3305 değişik tip ve kalibredeki silah, vekillerin yanı sıra, bazı bürokratlarla h kim ve savcılara da satıldı. Makine Kimya Endüstri Kurumu’nun satış mağazalarında milyarlarca liraya satılan aynı tür silahlar, milletvekili ve bürokratlara KDV hariç 220 - 275 milyon liraya satıldı. Bir silahın maliyetinin, KDV ve harçları dahil yaklaşık 500 milyon lira olduğu öğrenildi. 
     Geçmiş dönemde milletvekili olup da zoralım silahlarından alan vekillere bu silahlardan ikinci kez satılmadı. Başbakan Abdullah Gül ile TBMM Başkanı Bülent Arınç, geçen dönem Meclis’te satışa sunulan zoralım silahlarından aldıkları için, bu kez silah talep etmedi. CHP Genel Başkanı Deniz Baykal’ın talip olmadığı zor alım silahlara CHP’li vekiller de yoğun ilgi gösterdi. TBMM Başkanlığı yetkilileri de, ilk kez milletvekili seçilenlerin hemen tamamının silah aldığını söyledi. 
     Silahların satışı için TBMM’de birim oluşturulurken, vekiller de silah alım işlemlerini danışmanları aracılığıyla takip etti. TBMM kampusu içine silahla girilmesinin yasak olmasına rağmen milletvekillerinin bir kısmı da bu alışkanlıklarından vazgeçmedi. Başkanlık yetkilileri bu duruma çare olarak, döner kapılardaki x - ray cihazlarından geçerken sinyal veren vekillerin kulislerde Meclis’in sivil emniyet güçlerince uzaktan takip edilmesini bulabildi. 
     
Milletvekillerinin aldığı silahlar Çapı Cinsi Mevcudu Satış fiyatı 7.65mm Star 100 220.000.000 7.65mm Baretta 150 220.000.000 7.65mm Astra 300 220.000.000 7.65mm Lama 300 220.000.000 7.65mm Bernanbelli 80 220.000.000 7.65mm Belç.Browning Horozlu 30 220.000.000 7.65mm Vizör Tabanca 750 220.000.000 7.65mm Hungarya Browning 100 220.000.000 7.65mm Mauser 80 220.000.000 7.65mm Belç.Browning Uzun 75 220.000.000 7.65mm MAP Tabanca 300 220.000.000 7.65mm Alman Browning 30 220.000.000 7.65mm Unıque 400 220.000.000 9mm Takarof 150 275.000.000 9mm Star Parabellum Uzun 40 275.000.000 11.43mm Colt 30 275.000.000 7.65mm 12'li Beratta 50 275.000.000 9.65mm Smith-Wesson Toplu 100 275.000.000 9.65mm Colt Toplu 20 275.000.000 9.65mm Brezil Toplu 10 275.000.000 9.65mm Lama Toplu 10 275.000.000      
     
Devlet kendisini Otopark Mafyası’ diye raporladı      İçişleri Bakanlığı Mülkiye Başmüfettişi Adnan Kandemir tarafından hazırlanan 35 sayfalık "Otopark Mafyası" raporunda trafik denetleme ekipleri suçlandı. Raporda yasadışı otoparkçılığın İstanbul’da çok yaygın olduğu belirtilirken, buna bir de kamu vakıflarının eklendiğine dikkat çekildi. Özellikle İstanbul’da Emniyet Müdürlüğü’ne bağlı Trafik Vakfı’nın çekicilerine ağır eleştiriler getirilirken, vakıf parklarına ilişkin şu değerlendirmeler yapıldı "İstanbul’un muhtelif yerlerinde toplam 19 adet otoparkın vakıflar tarafından işletildiği belirlenmiştir. Park yasağına uymayan araçların Trafik Denetleme Ekipleri’nin gözetiminde vakfa ait çekicilerle çekilmesi konusunun önemli bir gelir kaynağı olarak mütalaa edildiği, her çekiciye günlük asgari bir miktar araç çekme hedefi verildiği, mümkün olduğunca daha fazla araç çekilmesinin teşvik edildiği, vakıf yönetiminin görevli trafik denetleme birimi yöneticilerinin yardımıyla çekicilerin, görev bölgelerinde park eden her aracı çekmeye gayret ettikleri tespit edilmiştir. Bu araçlardan yasal ceza miktarı dışında çekici parası ve ayrıca park ücretinin araç sahiplerinden tahsil edildiği, çekici ve park ücretlerinin yüksekliğinin vatandaşların tepkilerine yol açtığı anlaşılmıştır." 
     Ankara’da Çankaya, Altındağ, Yenimahalle ve Mamak ilçelerinde 178 izinsiz otopark yaptırma olayında 184 kişi hakkında işlem yapıldığı belirtildi. Emniyet, jandarma ve kamu lojmanının bulunduğu Devlet Mahallesi olarak bilinen Saraçoğlu’nda bile otopark mafyasının egemen olduğuna dikkat çekildi. 
     Devlet Mahallesi’ndeki otopark mafyasının son durumunun Bakanlığın uyarısıyla İstihbarat Daire Başkanlığı’nca incelendiğine dikkat çekilen raporda, geçen süre içinde sorunun çözüme kavuşturulamadığına işaret edildi. Raporda, "Çankaya Kaymakamlığı ve İlçe Emniyet Müdürlüğü’nün aynı yerde bulunması da umursamazlığın boyutunu ortaya sermektedir" denildi. 
     
Japonlar Hopa’da maden arayacak      Japonya’nın, Hopa bölgesinde maden aramasına ilişkin anlaşmaya izin çıktı. Bakanlar Kurulu’nun onayladığı "Maden Tetkik Arama Genel Müdürlüğü ile Japonya Uluslararası İşbirliği ve Japonya Metal Madenciliği Ajansı Arasında Türkiye Cumhuriyeti’nin Hopa Bölgesi’nde Maden Aranması İçin Üzerinde Mutabakata Varılan Çalışma Planı" onaylandı. 
     Anlaşmaya göre, Türk hükümetinin isteği üzerine Japon hükümeti Japonya’da yürürlükteki ilgili yasa ve mevzuata uygun olarak Hopa’da 1800 kilometrekarelik bir alanda maden araması yapacak. Çalışma, 2003 yılından başlayarak 3 yıllık bir dönem için gerçekleştirilecek. Çalışma sonuçlarıyla ilgili veri işleme ve derleme Japonya’da yapılacak. 
     



 SİYASET 















</TEXT>
</DOC>
