<DOC>
<DOCNO> 146945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yasam/yas02.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kırık kalp’ hik yesi 
</HEADLINE>
<TEXT>

Kalbine takılan protez kapakçık kırılınca ölümden dönen çaycı Özbek Temur, kapakçığı yapana da, takana da satana da toplam 250 milyar liralık tazminat davası açtı... 
     BAHRİ KARATAŞ İzmir DHA 

     Ameliyatla takılan protez kalp kapakçığı kırılan ve kangren tehlikesi geçiren çaycı Özbek Temur, ameliyatı yapan Özel Şifa Tıp Merkezi, ameliyatı yapan doktor, protezin Brezilyalı imalatçı firması TRI Techno-logies, Sağlık Bakanlığı ve SSK aleyhine 250 milyar liralık tazminat davası açtı. 
     İzmir Büyükşehir Belediyesi’ne ait İZELMAN’da çaycılık yapan 33 yaşındaki Özbek Temur 33 haziranda rahatsızlanınca, yapılan muayene sonucu kalp kapakçığının değiştirilmesine karar verildi. Bunun üzerine Özbek, SSK ile anlaşmalı Özel Şifa Tıp Merkezi’nde 18 Temmuz 2002’de, Prof. Dr. Ali Telli tarafından ameliyata alındı. Ancak takılan protez kalp kapakçığı bir süre sonra kırıldı, kırılan parça da karın bölgesinde, bacaklara giden damarda kaldı. 
     Aynı hastanede yeniden ameliyat edilen Özbek’in kalp kapakçığı değişti ve parça çıkarıldı. Ancak olayın basına yansımasının ardından Özbek aleyhine hastane, "ticari itibarı zedelendiği" gerekçesiyle 5, ameliyatı gerçekleştiren Telli de "manevi şahsiyeti zedelendiği" iddiasıyla 5 milyarlık tazminat davası açtı. 
     İzmir Asliye Hukuk Mahkemesi’nde dava sürerken Temur da, "Asıl mağdur benim" diyerek İzmir 6. Asliye Hukuk Mahkemesi’ne karşı dava açtı. Toplam 250 milyar lira tazminat isteyen Temur, "Acılarım bir türlü dinmedi. Otomobil değilim ki, tekrar parça taksınlar. Bu olay beni çok etkiledi" dedi. 
     
     Suçu üstünden attı 
     Hastane avukatı Gönül Özer ise mahkemeye verdiği dilekçede, kurum olarak bir kusurları olmadığını ve protez kalp kapakçığında imalat hatası bulunduğunu öne sürdü. Protez kapakçığın Sağlık Bakanlığı’ndan onaylı kalite standartlarına sahip olduğunu savunan Özer, SSK’nın "Bu marka kullanacaksın, başka marka kullanırsan bedelini ödemem" dediğini belirtti. 
     


YAŞAM 


















</TEXT>
</DOC>
