<DOC>
<DOCNO> 120219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sonspo01.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş Dostluk kazandı... 
</HEADLINE>
<TEXT>

     A Milli Takımlar Teknik Direktörü Şenol Güneş, İtalya ile yapılan özel maç sonrasında düzenlediği basın toplantısında, ''Bu maçta kazanan taraf olmadı. Kazanan tek şey dostluk oldu'' dedi. 
     İlk yarıda İtalya'ya karşı daha üstün bir oyun sergilediklerini ifade eden Güneş, Emre Belözoğlu ve Yıldıray Baştürk ile milli takımın daha etkili bir oyun sergilediğini belirtti. 
     Şenol Güneş, 2. yarıda çok fazla oyuncu değişikliği yapıp, genç oyunculara şans vermeyi tercih ettiğini, bu testden de olumlu izlenimler edindiğini vurguladı. ''Buradan memnun ayrılıyoruz. Özel maçta oyuncu kaybetmeyi gözönüne alamazdık'' diyen Güneş, yeni oyuncuların boşlukları iyi doldurduğunu söyledi. 
     İtalya Milli Takım Teknik Direktörü Giovanni Trapattoni ise, ''Türk Milli Takım hocasının söyledikleri herşeyi açıklıyor. Emre ve Baştürk çıktıktan sonra oyunun rengi ve ritmi değişti. Bizim 2. yarı ağırlığımız daha fazlaydı'' diye konuştu. 
     Trapattoni ayrıca, Türk Gazetecilerle yaptığı şakada, ''Türkler taktiği işliyorlar, biz ise taktiği üretmeye çalışıyoruz'' şeklinde konuştu. 
     İtalyan hocada 1-1'lik sonucun maçın haklı sonucu olduğunu kaydetti. 
     Öte yandan, maç sonrasında A Milli Takımda oynayan Emre ve Okan, İnterdeki İtalyan takım arkadaşlarıyla hemen Milano'ya geri dönerken, yurt dışında top koşturan diğer Türk futbolcuları da kulüplerinin ülkelerine döndüler. 
     





</TEXT>
</DOC>
