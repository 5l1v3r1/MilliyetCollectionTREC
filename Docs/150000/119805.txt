<DOC>
<DOCNO> 119805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur11.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sivil polisiz" diyerek dolandırdılar... 
</HEADLINE>
<TEXT>

     Nevşehir'in Hacıbektaş İlçesi'nde, kendilerini ''sivil polis'' olarak tanıtıp bir akaryakıt istasyonu sahibini 450 milyon lira dolandırdıkları iddiasıyla yakalanan 3 kişiden biri tutuklandı. 
     Alınan bilgiye göre, Hacıbektaş İlçesi'ne bağlı Belbarak Köyü yakınlarında Nazif Turak'ın işlettiği akaryakıt istasyonuna, 40 AY 640 plakalı otomobille gelen 3 kişi, kendilerini sivil polis ve jandarma istihbarat timi görevlileri olarak tanıttı. Bu kişiler, Turak'tan, hakkında yürütülen bir tahkikat olduğunu söyleyerek 450 milyon lira aldılar. 
     Daha sonra dolandırıldığını anlayan Turak, jandarmaya başvurdu. 
     Hacıbektaş İlçe Jandarma Komutanlığı ekiplerince yapılan çalışmalarda olayla ilgili olarak Ali Yiğit, Hüseyin A. ve Okay Mustafa Ç. 
     yakalandı. 
     Jandarmadaki sorgularından sonra adliyeye sevk edilen sanıklardan Ali Yiğit, çıkarıldığı mahkemece tutuklanırken, diğer 2 sanık tutuksuz yargılanmak üzere serbest bırakıldı. 
     





</TEXT>
</DOC>
