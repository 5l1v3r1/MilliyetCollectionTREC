<DOC>
<DOCNO> 117881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/ekonomi/eko07.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye borç kapanından çıkış için şans yakaladı’ 
</HEADLINE>
<TEXT>

Model portföyünde Türk tahvillerinin ağırlığını artıran Merrill Lynch, faizlerdeki hızlı düşüşle Türkiye’nin borç kapanından kurtulmak için şans elde ettiğini vurguladı 
     Yatırım bankası Merrill Lynch dün yayınladığı araştırma raporunda, gelişmekte olan ülkeler model tahvil portföyünde Türk tahvillerinin ağırlığını, Türkiye’deki seçimlerin yarattığı olumlu havanın ardından "market weight" konumundan "overweight" konumuna yükselttiğini bildirdi. 
     Merrill Lynch, Türk tahvillerinin faiz oranlarında pazar günkü seçim sonrası büyük düşüş olmasının ardından yatırımcılara alım tavsiye etti. İç borç faizlerindeki hızlı düşüşe işaret eden Merrill Lynch, Türkiye’nin 85 milyar dolarlık iç borç kapanından kurtulmak için, finansman maliyetlerinin düşmesi nedeniyle artık gerçek bir şansı olduğunu belirtti. 
     
     Zincirleme reaksiyon 
     Raporda, "Siyasi istikrar ve hükümet etme gücünün artacağı beklentisi Türkiye’nin uzun zamandır geciken yapısal değişiklikleri gerçekleştirmesi için eşsiz bir fırsat sunuyor" denildi. Merrill Lynch analistlerinden Isaac Tabor ise görüşünü şöyle açıkladı "Hazine bonolarının getirilerinde keskin bir düşüşü zorlayan piyasalar, iç borç stokundaki patlamalı büyümeyi durdurabilecek şekilde bir zincirleme reaksiyonu harekete geçirdi." 
     
ING Bank temkinli      Yatırım bankası ING ise ihtiyatlı olmayı tavsiye ederek, k r realizasyonu için uygun zaman olduğunu bildirdi. ING’nin gelişmekte olan piyasalar Araştırma Müdürü Philip Poole, yükselişin sürmesi konusunda daha temkinli düşündüğünü belirtti. Poole, "Türk piyasaları her zaman aşırıya kaçar ve henüz bu sıçrayışın sonunda olmasak da şimdi k r realizasyonu için iyi bir zaman" dedi. 
     



 EKONOMİ 




















</TEXT>
</DOC>
