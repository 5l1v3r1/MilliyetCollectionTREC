<DOC>
<DOCNO> 112566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sondun01.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, ilk kez bir yabancı ülkeyle ortak askeri tatbikat yaptı 
</HEADLINE>
<TEXT>

     Çin ile Kırgızistan, 10 ve 11 Ekim günlerinde terörle mücadele amaçlı bir ortak askeri tatbikat düzenlediler. 
     Çin Gençlik gazetesinin haberine göre, iki ülkenin sınır bölgelerinde düzenlenen tatbikata iki tarafın sınır birliklerinden yüzlerce asker ile ondan fazla zırhlı araç ve çok sayıda helikopter katıldı. Bu, Şanghay İşbirliği Örgütü çerçevesinde iki ülke tarafından ortaklaşa düzenlenen ilk askeri tatbikat olduğu gibi, Çin ordusunun yabancı bir ordu ile ortaklaşa düzenlediği ilk tatbikat olma özelliğini de taşıdı. 
     Öte yandan ilk ''Şanhay İşbirliği Örgütü Yatırım ve Gelişme Uluslararası Forumu'' bugün Pekin'de kapandı. 
     İki gün süren foruma katılan Çin Devlet Kalkınma ve Planlama Komisyonu Başkanı Zeng Peiyan, Şanhai İşbirliği Örgütü'ne üye ülkeler arasında enerji alanındaki işbirliğiyle yatırım ve gelişmenin ilerletilmesinin güncel önem taşıdığını söyledi. 
     Zen Peiyan, üye ülkeleri hükümetler, işletmeler ve çeşitli çevreler arasında diyalog yoluyla işbirliği mekanizması oluşturarak enerji işbirliğine etkili güvence sağlamaya çağırdı. 
     Çin Uluslararası Radyosu'nun haberine göre, şu anda Çin, Kazakistan, Kırgızistan, Tacikistan, Özbekistan ve Rusya arasında enerji alanında verimli işbirliği sürüyor. 
     





</TEXT>
</DOC>
