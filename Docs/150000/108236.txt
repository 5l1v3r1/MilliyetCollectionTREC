<DOC>
<DOCNO> 108236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yazar/temelkuran.html </URL>
<DATE> 2002/09/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Aç Çocuklar Cumhuriyeti 
</HEADLINE>
<TEXT>

     Van’da Hoşap Kalesi’nin önünde gözleri kan renginde iltihaplanmış çocuklar, tozların içinde çember çeviriyorlardı. Yerli turistler "taşa torpağa" bakmak için kalenin önünde dikiliyorlardı. Çocuklar, balık sürüleri gibi turistlerle birlikte hareket ediyorlardı. 
     Oğlan çocukları ısrar etmemeye çalışarak soruyorlardı 
     "Fazla kalemin var mı abi " 
     Kız çocukları ısrar etmemeye çalışarak soruyorlardı 
     "Fazla tokan var mı abla " 
     Biri bir kalem çıkardı çantasından... Artık gözleri kan renginde iltihaplı çocuklar en ucuzundan bir kalem için tozların içinde yuvarlanıyordu... Bu Türkiye seçime, Avrupa Birliği’ne ve vesaireye doğru gidiyordu... Tam üzüntü kesifleşecekken kızlardan biri koşarak geçiyor ve şimdilerde moda olan o şarkıyı söylüyordu 
     "Seni öpmesi bile kabahat Seni sevmesi bile kabahat..." 
     Bir toka ve bir kalem için birbirlerinin gözlerini oyacak kadar yoksullaşmış, açlıklarını pop şarkılarıyla bastıran çocukların bu hikayesi sizce neresinden tutulmalıydı Ya da siz üst üste kaç şehirde kaç aç çocuk görünce umudunuzu kesersiniz bu ülkeden 
     
     Açlık üzerine Avrupa Birliği 
     Helsinki Yurttaşlar Derneği’nin düzenlediği "Avrupa Birliği ve Türkiye Bütünleşmesi" konulu panelde konuşmak için Van’daydık. Ali Bayramoğlu, Avrupa Birliği Türkiye Temsilciliği’nden Sema Kılıçer ve bendeniz. Bu sebepten Van’ı gördük. Mükemmel kahvaltıları, kahvaltı yerlerinin en eskisinin sahibi 77 yaşındaki zıpkın gibi Veysel Usta’yı, kapalı çarşılarda parlak boncukları, kök boyalı şalları, güneş batarken olağanüstü güzellikte olan Akdamar Adası’nı, Ermeni meselesinin "hassasiyetinden" ötürü bir türlü restore edilemeyen Ermeni Kilisesi’ni, kilisenin duvarlarında taşlara oyulmuş tarifsiz güzellikteki efsane tasvirlerini ve yüzlerce yıl öncesinden kalan mezar taşlarını, aziz resimlerinin manasız bir gayretkeşlikle silinmiş yüzlerini, ıslıklara cevap veren su kuşlarını, Van Kalesi’nin hik yesini ezberden anlatıp bahşiş alan yanakları çatlak çocukları, Vizontele filminin çekildiği Gevaş ilçesini ve Gevaşlıların filmin setini göstermekteki istekliliğini, Artos Dağı’na yansıyan batan güneş renginin dağdan dönüp Van Gölü’ne yansımasını ve gölün mucizevi bir biçimde eflatunlu bir pembeye kesmesini... Sonra yine aç çocukları, sonra yine aç çocukları... 
     
     Ah Tamara 
     Akdamar Adası’nın ismi eski bir söylenceden geliyor. Adada Tamara adlı bir kız yaşıyor. Rahibin kızı. Tamara karşı kıyıdan bir çobana şık oluyor ve her gece elinde bir fenerle ona işaret verip Ada’ya çağırıyor, çoban yüzerek ışığa geliyor. Tamara’nın babası bunu fark ettiğinde, bir gece, feneri eline alıp çobana işaret veriyor. Fener adanın etrafında dolandıkça çoban da gölde yüzüyor, yüzüyor ve sonunda bitkin düşüp "Ah Tamara " çığlıklarıyla boğuluyor... "Ah Tamara " söylene söylene Akdamar oluyor. 
     Bu ülkeyi sevmek, bu ülkeyle ilgili umut beslemek de biraz buna benziyor. Aç çocukların gözleri fenerler gibi dolanıyor ülkenin etrafında. O gözlerdeki ışıkları izliyorsun, yüzüyorsun, yüzüyorsun... Bir gün boğul... Boğulacak gibi oluyorsun 
     
     







Baraj sorunu 


Açılan parantez, kapanan parantez... 


Tayyip yasağı 


Cem ve YTP 


Derviş’li CHP, ABD başkentinde ön plana çıkıyor 


Kolektif akıl 


ÖSYM’nin hatalar zinciri 5 


Tayyip’e çengelli engel 


Sadakat, aşk ve sonrası 


Tarih saplantı olmamalı... 


Demokrasinin kendini koruma hakkı 


Korkmayın konuşun ’ 


Cem, Demirel’in küçük kopyası mı 


Aç Çocuklar Cumhuriyeti 


Mevduat kredi yerine iç borca gidiyor 


</TEXT>
</DOC>
