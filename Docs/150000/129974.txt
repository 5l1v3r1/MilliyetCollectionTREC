<DOC>
<DOCNO> 129974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun16.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı "Irak'ta olası savaşı önlemeye çalışacağız" 
</HEADLINE>
<TEXT>

     Almanya Başbakanı Gerhard Schröder, Irak'ta olası savaşın önlenmesi için yoğun çaba harcayacaklarını söyledi. 
     Schröder, bugün başkent Berlin'de yaptığı açıklamada, BM'nin Irak konusundaki kararının, askeri harekat düzenlenmeden uygulamaya koyulması için her türlü çabanın harcanması gerektiğini belirtti. 
     Irak'a yönelik operasyon yönünde karar alınması durumunda da Almanya'nın harekata katılmaya karşı çıkacağını ifade eden Schröder, Almanya'nın BM Güvenlik Konseyi'ndeki kararının da bu yönde olacağını kaydetti. 
     Savunma Bakanı Peter Struck da, ''Irak, beklendiği gibi eksiklerle dolu silah bildiriminde bulundu. Bu nedenle BM silah denetçilerinin çalışmaları yakından izlenmeli'' dedi. 
     Struck, Irak'ın kitle imha silahlarına sahip olduğu yönünde hala delil bulunmadığını da söyledi. 
     





</TEXT>
</DOC>
