<DOC>
<DOCNO> 118607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun06.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik dünyasında şok gelişme... The Police biraraya mı geliyor 
</HEADLINE>
<TEXT>

     ABD'nin New York kentinde 10 Mart'ta düzenlenecek Rock and Roll Hall of Fame Rock'ın Ünlüleri konseri için ünlü İngiliz ''new wave'' topluluğu The Police'in yeniden biraraya gelmesi bekleniyor. 
     Avustralyalı heavy-metal grubu AC DC'nin yanı sıra İngiltere'den The Clash ve Elvis Costello ile birlikte 2003'te düzenlenecek Rock'ın Ünlüleri konserine davet edilen The Police'in yeniden biraraya gelebileceği haberi, hayranları arasında heyecan yarattı. 
     1985'te dağılan The Police grubunun davulcusu Stewart Copeland, kendisinin ve gitarist Andy Summers'ın, grubun yeniden birleşmesine hazır olduklarını, ancak Sting'in hala ''evet'' demediğini söyledi. 
     Copeland, ayrıca Güney Afrika'nın eski Devlet Başkanı Nelson Mandela'nın özgürlüğe kavuşmasının 20. yılı dolayısıyla da kendilerinden bir konser beklendiğini belirtirken, ''Aslında Sting'in yerine, Andy Summers'la U2'nin solisti Bono'ya gidip, bizimle sahneye çıkmasını istemeyi düşünüyoruz'' dedi. 
     The Police'le birlikte Avustralyalı heavy-metal grubu AC DC, İngiliz Elvis Costello ve The Clash 10 Mart'ta New York'ta düzenlenecek ''Rock'ın Ünlüleri'' konserinde, 60'ların Amerikalı soul müzisyenleri The Righteous Brothers, Bill Medley ve Bobby Hatfield ile sahneyi paylaşmaya davet edildiler. 
     





</TEXT>
</DOC>
