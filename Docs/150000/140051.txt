<DOC>
<DOCNO> 140051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yazar/tamer.html </URL>
<DATE> 2003/03/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 4 
</HEADLINE>
<TEXT>

     Tek tatil günüm olan pazarı da tam gün mesai ile geçirirsem, umarım görüşleriniz arasından birbirini tekrar etmeyenleri ayıklamayı başarabileceğim. 
     Dünyanın dört bir yanından ve çok farklı dini ve siyasi eğilimlerden gelen kimi kısa, ama kimi de hayli uzun görüşleri hazmetmem kolay değil. Ancak hızla göz attığımda şu nokta çok dikkat çekici Türkiye’de "Müslüman ülkeler neden geri kaldı " sorusuna karşı genelde gayet kolaycı, çok belirgin 2 farklı tavır var 
     1 Laiklere göre Türkiye, İslamiyet yüzünden geri kaldı. 
     2 İslamcılara göre İslamiyet dünyanın hakimiydi. Birileri çelme taktı, o yüzden geri kaldık. 
     Benim itirazım da zaten bu kolaycılığa Bu 2 eksen etrafında birbirini tekrar eden görüşleri kısa keseceğim. Diğerleri üzerinde gelecek haftanın ilk yarısında da birlikte kafa yoracağız. 
     Dünya’nın yanı sıra birçok yerel gazetede köşesi olan, çok okuyup çok düşünen sevgili Rüştü Bozkurt, Edward Said’den İlber Ortaylı’ya, Eric Le Bocher’den Bernard Lewis’e, Cihad El Zeyn’den Rıza Hilal’e bir dizi tarihçi, yazar ve teknik uzmanın makalelerini incelemiş ve değişik bakış açılarının ışığında Arapça konuşan 22 ülkenin neden geri kaldıklarını şu ana başlıklar altında toplamış 

</TEXT>
</DOC>
