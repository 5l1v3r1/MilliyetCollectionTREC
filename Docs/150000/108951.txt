<DOC>
<DOCNO> 108951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo10.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Ankara çok şeker 1-0 
     2. LİG A Kategorisi’ndeki Başkent derbisinde Ankaraspor güldü. 42. dakikada Hüseyin’in oyundan atılmasıyla 10 kişi kalan Ankaraspor rakibine uzun süre direndi. Şekerspor daha baskılıydı, ancak golü bulamadı. Son 10 dakikada Muharrem’in de sakatlanmasıyla üç değişiklik hakkı kullanıldığı için Ankaraspor 9 kişi kaldı. Ancak pes etmedi, 89’da kazanılan penaltıyı kaleci Habip ile gole çevirdi. 
     
     Timsah dört dörtlük 4-0 
     Diyarbakır karşısında çoştu, Okan ve Franja’nın ikişer golüyle farka koştu 
     BURSASPOR, Ümit Kayıhan’la ilk maçına çıkan Diyarbakır önünde şov yaptı. 19’da serbest atış yerinden kullanılmayınca Diyarbakır avantaj sağladı, Celalettin pozisyonu affetmedi ve takımını öne geçirdi. Gol sevinci kısa sürdü, 24’te Okan’ın penaltı vuruşuyla eşitlik sağlandı. 42’de Hasan kırmızı kart görünce, ev sahibinin işi kolaylaştı. Bursaspor, ikinci yarıda maçın yıldızı Franja 2 ve Okan’ın golleriyle farka gitti. 
     
     Antep’ten samba 0-2 
     GAZİANTEPSPOR, Adanaspor deplasmanında peş peşe üçüncü galibiyetine imza attı. Temposu yüksek mücadelede 31’de Ali Yılmaz, 60’da da konuk ekibi attığı iki golle zafere taşıyan maçın adamı Brezilyalı Viola kırmızı kartla oyun dışı kaldı. Sambacı, önce 36’da ağları havalandırdı, 50. dakikada da rakip ceza alanı içinde oluşan karambolde ikinci golünü attı. 
     
     Kaderleri değişmedi 0-0 
     SON iki haftada bir puan toplayan Samsunspor ile Göztepe arasındaki randevudan gol sesi çıkmadı. İki takım da pozisyon bulmasına rağmen bir türlü ağları havalandıramadı. Başarılı kurtarışlarıyla göz dolduran Shorunmu, 69’da Zafer’in penaltısını çeldi. 72’de Cüneyt kırmızı kart görerek, takımını on kişi bıraktı. Kalan dakikalarda Samsun, Serkan ve Celil’le yakaladığı pozisyonlarda kaleci Bülent’i aşamadı. 
     
     
     Gençlerde derbi günü 
     FENERBAHÇE ile Galatasaray arasında bu hafta oynanması gereken derbi maçının, her iki takımın Avrupa Kupası maçları nedeniyle ertelenmesinden sonra gözler PAF’ların mücadelesine çevrildi. Fenerbahçe ile Galatasaray bugün Dereağzı Tesisleri’nde karşı karşıya gelecekler. Karşılaşma saat 16.00’da başlayacak. 
     
     Mavi Körfez’de büyük heyecan 
     EGE Açık Deniz Yat Kulübü’nün düzenlediği 1. Mavi Körfez Kupası Yat Yarışları, dün başladı. İlk gün birincileri şöyle İRC Yarış Gezi MAT 10 MK2 Alp - Cem Somer , İRC Gezi Duygu Halil Akman , Destek A Marlin Semih Tort , Destek B Hurricane Pakis Aggedilis , Ahşap tekne KLE Erkan Çaylı 
     
     Hentbolda yeni sezon açılıyor 
     HENTBOLDA 2002 - 2003 sezonu bugün Bayanlar Süper Ligi ile start alacak. Beş karşılaşmanın oynanacağı ilk günün programı şöyle 11.00 Üsküdar Belediyesi -Karşıyaka, 11.00 Zonguldak Türk Telekom - İstanbulspor, 11.00 Kastamonu Gençlik Merkezi - Osmangazi Ünv., 11.00 Anadolu Ünv. - Ödemiş Bld., 13.00 İzmir B.Bld - TMO. 
     



 SPOR 
























</TEXT>
</DOC>
