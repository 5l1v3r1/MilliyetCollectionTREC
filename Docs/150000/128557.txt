<DOC>
<DOCNO> 128557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko49.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Holding, bedelsiz hisse ihracı için SPK'ya başvurdu 
</HEADLINE>
<TEXT>

     Hacı Ömer Sabancı Holding, 200 trilyon liralık bedelsiz hisse senedi ihracı için Sermaye Piyasası Kurulu'na SPK başvurdu. 
     SPK Haftalık Bülteni'ne göre, hisse senedi ihracı nedeniyle Kurul kaydına alınmak üzere Jantsa Jant Sanayi, İhlas Ev Aletleri, Hacı Ömer Sabancı Holding, Karadeniz Bakır İşletmeleri, Kurul'a müracaat etti. 
     Jantsa Jant Sanayi 1 trilyon 803 milyar lira, Hacı Ömer Sabancı Holding 200 trilyon liralık bedelsiz hisse senedi ihracı için başvurdu. 
     İhlas Ev Aletleri 12 trilyon 150 milyar lira, Karadeniz Bakır İşletmeleri de 10 trilyon liralık bedelli hisse senedi ihracı için başvuruda bulundu. 
     Kurul, Aselsan Elektronik Sanayii'nin kayıtlı sermaye tavanını 60 trilyon liraya ve Sarkuysan Elektrolitik Bakır Sanayi'nin kayıtlı sermaye tavanını da 50 trilyon liraya yükseltme talebini incelemeye aldı. 
     





</TEXT>
</DOC>
