<DOC>
<DOCNO> 106202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/siyaset/siy06.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı itiraz ederse dosya Yargıtay’a gidecek 
</HEADLINE>
<TEXT>

5 SORU 5 CEVAP 
     GÖKÇER TAHİNCİOĞLU Ankara 

Soru 1 Diyarbakır 4 Nolu DGM’nin aldığı karar ne anlama geliyor 
     Cevap Erdoğan’ın adli sicil kayıtları silinecek. Erdoğan, TCK’nın 312. maddesinden cezaya mahk m edilmemiş, cezası infaz edilmemiş gibi sayılacak. 312. maddedeki değişiklikle, eylemin niteliği kamu düzenini tehdit eder nitelikte olursa, eylemi yapan kişi bu maddeden cezalandırılır. Erdoğan’ın işlediği suç bu kapsamda sayılmadığından avukatı, maddedeki değişikliğin göz önünde bulundurularak, adli sicil kaydının silinmesini istedi. 
     
Soru 2 4 Nolu DGM’nin kararına itiraz edilebiliyor mu 
     Cevap Karara itiraz etme yetkisi Diyarbakır DGM Başsavcısı’nda bulunuyor. Başsavcılık dosyanın Yargıtay’a gönderilmesini isteyebilecek. 
     
Soru 3 Başsavcı karara itiraz ederse ne olacak 
     Cevap Konu, Yargıtay 8. Ceza Dairesi’nin gündemine gelecek. Daire, nihai kararı verecek. Erdoğan, Adli Sicil Genel Müdürlüğü’ne başvuracak ve mahkeme kararının esas alınarak sicil kaydının silinmesini isteyecek. Erdoğan, temiz sicil kaydıyla 11 Eylül’de YSK’ye milletvekili adayı olarak başvuracak. YSK, Yargıtay kararını vermemiş olsa bile, elindeki mevcut belge üzerinden karar verecek. 
     
Soru 4 YSK, Erdoğan incelemesini nasıl yapacak 
     Cevap YSK, Anayasa Mahkemesi’nin Hasan Celal Güzel kararını, Erdoğan’ın adli sicil kaydını ve yasaları göz önüne alarak milletvekili olup olamayacağına ilişkin kararı verecek. 
     
Soru 5 DGM Başsavcısı karara itiraz etmezse ne olacak 
     Cevap Karar kesinleşmiş sayılacak, Erdoğan’ın adli sicil kaydı silinecek. YSK’ye bu kayıtla başvuracak. YSK’nın olası olumlu karara itiraz hakkı bulunuyor. İtiraz edilirse, YSK yeniden inceleyecek, kesin kararını 26 Eylül’de açıklayacak. 
     



 SİYASET 











</TEXT>
</DOC>
