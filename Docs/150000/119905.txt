<DOC>
<DOCNO> 119905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/ayas.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstenmeyen PITBULL’ 
</HEADLINE>
<TEXT>

Foça ahalisi, sokak hayvanlarını parçalayan pitbull cinsi bir köpek ve onu zevk için böyle eğitmekle suçlanan doktor sahibine karşı mücadele başlattı 
     MUSTAFA OĞUZ - TURAN GÜLTEKİN İzmir DHA 

     İzmir Foça ilçesinde şu günlerde neredeyse bütün ahali, Pratisyen Dr. Yahya Kemal Aygün ve özel eğitimli pitbull’ cinsi köpeği Tango’ya karşı savaş açtı. Erdil Sitesi’ndeki evinde özel aletlerle eğittiği köpeğine zevk için sokak hayvanlarını parçalattığı iddia edilen Aliağa SSK Hastanesi’nde görevli Dr. Aygün 38 , buna karşı çıkan birçok hayvansever ve komşusuyla kanlı bıçaklı. Son olarak parçalanmış kedi fotoğraflarını mahkemeye delil olarak veren İzmir Hayvanseverler Platformu’nun görevden alınması için hakkında imza kampanyası başlattığı Dr. Aygün ve Tango’ isimli pitbull’ cinsi köpeği, iddialara göre kendi kapı komşularına da dehşet saçtı. 
     
     Sahibi de saldırgan’ 
     Dr. Aygün’ün, birçok ülkede beslenmesi yasaklanan ve katil’ olarak bilinen dövüşçü pitbull cinsi köpeği Tango’, kapı komşusu İpek Hıncal’ın Pekinesse’ cinsi köpeği Raşal’a da saldırdı. 
     Sesler üzerine dışarı çıkıp köpeğini zorlukla Tango’nun pençelerinden kurtardığını söyleyen Hıncal 42 , bu olay üzerine Dr. Aygün’ü mahkemeye verdi. Bu arada Dr. Aygün, Foça Hayvan Barınağı Sorumlusu İbrahim Tepecik’le de mahkemelik. Tepecik, köpeğine sokak kedi ve köpeklerini öldürttüğünü ve buna karşı çıktığı için kendisine saldırıp karısını yumrukladığını iddia ettiği Dr. Aygün hakkında dava açtı. Foça’daki Liberty Otel’in sahibi Uğur Ataklı 58 da, yine kedi ve köpekleri öldürtmeye alışık ... Sahipli, sahipsiz başında insan görmediği her hayvanı, köpeğinin tasmasını çıkartıp öldürtüyor’ suçlamasıyla Dr. Aygün’le mahkemelik. 
     
     İlk iş, hepsini uyuturum’ 
     İşte neredeyse Foça’nın yarısının canavar olarak eğittiği’ pitbull cinsi köpeği Tango’ya zevk için hayvanları öldürtmekle suçlayıp davacı olduğu, diğer yarısının da Bize saldırdı’ diyerek kendisiyle mahkemelik olduğu Dr. Aygün ise, kendisinin gerçek bir hayvansever olduğunu ileri sürüyor. 
     Tüm iddiaları, kendisine atılan iftira’ olarak niteleyen Dr. Aygün, şu aralar Foça’ya belediye başkanı olmaya niyetli. Bunun için çok sıkı çalışacağını söyleyen Dr. Aygün’ün İlk icraatım olacak’ dediği projesi ise, ilginç’. Çünkü Dr. Aygün, belediye başkanı olursa ilk işinin sokaktaki başıboş kedi ve köpekleri toplayarak iyileştirmek, iyileşmeyenleri de uyutarak öldürmek’ olacağını söylüyor. 



 YAŞAM 




















</TEXT>
</DOC>
