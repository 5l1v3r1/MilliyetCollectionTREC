<DOC>
<DOCNO> 128858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yasam/yas02.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
21 fantezi kasedi 21 yıllık yuva yıktı 
</HEADLINE>
<TEXT>

Kaçamak’ cinsel ilişkilerini kameraya alıp ölümsüzleştiren’ Ankaralı işadamı, pornoyu aratmayan’ kasetleri evde sakladı. Ama eşi yakaladı 
     GÖKÇER TAHİNCİOĞLU Ankara 

     Evinde geçen yıl bulduğu kasetleri izleyen F.K., Ankaralı bir işadamı olan 21 yıllık kocası G.E.’nin, 21 kadınla değişik zaman ve mek nlarda cinsel ilişkiye girerken çekilmiş görüntülerini gördü. Ve soluğu mahkemede aldı. 
     Boşanma davasına bakan Ankara 27. Asliye Hukuk Mahkemesi’ndeki duruşmalarda,fotoğraf ve kasetlerde yer alan görüntülerdeki kişinin G.E. olduğu saptandı, ancak iş adamı, fotoğraflar ve kasetlerin evlilik öncesine ait olduğunu iddia etti. 
     
     Tezg htar ve müşterilerle... 
     Bunun üzerine kasetleri duruşmada izleyen ve "porno filmden farksız" yorumunu yapan mahkeme, görüntülerdeki ev eşyalarının da karı - kocanın evlerinde bulunan eşyalar olduğunu saptadı. Mahkeme, çiftin boşanmasına karar verirken, eşlerin maddi durumlarının iyi olması nedeniyle nafakaya hükmetmedi. 
     Mahkeme, davaya ilişkin yorumunda, G.E.’nin işyerinde çalışan tezg htarlar, müşteriler ve bir bölümünü eşinin de tanıdığı kadınlarla normal, anal ve oral yollardan ilişkiye girdiği, bunu da büyük bir itinayla kendi el kamerası ve makinesiyle görüntülediği belirtilerek şöyle denildi 
     "Kasetlerin evde saklanması, bunların evlilikten önce çekildiği iddiası doğru olsa bile, kocasının normal olmayan yollardan ilişkiye girerken çekilmiş görüntülerini gören eş için güven sarsıcıdır. Tüm olanlar şiddetli geçimsizlik nedenidir." 
     
     Evden uzak dursun 
     F.K. ise dava aşamasında kocasının kendisini tehdit ettiğini belirterek, "evden uzak" durması için mahkemeden karar çıkarttı. 
     Bir süre sonra Ankara Asliye Hukuk Mahkemesi’ne 160 milyar liralık tazminat davası açan F.K., eski kocasının tüm malvarlığına tedbir konulmasını istedi. F.K., dilekçesinde, kadınlık onurunun zedelendiğini, güveninin sarsıldığını savunarak, "Kaset ve fotoğraflar davalının sapkın kişiliğini ortaya koymaktadır" ifadesini kullandı. 
     



 YAŞAM 















</TEXT>
</DOC>
