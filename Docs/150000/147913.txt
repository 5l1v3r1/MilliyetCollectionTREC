<DOC>
<DOCNO> 147913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/soneko12.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki toplam GSYİH 2001'de 30.9 milyar dolar oldu 
</HEADLINE>
<TEXT>

     Dünyada Gayri Safi Yurtiçi Hasıla GSYİH 2001 yılında 30 trilyon 995 milyar dolar olarak gerçekleşirken, GSYİH artış hızı da yüzde 2.2 oldu. 
     Dünya Ticaret Örgütü WTO ve Uluslararası Para Fonu IMF verilerinden yapılan hesaplamaya göre, 1999 yılında GSYİH 30 trilyon 593 milyar dolar, 2000 yılında ise 31 trilyon 374 milyar dolar olarak gerçekleşti. 
     GSYİH artış hızı da 1999'da yüzde 3.6, 2000'de yüzde 4.7 olarak gerçekleşti. 2001 yılında cari GSYİH'daki gerileme kurlardan kaynaklandı. 
     
     TÜKETİCİ ENFLASYONU 
     Dünyada tüketici enflasyonu 2001 yılında gelişmiş ülkelerde yüzde 2.2 olurken, gelişmekte olan ülkelerde yüzde 5.7 oldu. Bu rakam geçiş ekonomilerinde ise yüzde 15.9 oldu. 
     1999 yılında gelişmiş ülkelerde tüketici enflasyon rakamları yüzde 1.4, gelişmekte olan ülkelerde yüzde 6.9, geçiş ekonomilerinde ise yüzde 44.1 olarak gerçekleşti. 
     2000 yılında da gelişmiş ülkelerde tüketici enflasyon rakamları gelişmiş ülkelerde yüzde 2.3, gelişmekte olan ülkelerde yüzde 6.1, geçiş ekonomilerinde de yüzde 20.2 oldu. 
     
     2002 YILI 
     IMF'nin 2002 yılına ilişkin tahminlerine göre, dünya GSYİH'sının 32 trilyon 59 milyar lira olması, GSYİH artış hızının da yüzde 2.8 olması bekleniyor. 
     Tüketici enflasyon tahminlerine bakıldığında da 2002 yılında gelişmiş ülkelerde tüketici enflasyonunun yüzde 1.4 olacağı tahmin ediliyor. 
     Tüketici enflasyonun gelişmekte olan ülkelerde yüzde 5.6, geçiş ekonomilerinde ise yüzde 11.3 olması bekleniyor. 
     





</TEXT>
</DOC>
