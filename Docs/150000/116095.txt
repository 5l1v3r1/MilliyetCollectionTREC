<DOC>
<DOCNO> 116095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/ayas.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zincirleme’ kapkaç terörü 
</HEADLINE>
<TEXT>

İstanbul’da aynı kapkaç çetesi üstüste tam üç iş’ yaptı. Önce bir kadın, ardından bir genç kız ve son olarak bir başka kadın çarpıldı ..’ 
     MUSTAFA KURTARAN istanbul 

     Son zamanlarda büyükşehirlerde yaşayanların kabusu halini alan kapkaç terörü, dün gemi nasıl azıya aldığını’ İstanbul’da bir kez daha kanıtladı. 
     Üst üste iki kapkaç birden yapan aynı çetenin elemanlarının ilk hedefi ucuz kurtulsa da, Zeytinburnu’nda, çantasını almak isteyen kapkaççılara direnen üniversite öğrencisi Çiğdem Kılınç 21 , yerde sürüklenerek yaralı olarak canını kurtardı. 
     
     Polisi atlatmayı başardılar 
     Küçükçekmece’den çalınan 34 TJ 2713 plakalı otomobille tura çıkan dört kapkaççının ilk hedefi, Şirinevler’de otobüs durağında bekleyen bir kadın oldu. Talihsiz kadının çantasını alan saldırganlar, hızla olay yerinden kaçarken bölgede devriye gezen bir ekip otosu peşlerine takıldı. Ancak kapkaç çetesi kendilerini takip eden polisleri atlatmayı başardı. 
     İzlerini kaybettirmeyi başaran kapkaç çetesi kısa süre sonra Zeytinburnu’nda yeniden ortaya çıktı. Bu kez de hedef, Atatürk Öğrenci Yurdu önünde yürüyen İstanbul Üniversitesi Su Ürünleri Fakültesi öğrencisi Çiğdem Kılınç’dı. 
     
     Bırakmayınca yaralandı 
     Genç kız, çantasını almaya çalışan kapkaççılara direnerek, kendini yere attı. Ancak kapkaççılar kararlıydı. Bir süre yerde sürüklenen genç kız, çantasını bırakmak zorunda kaldığında kanlar içindeydi. Hafif yaralanan Kılınç, Özel Avrasya Hastanesi’nde tedavi edildi. 
     Saldırganlar, aynı semtte bir başka kapkaç olayına daha karışarak yeniden kayıplara karıştılar. 
     İstanbul’da 20 günde 150 kapkaç olayı meydana geldi. Bu olaylardan 40’ı aydınlatılırken, 45 kişi de gözaltına alındı. 
     



 YAŞAM 
























</TEXT>
</DOC>
