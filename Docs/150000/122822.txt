<DOC>
<DOCNO> 122822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/cetiner.html </URL>
<DATE> 2002/12/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bayramların tadı, tuzu, şekeri... 
</HEADLINE>
<TEXT>

     Ne de çabuk geldi Şeker Bayramı, hızlı çekilen film gibi İç olaylar dış olaylar derken yeni iktidar... ve bir de baktık, 30 günlük mübarek Ramazan bitmiş. 
     Ahh ah nerede o eski bayramların tadı demeyeceğim Her mevsimin ayrı bir havası, ayrı bir rengi olduğu gibi, her devrin de başka bir özelliği, lezzeti, sevinci var, kederi var 40 yıl mı desem, 50 yıl mı desem, hatta 60 yıl mı Ramazan Bayramı’na, Kurban Bayramı’na yalnız kişiler, aileler değil, koskoca şehirler, kasabalar hazırlanırdı taa aylar öncesi. Yeni giysiler, reçeller, ballar, peynirler, börekler... Bayram günleri dost akraba ziyaretleri. 
     Bir kutu Hacıbekir lokumu, akidesi veya karması badem şekerli. Mümkün olduğunda yeni giysiler. Bu ziyaretler yakınlık derecesine göre, birinci gün, ikinci gün, üçüncü gün yapılırdı. 
     Çağ değişti, yaşamda devrim devrim üstüne. O devirde herkes yerli yerinde otururdu, bugün ise, cebinde az - çok parası olanlar, yazlık, kışlık turistik bölgelere gidiyorlar. Maksat değişiklik olsun. Maşallah tatiller de öyle uzun ki, alicenap büyüklerimiz sayesinde 
     Yurtiçi, yurtdışı fark etmiyor. Fiyatlar ilginç mi ilginç, tek başına gitseniz bir haftalık bedele bir gün kalamazsınız, üstelik taksitli ödeme kolaylığı. Üç dört ay sonrası Allah kerim, ver elini Avrupa 
     Geçmiş yıllar turizmcilerimiz böylesine akıllı, deneyimli değillerdi galiba Yazlık otele kışın gidenlerden de aynı parayı kopartmak isterler, boş kalırlardı. Ama artık otellerini her mevsim doldurdukları takdirde k rlı olacaklarını öğrendiler. 
     
     Dolar düştü ama 
     Bayram öncesi, bir de doların fiyatı tepetakla olmaz mı Yani bu, Türk lirasının değerlenmesi demek Sevinen de var, üzülen de Aslında ekonomide düzelmenin işareti bu diyorlar. Aksini söyleyip bayramdan sonra görürsünüz diyenler de çok 
     Pekii, dolar düştü. 1680 - 1700’lerden 1500 - 1520’lere kadar indi. Liramız o kadar değer kazandı. Söyleyin Allah aşkına, satın aldığınız hangi malın fiyatı ucuzladı Bu yönde tık yok 
     İlaç fiyatları kendimi bildim bileli dolara, marka göre ayarlanır. "Efendim görüyorsunuz dolar yükseldi, hammaddeyi pahalı alıyoruz n’apalım " mazereti ileriye sürülür. Ee peki, dolar yüzde 10 - 12 oranında düştü niçin fiyatlar aşağıya inmiyor 
     Elbet yalnız ilaç değil. Hammaddesi dışarıdan satın alınan her şeyin fiyatının düşmesi gerekmez mi Kağıt, deterjan, elektronik aletler. Muz yahuu muz, onun da çoğu dışarıdan geliyor fiyat aynen eskisi gibi devam ediyor. Böyle bir ortamda çarşıda sorgu sual eden yok, herkes canının derdinde İktidarı kaybedenler komada, iktidarı kazananlar böyle ufak işlere tenezzül etmiyor, büyük sorunların peşindeler 
     Başbakan Abdullah Gül, Genel Başkan Recep Tayyip Erdoğan... Biri başbakanlığı ne zaman bırakacağını düşünüyor, diğeri ne zaman bu göreve geleceğini Üstelik henüz milletvekili bile değil 
     Böylece efendim, doların düşmesinin, paramızın değerlenmesinin nimetini göremiyor halkımız. Evet, bu bayram da böyle geldi geçiyor. Cümlenize sağlıklı günler, mutlu bayramlar sevgili okuyucularım. 







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
