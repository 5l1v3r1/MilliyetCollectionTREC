<DOC>
<DOCNO> 124430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko43.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi Bakanı Coşkun Türkiye'nin kaybettiği birşey yok 
</HEADLINE>
<TEXT>

     Sanayi ve Ticaret Bakanı Ali Coşkun, Avrupa Birliği'ne AB tam üyelik müzakerelerine başlangıç için Türkiye'ye tarih verilmemesi konusunu değerlendirirken, ''Türkiye'nin şu anda kaybettiği birşey yok. Onun için endişeye ve karamsarlığa kapılmaya gerek yok'' dedi. 
     Türkiye Kamu-Sen ve Türk Enerji-Sen Başkanı Bircan Akyıldız başkanlığındaki heyeti kabulü sırasında basın mensuplarının konuyla ilgili sorularını yanıtlayan Coşkun, Türkiye'nin hedefinin yine de ülkenin ve milletin menfaatine olduğu için Kopenhag ve Maastrich kriterlerine uyum için çalışmaya devam etmek olacağını söyledi. 
     Gerek iktidara gelmeden önce, gerekse seçimlerden sonra yaptıkları dış temaslarda Türkiye'nin kazanılmış haklarının iyi anlatılamadığını tespit ettiklerini kaydeden Coşkun, şöyle devam etti 
     ''Türkiye, uzun yıllar demirperde ülkesi SSCB ile komşu olarak batı ittifakı içinde yeraldı ve görevlerini yerine getirdi. Ama kazanılmış haklarının dostları tarafından yerine getirilmemesini üzüntüyle karşılamaktadır. Ergeç Türkiye'nin önemini onlar da anlayacaktır. Türkiye'nin haklarının tanınacağına inanıyorum. Bitmiş bir şey yok. Herşey yeniden başlıyor.'' 
     





</TEXT>
</DOC>
