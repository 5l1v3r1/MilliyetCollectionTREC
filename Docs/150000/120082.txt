<DOC>
<DOCNO> 120082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/siyaset/siy03a.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek’in sözlerini protesto için boşananlar Değiştiğini kanıtlasın 
</HEADLINE>
<TEXT>
Çiçek’in peşinde 
Özal kabinesinde Aileden Sorumlu Devlet Bakanı olan Çiçek, yeniden bakan olunca eski defterler açıldı. 1980’lerdeki karşıtları şimdi Bakan Çiçek’i izliyor 
     Daha önce Aileden Sorumlu Devlet Bakanı olan, yeni hükümette de Adalet Bakanlığı görevini üstlenen Cemil Çicek, geçmişte kendisini protesto eden kadınlar tarafından yakın takibe alındı. Maliye Bakanı Vural Arıkan’ın kızkardeşi Saadet Özkan, Çiçek’i protesto için eşinden boşandığını hatırlatarak, "Gerekirse yine İstiklal Caddesi’ne çıkar düdük öttürürüm" dedi. 
     Yıl 1987. Çiçek, 2. Özal kabinesinde "Aileden Sorumlu Devlet Bakanı" olarak yerini almıştı. Verdiği demeçlerle tepki toplayan Çiçek, "İki genç uluorta öpüşürse tavsip etmem" demişti. Feministleri "zararlı akım" olarak niteleyen Çiçek, flört edenleri ise fahişelikle suçlamıştı. Çiçek’in "Aile Araştırma Kurumu" kurmak istemesi de kadınların çok büyük tepkisini çekmişti. O kadınlardan biri de Saadet Özkal’dı. Çiçek’e karşı en etkili eylemlerden biri 30 kadının Aralık 1990’da boşanmak için mahkemeye başvurmasıydı. Özkan da mahkemeye, şimdi hayatta olmayan eşiyle gitti. 
     
     MAL PAYLAŞIMINA BAKSIN’ 
     Aile Araştırma Kurumu’nu boşanma gerekçesi olarak gösteren Özkal, "Nikahımızı iptal ettirdik. Ama birlikte yaşayacağız" demişti. 
     Şimdi Çiçek’e çağrıda bulunan Özkal, "Yıllar sonra yine bakan oldu. Bu kez Değiştim’ diyenlerin partisinde. Değiştiyse o zaman ilk olarak, Medeni Kanunu’nun mal paylaşımında yer alan haksızlığı gidersin. Mal paylaşımı yalnızca yeni evliler için değil eski evliler için de geçerli olsun" dedi. n ŞÜKRAN ÖZÇAKMAK 
     
Boşanan çiftler yollarını ayırdı      Özkal, "Bizimle birlikte boşanan 7 - 8 arkadaşımız oldu. Çoğu nikahsız beraberliği de yürütemediği için tamamen ayrıldılar. O gün protesto için boşanmak isteyenlerin bazıları da eşleri mahkemeye gitmediği için boşanamadı" dedi. 
     



 SİYASET 






















</TEXT>
</DOC>
