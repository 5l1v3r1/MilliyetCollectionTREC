<DOC>
<DOCNO> 126641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur24.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak operasyonunda Türkiye'ye olacak göç için önlemler 
</HEADLINE>
<TEXT>

     Başbakanlık Müsteşarı Fikret Üçcan başkanlığında yapılan Kriz Koordinasyon Kurulu toplantısında, ABD'nin Irak'a yönelik olası operasyonunda Türkiye'ye olabilecek göç konusunda alınacak önlemler görüşüldü. 
     Türkiye, olası bir Irak savaşında Kuzey Irak'tan kaçacak yaklaşık 500 bin mülteci için önlem arıyor. Askeri uzmanlar, Türkiye sınırına dayanacak mülteci sayısının Körfez Savaşı'ndı olduğu gibi yüzbinleri aşacağını belirtiyor. Kaçan mülteciler kesinlikle Türkiye'ye sokulmayacak. 
     Mülteciler önce 1951 tarihli Cenevre Sözleşmesi gereğince sözlü mülakata alınacaklar. Mültecilerin parmak izleri ve fotoğrafları alınıp milliyetlerine göre tasnif edilecekler. 
     Yabancı ordu mensupları ve siviller ayrılarak yanlarında getirdikleri silahlara el konulacak. Terörist, huzur ve güven bozucu, tertipçi ile casus ve sabotörler ayrılacaklar. 
     Başbakanlık Merkez Binası'nda saat 11.00'de başlayan ve yaklaşık 2 saat süren toplantıya, İçişleri, Milli Eğitim ve Maliye bakanlıklarının müsteşarları, Türkiye Kızılay Derneği Genel Başkanı Ertan Gönen ile ilgili bürokratlar katıldı. 
     Toplantıda, eski Başbakanlık Müsteşarı Füsun Koroğlu başkanlığında yapılan toplantıda alınan kararlar ve ilgili bakanlık ve kuruluşların olası bir göç durumunda alacağı tedbirler ile yapacakları çalışmalar tekrar değerlendirildi. 
     





</TEXT>
</DOC>
