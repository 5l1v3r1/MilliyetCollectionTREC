<DOC>
<DOCNO> 134483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sonspo01.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Mali Genel Kurul ertelendi... 
</HEADLINE>
<TEXT>

     Beşiktaş Kulübü'nün yıllık olağan mali ve idari genel kurul toplantısı, çoğunluk sağlanamadığı için gelecek haftaya ertelendi. 
     Lütfi Kırdar Uluslararası Kongre ve Sergi Sarayı'da saat 10.00'da başlaması gereken toplantı, çoğunluğun bulunmaması nedeniyle 8 Şubat Cumartesi gününe ertelendi. Toplantı gelecek hafta aynı yer ve saatte, çoğunluğa bakılmaksızın gerçekleştirilecek. 
     Toplantıda, Serdar Bilgili başkanlığındaki kulüp yönetim kurulunun, mali ve idari bakımlardan ayrı ayrı aklanması genel kurul üyelerinin oyuna sunulacak. Ayrıca 2003 yılı tahmini bütçesi ve dernek üye giriş ile üyelik aidatlarının artırılması konuları da görüşülerek oylanacak. 
     Bu arada divan kurulu, kongre öncesinde bu sabah kulüp binasında kendi arasında bir toplantı yaptı. 
     





</TEXT>
</DOC>
