<DOC>
<DOCNO> 118371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/spor/spo15.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Hagi iddiası      RUMEN yıldızın menajeri Becali, Fatih Terim’in ayrılması durumunda Galatasaray’da ismi üzerinde birleşilen tek ismin Hagi olduğunu savundu. Romanya’da TVR Televizyonu’nda konuşan Becali, "Hagi, Terim ile ya da Terimsiz, Galatasaray’da çalışmayı çok istiyor. Hiç istemem ama, eğer Terim’in ayrılması halinde Galatasaray’ın listesinde tek isim var, o da Giga Hagi" dedi. n BÜNYAMİN OSMAN 
     
Süpermen Friedel      GALATASARAY’IN eski file bekçisi Brad Friedel, Tugay ile birlikte oynadığı Blackburn’de başarılı grafiğiyle alkış topluyor. Blackburn’ün Southampton ile 1 - 1 berabere kaldığı maçta takımını yenilgiden kurtaran Friedel için Southampton teknik direktörü Strachan, "Sanki telefon kulübesine girip, süpermen kostümünü giymişti" dedi. 
     
Sefa Sirmen istifa etti      KOCAELİSPOR Başkanı Sefa Sirmen, görevinden istifa etti. Sirmen’in yönetime sunduğu istifasında, "Milletvekili seçilmem dolayısıyla, Kocaelispor ile gereği kadar ilgilenemeyeceğim" dedi. Yönetim Kurulu, Sirmen’in istifasını kabul ederken Hikmet Erenkaya başkanlığa getirildi ve 15 Aralık’ta olağanüstü genel kurul yapılmasını kararlaştırıldı. 
     
Ertuğrul’a teknik görev      FENERBAHÇE’YE 1 - 0 önde bulundukları maçta son 15 dakikada yediği 3 golle boyun eğen Samsunspor’da büyük şok yaşanıyor. Yanlış tercih yapıp, Mehmet Nas’ı oyundan aldığı gerekçesiyle tepki gösterilen Teknik Direktör Jovanovski futbolcularını suçladı. Yönetim ise tecrübeli oyuncu Ertuğrul’u Makedon teknik adamın yardımcılığına getirdi. 
     
Terör İsviçre’de      İSVİÇRE Kupası’nda pazar günü oynanan FC Schaffhouse - Zurich maçı sonrası taraftarlar birbirine girdi, çok sayıda kişi yaralandı. Maçı 2 - 1 kaybeden Zürih taraftarları, rakip taraftarlara taşlı sopalı saldırıda bulundu. Staddan yollara taşan kavgalar tren istasyonuna kadar devam etti. Çok sayıda taraftar göz altına alındı. 
     
Serena Williams yalnız kaldı      ABD’NİN Los Angeles kentindeki 3 milyon dolar toplam ödüllü WTA Tenis Turnuvası’nda Serena Williams ve Kim Clijsters finale yükseldi. Serena yarı finalde Jennifer Capriati’yi 2 - 6, 6 - 4 ve 6 - 4’lük setlerle geçti. Abla Venus ise, Clijsters karşısında sakatlığı nedeniyle maçtan çekilince kardeşler finali gerçekleşemedi. 
     
Kokainman Bosnich      CHELSEA kalecisi Mark Bosnich’in kokain kullandığı ortaya çıktı. Doping sayılan uyuşturucu madde kullandığı için futboldan bir yıl men cezası alan tecrübeli kaleciye, kulübü Chelsea de sahip çıkmadı. İngiliz kulübü, 30 yaşındaki kaleciye yapılan ikinci test de pozitif çıkarsa, biletini kesecek. 
     
Forma öfkesi      MALATYASPOR beraberliği sonrası yönetimi ve Teknik Direktör Nejat Biyediç’i istifaya çağıran taraftarların, dağıtılan formaları da yere atmaları Bursaspor yönetimini kızdırdı. Başkanı Erdoğan Bilenser’in, "10 bin forma dağıttık. Böyle ağır tepki olmaz. Forma kutsaldır. Yere atılmaz" dediği öğrenildi. 
     



 SPOR 























</TEXT>
</DOC>
