<DOC>
<DOCNO> 137382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur31.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga sırasında kullanılan av tüfeği bir çocuğun ölümüne neden oldu 
</HEADLINE>
<TEXT>

     Yozgat'ın Sorgun İlçesi'ne bağlı Gülşehri Köyü'nde, kavga sırasında kullanılan av tüfeğinden çıkan saçmalar, yoldan geçen bir çocuğun ölümüne neden oldu. 
     Edinilen bilgiye göre, Süleyman Kılınçer 28 ile Mehmet Karaman 17 isimli şahıslar köy meydanında kavga etti. Kavgayı köylüler ayırdı ve şahısları evlerine gönderdi. Bir süre sonra Mehmet Karaman'ın evine doğru geldiğini gören Süleyman Kılınçer, av tüfeğini alarak 3 el ateş etti. Tüfekten çıkan saçmalar yoldan geçmekte olan Abdurrahman Ersoy 13 isimli çocuğa isabet etti. Çocuk olay yerinde öldü. Süleyman Kılınçer, olay sonrasında kullandığı av tüfeği ile birlikte kaçtı. 
     Olaya el koyan Jandarma ekipleri, firarda bulunan Süleyman Kılınçer'in takibine başladı. 
     





</TEXT>
</DOC>
