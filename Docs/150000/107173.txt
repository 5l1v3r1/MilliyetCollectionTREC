<DOC>
<DOCNO> 107173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/sazak.html </URL>
<DATE> 2002/09/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP politbürosu Meclis’te 
</HEADLINE>
<TEXT>

     3 Kasım seçimlerinde AKP ile iktidar yarışına giren CHP’de milletvekili aday listeleri belirlendi. 
     Derviş’in transferiyle kamuoyu rüzg rını arkasına alan Baykal açısından 11 Eylül tarihi bir fırsattı. Parti ya toplumdaki değişim’ beklentisini doğru algılayarak listelerde yeni ve genç’ kadrolara yer verecek, ya da CHP politbürosu’nu Meclis’e taşıyacaktı. 
     Parti Meclisi’nce onaylanan liste ikinci yol’un tercih edildiğini gösteriyor. 
     CHP’yi 18 Nisan seçimlerinde barajın altına sürükleyen kadro Nasıl olsa bu defa Meclis’e girmemiz garanti’ diye toplanmışlar ve olası milletvekilliklerini aralarında paylaşmışlar. MYK ve Parti Meclisi’nden 40 dolayında üyenin üç büyük kentte listenin ön sıralarını kendilerine ayırdıkları gözleniyor. 
     Kendin pişir kendin ye .. 
     İstanbul’da Mehmet Sevigen, Bülent Tanla, Ali Topuz. 
     Ankara’da Önder Sav, Eşref Erdem, Yılmaz Ateş, Oya Araslı. 
     Kemal Derviş ve Yaşar Nuri Öztürk dışında hep bildik isimler Birgen Keleş’ler vs. 
     Bırakınız seçmen tercihini, CHP örgütleri önseçim’ yapsa Parti Meclisi’nden 40 kişi listelerde başköşeye’ oturabilir miydi 
     Benzer bir olay 1987 seçimleri öncesinde SHP’de yaşanmış ve aslan sosyal demokratların tarihine Çam Oteli’ skandalı olarak geçmişti. O zaman da SHP Parti Meclisi’nin 40 kadar üyesi, adayları belirlemek üzere Kızılcahamam’a çekildikten sonra liste başlarına kendilerini yazarak Ankara’ya dönmüşlerdi. 
     Anayasa Mahkemesi seçimi iptal edince o haksızlık giderilmişti. 
     CHP’nin 3 Kasım 2002 seçimleri öncesinde SHP’de yaşanan olumsuzlukları yinelemesi tabanda tam bir soğuk duş etkisi yaratmış. CHP örgütleri bu haksızlığa isyan ediyor. Ankara, İstanbul il başkanlarına bile yer verilmemiş. 
     Partide yenileşme, gençleşme, dışa açılma beklenirken eski alışkanlıklara dönülüyor. 
     Ertuğrul Günay, Süleyman Çelebi, Hurşit Güneş gibi kırk yıllık CHP’liler veto’ yediler. Bu isimlerin tek suçu Baykalcı’ olmamak 
     Son kurultayda genel başkan adayı olan Ertuğrul Günay 400 oy almıştı. Kongre delegelerinin üçte birinin desteğine sahip bir isme salt muhalif’ diye yaşam hakkı’ tanımamak haksızlığın ötesinde fazlasıyla kişiseldir. Sosyal demokrat ilkeler ve ideoloji’ açısından bu tür dışlamaları gerektiren olgular kamuoyuna anlatılamazsa, CHP’nin seçmen tabanı parti yönetimindeki dar kadroculuğa’ tutsak edilirse geçen seçimde yüzde 8.5 olan oylar ikiye, üçe nasıl katlanır 
     Demek ki Derviş CHP’ye gelmese, partiyi seçime eski ekip’ taşıyacaktı ve baraj riski’ doğacaktı. 
     Derviş, Baykal’ı kurtardı 
     Ancak sadece Derviş CHP’ye yetmez, üç buçuk yıldır Meclis dışında kalan bir partinin vitrini çok daha zengin’ olabilmeliydi. 
     11 Eylül nedeniyle ilk kıyamet CHP’de kopuyor. Dileriz seçim ertelenmez. 
     Seçim 2003’e kalırsa CHP politbürosu’ 11 Eylül enkazının altında kalır 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
