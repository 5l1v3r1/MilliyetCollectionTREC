<DOC>
<DOCNO> 139350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yasam/yas03.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Maden Tetkik Arama son noktayı koydu 
</HEADLINE>
<TEXT>
Neptunyum efsanesi balon gibi patladı 
İnternette dolaşan, "Türkiye’de 9 trilyon dolarlık Neptunyum rezervi var" efsanesini MTA yalanladı Bu element doğada yok, uranyum parçalanırken atık olarak açığa çıkar 
     ANKARA Milliyet 

     BİR internet efsanesi daha çöktü. "Türkiye’de 9 trilyon dolarlık Yaklaşık 10 katrilyon lira neptunyum elementi rezervi var" bilgisi, Maden Tetkik Arama MTA tarafından yalanlandı. Londra’dan Ayça Opak Tonge tarafından gönderilen elektronik posta mesajında, "93 Atom Numaralı Neptunyum radyoaktif bir elementtir ve uranyum pillerinin üretiminde kullanılır" deniyordu. Herkese gönderilmesi istenen mesaj şöyle devam ediyordu 
     
     Ucuza mal ediliyor’ 
     "1940’TA California Üniversitesi profesörlerinden Amerikalı Mc Millan ve Abelson tarafından keşfedilen bu elementten son yıllarda enerji üretiminde faydalanılıyor. Üstelik de ucuza mal ediliyor. Peki neptunyum dünyada en çok nerede bulunuyor Türkiye’de... Tahmin edilen rezerv 127 bin ton. Değeri ne kadar 9 trilyon dolar. Türkiye’nin iç ve dış borcu toplam 220 milyar dolar. İkinci Bulgaristan’ın rezervi ise 2 bin 500 ton." 
     
     Rezerv olamaz çünkü..’ 
     KONUYU sorduğumuz MTA yetkilileri, "Elementin atom numarası, nerelerde kullanıldığı ve kimler tarafından bulunduğuna ilişkin bilgiler doğru" dedi ve devam etti "Söz konusu elemente ilişkin rezervlerden söz etmek ise mümkün değil. Çünkü neptunyum doğal olarak bulunmuyor." Yetkililer, elementin, nükleer santrallarde uranyum parçalanırken atık olarak açığa çıktığını veya sentetik olarak laboratuvarlarda üretildiğini söyledi. 
     



 YAŞAM 























</TEXT>
</DOC>
