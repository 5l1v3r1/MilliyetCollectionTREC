<DOC>
<DOCNO> 119642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy07.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşit Turizmle turist olarak tanışıyorum .. 
</HEADLINE>
<TEXT>

Turizmin içinden gelmediğini ifade eden kabinenin tek kadın bakanı, Görevime layık olmaya çalışacağım’ dedi 
     ÜMRAN AVCI İstanbul 

     58. hükümetin tek kadın üyesi Turizm Bakanı Güldal Akşit, turizmle sadece "turist" olarak tanıştığını söyledi. 
     Bakan olduğu ilk dakikalarda duygularını Milliyet’e anlatan Akşit, şöyle konuştu "Bakanlık beklemiyordum, sürpriz oldu. Çok büyük sorumluluk ama aynı zamanda çok gurur verici. Büyük şeref duydum. İnşallah görevi en iyi şekilde yerine getirmeye, layık olmaya çalışacağım. Şu ya da bu bakanlık gibi bir ayrım yapmadım. Ama kabinede bir kadın bakan olarak görev almak çok onur verici." 
     Akşit, "Turizmin Türkiye’nin ekonomik krizden çıkışı için en önemli nokta olduğunu biliyorum. Ama bunun dışında özellikle nokta hedefi belirleyebilmem için yetkililerden, bakanlık yetkililerinden brifing almam gerek. Bu konunun içinden gelen biri değilim. Dolayısıyla hedefleri, öncelikleri belirlemeden bunu ifade etmem doğru olmaz" dedi. 
     



 SİYASET 




















</TEXT>
</DOC>
