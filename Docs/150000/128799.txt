<DOC>
<DOCNO> 128799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/dunya/adun.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush silahını çekti 
</HEADLINE>
<TEXT>

ABD Savunma Bakanlığı, Körfez Savaşı öncesinde de olduğu gibi 3. Piyade Tümeni ve 45 bin kişilik Deniz Piyadeleri Keşif Gücü’ne Basra Körfezi’ne intikal emri verdi 
     DIŞ HABERLER SERVİSİ 

     Birleşmiş Milletler BM silah denetçilerinin Irak’ta yaptığı denetimlerde kitle imha silahlarıyla ilgili ipucu bulamaması, en önemli müttefik İngiltere’nin bile operasyon için BM’den yeni bir karar çıkarılmasını istemesi, Türkiye’nin olası harek ta ne derecede katkıda bulunacağını henüz kararlaştırmaması, Irak savaşını engelleyen etkenler olabilir. Bunlara karşın Amerika’nın Körfez’deki yığınağını hızla artırmaya devam etmesi ise savaşın eli kulağında olduğu duygusunu yaratıyor. Birbirine ters bu gelişmeler, "Irak’ta savaş olacak mı " sorusuna net bir yanıt verilmesini zorlaştırıyor. 
     
     Nakil yakında başlıyor 
     Ancak Irak’ta savaş olacağını gösteren en net sinyal önceki gün ABD Savunma Bakanlığı’ndan Pentagon geldi. Pentagon, 3. Piyade Tümeni ile 45 bin kişilik Deniz Piyadeleri Keşif Gücü’nün MEF bazı birliklerine Irak’la muhtemel bir savaş için Basra Körfezi bölgesine intikal emri verdi. 
     Teksas’taki çiftliğinde gazetecilere açıklamalarda bulunan Başkan Bush, "Saddam için hesap verme günü geldi çattı" derken, piyadelere nakil emri verildiğini de duyurdu. 
     California’daki Birinci Deniz Piyadeleri Keşif Gücü Kararg hı’nın sözcüsü, bazı "unsurların" intikal emrini bu hafta aldıklarını doğruladı. Ayrıca bazı savunma yetkilileri, MEF gücünden asker, uçak ve ekipmanların sevkine yakında başlanacağını söyledi. 
     
     Baba Bush da aynısını yapmıştı 
     Piyadelerin sevki askeri uzmanlara göre, savaşa gidildiğinin en önemli göstergesi. Başka bir deyişle silahını çeken Bush, şimdi tetiğe basmanın bir önceki aşamasında. Bundan sonra ateş emri verilecek. Nitekim benzer bir durum 1991’deki Körfez Savaşı sırasında da yaşanmıştı. Almanya’daki 7. Kara Tümeni’ni Körfez’e gönderen baba Bush, böylelikle savaşın startını vermişti. 
     



 DÜNYA 













</TEXT>
</DOC>
