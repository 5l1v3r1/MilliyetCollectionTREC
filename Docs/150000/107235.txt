<DOC>
<DOCNO> 107235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sonspo02.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Kocaelispor 37. kez karşı karışıya... 
</HEADLINE>
<TEXT>

     Galatasaray ile Kocaelispor, yarın yapacakları karşılaşmayla birlikte ligde 37. kez karşı karşıya gelecekler. 
     Galatasaray, 1980-81 futbol sezonunda ilk kez Birinci Lig'e yükselen Kocaelispor ile şimdiye dek yaptığı karşılaşmalardan 22'sini galibiyetle kapatırken, rakibine yalnızca 5 kez yenildi. 2 takım arasındaki 9 karşılaşma da beraberlikle sonuçlandı. 
     Sarı-kırmızılılar, 36 maçta rakip filelere toplam 67 gol atarken, Körfez ekibi 30 golle karşılık verebildi. 
     Geçen sezonun ikinci yarısında İstanbul'da yapılan maçı Galatasaray 2-0 kazanmıştı. 
     
     İSTANBUL'DAKİ MAÇLAR 
     Galatasaray, İstanbul'da yaptığı maçlarda rakibine 12-3'lük galibiyet üstünlüğü kurdu. İki takım arasında İstanbul'daki 3 maç ise beraberlikle sona erdi. 
     İstanbul'daki maçlarda Galatasaray'ın 39 golüne karşılık, Kocaelispor 20 gol attı. 
     
     EN FARKLI SKORLU GALİBİYETLER 
     Galatasaray, Kocaelispor karşısında ligdeki en farklı skorlu galibiyetini 1999-2000 sezonunda, İstanbul'da 5-0'lık sonuçla elde etti. 
     Kocaelispor ise 1995-96 sezonunda İstanbul'da rakibini 4-0 yenmeyi başardı. 
     2 ekip arasında yapılan en gollü karşılaşma ise 1993-94 sezonunda Galatasaray'ın İstanbul'da 5-4 üstünlüğüyle sona eren maç oldu. 
     





</TEXT>
</DOC>
