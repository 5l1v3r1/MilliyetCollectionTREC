<DOC>
<DOCNO> 118731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/dunya/tur.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Bocalyan casus mu Sivas’ta doğan Bocalyan, Erivan’da Türk casusu diye tutuklandı. Ama Sovyet casusu çıktı... 
     CENK BAŞLAMIŞ Moskova 

     Türkiye adına casusluk faaliyeti yürüttüğü gerekçesiyle tutuklanan Ermenistan vatandaşı Murat Bocalyan’ın, Sovyet askeri istihbaratı tarafından Türkiye’ye karşı casusluk yapması için eğitimden geçirildiği ortaya çıktı. 
     Sivas’ta doğan, 1991 - 1992’de Ermenistan Dışişleri Bakanlığı Türkiye Masası şefliğini yürüten ve ocak ayında tutuklanan Bocalyan’ın 52 yargılanmasına başkent Erivan’da başlandı. Bocalyan, işkence görmemek ve ailesini korumak amacıyla ifadesinde suçu kabul etmek zorunda kaldığını söyledi. Mahkemede dinlenen üç Kürt tanık da, Bocalyan’ın, PKK’nın Ermenistan’daki faaliyetleriyle ilgili bilgi topladığı iddiasını yalanladı. Duruşmada bir tanığın ifadesiyle, Bocalyan’ın 1970’li yıllarda olası bir savaş durumunda Türkiye’ye karşı casusluk yapması için Sovyet askeri istihbaratı tarafından eğitildiği de ortaya çıktı. Bocalyan, "Türk topraklarında bilgi toplamak için eğitimden geçmemle iddianame arasında nasıl bir ilgi olabilir Eski bir Sovyet haber alma görevlisi olmak suç mu" derken, tanığın ifadesini doğruladı. 
     
Ladin yaşıyor      11 Eylül saldırılarının bir numaralı zanlısı Suudi teörist Usame bin Ladin’in hayatta olduğuna dair en güçlü işaret önceki gün Ladin’e ait olduğunu belirttiği bir ses kaydını yayımlayan Katar’ın El Cezire televizyonundan geldi. Çoğu yabancı 180 kişinin ölümüyle sonuçlanan Endonezya’nın Bali adasındaki gece kulübü saldırısı ile Çeçen militanların Moskova’daki tiyatro baskınını öven Ladin’in mesajını inceleyen ABD güvenlik yetkilileri, sesin büyük bir ihtimalle Suudi teröriste ait olduğunu belirttiler. Bir Japon ses uzmanı da ses kaydının orijinal olduğunu savundu. Amerikan kaynaklarına göre, ses en fazla bir ay önce kaydedilmiş olabilir. n DIŞ HABERLER SERVİSİ 
     
Küba’nın 3 muhalifi kaldı      DIŞ HABERLER SERVİSİ 

     Birleşmiş Milletler BM Genel Kurulu’nun, ABD’nin 40 yıldır Küba’ya karşı uyguladığı ambargonun kaldırılması talebini yineleyerek yaptığı oylamada, karar tasarısı rekor sayıda ülke tarafından kabul edildi. Ancak Genel Kurul’un her yıl bu doğrultuda bir karar tasarısı kabul etmesine karşın, Washington ambargoyu sürdürme politikasında değişiklik yapmıyor. 
     Genel Kurul’a önceki gün sunulan ve 1962’de başlayan ekonomik, ticari ve mali ambargonun kaldırılmasına ilişkin karar tasarısı, dört çekimser ve üç aleyhte oya karşı 173 oyla kabul edildi. ABD, İsrail ve Marshall Adaları, aleyhte oy kullandı. Genel Kurul’a 1992’den bu yana her yıl sunulan karar tasarısı, ilk kez bu kadar çok ülke tarafından kabul edildi. AB üyesi tüm ülkeler tasarıyı kabul etti. 
     Küba’nın ilk olarak 1992’de sunduğu ve o yıl 59 ülke tarafından kabul edilen karar tasarısı, her yıl daha fazla ülke tarafından kabul ediliyor. Tasarıyı önceki yıl 155, geçen yıl da 167 ülke kabul etmişti. 



 DÜNYA 













</TEXT>
</DOC>
