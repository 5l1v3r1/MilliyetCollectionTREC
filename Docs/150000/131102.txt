<DOC>
<DOCNO> 131102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/ekonomi/eko02.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeterli güven ortamı h l sağlanamadı...’ 
</HEADLINE>
<TEXT>

Enflasyonu daha da düşürmek için kalıcı güven ortamının gerekli olduğunu belirten Merkez Bankası Başkanı, hükümetten kamu disiplininin gevşetilmemesini istedi 
     ANKARA Milliyet 

     Merkez Bankası Başkanı Süreyya Serdengeçti, gevşemiş olan kamu disiplininin düzeltilmemesinin 2003 enflasyon hedefini tehlikeye sokacağı uyarısında bulundu. Yasa gereğince yılda iki kez Bakanlar Kurulu’na bilgi veren Serdengeçti, ilk sunumunu dün gerçekleştirdi. 
     
     Rehavete kapılmayın’ 
     Serdengeçti, Bakanlar Kurulu’nda yaptığı sunumda, bu yıl enflasyonda yüzde 20 olarak öngörülen hedefin tutturulabilmesi için hükümetin "rehavete" kapılmaması, kamu zamlarını program dışında KİT açıklarını kapatmak için sürdürmemesi, bozulmuş kamu maliyesini düzeltmesi uyarılarında bulundu. 
     2002 bütçe gerçekleşmelerinde yaşanan sorunların 2003 bütçesinde çözüme kavuşturulmamasının enflasyon hedefi için risk olduğunu vurgulayan Serdengeçti, gelir artırıcı önlemler alınması ve politikalarda eşgüdüm eksikliğinin giderilmesi uyarısında bulundu. Serdengeçti, sosyal güvenliğin bütçeye yükünün azaltılması için önlem alınmasını istedi. Fiyatlama ve vergi politikalarının kamu kesiminin finansman ihtiyaçları doğrultusunda oluşturulmasının da enflasyon açısından risk olacağını kaydeden Serdengeçti, diğer riskleri de şöyle sıraladı 
     "Yeterli güven ortamının h l sağlanamaması. Geçmiş enflasyona endeksli fiyatlama davranışlarının sürmesi. Gıda, tarım fiyatlarındaki gerileme eğiliminin tersine dönmesi. İç talep artışının özel kesimi fiyat artışına yönlendirmesi. Irak’a harek t düzenlenmesi sonucu petrol, enerji fiyatlarında kontrol edilemeyecek ani yükselişler gibi dışsal şoklar." Kamu maliyesinin yeniden bozulma riskinin kamu zamlarına neden olma olasılığının enflasyon hedeflemesine geçişi geciktirdiğini kaydeden Serdengeçti, 2003 kamu maliyesi uygulamalarının belirlenmesi sonrasında hedeflemeye geçişi öngördüklerini bildirdi. 
     
     Euro için AB şartı 
     Serdengeçti, AB’ye üye olmadan tek taraflı olarak euroya geçmenin de mümkün olmadığını vurguladı. 2002 cari işlemler dengesinin dengeye çok yakın bir değerde gerçekleşeceğini tahmin eden Serdengeçti, "2003’te ise 1.9 milyar dolar açık öngörülüyor" dedi. Serdengeçti, kurun seviyesinin herhangi bir kesime göre ayarlanmasının söz konusu olmadığını da sözlerine ekledi. 
     



 EKONOMİ 
















</TEXT>
</DOC>
