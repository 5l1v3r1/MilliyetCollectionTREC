<DOC>
<DOCNO> 102363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/spor/spo04.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlarıma güveniyorum 
</HEADLINE>
<TEXT>

Trabzonspor’un hocası Samet Aybaba, Elazığspor maçından mutlak 3 puan beklediğini, bu sezon deplasman k busuna son vereceklerini iddia etti 
     BORDO - Mavili ekibin genç çalıştırıcısı Samet Aybaba, deplasman maçlarının önemine değindi, Elazığ’a gözdağı verdi. Aybaba, "Deplasmanlar, bir takımın ligde mücadele verdiği yerin aynasıdır. Eğer dışarıda başarılı olursak, zirvenin en güçlü adaylarından biri olacağımızı biliyoruz. Trabzonspor’un geçen yılki kötü günleri bir daha yaşayacağını düşünmüyorum" dedi. 
     ELAZIĞ’I Giray Bulak’ın çalıştırması ve takımdaki üç oyuncunun da Trabzon kökenli olmasından çekinmediğini vurgulayan Aybaba, sözlerini şöyle sürdürdü Hedefimiz ligde ilk dört sıra içinde yer almak. Elazığspor’un arzulu bir takım olduğunu biliyoruz ama biz silahlarımıza güveniyoruz. Kazanmaya daha fazla ihtiyacı olan tarafız. Galibiyetle döneceğimize inanıyoruz". 
     
     GÖKDENİZ Borcumuz var 
     TRABZONSPOR’UN Kaptanı Gökdeniz, "Taraftara mutluluk borcumuz var. Bu nedenle kazanmaya mecburuz" dedi. Elazığ maçının Fenerbahçe karşılaşması kadar önemli olduğunu savunan genç oyuncu, "Sahalarında kazanmak isteyeceklerdir. Ama biz de geçen yıldan çok daha güçlüyüz. Deplasman fobisini yenmek istiyoruz. Bu nedenle Elazığ maçına çok önem veriyoruz. Elazığ’daki şartlar istediğimiz şekilde olursa, taraftarımıza ilk galibiyetimizi armağan ederiz" diye konuştu. 
     
     



 SPOR 

























</TEXT>
</DOC>
