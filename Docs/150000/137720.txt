<DOC>
<DOCNO> 137720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/soneko13.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci elde lüks otomobiller kazandırıyor... 
</HEADLINE>
<TEXT>

     İkinci el otomobil piyasasında lüks otomobiller enflasyon oranının üzerinde prim yaparak kazandırırken, orta ve alt gelir düzeyine hitap eden ikinci el otomobiller ise enflasyonun altında kalan fiyat artışı ile sahibine zarar ettiriyor. 
     Son yıllarda sıkıntılı günler geçiren ikinci el otomobil piyasası zaman zaman küçük çapta hareketlense de eski günlerini arar hale geldi. 
     Yaklaşık 10 yıl öncesine kadar enflasyon oranının üzerinde prim yapan ikinci el otomobiller, kazanç sağlayan en önemli yatırım araçlarının başında geliyordu. Ancak, otomobil üreten firmaların piyasaya sürekli yeni otomobil sürmesi ve kampanyalı satışlara yönelmesi ikinci el otomobil piyasasını olumsuz yönde etkiledi. 
     Satışlarda gün geçtikçe azalma görülen ikinci el otomobillerin lüks dışındaki grubu, yüzde 32 olarak gerçekleşen 2002 yılı enflasyon rakamının altında prim yaptı. 
     Oto galerisi yetkilileri, son yıllarda piyasadaki nakit sıkıntısı nedeniyle tüketicinin sıfır otomobil satışlarında 48 aya varan cazip taksitli kampanyalarına yöneldiğini, vatandaşların artık ikinci el otomobili yatırım aracı olarak değerlendirmediğini ifade ettiler. 
     İkinci el otomobile yatırım yapanların beklediği kazanca ulaşamadığını bildiren yetkililer, ''Mercedes ve BMW gibi lüks otomobillerin bir yılda yaklaşık yüzde 50 oranında prim yapmasına karşın diğer ikinci el otomobil fiyatları enflasyonun altında artış gösterdi. Bu da ikinci ele olan talebi azalttı'' dedi. 
     Konya'da Avrupa ve yerli olmak üzere en fazla alım-satımın gerçekleştiği ikinci el otomobillerin 2002 ve 2003 Şubat ayı fiyatları ile yüzde artışları şöyle 
     

Otomobil 2002 2003 Artış Mercedes C 200 2001 Kompresörlü 45.000 67.000 49 Mercedes E 200 2001 Kompresörlü 60.000 88.000 46 Mercedes E 220CDİ 2001 60.000 88.000 46 Mercedes E 200 1996 28.000 43.000 53 BMW 528İ 1998 Full Aksesuar 41.000 62.000 51 Volkswagen Bora TDİ 2000 22.000 28.000 27 Volkswagen Passat Dizel 2000 28.000 35.000 25 Volkswagen Passat TDİ 1998 21.000 26.000 23 Nissan Primera 2000 17.000 20.000 17 Mitsubishi Carizma 2000 15.000 18.000 20 Palio 1.6 HL 1999 9.000 11.000 22 Marea SX AC 1998 11.000 14.000 27 Mazda Lantiz 1.8 1997 12.000 14.000 16 Renault Brodway 1991 4.000 5.000 25 Tofaş Şahin S 1997 5.500 7.000 27      

     
</TEXT>
</DOC>
