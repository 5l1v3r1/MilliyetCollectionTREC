<DOC>
<DOCNO> 140411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/ekonomi/eko01.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere paketi 
</HEADLINE>
<TEXT>
IMF ne dediyse o... 
IMF’yle yapılan çalışmayla son şeklini alan bütçe Meclis’e sunuldu. Yüzde 6.5’lik faiz dışı fazla, IMF’nin istediği şekilde, vergi artışıyla tutturulacak 
     ANKARA Milliyet 

     IMF’yle sürdürülen görüşmelerde yüzde 6.5’lik faiz dışı fazla hedefinin tutturulması için ortaya konulan rakamlarda uzlaşma sağlanamaması nedeniyle bir aydır Meclis’e gelemeyen 2003 bütçe yasa tasarısı dün tamamlandı. 
     TBMM’ye sevkedilen tasarı yarın Maliye Bakanı Kemal Unakıtan tarafından Plan ve Bütçe Komisyonu’na sunulacak. 2003’ün ilk üç ayına ilişkin geçici bütçenin süresi mart ayının sonunda biteceğinden, 2003 mali yılı bütçe yasa tasarısının 25 günde yasalaşması gerekiyor. Her yıl yaklaşık iki ay süren Meclis’teki bütçe görüşmeleri bu sefer neredeyse 100 metre koşusuna dönüşecek. 
     IMF’yle hafta sonu yapılan çalışmayla son şeklini alan bütçeye faiz dışı fazla hedefinin tutturulması için alınan ve Başbakan Gül tarafından açıklanan vergi artışları damgasını vurdu. 
     IMF Türkiye Masası Şefi Juha Kahkonen de dün yaptığı açıklamada 2003 bütçesinin yüzde 6.5’i kadar faiz dışı fazla hedefine uygun göründüğünü belirtirken, Bakan Unakıtan da faiz dışı fazla hedefinin IMF öngörüsüne göre oluşturulduğunu söyledi. Unakıtan, bütçeyle ilgili olarak düzenlediği basın toplantısında IMF’nin isteği doğrultusunda Vergi Barışı’ndan gelecek gelir tahminini 750 trilyona çektiklerini ifade etti. Unakıtan, "Ama bizim tahminimiz 2.4 katrilyon lira. Bu olursa faiz dışı fazla yüzde 7 seviyelerine çıkacak" dedi. 
     
     İnandırıcı olmak zorundaydık’ 
     Unakıtan bütçeyi 146.9 katrilyon lira olarak açıkladı. Ancak, kanuna konulan bir hükümle 1 katrilyon lirası yatırım, 281 trilyon lirası transfer ödeneklerinden olmak üzere 1.2 katrilyonun iptali kararlaştırıldı. Unakıtan, ekonomik önlemler paketi hatırlatılarak "Türk halkı cezalandırılıyor mu " sorusunun yöneltilmesi üzerine şunları söyledi "Elimizdeki bütçenin üçte biri açık. 65 katrilyon faiz var. Bizim birinci hedefimiz faizi düşürmek. Bu da akılcı yoldan geçer. Gerçekçi olmak zorundayız. Bu faiz dışı fazlayı tutturacağınıza bütün yurt dışı piyasaları inandıramazsanız faiz düşmez. Milletimize bedel ödetme taraftarı değiliz." 
     
     Lojman satışı hızlanacak 
     Meclis lojmanlarının satışıyla ilgili olarak Bütçe Kanunu’na bir madde koyduklarını da belirten Unakıtan, "Bütçenin geçmesinden kısa bir süre sonra satılacaklar" dedi. Milli Emlak Genel Müdürü Halit Demir de "Çankaya Belediyesi ile mülkiyet sorununu çözdük. Arazi takası yaptık. Halen kat mülkiyeti ve imar sorunları bulunuyor. Lojmanların satışından 150 milyon dolarlık gelir bekleniyor" diye konuştu. 
     
Barışı korumanın maliyeti ek vergi’      Maliye Bakanı Unakıtan, getirilen ek vergileri "Barışı korumanın bir maliyeti var" sözleriyle açıkladı. 
     Emlak ve Motorlu Taşıt vergilerine konulan ek verginin sadece 2003 için geçerli olduğunu belirten Unakıtan, "Son gelişmeleri yakından izleyen halkın, bizi anlayışla karşılayacağını ümit ediyoruz. Biz bu yükü, vergisi düşük vergilerden ve adaletli şekilde almayı tercih ettik. Ne yeni bir bir vergi getirmemiz söz konusu ne de vergileri artırmamız söz konusu" dedi. Unakıtan, memur maaşlarına yılın kalan dönemi için yapılacak zamma ilişkin soruyu yanıtlarken, bu konuda bütçe yasasıyla Bakanlar Kurulu’na yetki verildiğini kaydederek, "Hükümetimiz yılın kalan dönemi için memuru enflasyona ezdirmemek için elinden geleni yapacak" diye konuştu. 
     
Babacan Vergi artışı dış tehdidin sonucu      Devlet Bakanı Ali Babacan, İngiltere Hazine Bakanı Paul Boateng onuruna verdiği yemekten ayrılırken gazetecilerin, "Tezkere onaylansaydı, yine de ek tedbirleri alacak mıydınız " sorusuna yanıtı verdi "Ülkemizin hemen yanı başında ciddi bir tehdit söz konusu. Ek vergi ve vergi oranlarının artışına karşı olduğumuzu açıklamıştık. Fakat normalin dışındaki durumlarda ve dışsal tehditlerin olduğu durumlarda normal dönemlerde uygulanan politikaların biraz dışına çıkılmasını doğal karşılamak lazım. Yüzde 6.5 faiz dışı fazlayı tutturmaya yönelik önlemleri almamız şart." 
     
Bütçenin yüzde 45'i faize gidiyor 2003 yılı bütçesi trilyon lira  2003  2002  Ödenek Harcama Ödenek GİDERLER 146.910 144.799 98.281 Faiz hariç giderler 81.460 79.349 55.486 Personel 29.532 29.532 21.891 Diğer cari 9.280 8.900 7.783 Yatırım 9.000 7.550 5.736 Transferler 99.098 98.817 62.871 Faiz 65.450 65.450 42.795 Sosyal güvenlik 14.923 14.923 7.930 Diğer transferler 18.725 18.444 12.146 GELİRLER 100.782 100.782 71.218 Vergi gelirleri 85.955 85.955 57.911 Vergi dışı normal gelirler 10.294 10.294 7.007 Diğer gelirler 4.533 4.533 6.300 BÜTÇE AÇIĞI -46.128 -44.017 -27.063 FAİZ DIŞI FAZLA 19.322 21.433 15.732 FAİZ DIŞI FAZLA GSMH 5.4 6.0      
     2003 bütçe kanununa konulan bir hükümle 1 katrilyon lirası yatırım ve 281 trilyon lirası transfer ödeneklerinden olmak üzere toplam 1 katrilyon 281 trilyon liranın iptal edilmesi sağlanacak. Bu durumda bütçe faiz dışı fazlasının GSMH içindeki payı yüzde 5.8 olacak. 
     
Bütçe hedefleri Büyüme yüzde 5 GSMH Deflatörü yüzde 24.4 TEFE yıllık ortalama Yüzde 25.2 TEFE yılsonu Yüzde 17.4 TÜFE yıllık ortalama Yüzde 27.7 TÜFE yılsonu yüzde 20 GSMH 354.6 katrilyon lira ihracat 39.2 milyar dolar İthalat 54.7 milyar dolar      



 EKONOMİ 




















</TEXT>
</DOC>
