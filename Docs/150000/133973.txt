<DOC>
<DOCNO> 133973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko11.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya Holding, 96.9 trilyon zarar etti 
</HEADLINE>
<TEXT>

     Etibank’a Tasarruf Mevduatı Sigorta Fonu TMSF tarafından el konulmasının ardından, İMKB’deki işlem sırası kapatılan Medya Holding, 96.9 trilyon lira zarar açıkladı. Etibank’ı batırdığı için devlete 1.1 milyar dolar borcu bulunan Dinç Bilgin’in şirketlerinden Medya Holding, 1 Nisan 2003 - 31 Mart 2003 özel hesap dönemine ilişkin bağımsız denetimden geçmemiş, dokuz aylık ara mali tablolarını İMKB’ye gönderdi. Buna göre, şirketin dokuz aylık gelir tablosunda 2002 yılı sonu itibariyle 96 trilyon 898.6 milyar liralık zarar oluştu. Holding, 2001 yılının aynı döneminde de 96 trilyon 257.8 milyar lira zarar etmişti. 
     
     Yüzde 56’sı Dinç Bilgin’in 
     Yüzde 56’ya yakını Dinç Bilgin ve ailesine ait olan Medya Holding, Çukurova Grubu’nun patronu Mehmet Emin Karamehmet ile birlikte A - Tel’de ortak durumda. Bilgin ailesinin medya şirketlerini kapsayan Medya Holding’in en önemli varlığı olan Sabah Gazetesi’nin marka ve lisans haklarının Turgay Ciner’e devri de BDDK tarafından mal kaçırma’ niteliğinde değerlendirilmişti. 
     



 EKONOMİ 






















</TEXT>
</DOC>
