<DOC>
<DOCNO> 110701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo08.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüpler ve medya 
</HEADLINE>
<TEXT>

     Gün geçmiyor ki, Üç Büyükler’le medya arasında bir sorun çıkmasın... 
     Örnek mi istiyorsunuz O kadar çok ki Yine de birkaçını hatırlatalım... 
     Geçenlerde Galatasaray Teknik Direktörü Fatih Terim’den bir randevu istedik... Ekip halinde bir söyleşi için... Aradaki görevli arkadaşım, Fatih Terim’e listeyi verirken - onun alerjisini hesaba katarak - ekipten bir arkadaşın adını bile gündeme getirmemiş... Bu randevu için hocamızdan yanıt bekledik... Maaşallah o kadar yoğun ki, arada başka gazetecilerle söyleşi yaptı, bizi aramayı unuttu... Biz de görevli arkadaşımıza talebimizden vazgeçtiğimizi söyledik... Hocamızın canı sağolsun 
     
     Çağdaş uygulama 
     Fenerbahçe’de Lorant üzerinde yoğunlaşan tartışma süreci, biliyorsunuz, idmanların gazetecilere kapatılması gibi çağdaş bir uygulamayı gündeme getirdi. Aziz Yıldırım’ın da zaman zaman medyaya karşı kabaran öfkesini biliyorsunuz. O nedenle Lorant uygulamalarına bizim arkadaşlar gülüp geçtiler... 
     
     Anlayışsızlık 
     Bugünlerde Beşiktaş Jimnastik Kulübü ile kendilerini "Beşiktaş yazarı" olarak tanımlayan üç arkadaşımızın arasına kara kedi girdi. Yazar arkadaşlarımız, kendi anlayışları, felsefeleri ve üsluplarıyla yönetimin karar ve uygulamalarını eleştiriyorlar. Gazeteci - yönetici arasında olması gereken mesafe sık sık değiştiğinden, arkadaşlarımızın yazıları yönetimi epey rahatsız etmiş olmalı ki Kazım Kanat, Atıf Keçeci ve Kaya Çilingiroğlu hakkında "tesislere girme yasağı" kondu. Anlayışsızlık, hoşgörüsüzlük ve tahammülsüzlük örneği bu yasak kararı Beşiktaş’a yüzüncü yılında ne kadar yakıştı, yönetici dostlarımız herhalde hesabını yapmışlardır... 
     Yalnız şunu unutmasınlar idmanı ve tesisleri gazetecilerin tümüne kapayabilirsiniz. Tıpkı kafileniz için kiralanmış uçağa sporcu ve yöneticiler dışında hiç kimseyi alamayabileceğiniz gibi 
     Ammaaa... 
     Tesisleri, antrenmanı, uçağı gazetecilere açar, uçak biletini de onlara fahiş fiyatla sattırır, buna karşılık hoşunuza gitmeyen yazıları yazdı diye bazı gazetecilere kapıları kapatırsanız, orada kuralları ve hukuku çiğnemiş olursunuz. Gerçi bunları çiğneyip çiğnememek de o kadar umurunuzda değil ama, biz yine de hatırlatalım... 
     Üç arkadaşımız, yasak kararına tepki gösterirken nedense "Beşiktaşlılık" kimliklerini öne çıkardılar. Üyelik haklarının savunmasını dile getirdiler... Gördüm ki, Beşiktaşlılık aidiyetleri, gazetecilik kimliklerinin önüne çıkmış... Üzüldüm 
     
     Tutarsızlık 
     Kulüplerle medya ilişkilerini yeniden gözden geçirip değerlendirmekte yarar var. Birbirimizi sevsek de sevmesek de bir arada yaşamak zorundayız... Karşılıklı saygıyı ve iyi niyeti koruyarak, öfkelerden ve takıntılardan arınmış ilişkilerin hayata geçirilmesi gerekir. Bir yandan sırtını medya kuruluşlarından aldığın milyon dolarlık yayın ücretlerine daya, öte yandan medyaya kaş çat Bir yandan dört milyon dolarlık bağışla yaptırdığın tesisleri tanıtmak - göstermek için medyayı davet et, bir yandan da hoşuna gitmeyen yazarlara kapını kapat 
     Bunun adı ayıp değilse tutarsızlıktır 
     
     
     



 SPOR 






























</TEXT>
</DOC>
