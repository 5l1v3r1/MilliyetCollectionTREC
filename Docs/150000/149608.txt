<DOC>
<DOCNO> 149608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sontur17.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ergoğan, İstanbul'da.. 
</HEADLINE>
<TEXT>

     Başbakan Recep Tayyip Erdoğan, çalışmalarını Üsküdar Emniyet Mahallesi'ndeki evinin altında bulunan ofisinde sürdürdü. 
     Başbakan Erdoğan'ı bugün ofisinde sırasıyla, AK Parti İstanbul Milletvekili Cengiz Kaptanoğlu, Genel Başkan Yardımcısı Hayati Yazıcı, Fenerbahçe Spor Kulübü Başkanı Aziz Yıldırım, İstanbul Büyükşehir Belediyesi Genel Sekreteri Altan Raşit Civan ve Ulaştırma Bakanı Binali Yıldırım ziyaret etti. 
     Erdoğan ile yaklaşık 1 saat görüşen Aziz Yıldırım, ziyaret sonrası bir açıklama yapmadı. 
     Büyükşehir Belediyesi Genel Sekreteri Civan da yaklaşık 1.5 saat süren ziyaretinin ardından, basın mensuplarının soruları üzerine Başbakan Erdoğan'a ''hayırlı olsun'' demek için geldiğini söyledi. 
     Civan, ''İstanbul Büyükşehir Belediyesi bürokratlarının başkentte çeşitli görevlere atandıklarını'' hatırlatan bir gazetecinin, kendisinin de Ankara'ya gidip gitmeyeceği yönündeki sorusuna ise ''Böyle bir şey yok'' yanıtını verdi. 
     





</TEXT>
</DOC>
