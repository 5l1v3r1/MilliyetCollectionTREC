<DOC>
<DOCNO> 122172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sontur20.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP... 68 İl başkanı, İlhan Kesici'yi desteklediklerini açıkladı... 
</HEADLINE>
<TEXT>

     DYP'de 68 il başkanı, ''genel başkan adayı olarak'' İlhan Kesici'yi destekleme kararı aldı. 
     DYP Ankara İl Başkanı Hikmet Özer, beraberindeki il başkanları ile Bilkent Otel'de bir basın toplantısı düzenledi. 
     Özer, il başkanlarının, 23 Kasım'da bir toplantı yaptığını, daha sonra illerine dönerek, delege, teşkilat ve kamuoyunun temayüllerini aldığını belirtti. 
     İl başkanlarının dün yeniden biraraya geldiğini anlatan Özer, ''Temayül yoklamalarının sonunda, büyük bir çoğunlukla il başkanlarımız Sayın İlhan Kesici'yi, DYP genel başkan adayı olarak desteklemeye karar vermiştir'' dedi. 
     Özer, 15 il başkanının, aldıkları bu kararı, İlhan Kesici'ye bu sabah ilettiklerini kaydederek, Kesici'nin en kısa zamanda genel başkan adaylığını açıklayacağını zannettiğini söyledi. 
     Bir soru üzerine, ''68 il başkanının Kesici'yi, 2 il başkanının Mehmet Ağar'ı destekleyeceğini'' ifade eden Özer, 11 il başkanının ise henüz illerinde temayül yoklaması yapmadığını, kararlarını daha sonra vereceğini bildirdi. 
     





</TEXT>
</DOC>
