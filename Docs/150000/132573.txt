<DOC>
<DOCNO> 132573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yasam/yas01.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Ümmü yanlış teşhis kurbanı mı 
</HEADLINE>
<TEXT>

Lösemi teşhisi konularak kemoterapi uygulanan bebeğin ölümü üzerine ailesi yanlış teşhis’ gerekçesiyle 6 doktor aleyhine toplam 300 milyar liralık dava açtı. Doktorlar ise Teşhisimiz doğru’ diyor... 
     BAHRİ KARATAŞ İzmir DHA 

     Denizli Tavas’ta, Keziban - Atalay Ermiş çifti, iki yıl önce İzmir Ege Üniversitesi Tıp Fakültesi Hastanesi’ne yatırdıkları 8 aylık bebekleri Ümmü Ermiş’in yanlış teşhis ve tedavi sonucu öldüğünü iddia ederek sorumlular hakkında 300 milyar liralık tazminat davası açtı. 
     Atalay Ermiş, Haziran 2001’de 5 aylıkken rahatsızlanan kızlarını önce Denizli Devlet, ardından Pamukkale Üniversitesi Tıp Fakültesi’ne götürdü. Burada bağırsak iltihabı teşhisi konulan bebek, İzmir Ege Üniversitesi Tıp Fakültesi’ne sevk edildi. 
     
     Göz göre göre öldürdüler 
     Ermiş, bundan sonra yaşananları şöyle anlattı "Kızımızı hastaneye yatırdık ama doktorlar bir türlü teşhiste anlaşamadı. Bazıları bağırsak iltihabı, bazıları lösemide ısrar etti. İsviçre’ye tahlil yapılması için örnek gönderdiler ama sonuçlar gelmeden kemoterapiye başlandı. Bu tedavi başlayınca çocuk perişan oldu, vücudu şişti. İsviçre’den gelen raporlar temiz çıktı. Otopside de vücudundan kalp pili çıkarıldı. Yetkililer takılan cihazın katater olduğunu söyledi. Bizden takılması konusunda bir izin alınmadı. Göz göre göre yavrumu öldürdüler." 
     Bu gelişmelerin ardından Ermiş çifti Bornova 1. Asliye Hukuk Mahkemesi’nde 6 doktor hakkında 300 milyar liralık maddi ve manevi tazminat davası açtı. 
     
Doktor Teşhis doğruydu      Suçlanan doktorlardan Tahir Atik, mahkemeye verdiği dilekçede suçlamaları reddederek şunları söyledi "Hastadan alınan kemik iliğinde yüzde 37 oranında lösemik blastik hücre görülmesi üzerine kan kanseri lösemi olduğu belirlendi. Aileye durumu izah ettik ve izinleriyle kemoterapi yaptık. Ancak hasta tedaviye yanıt vermediği için kurtarılamadı." 
     



 YAŞAM 

























</TEXT>
</DOC>
