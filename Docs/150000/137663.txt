<DOC>
<DOCNO> 137663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/cemal.html </URL>
<DATE> 2003/02/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Riskli oyun Top kimde 
</HEADLINE>
<TEXT>

     Yani riskli bir oyun. 
     Ya da ince zanaat... 
     Çünkü zamanlamayı şaşırır, hassas dengeleri tutturamazsan, bir anda uçuruma yuvarlanabilirsin. 
     Dışişleri’nden yetkili bir kaynakla dün sohbet ederken şöyle dedi 
     "Brinkmanship’e bayılırız " 
     Öyle gözüküyor. 
     Ama anlaşılan o ki yalnız Ankara değil, Washington da hoşlanıyor şu sıralar uçurumun kenarında dolaşmaya... 
     Pazarlık kızıştıkça kızışıyor. 
     İki taraf da bastırıyor. 
     Diplomatik yetkiliye sordum 
     "Top kimde " 
     "Tabii Amerika’da " 
     Ama aynı soruyu Amerikalı yetkililere sorduğunuz vakit cevap malum 
     "Top Ankara’da " 
     Benim Ankara’dan edindiğim izlenim ise topun artık Amerikan yönetiminde olduğu yolunda. Ayrıca oyunun tek topla oynandığını söylemek de güç. Sahada çok top var çünkü, askerisi, iktisadisi, malisi vs... 
     Hükümet, Başkan Bush’la pazarlığını, varabileceği anlaşmayı bu kez sağlam kazığa bağlamak istiyor. 1991 Körfez Savaşı’nda Türkiye’nin yaşamış olduğu aldatılmışlık duygusu yatıyor bu tavrının altında... 
     Ankara aynı zamanda Amerika’nın bu defa Türkiye’ye çok daha fazla ihtiyaç duyduğunu görüyor. Bunun için de ayağını yere sağlam basmaya çalışıyor. 
     Ayrıca hükümet savaşçı değil, barışçı çözümden yana. Saddam’ın kara kaşını kara gözünü sevmiyor. Ama yine de uluslararası meşruiyet arayışı içinde. 
     Bu konuda samimi. 
     Baştan beri barışçı çözüm diyor. 
     Ayrıca, Türkiye’nin dünyada gün geçtikçe kabaran barış dalgasıyla ters düşmesini de istemiyor hükümet... 
     Kısaca 
     Savaş lafını seven yok Ankara’da 
     Fakat Başkan Bush yönetimi kafaya koymuş, anlaşılan vuracak Saddam’ı... 
     Bu nedenle Türkiye, Irak’ın komşusu ve Amerika’nın stratejik ortağı olarak, "Ben bu oyunda yokum" demek lüksüne sahip olmadığını da biliyor. 
     Fakat hükümet, demin belirttiğim gibi, Amerika’yla işleri 1991’den farklı olarak, sağlam kazığa bağlamak için uğraşıyor. 
     Doğru olanı yapıyor. 
     Ama böylece pazarlık kızışıyor. 
     Ankara açısından parasal yanı ağır basan bir pazarlık bu. Amerika eli sıkı davranırsa, tezkere TBMM’ye takılabilir. 
     Amerika’yla makul bir yerde uzlaşma olabilir mi 
     Bu ihtimal dahilinde. 
     Olması gereken de bu, yani uzlaşma... 
     Ama zaman gitgide daralıyor. Türk Dışişleri’nden güvenilir bir kaynağın deyişiyle "24 saat, bilemedin 48 saat" kalmış durumda bitime... 
     Yani riskli bir oyun. 
     İki taraf için de öyle... 
     Özetlersem 
     Ankara ile Washington arasında ip şimdilik gerilmiş durumda. 
     Yani uçurumun kenarında politika 
     Netameli dengeleri ve zamanlamayı iyi kollamak şart 
     İki taraf için de öyle. 
     Ama sanıyorum Ankara’nın bu çok kritik kavşakta daha dikkatli gitmesinde yarar olabilir. 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
