<DOC>
<DOCNO> 126519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yasam/yas05.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymen Ağa’nın konser’ ayıbı 
</HEADLINE>
<TEXT>

Zürih konserine Kaza geçirdim’ deyip çıkmayan Özcan Deniz, Belçika konserini ise hiçbir gerekçe göstermeden iptal etti 
     MAASMECHELEN Milliyet 

     Ekranların sevilen dizisi Asmalı Konak’ın Seymen Ağa’sı Özcan Deniz, yurtdışındaki hayranlarını iki kez üst üste üzdü. 
     Deniz, birkaç gün önce İsviçre’nin Zürih kentinde vereceği konserine kaza geçirdiğini söyleyerek çıkmadı. Konserin organizatörü Gürsel Karademir, 16 bin euro yaklaşık 27 milyar lira avans verdiğini iddia ettiği Deniz’in, az bilet satıldığı gerekçesiyle sahneye çıkmadığını ileri sürdü. Bu konserin üzerine Deniz, Belçika’da vereceği konseri de açıklanmayan bir nedenle iptal etti. 
     
     Sırılsıklam oldular 
     Konser için Limburg bölgesindeki Maasmechelen’e gelen ve yağmur altında saatlerce bekleyen yüzlerce Deniz hayranı, iptal üzerine büyük tepki gösterdi. 
     Gençler, Deniz’e yaptığını yakıştıramadıklarını, Avrupa organizatörünün ilgisiz davranıp telefonlara çıkmamasına anlam veremediklerini söyledi. 
     Organizasyonu üstlenen üç Türk’ten Emrah Özdemir ve Turgay Çiftçi ise, ortakları Nedim Çakır’ın bütün gün telefonlara çıkmadığını, konsere bir gün kala sanatçının gelmeyeceğini söylediğini belirtti. 
     



 YAŞAM 

















</TEXT>
</DOC>
