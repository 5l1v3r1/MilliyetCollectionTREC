<DOC>
<DOCNO> 137404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/ekonomi/eko07.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöpçatanlık, Deutsche Bank CEO’sunun başına iş açtı 
</HEADLINE>
<TEXT>

Ackermann, Vodafane’la Mannesmann’ın evliliği sürecinde, yöneticilere belirlenen yüksek tazminatlar nedeniyle usulsüzlükle suçlandı 
     Deutsch Bank’ın Baş İcra Yetkilisi CEO Josef Ackermann, usulsüzlükle suçlandı. 
     Düsseldorf savcılığının iki yıl süren hukuki soruşturma sonunda, Ackermann’ı, iletişim devi Mannesmann’ın 2000 yılında Vodafane tarafından satın alınması sırasında Mannesmann yöneticilerine alışılmışın üzerinde yüksek ücretler ödemekle suçladığı belirtildi. Savcılığın suçlamasının Ackermann’ın yanı sıra Mannesmann’ın dört eski yöneticisiyle Almanya’nın güçlü işçi sendikalarından IG Metal’in başkanı Klaus Zwickel’i de kapsadığı belirtiliyor. Ackermann ile Zwickel, satın alma sürecinde Mahdelsmann yöneticilerinin tazminatlarını belirleyen komitede görevliydi. 
     
     Dünyanın en büyük evliliği 
     Dünya tarihinin en büyük şirket evliliği olan operasyonda Vodafane 200 milyar dolara Mannesmann’ı satın almıştı. Birleşmeden sonra konumlarını yitirecek olan Mannesmann’ın tepe yöneticilerine yüksek tazminatlar ve primler ödenmişti. Bu ödemelerin toplamının 100 milyar euroyu aştığı, bu ödemelerin haksız kazanç oluşturduğu iddiasıyla bir hukuk firmasının şik yeti üzerine savcılık harekete geçti. Savcılığın suçlaması sonunda yargılama süreci başlarsa, bu dava Almanya tarihinde bu türden ilk dava olacak. 
     



 EKONOMİ 

















</TEXT>
</DOC>
