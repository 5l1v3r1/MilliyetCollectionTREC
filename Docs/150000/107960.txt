<DOC>
<DOCNO> 107960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur23.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da 50 milyon liralık yardım izdiham yarattı... 
</HEADLINE>
<TEXT>

     Bursa'da, dar gelirli ailelerin çocuklarına yönelik yapılan 50 milyon liralık para yardımının dağıtımı sırasında izhidam yaşandı. 
     Para yardımının yapıldığı Yıldırım Kaymakamlığı önünde erken saatlerden itibaren uzun kuyruklar oluşturan ihtiyaç sahibi veliler ile güvenlik görevlileri arasında zaman zaman tartışmalar yaşandı. 
     Kapıdaki yığılmalar nedeniyle başka işleri için Kaymakamlık binasına gelen vatandaşlar içeri girmekte zorlanırlarken, eğitim öğretim yılının başlaması nedeniyle bazı resmi evrakı imzalamaları gereken öğretmenler de, saatlerce kaymakamlık binası önünde beklemek zorunda kaldılar. 
     Yıldırım Kaymakamlığı yetkilileri, Başbakanlık'tan gönderilen eğitim yardımının, daha önce tespit edilen ihtiyaç sahibi öğrencilere periyodik olarak dağıtılacağının açıklanmasına rağmen, vatandaşların parayı bir an önce almak amacıyla kaymakamlığa geldiklerini bildirdiler. 
     





</TEXT>
</DOC>
