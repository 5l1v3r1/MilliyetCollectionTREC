<DOC>
<DOCNO> 137008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/guncel/gun08.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm dünya barış istedi 
</HEADLINE>
<TEXT>

     DIŞ HABERLER SERVİSİ 

     Dünya çapında milyonlarca kişi dün tek yürek olup, Irak’a karşı olası bir operasyonun önlenmesi ve insanların ölmemesi için barış çağrıları yaptı. 
     Savaşın hedefi konumundaki Irak’ta, bütün il, ilçe ve kasabalarda iktidardaki Baas Partisi ve sivil toplum örgütlerinin girişimleriyle düzenlenen gösterilerde, caddeleri dolduran milyonlarca Iraklı, ABD, İngiltere ve İsrail karşıtı sloganlar attı. Başkent Bağdat’taki yürüyüşe dünyanın birçok ülkesinden canlı kalkan olarak Bağdat’a gelen barış gönüllüleri de katıldı. 
     En ilginç savaş protestosu gösterilerinden biri de Yeni Zelanda’daydı. Greenpeace örgütü, Auckland kenti üzerinde, "Savaşa Hayır, Barış Şimdi" yazılı dev bir pankart uçurdu. 
     İspanya, Hollanda, Danimarka, Hırvatistan, Suriye, Rusya, Ukrayna, Tayland ve Malezya’da da aynı manzaralar yaşandı. Herkes "Savaşa hayır demek" için tek vücut oldu. 
     



 GÜNCEL 














</TEXT>
</DOC>
