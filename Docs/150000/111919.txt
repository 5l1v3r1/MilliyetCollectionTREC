<DOC>
<DOCNO> 111919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/guncel/agun.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dice Kayek rüzg rı 
</HEADLINE>
<TEXT>

Ayşe ve Ece Ege kardeşlerin büyük ilgi toplayan 2003 ilkbahar yaz koleksiyonları Paris’te fırtına gibi esti 
     MİNE G. KIRIKKANAT Paris 

     Tüm dünya modacılarının 2003 yılı ilkbahar yaz koleksiyonlarını izleyicilerin ve alıcıların beğenisine sunduğu defile yağmurunda Hüseyin Çağlayan’dan sonra Türk modasını dünyaya taşıyan Dice Kayek olay yarattı. 
     Ayşe ve Ece Ege kardeşlerin özgün kreasyonları, dün Carrousel du Louvre Sofflot defile salonlarında, uluslararası moda otoriteleri ve pek çok yabancının yer aldığı kalabalık bir alıcı topluluğu karşısında görücüye çıktı. 
     Bu yıl teması "Umut Gezegeni" Planet Hope, olan Dice Kayek modellerinde pastel renkler ağır basarken, Ayşe ve Ece Ege bu seçimi dünyaya yakın bir evrenin saçtığı ışığı hayal ederek yaptıklarını belirttiler. 
     Anlaşılan söz konusu evren, konforlu bir ışık saçıyor. Çünkü bu yıl Dice Kayek kreasyonlarında blucinin papucu dama atılmış ve yerine jogging kıyafetlerinin çeşitli kompozisyonları işlenmiş. Jogging’den esinlenen bir smoking bile yaratan Dice Kayek’in giysilerinde, işte, evde, eğlencede giyilebilecek şık ve kadınsallığı öne çıkaran modeller esas alınmış. Koton en çok kullanılan malzeme ve süet, ipek şıklığın gereği olarak modellerdeki yerini almış. 
     Dice Kayek’in defilesi büyük ilgi ve beğeniyle izlenirken, aynı gece televizyonlardan da yayınlandı. 
     



 GÜNCEL 












</TEXT>
</DOC>
