<DOC>
<DOCNO> 134142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da marketi soymak isterken sahibini silahla yaraladı... 
</HEADLINE>
<TEXT>

     Bağcılar'da bir marketi soymaya çalışan 3 kişi, kendilerine direnen işyeri sahibi ile kardeşini silahla yaraladı. 
     Güneşli Evren Mahallesi Halkalı Caddesi'ndeki ''Kırkısrak Market''e gelen 2'si silahlı 3 kişiden biri, işyeri sahibi Mehmet Şahin ile kardeşi Haydar Şahin'den kasadaki paraları vermelerini istedi. 
     Şahin kardeşler, üzerine atladıkları silahlı kişiyi etkisiz hale getirmek isterken, diğer soygunculardan biri, Mehmet Şahin'i kasığından, kardeşi Haydar Şahin'i de ayağından vurarak yaraladı. 
     Kasadaki paraları alamayan soygunculardan 2'si plakası alınamayan bir otomobille, biri de yaya olarak olay yerinden kaçtı. 
     Yaralılardan Mehmet Şahin, Özel Gelişim Hastanesi'nde, Haydar Şahin de İstanbul Hospital'da tedavi altına alındı. 
     Bölgede başlatılan operasyon sonucunda soygunculardan olduğu öne sürülen bir kişinin yakalandığı, diğerlerinin yakalanması için de çalışmaların sürdürüldüğü bildirildi. 
     





</TEXT>
</DOC>
