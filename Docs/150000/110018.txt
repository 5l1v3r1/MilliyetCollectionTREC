<DOC>
<DOCNO> 110018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/spor/spo03.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Adım adım rekora 
</HEADLINE>
<TEXT>

Cim-Bom, Ali Sami Yen Stadı’nda üst üste 22. galibiyetini aldı. Ezeli rakibi Fenerbahçe’nin geçen sezon kırdığı 23. maçlık serisine biraz daha yaklaştı 
     İki maç kaldı 
     SARI - Kırmızılı takım İstanbulspor’u yenerek Ali Sami Yen’de üst üste 22. galibiyetini elde etti. Fenerbahçe’nin 23 maçlık serisine bir adım daha yaklaşan Galatasaray artık gözünü Diyarbakırspor ile Göztepe maçlarına çevirdi. Cim - Bom, sahasında oynayacağı bu iki maçı da kazanması halinde yeni rekorun sahibi olacak. 
     
     Bülent nihayet 
     KAPTAN Bülent ise 251 gün sonra golle tanıştı. Tecrübeli oyuncu, son olarak 19 Ocak’ta Gaziantep maçında rakip fileleri havalandırmıştı. Geçen sezon 16 haftada 4 gol atan Ümit Karan, bu sezon 6. haftada bu sayıya ulaştı. Galatasaray, ligdeki son 12 maçın tamamında rakip fileleri havalandırdı. Son on karşılaşmayı iki ve daha farklı skorla kazandı. 
     
CİRKİN SALDIRIİstanbulspor maçı sonrası taraftarlar Fatih Altaylı’yı dövmeye kalktı. Galatasaray’ın eski yöneticisi korumaları sayesinde güçlükle kurtuldu 
     Yazısına tepki 
     İSTANBULSPOR karşılaşması sonrası açık tribünde bulunan Galatasaraylı taraftarlar, VIP tribünü önünde eski yönetici Fatih Altaylı’ya saldırdı. Altaylı’nın Barcelona maçının ardından yazdığı bir yazıya tepki gösteren yaklaşık 100 kişilik grubu korumalar güçlüklü durdurabildi. Darbe almadan hemen stada geri giren Altaylı olaydan ucuz kurtuldu. 
     
     Başkan sinirlendi 
     TARAFTARLAR daha sonra polisle de kavgaya girişti. Galatasaray yönetimi yaşanan olaylara büyük tepki gösterirken, taraftarlara yönelik sert tedbirlerin alınacağını belirtildi. Bu arada Ultraslan grubu kapalı tribün yerine maçı açık tribünden izledi ve Barcelona maçında yaşanan meşale krizinde faturanın kendilerine çıkarılmasını takıma sırtlarını dönerek protesto etti. 
     
Yine çıldırdı      Fiorentina’da görev yaparken Orhan Erdemir tarafından saha dışına gönderilen Fatih Terim dünkü maçta yine yerinde duramadı. İki yıl sonra buluştuğu Erdemir’in verdiği kararlara sinirlenen Terim sık sık kulübeden fırlayarak el kol hareketleriyle tepkisini gösterdi. Tecrübeli hocanın, ikinci yarı oyundan alınmasına sinirlenen Hasan Şaş ile girdiği diyalog da dikkat çekti. 
     
Basarı Düsmanlık’Fatih Terim, Barcelona maçıyla ilgili eleştiriler için meyva veren ağaç taşlanır’ örneğini ortaya sürdü 
GALATASARAY’IN hocası, İstanbulspor maçı sonrası medyaya göndermeler yaptı. Barcelona maçıyla ilgili gelen eleştiriler hatırlatılan Terim, "Basının bir kısmı tarafından ne kadar sevildiğimi anlıyor ve bunun haklı gururunu yaşıyorum. Türkiye’de başarının karşılığı düşmanlık olduğu için bunlar normaldir" yorumunu yaptı. Oyuncularını kutlayan Terim, "Zor maçı kolaya çevirdik. Tabeladaki yerimizi sağlamlaştırdık" dedi. 
Kadroda revizyon      TEKNİK Direktör Fatih Terim, Barcelona maçından sonra Florya’da sert bir şekilde uyardığı oyuncuları Arif ve Felipe’yi dün yedek bıraktı. Senegelli genç oyuncu Sarr’ı ise 18 kişilik kadroya almadı. Terim, takımdan kesileceği iddia edilen Ümit Davala ve Hasan Şaş’a ise ilk on birde yer verdi. 
     TECRÜBELİ hoca, "Arif ve Felipe’yi dinlendirdim. Sarr’ı da diğer arkadaşlarına şans vermek için kadroya almadım. Bu yükü birlikte paylaşmalıyız" dedi. Balic on birde ilk kez yer bulurken, Ümit Karan - Christian forvette birlikte görev aldı. Terim savunmada beklenildiği gibi Emre Aşık’a şans tanıdı. 
     
Balic sözünü tuttu      GALATASARAY’DA ilk kez on birde sahaya çıkan Boşnak oyuncu, maçtan önce Kaptan Bülent’e gol attırma sözü verdiğini söyledi. Balic, yavaş yavaş eski formuna kavuştuğunu belirtip, "Sözümü tuttuğum için sevinçliyim" dedi. Bülent Korkmaz da, "Biz aramıza şakalaşıyorduk. İdmanda Balic, eğer oynarsam, merak etme, sana gol attırırım’ dedi. Attırdı da" açıklamasını yaptı. 
     
Beş yıllık imza      SARI - Kırmızılılar’ın resmi internet sitesi "galatasaray.org"un yenilenmesiyle ilgili anlaşma, Başkan Özhan Canaydın ile Doğan Medya Grup Başkanı Mehmet Ali Yalçındağ arasında imzalandı. Yeni sitenin her türlü içerik, tasarım ve e - ticaret alt yapı yönetimi, beş yıl süreyle Doğan Online tarafından yürütülecek. Doğan Online, Galatasaray’ın resmi internet sponsoru da olacak. 
     
     



 SPOR 




























</TEXT>
</DOC>
