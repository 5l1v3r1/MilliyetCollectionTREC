<DOC>
<DOCNO> 107737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sondun14.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Mübarek, yeniden genel başkan... 
</HEADLINE>
<TEXT>

     Mısır Devlet Başkanı Hüsnü Mübarek, iktidardaki Ulusal Demokratik Parti'nin genel başkanlığına bir kez daha seçildi. 
     Devlet televizyonundaki haberde, Mübarek'in parti kongresinde, 6 binden fazla delegenin ayağa kalkıp el kaldırarak partinin genel başkanlığına yeniden seçildiği belirtildi. 
     Haberde, Mübarek'in kaç yıllığına genel başkan seçildiği bilgisi yer almazken, bundan önceki kongrenin 1992 yapıldığı hatırlatıldı. 
     Bugün yapılan kongrede bazı siyasetçiler tarafından babasının varisi olarak tanıtılan Mübarek'in 39 yaşındaki oğlu Cemal'in, parti içinde daha yüksek bir makama getirilebileceği belirtiliyor. 
     Cemal Mübarek, 2000'de partinin gençlik ve kalkınma kollarının başına atanmıştı. 
     





</TEXT>
</DOC>
