<DOC>
<DOCNO> 131703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sontur03.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
VJ Esra Balamir'in kardeşine çalıntı otomobil sorgusu... 
</HEADLINE>
<TEXT>

     Küçükçekmece'de arkadaşlarıyla birlikte çalıntı otomobille yakalanan VJ Esra Balamir'in kardeşi Rana Balamir, savcılıkça serbest bırakıldı. 
     Asayiş Şube Müdürlüğü'nden alınan bilgiye göre, bir ihbarı değerlendiren polis ekipleri, Sefaköy'deki bir tamirciye bırakılan 34 ULR 32 plakalı otomobilin yaklaşık 1 ay önce Kadıköy'den çalıntı olduğunu belirledi. 
     Gerçek plakası 34 N 7789 olan aracı almak için gelen Ali Akçay, Servet Özkaya, Aziz Yiğit ve VJ Esra Balamir'in kardeşi Rana Balamir, polis ekipleri tarafından gözaltına alındı. 
     Oto Hırsızlık Büro Amirliği'nde sorgulanan zanlılardan Akçay'ın, otomobili bir süre önce Sefaköy'de Ahmet adlı bir kişiden aldığını ve çalıntı olduğunu bilmediğini söylediği belirtildi. 
     Balamir'in de otomobilin arkadaşına ait olduğunu ve gezmek için arkadaşlarıyla bir araya geldiklerini belirttiği öğrenildi. 
     Sorgularının ardından Kadıköy Adliyesi'ne gönderilen Rana Balamir, Servet Özkaya ve Aziz Yiğit savcılıkça serbest bırakılırken, Ali Akçay da sevk edildiği mahkemece tutuksuz yargılanmak üzere salıverildi. 
     





</TEXT>
</DOC>
