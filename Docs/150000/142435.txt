<DOC>
<DOCNO> 142435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun19.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan, suikastten Zemun adlı örgütü sorumlu tutuyor... 
</HEADLINE>
<TEXT>

     Sırbistan Hükümeti, dün Belgrad'da Başbakan Zoran Cinciç'e düzenlenen suikastın arkasında, ''ülkede kaos, korku ve hukuk dışı ortam yaratmaya çalışan Zemun isimli suç örgütünün'' bulunduğunu açıkladı. 
     Hükümet daha önceki açıklamasında, suikastın sorumlusunun, eski bir polis şefi, ''Legija'' adıyla bilinen özel polis biriminin eski komutanı Milorad Lukoviç olduğunu kaydetmişti. Açıklamada, Lukoviç'in, Zemun çetesinin liderlerinden olduğu belirtildi. 
     
     ARNAVUTLUK BAŞBAKANI ALÇAKÇA BİR EYLEM 

     Arnavutluk Başbakanı Fatos Nano, Sırbistan Başbakanı Zoran Cinciç'e düzenlenen suikastı, ''alçakça bir eylem'' olarak niteledi. 
     Nano, Sırbistan hükümetine gönderdiği başsağlığı mesajında, suikastın sadece Sırbistan'daki demokrasiyi değil, aynı zamanda bölgede istikrarı ve barışı hedef aldığını kaydetti. 
     





</TEXT>
</DOC>
