<DOC>
<DOCNO> 142590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/siyaset/siy06.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar 1.8 trilyon masraf istedi 
</HEADLINE>
<TEXT>

180 milyar alacak olan Öcalan’ın avukatları, masraf olarak Türkiye’den 1 milyon 207 bin euro talep etti 
     GÜVEN ÖZALP Brüksel 

     Öcalan davasında avukatlar, 1 milyon 207 bin euro’luk yaklaşık 1.8 trilyon lira masraf istedi. Avrupa İnsan Hakları Mahkemesi AİHM avukatların talebini reddederek 100 bin euro’nun yaklaşık 180 milyar yeterli olacağına karar verdi. Başlangıçta maddi ya da manevi tazminat talebinde bulunmayan avukatlar, daha sonra, herhangi bir ihlal kararı verilmesi durumunda tazminatla ilgili ek değerlendirmede bulunabilmek için mahkemeden yetki istedi. Ancak AİHM, davacının zararlarının yeterince karşılandığı gerekçesiyle avukatların talebini reddetti. Mahkeme, bu kararıyla olası bir ek tazminat talebinin de önünü kapattı. Davada, Öcalan’ın savunmasına Türkiye dışından katkıda bulunan avukatlar için 739 bin 719.44 euro talep edildi. Bu miktara çeviri masraflarından seyahat harcamalarına kader her kalem dahil edildi. Türkiye’deki avukatların masrafları için ise 402 bin 617.24 euro istendi. Avukat Hasip Kaplan için ise 65.446 euro talep edildi. 
     
Apo yine yargılanmak istiyor      FUAT KARS Bursa DHA 

     Öcalan, avukatlarından yeniden yargılanabilmesi için ne gerekiyorsa yapmalarını istedi. Avukat İrfan Dündar, Öcalan’ın yeniden yargılanması talebinde bulunacaklarını belirtti. Dündar, itirazın Öcalan’ın Kenya’dan getirilmesi değil kaçırılması’ noktasında olacağını belirtti. 
     



 SİYASET 












</TEXT>
</DOC>
