<DOC>
<DOCNO> 149275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/yasam/yas06.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aman beni kurtarmayın' 
</HEADLINE>
<TEXT>

Vücuduna demir saplanan Uğur İlerler, 'yardımseverler'in 'Çekelim' dediğini duyunca, başına geleceği anlayıp 'Ellemeyin' diye bağırarak canını kurtarmış 
     GÜRKAN AKGÜNEŞ İstanbul 

     Beşiktaş'ta önceki gece meydana gelen trafik kazasında karın boşluğuna bariyer parçasının ok gibi saplandığı emlakçı Uğur İlerler, "Yardıma gelenler yardım ederken beni öldürebilir diye bayılmamaya direndim" dedi. 
     Taksim Eğitim ve Araştırma Hastanesi'nde tedavisi süren İlerler, kazanın ardından yaşadıklarını şöyle anlattı "Sıkıştığım yerde bir demir parçasının vücuduma saplı olduğunu görünce donup kaldım. Hiçbir şey düşünemiyordum. O sırada birileri yardım etmek için aracın yanına geldi. Daha önce yaşanan ilkyardım faciaları sonucu ölümler aklıma geldi ve bayılmamak için uğraştım. İnsanları beni kurtarmaya çalışmamaları için uyardım ve 'Ellemeyin' dedim. Bir süre sonra itfaiye ve sağlık ekipleri de geldi. Onlar aracı keserken bu sırada polis ya da itfaiye erlerinden birinin 'adamı çeksek çıkar' dediğini duydum. Bunun üzerine tekrar 'dokunmayın' diye bağırdım. İyi ki bayılmamışım, h l bazıları, 'Çeksek gelir' diyordu. Sonunda demiri kestiler ve vücuduma saplı parçayla hastaneye götürüldüm. 
     
     Hastaneye kadar direndi 
     Hastaneye kadar bayılmadım. Beni görenlerin yüzlerinden durumumun çok ürkütücü olduğunu okuyordum. 2.5 saat süren ameliyatla beni hayata döndüren doktorlara çok şey borçluyum. Doktorlar, kendime geldikten sonra demir parçasını ellerinde sallayarak odama geldiler ve hatta şakalaştık." 
     


YAŞAM 


















</TEXT>
</DOC>
