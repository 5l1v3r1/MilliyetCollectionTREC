<DOC>
<DOCNO> 145659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yazar/pulur.html </URL>
<DATE> 2003/03/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"O Şimdi Asker..." Ama ne asker 
</HEADLINE>
<TEXT>

     Savaş gelir, ölüm gelir, bomba gelir, tank gelir, tüfek gelir, esir gelir. 
     Masum bir aşk gelir mi 
     Katı disiplinin altında saklı, insanı insan yapan davranışlar gelir mi 
     Sevimli üçkağıtçılar gelir mi 
     Anadolulu bir babayla, Türkçe bilmez oğlunun taa Avustralya’dan gelip aynı birlikte askerlik yapışları gelir mi 
     Gelmez değil mi 
     Gelsin, gelmeli 
     
     EĞER Mustafa Altıoklar’ın "O Şimdi Asker" filmini seyretmişseniz, televizyondaki, savaşın dışında, "askerin dünyası"nı öğrenirsiniz. 
     Hele askerliğe biraz geç gitmişseniz, sizin gibi yaşı geçkinlerle eğitim yaparken aynı bölükte buluşmuşsanız, "O Şimdi Asker" sizi çok etkileyecek, kim bilir kaç yıl öncesine götürüp, gözlerinizi yaşartacak, bazen de boğazınızdaki acı düğüm, kahkahanızla çözülecektir. 
     Zaten bu filmi seyredip de, duygulanmayacak bir Türk erkeği yoktur, sanırız. 
     
     YILLAR yılı, hep askerlikle ilgili filmleri hep yabancılardan seyrettik. 
     Bizdekiler ise ya savaş, ya da anlamsız, hamaset görüntüleriydi. 
     Oysa askerliğin bir insani yanı vardı, üniformanın görüntüsünü değiştirdiği insan, tümüyle davranışlarını terk edebilir miydi 
     
     EĞER yanılmıyorsak, "O Şimdi Asker", Mustafa Altıoklar’ın, bizim seyrettiğimiz dördüncü filmi... 
     İstanbul Kanatlarımın Altında, Asansör, Ağır Roman ve bu... 
     Her zaman en sonuncu, en iyi olamaz ama, bu film öyle... 
     Tabii bizim gibi, sade bir seyirciye göre, kim bilir muhterem eleştirmenler neler söylerler 
     "O Şimdi Asker", acımasız savaş görüntülerinin yanında, asker kavramının sadece öldürmek olmadığını gösteriyor. 
     Kimler oynuyor 
     Kimler oynamıyor ki 
     Adlarını yazsak, bu köşe almaz, lakin "Nihat"ı oynayan Mehmet Günsür’ü söylemezsek, haksızlık ederiz. 
     
     "O Şimdi Askeröle birlikte, sinemalarda bir film daha oynuyor 
     "New York Çeteleri" 
     Bu filmi görünce "O Şimdi Asker"in güzelliğini anlıyorsunuz. 
     Kan, şiddet, vahşet, ölüm... 
     Çetenin başı acımasız "kasap"ın söyledikleri 
     "Konuşanın dilini, çalanın elini, başını kaldıranın başını kopardım Düzen böyle sağlanır." 
     1800’lü yılların ortalarında söylenen bu söz, 2003 yılında size acaba kimi çağrıştırıyor 
     
     







</TEXT>
</DOC>
