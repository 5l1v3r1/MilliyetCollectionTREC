<DOC>
<DOCNO> 147983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/guncel/gun02.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus büyükelçinin konvoyu da vuruldu 
</HEADLINE>
<TEXT>

     DIŞ HABERLER SERVİSİ 

     Rusya’nın Bağdat Büyükelçisi Vladimir Titorenko, diğer Rus diplomatlar ve gazetecilerin içinde bulunduğu bir konvoya, Suriye sınırına gitmek üzere Bağdat’ı terk ettiği sırada ateş açılması sonucu, Titorenko dahil beş diplomat yaralandı. Rusya Dışişleri Bakanlığı, 25 kişinin bulunduğu konvoyda yaralılar arasında bulunan Titorenko’nun durumunun ağır olmadığını bildirdi. Konvoya Iraklıların mı yoksa Amerikalıların mı ateş açtığı henüz belirlenemezken, İnterfax ajansı, konvoydaki bir kaynağa dayanarak konvoyun ilk olarak Bağdat’ın 6. km dışında saldırıya uğradığını, yaralılara ilkyardım yapıldıktan sonra yola devam edildiğini belirtti. Olayın ardından Dışişleri Bakanlığı’na çağrılan Irak ve ABD’nin Moskova büyükelçileri, Bağdat’taki Rus sivillerin güvenliklerinin sağlanması için tüm önlemlerin alınması ve dünkü saldırının sorumlularının bulunması konusunda uyarıldı. 
     


GÜNCEL 






















</TEXT>
</DOC>
