<DOC>
<DOCNO> 100394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur34.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de yılan zehiri operasyonu... 
</HEADLINE>
<TEXT>

     İzmir'de, 2 kişi 475 tüp yılan zehiriyle yakalandı. 
     Alınan bilgiye göre, bir ihbarı değerlendiren Kaçakçılık ve Organize Suçlar Şube Müdürlüğü ekipleri, ellerinde bulunan yılan zehirini satmak isteyen 2 kişiyle irtibat kurdu. Alıcı gibi davranarak, bu kişilerle buluşan ve bir tüpü 150 dolar karşılığında almak için anlaşan ekipler, teslimat sırasında düzenledikleri operasyonla E.K. ve N.Ç.'yi yakaladılar. Yakalanan kişilerin üzerlerinde içerisinde yılan zehiri olduğu belirtilen 475 tüp ele geçirildi. 
     Sorguya alınan E.K. ve N.Ç.'nin, yurtdışından getirilen yılan zehirlerini Van'da teslim aldıklarını, satmak için İzmir'e getirdiklerini söylediler. 
     Ele geçirilen maddenin incelenmek üzere Ege Üniversitesi Kimya Bölümü'ne gönderildiği, sanıkların ise haklarında düzenlenecek evraklarla İzmir Adliyesi'ne sevk edilecekleri bildirildi. 
     Söz konusu maddenin ilaç sanayisinde kullanıldığı, az miktarda bulunması nedeniyle kaçak olarak ticaretinin yapıldığı kaydedildi. 
     





</TEXT>
</DOC>
