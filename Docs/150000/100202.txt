<DOC>
<DOCNO> 100202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/guncel/gun03.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe eğitim isteğine tahliye 
</HEADLINE>
<TEXT>

Kürtçe eğitim için dilekçe verdikleri gerekçesiyle DGM’de yargılanan 6 sanık serbest bırakıldı 
     SEMRA PELEK İstanbul 

     Kürtçe eğitim istemiyle’ dilekçe verdikleri gerekçesiyle ve terör örgütüne yardım ve yataklık ettikleri’ iddiasıyla tutuklu yargılanan 6 sanık tahliye edildi. Kürtçe konuşan sanıklar, tercüman aracılığıyla ifade verdi. 
     İstanbul 6 No’lu DGM’deki duruşmaya, tutuklu yargılanan Alican Baba, Ali Dinçer, Mehmet Oran, Mehmet Merik, Abdullah Akıncı, Mehmet Salih Angın ile 16 tutuksuz sanık katıldı. Tutuksuz yargılanan 70 sanık ise gelmedi. Sanıklar bireysel olarak dilekçe verdiklerini, herhangi bir örgüte ya da partiye üye olmadıklarını belirttiler. 
     Tercüman aracılığıyla Kürtçe savunma yapan sanıklar, "Çocuklarımız Kürtçe bilmediği için onlarla iletişim kuramıyoruz. Bu nedenle anadilde eğitim yapılması istemiyle dilekçe verdik" dediler. Sanık avukatlarından Hasip Kaplan, "İlginç bir davanın yargılaması ile karşı karşıyayız. Buradaki sanıklar, Türkçe bilmedikleri için tercüman aracılığıyla yargılanıyorlar. Kürtçe istedikleri için haklarında dava açılıyor" dedi. 
     
     Dava toptan düşşün’ 
     TBMM’deki son düzenlemelerle, anadilde eğitim ve yayın hakkı verildiğini, kısa bir süre içerisinde resmi ve özel alanda Kürtçe eğitim ve yayının söz konusu olabileceğini belirten Kaplan, iddianameye dayanak olan maddelerin değiştiğini, bu nedenle davanın toptan düşmesi gerektiğini savundu. Tutuklu 6 sanığın da tahliyesini kararlaştıran mahkeme, eksikliklerin giderilmesi için duruşmayı erteledi. 
     



 GÜNCEL 

















</TEXT>
</DOC>
