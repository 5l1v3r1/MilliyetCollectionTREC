<DOC>
<DOCNO> 117318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/akyol.html </URL>
<DATE> 2002/11/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İrtica’, Erdoğan ve Baykal 
</HEADLINE>
<TEXT>

     DÜŞÜNCELERİMİZ ne ölçüde gerçeklerle uyumludur ne ölçüde fantezidir, paranoyadır, hayaldir 
     Mayıs 1999’dayız... Ecevit MHP ve ANAP’la koalisyon kuruyor. CHP kurultayında da genel başkan adaylarından Hasan Fehmi Güneş konuşuyor 
     - Ben onları 80 öncesinden tanıyorum. Ellerini kana buladılar, cinayet işlediler. Değiştik’ dediler, değişmediler. Onların tosuncukları şimdi üniversitelerde solcu gençlere saldıracaklar. Onları koruyacak direniş odaklarını CHP kurmalı, antifaşist cephenin önderi biz olmalıyız 
     Güneş’i izleyen değerli gazeteci ve "derin CHP’li" Zeynep Göğüş şunları yazıyor 
     "Hasan Fehmi Güneş’e kalırsa, sanki çok yakında bir iç savaş çıkacak. Bir tarafta MHP’nin ordusu savaşacak, diğer tarafta da CHP’nin ordusu... 
     Gençlik bizden böyle çatışma projeleri değil, barış projeleri istiyor... İşte bu kafa... CHP’nin neden barajı aşamadığını size bırakıyorum." Sabah, 24 Mayıs 1999 
     MHP iktidar olunca ülkücüler solculara mı saldırdı Güneş’in sözlerinin sosyal ve politik gerçekle hiçbir ilgisi yoktu, zihnindeki bir önyargıyı tekrarlıyordu, o kadar. 
     
     AKP iktidara gelirse "rejimin tehlikeye gireceği... yeni 28 Şubat’lar olacağı" şeklindeki önyargıları da biliyoruz. 
     Sosyal realitenin karmaşık değişkenliğini kavramak için kafa yormak yerine, "takiyye" damgasını vurup zihnimizin bir köşesinde kalmış eski "irtica" şablonları tekrarlamak kolaycılığı... 
     "Sandıktan AKP çıktı... İyi ki ordu var..." sözü seçkin refleksi yansıtan bir ifadedir ve Ertuğrul Özkök’ün haklı nitelemesiyle bir "şaka, hatta eşek şakası"dır. 
     Eski şablonlar Türkiye’nin yeni ve çoğulcu gereklerine uymuyor. 
     Türkiye, kentleşme gibi, piyasa ekonomisi, kitle eğitimi, dışa açılma gibi gerçek modernleşme dinamikleri sayesinde hızla değişiyor, liberalleşiyor. Bu değişime uyamayanlar devletçi çizgide de, toplumsal çizgide de marjinalleşiyor. 
     Erbakan’ın millet tarafından tasfiyesi de, öbür tarafın "hukuku silah gibi kullanma" girişimlerinin toplumsal tepkiyle karşılanması da bunun göstergesi... 
     
     YENİ Türkiye yeni tavırlar geliştiriyor. Bunun en belirgin örneği, eski ideolojik ve şahsi kavgacılığın yerini, dün gördüğümüz Erdoğan - Baykal ilişkilerinin almasıdır. 
     CHP’nin yüzde 19’da kalmasında Altı Ok’un geçmişten bıraktığı izlenimlerle Baykal’ın "hırçın" imajının da rolü var. Ya Hasan Fehmi Güneş çizgisinde olsaydı CHP çok gerilerde kalırdı. 
     Şimdi Baykal devlet adamına yakışan yapıcı tavırlarla daha bir takdir topluyor. Paranoyak rejim korkularının dağılmasına, somut sorunların çözümüne katkıda bulunuyor. 
     Tayyip Erdoğan da tam bir "muhafazakar demokrat" tablosu sergiliyor, "takiyye" suçlamalarının saçmalığını gösteriyor, devlet adamlığı konusunda umut veriyor. 
     Seçim sonrasının cicim ayları dağıldıktan sonra da bu medeni tavırlar devam ederse, hele de AB’den tarih alınıp ekonomi de yoluna konulursa, Türkiye sadece düze çıkmış olmayacak... Önümüzdeki yılların birbirine alternatif iki liderini de bulmuş olacak. 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
