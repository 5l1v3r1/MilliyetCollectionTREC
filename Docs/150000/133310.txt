<DOC>
<DOCNO> 133310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sontur09.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazım Karabekir anılıyor... 
</HEADLINE>
<TEXT>

     Kurtuluş Savaşı'nın önde gelen komutanlarından Kazım Karabekir, ölümünün 55'inci yılında Kars'ta anıldı. 
     1920-1923 yılları Doğu Cephesi Komutanlığı yapan Kazım Karabekir için Gar binası önündeki Kazım Karabekir Anıtı önünde tören düzenledi. 
     Saygı duruşu ve İstiklal Marşı'nın okunmasının ardından Valilik, Garnizon Komutanlığı, Belediye Başkanlığı diğer kamu kurumları ve sivil toplum örgütlerince anıta çelenk konuldu. Törene Vali Nevzat Turhan, 14. Mekanize Tugay Komutanı Tuğgeneral Kamil Başoğlu, Belediye Başkanı Naif Alibeyoğlu ve çok sayıda vatandaş katıldı. 
     Anma törenleri kapsamında 28 Ocak'ta Kafkas Üniversitesi'nde düzenlenecek konferansta Kazım Karabekir'in hayatı anlatılacak. Konferansa Kazım Karabekir'in kızı Timsal Karabekir de katılacak. 
     





</TEXT>
</DOC>
