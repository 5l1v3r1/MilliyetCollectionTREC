<DOC>
<DOCNO> 103192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sonspo21.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelisporlular, Ünsal Çimen için protesto yürüyüşü yaptılar 
</HEADLINE>
<TEXT>

     Kocaelisporlular Derneği üyeleri, geçen hafta yapılan Beşiktaş maçının maçının hakemi Ünsal Çimen'i protesto için yürüyüş yaparak, Atatürk Anıtı'na siyah çelenk koydu. 
     Fethiye Caddesi'nde toplanan dernek üyesi taraftar grubu, güvenlik güçlerinin kontrolünde eski demiryolu güzergahından yaklaşık 2 kilometre yürüdükten sonra, saat kulesinin yanında bulunan Atatürk anıtına geldi. Taraftarlar, anıta siyah çelenk bıraktıktan sonra İstiklal Marşı okuyup saygı duruşunda bulundu. 
     Dernek başkanı Recep Sertçetin, burada yaptığı konuşmada, Beşiktaş maçında, takımlarının hakkının gasp edildiğini savunarak, şunları kaydetti 
     ''Maç öncesi taraftarlarımız stada alınmadı. Maç sırasında hakem hataları nedeniyle Kocaelispor'un puanları gasp edildi. Ayrıca, maç sonrasında yaşanan olaylardan sonra, teknik direktörümüzle futbolculara karşı sindirme hareketi yapılarak cezalandırılacakları yönünde açıklamalar geldi. Tüm bu girişimleri kınıyor ve adalet istiyoruz. Sonuna kadar Kocaelispor'un yanındayız. Kulüp başkanı, yönetim kurulu, teknik heyet ve futbolcularımızın alınterini ve emeğini heba ettirmeyeceğiz.'' YTP Kocaeli Milletvekili Turan İmamoğlu'nun da aralarında bulunduğu taraftar topluluğu, daha sonra sessizce dağıldı. 
     





</TEXT>
</DOC>
