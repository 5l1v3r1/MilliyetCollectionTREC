<DOC>
<DOCNO> 143161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun23.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şamayal'daki Iraklı Kürtler daha güvenli yerlere kaçıyor 
</HEADLINE>
<TEXT>

     Kuzey Irak'taki Şamşamal kentinde yaşayan çok sayıda Iraklı Kürt, bu sabahtan itibaren daha güvenli bölgelere kaçmaya başladı. 
     Bölgedeki AFP muhabiri, bu sabah saatlerinde Şamşamal'ı Süleymaniye'ye bağlayan karayolunda taksiler, traktörler ve kamyonlarla çok sayıda Kürt ailenin şahsi eşyalarıyla kaçtığını duyurdu. 
     Eşi, 3 çocuğu ve ailesinin diğer üyeleriyle kaçanlar arasında bulunan 42 yaşındaki Abdullah Kasri, ''Savaş çok yakın, biz de Amerikan uçaklarının gelmesinden önce Irak mevzilerinden uzaklaşmak istiyoruz'' dedi. 
     Bağdat yönetiminin denetimi dışında kalan Kuzey Irak'ın güneyindeki Şamşamal, Irak rejiminin denetimi altındaki topraklara birkaç kilometre uzaklıkta bulunuyor. 
     





</TEXT>
</DOC>
