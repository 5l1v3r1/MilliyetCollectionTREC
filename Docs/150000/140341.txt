<DOC>
<DOCNO> 140341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko58.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'taki ekonomi toplantısı sona erdi... 
</HEADLINE>
<TEXT>

     Başbakan Abdullah Gül, bazı bakanlar ve bürokratların katılımıyla yapılan ekonomi toplantısı sona erdi. 
     Başbakanlık Merkez Binası'nda bugün saat 14.30'da başlayan toplantı yaklaşık 2 saat sürdü. 
     Başbakan Abdullah Gül toplantıda bir süre kaldıktan sonra Cumhurbaşkanı Ahmet Necdet Sezer ile görüşmek üzere ayrıldı. Daha sonra Devlet Bakanı Abdüllatif Şener'in de, İngiltere Hazine Bakanı Paul Boateng ile görüşmek üzere ayrılmasıyla, Devlet Bakanı Babacan ile bürokratlar bir süre daha toplantıya devam etti. Toplantının bir bölümüne Maliye Bakanı Kemal Unakıtan'da katıldı. 
     Toplantıda DPT Müsteşarı Ahmet Tıktık, Maliye Bakanlığı Müsteşarı Hasan Basri Aktan ve Hazine Müsteşarı Faik Öztrak da hazır bulundular. 
     Toplantıda Uluslararası Para Fonu'na verilecek IMF ek niyet mektubu üzerinde çalışıldı ve siyasi yönden ele alındı. 
     





</TEXT>
</DOC>
