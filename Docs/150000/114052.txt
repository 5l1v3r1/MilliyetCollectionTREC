<DOC>
<DOCNO> 114052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun04.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadağ'da oy verme işlemi başladı 
</HEADLINE>
<TEXT>

     Karadağ'da, parlamentonun yeni 75 üyesinin belirleneceği genel seçimlerde oy verme işlemi başladı. 
     Yerel saatle 08.00'de TSİ 09.00 başlayan oy verme işlemi saat 21.00'de sona erecek. 455 binden fazla seçmenin sandıkları gitmesi bekleniyor. 
     Seçimlere üç partiyle birlikte partilerin oluşturduğu 7 ittifak katılıyor. 
     Devlet Başkanı Milo Cukanoviç'in bağımsızlık yanlısı ''Avrupalı Karadağ Demokratik Listesi'' ve Yugoslavya yanlısı ''Değişim Birliği'' ittifaklarının seçimleri önde götürmeleri bekleniyor. 
     Seçimlerde, 190'ı Avrupa Güvenlik ve İşbirliği Teşkilatı'ndan AGİT 3 binden fazla gözlemci görev yapacak. 
     Yugoslavya Federal Cumhuriyeti, Sırbistan ve Karadağ'ın geçen Mart ayında imzaladığı yeni birlik anlaşmasıyla tarihe gömülürken, iki cumhuriyetin oluşturduğu yeni ülkenin adının da ''Sırbistan ve Karadağ'' olmasına karar verilmişti. 
     





</TEXT>
</DOC>
