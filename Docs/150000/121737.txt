<DOC>
<DOCNO> 121737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/spor/spo04.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da tek liste arayışı 
</HEADLINE>
<TEXT>

26 sivil toplum örgütünün başkan adaylarına ilettiği "Birleşin" çağrısı olumlu karşılandı. Sümer ve Önal, "Hazırız" derken, Ağaoğlu, "Benim listemle olur" mesajını yolladı 
     Baskılar çoğalıyor 
     15 Aralık’ta yapılacak seçim öncesinde kongre kulisleri kızışırken, camia başkan adaylarına "Birleşin" mesajını yolladı. 26 sivil toplum örgütünün çağrısına tüm adaylardan olumlu cevap geldi. Özkan Sümer ve İskender Önal, bu teklife, "Hazırız" yanıtı verirken, Ahmet Ağaoğlu ise, "Benim listemin etrafında birleşilirse bu gerçekleşir" diye konuştu. 
     
     Tuna gözde oldu 
     SÜMER, "Yönetim kalitesinin yükselmesi açısından bir birleşme gerekiyor. Çünkü adaylardan hiçbiri çok farklı mesajlar vermiyor. Uygun aday bulunursa ben çekilmeye hazırım" derken, Önal da, "Ağaoğlu ve Sümer birleşir ya da üçüncü bir isim ortaya çıkarsa ben de çekilmeye hazırım" ifadesini kullandı. Tüm adayların listesine almak istedikleri ortak isim ise Erol Tuna... 
     
     Bu maçı alacağız başka yolu yok ’ 
     ANTEP’TE önce Gaziantepspor ile lig, salı günü de Gaziantep Belediyespor ile kupa mücadelesi verecek olan Trabzonspor’da tüm hesaplar yarınki maçı kazanmak üzerine... Ligde üst sıralardan kopmamak için savaşacak olan Bordo - Mavili futbolcular, "Bu maçı kazanamazsak, bugüne kadar sürdürdüğümüz mücadelenin bir anlamı kalmaz. Kaybetme lüksümüz yok" dedi. 
     TEKNİK direktör Samet Aybaba, Gaziantepspor’un eski takımı olduğunu belirterek, "Onları ve sistemlerini çok iyi tanıyorum" dedi. 6 gün Antep’te kalacak olan Trabzon’da kafile 23 kişiye çıktı ve Metin Aktaş, Hakkı, Muzaffer, Mehmet Kahraman, Serkan Özsoy da takıma alındı. Yönetim de futbolculara 100 milyar lira prim ödemesi yaparak moral verdi. 
     
     



 SPOR 

























</TEXT>
</DOC>
