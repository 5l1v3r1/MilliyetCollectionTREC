<DOC>
<DOCNO> 127963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur15.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank aracı soyuldu, Vali "bankanın ağır ihmali var" dedi 
</HEADLINE>
<TEXT>

     Sümerbank Trabzon Şubesi'nden Merkez Bankası'na para götüren aracı durduran ve bir kişinin ölümüne neden olduktan sonra 278 milyar lirayı alarak kaçan 3 kişiden birinin robot resmi çizildi. 
     Trabzon Valisi Adil Yazar, olayla ilgili olarak dün gece Emniyet ve Jandarma amirleri ile uzun bir toplantı yaptıklarını söyledi. Vali Yazar, olayla ilgili olarak ellerinde bazı ip uçlarının bulunduğunu ve bu ipuçları üzerinde araştırma yaptıklarını belirterek, ''Banka yetkilileri İçişleri Bakanlığı'nın genelgelerine uymamışlardır. Nakil yapılırken, Emniyet ve Jandarma güçlerine haber verilmemiştir, zırhlı araç kullanılmamıştır ve kalabalık caddeler tercih edilmemiştir. Bunun için bankanın olayda ağır ihmali var'' dedi. 
     Vali Yazar, görgü tanıkların ifadelerine göre, saldırıya karışanlardan bir kişinin robot resminin çizildiğine de ifade ederek, ''Olaya karışanların parmak izlerini tespit etmeye çalışıyoruz. 
     Ayrıca, diğer saldırganların da robot resimleri hazırlanıyor. Olayı en kısa sürede çözeceğiz'' diye konuştu. 
     






</TEXT>
</DOC>
