<DOC>
<DOCNO> 108052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun01.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat, BM denetçilerini kayıtsız şartsız kabul etti 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Bağdat yönetiminin, BM silah denetçilerinin Irak'a girişini kayıtsız şartsız kabul ettiğini açıkladı. 
     Annan, yaptığı açıklamada, ''Irak yönetiminden, BM denetçilerinin kayıtsız şartsız dönmelerine ve çalışmalarına devam etmelerine izin verildiğini ifade eden bir mektup aldığımı doğrulayabilirim'' dedi. 
     Annan, Arap Birliği'nin, Irak'ın yanıtında kilit rol oynadığını söyledi ve Birlik'in Genel Sekreteri Amr Musa'ya, çabalarından dolayı teşekkür etti. 
     Irak Dışişleri Bakanı Naci Sabri de, Annan'ın açıklamasından dakikalar önce yaptığı konuşmada, BM Genel Sekreteri'ne bir mektup ilettiğini söylemiş ve ''iyi haberler var'' şeklinde konuşmuştu. 
     
</TEXT>
</DOC>
