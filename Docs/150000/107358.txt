<DOC>
<DOCNO> 107358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/akyol.html </URL>
<DATE> 2002/09/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hastalıklı demokrasi 
</HEADLINE>
<TEXT>

     DEMOKRASİMİZİN bütün hastalıkları kirli bir çıkın gibi tekrar vitrinde Milletvekili adayları liderler tarafından atandığı için, liste dışı kalanlar "küskün" oluyorlar, seçimleri ertelettirmek için olmadık oyunları denemeye kalkıyorlar... 
     Fakat suç sadece "küskünler"in mi "Küskünler" vakası neden sadece bizim demokrasimizde var Sadece bizim demokrasimizde "küskünler" vakası var, çünkü sadece bizim demokrasimizde milletvekili adayları liderlerin atamasıyla belirleniyor. 
     İşte istisnasız bütün partilerde "liderin yakın çevresi" liste başlarına kurulmuştur. Bizim partilerin "politbüroları" daima listelerin başındadır. 
     Oy getirsin ve iyi izlenim versin diye bazı itibarlı isimler oraya buraya serpiştiriliyor. 
     Biz de bu atanmış’ listelere oy vermek zorunda kalıyoruz. 
     
     SEÇİMLERE doğru transfer furyası her dönemde biraz daha artıyor. Çünkü milletvekili olmak için tabana dayanmak gerekmiyor. O anda hangi liderin işine yararsanız oraya transfer olabilirsiniz 
     YTP Adana milletvekili Ali Tekin "YTP solu bölüyor" diye partisinden istifa etti Gitti ANAP’tan aday oldu Sağı birleştirmek için galiba 
     Transferler, lider sultası ve "politbüro" her parti için geçerli... 
     YTP kurucularından Metin Bostancıoğlu memleketi olan Sinop’tan aday olmayı göze alamadı, Ankara liste başına kuruldu Öyle ya "engizisyon işkenceleri gördüğünü" söyleyerek DSP’den ayrılıp YTP’nin kurucusu olma imtiyazına sahip 
     CHP’de Derviş’in getirdiği yeni isimlerin bir bölümü harcandığı gibi, kökten CHP’li olan Prof. Hurşit Güneş, Ertuğrul Günay, Hikmet Çetin gibi isimler listeye bile alınmadı 
     
     LİDER sultası ve ona yapışık politbüro mekanizması bütün partilerimizde geçerlidir. Çünkü ağalık, hakanlık, şeyhlik, başbuğluk, ebedi şeflik, milli şeflik gibi otoriter ve itaatçi geleneklerin yanında, büyük ve köklü partilerimizin darbelerle kapatılmış olması da küçük ve köksüz partileri liderlerin sulta’ alanına dönüştürmüştür. 
     Çare "bağımsız milletvekili" değildir. "Liderlerin kötü, vekillerin iyi" olduğu varsayımı kökten yanlıştır. "Tercih" yoluyla doğrudan seçmen tarafından seçilecek milletvekillerinin bir daha seçilmek için milli çıkarlara aykırı yöresel çıkarların peşine düştüğü, hatta bazen bütçenin bile Meclis’ten geçirilemediğini Fransız tecrübelerinden biliyoruz. 
     Çözüm, büyük ve disiplinli partilerin oluşmasındadır. DP, AP ve eski CHP’de ne "atanmışlar" ne de "küskünler" gibi vakalar görülürdü. Çünkü büyük partilerin liderler tarafından sulta altına alınması imk nsızdır mecburen parti içi demokrasi mekanizmaları önem kazanır. Büyük partilerin çekiciliği parti disiplinine de yardımcı olur. 
     Lider sultasıyla "yöneten demokrasi" nasıl olmuyorsa, kurumsal "parti disiplini" olmadan da olmaz. 
     Hasta demokrasimiz, A’dan Z’ye ıslaha muhtaçtır. Ben sağı ve solu toparlayarak iki kanatlı demokrasiyi inşa edecek "yarı başkanlık" sisteminden başka çıkış yolu görmüyorum. 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
