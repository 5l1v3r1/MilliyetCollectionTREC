<DOC>
<DOCNO> 149752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/soneko14.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda beklentiler... 
</HEADLINE>
<TEXT>

     Şeker Yatırım Portföy Yönetimi Uzmanı Burcu Büyükbingöl, uluslararası piyasalardaki gelişmeleri şöyle değerlendirdi 
     "İttifak kuvvetlerinin Bağdat’a girmesi ve Irak savaşında sona gelindiğinin anlaşılmasıyla, yurtdışı piyasalarda Irak konusu yavaş yavaş gündemden düşmeye başladı. Yurtdışı borsalar önümüzdeki dönemde özellikle Amerikan ekonomisinin temel verilerine ve şirket haberlerine odaklanacaklar. 
     Amerikan ve Avrupa borsalarında zaten, ittifak güçlerini Bağdat’a girmesiyle hafta başında yükselişler yaşanmıştı. Daha sonra kar realizasyonlarıyla gevşeyen borsalarda, Cuma günü beklenenden olumlu gelen mart ayı perakende satış rakamı ve üretici fiyat endeksiyle tekrar yükselişler yaşandı. Amerika’da perakende satışlarında mart ayında yaşanan 2,1’lik artış, ekimden bu yana yaşanan en büyük artış oldu. Ancak yine de Dow Jones haftayı 0,8 düşüşle tamamladı. Almanya’da Dax endeksi haftayı 3 artışla, Fransa PCAC ve İngiltere’de FTSE endeksi ise aynı seviyelerde tamamladı. 
     Geçtiğimiz hafta Euro Dolar paritesi oldukça hareketliydi. Haftaya içerisinde doların Euroya karşı yükselmesiyle 1,056 seviyelerine kadar düşen parite, hafta sonu tekrar 1,074 seviyesine çıktı. Paritenin 1,08 seviyesini geçmesi halinde yükselişin devamı beklenebilir. 
     Japonya’da Nikkei endeksi ise bu yılın en düşük seviyesini test etti. Hafta başından bu yana ise endeksin kaybı 5 oldu. 
     Petrol fiyatlarına bakarsak, Londra borsasında mayıs vadeli brent ham petrol fiyatı geçtiğimiz hafta 23.72 seviyesine kadar düşmüştü. OPEC’in savaşın ve kış mevsiminin sona ermesiyle, talepteki azalmaya bağlı olarak orta vadede üretimi kısabileceği konusundaki açıklamalarla petrol fiyatları 24.93 seviyesine kadar çıktı. Fiyatların 25 dolar seviyesinde ciddi bir direnci var. Petrol fiyatlarının bundan sonraki seyri, büyük ölçüde OPEC’in kotalar konusunda alacağı kararlara bağlı olacak. 
     Geçtiğimiz haftaya 325 dolar seviyelerinden başlayan altın fiyatları savaşın gündemden düşmeye başlamasıyla 319 dolar seviyelerine kadar gevşemişti. Cuma günü ise altın fiyatlrı tekrar 326 dolar seviyelerine çıktı. Altın fiyatlarının 325-328 dolar bandında güçlü direnci var. Sürpriz bir gelişme olmadıkça bu seviyelerin geçilmesi zor gözüküyor." 
     





</TEXT>
</DOC>
