<DOC>
<DOCNO> 130485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yazar/temelkuran.html </URL>
<DATE> 2003/01/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Selam Dünyalı ben Türküm ..’ 
</HEADLINE>
<TEXT>

     Tuhaf olaylar, bitmek tükenmek bilmeyen bir uygulamalı fıkra antolojisi gibi başına tebelleş olmuşsa kişinin, neymiş efendim, insan kendinden bahsetmek denen, haysiyet bakımından tehlikeli kulvarlara girmek pahasına başından geçenleri yazmadan edemiyormuş. Olay iki gün önce şöyle başladı 
     
     Zenci misin nesin ’ 
     Saat akşam altı. Taksim’in göbeğinde bir Çinli, kucağında bebek şeklinde tuttuğu kamerasıyla karşıdan karşıya geçmeye çalışıyor. Her yandan gelen insan ve araba trafiği karşısında gözleri, anatomisinin zalim engellerine rağmen fal taşı gibi açılmış. Neyse efendim, Çinli benim bindiğim taksinin farlarına yakalandı, zavallı bir geyik gibi yolun ortasında şaşakaldı. Benim taksici, yüzünde hoşgörüyle karışık bir aşağılama ifadesiyle ne dese beğenirsin 
     "Geç, geç... Zenci misin nesin " 
     
     Japon akraba vakası 
     Son derece Çinli olan bir kişiye "zenci" dedirten "Türk’ün Zihinsel Süreçleri" konusunu hiç irdelemeden, Bilgi Üniversitesi koridorlarında herkese olayı anlatmaya koyuldum. İşte tam o sırada, aniden, matematik dehası olan Japonluğu da bulunan bir arkadaşımla uzaktan akraba çıktım. Buyurun bakalım Bugünlerde kendimi biraz Japon hissediyorsam, sarsılmışsam, bundandır... 
     Ertesi gün sabah, olayların etkisiyle kendimi komikliğe adamaya karar verdim ve NTV’nin Taksim Stüdyolarının camlarının önünden çarliston yaparak geçmek, dönüp step yaparak bir daha geçmek gibi engellenemez istekler duymaya başladım. Bugün, ciddi bir köşe yazarına hiç yakışmayacak hareketlerde bulunup, Türkiye’nin ciddi muhitlerine rezil olmamışsam bu, tamamen Vedat Özdemiroğlu’nun "Selam Dünyalı, ben Türküm " kitabının sayesindedir, itiraf etmek mecburiyetindeyim. Komiklik neymiş, insan bunu görünce, erenler sofrasında bir acemi gibi susup oturuyor. 
     
     Komik Türkiye Tarihi 
     Leman ve Yeni Harman ve Cumhuriyet eski yazarı Vedat Bey’in son kitabı İletişim Yayınları’ndan çıktı. Uzatmıyorum, çok zor seçtiğim alıntılara geçiyorum 
     "Muamma Çözülüyor Ombudsmanlık Rehberi" başlıklı yazıdan 
     "Ombudsmanlık nedir Bir ortamda liderlik olaylarına girip girip çıkmış, önemli gibi, karizmatik gibi insanlara, boş durup tehlike yaratmasınlar, yeni girişimlerde bulunmasınlar diye koftiden verilen bir paye türüdür ... Ombudsman bir kodlamadır. Ona Meşgale Bulamazsak Uğraşır Durur Sinsice Makama Atlar Neticede’ cümlesinin baş harflerinden oluşur ..." 
     "Krize Karşı Ek Kaynaklar" yazısından 
     "Bedelli askerlik, tepkiler göz önüne alınarak uygulanmayacak. Buna karşılık, daha geniş bir yelpazeyi kapsayan bedelli sivillik’ uygulamasına başlanacak. Konuyla ilgili detaylar zaman içinde belirlenecek 
     Deniz Baykal’dan, partiden ihraç ettiği kişi başına 50 bin mark alınacak. Ayrıca CHP içinde hizip yapmak isteyenlere Merkez Bankası’na 82 milyon lira yatırma şartı getirilecek " 
     Bir de "Kopya Türk Mithat-1" yazısı var ki, bilhassa "Kopya kişinin kıldığı namaz geçerli midir Türkiye bu sorunun cevabını arıyor" bölümü süper. 
     Böyle yani, alınız, okuyunuz, gülünüz. Vedat Bey bizi güldürdü, Allah da onu güldürsün 
     
     







Din ve kadın 


Yaz, kış falan, filan 


Myers’in ziyareti 


Tehlike çanları... 


Vur, deyince öldürmeyelim... 


ANAP, statüko, CHP 


Selam Dünyalı ben Türküm ..’ 


Komşumuz Sam Amca’nın Türkiye’den talepleri 


Bush’un ekonomiyi canlandırma planı 


</TEXT>
</DOC>
