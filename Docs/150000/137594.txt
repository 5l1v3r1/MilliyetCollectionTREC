<DOC>
<DOCNO> 137594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/ekonomi/eko03a.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankaları yönetimi de değişiyor 
</HEADLINE>
<TEXT>

Hazine, Ziraat ve Halk Bankası’nın genel kurullarının 5 Mart’ta toplanması için çağrıda bulundu. Seçimli genel kurulların gündemi, iki bankanın ve kamu bankaları ortak yönetiminin değiştirilmesi 
     EKONOMİ SERVİSİ 

     Kamu kurumlarındaki AKP kadrolaşması devam ediyor. Şimdiye kadar yüze yakın atama gerçekleştiren hükümet, son olarak kamu bankalarında yönetim değişikliği için düğmeye bastı. 
     Bilindiği gibi AKP hükümeti önceki gün Türk Hava Yolları Genel Müdürlüğü’ne, Tayyip Erdoğan’ın belediye ekibinden Abdurrahman Gündoğdu’yu atamış, arkasından da yine Erdoğan’ın belediye ekibinden, İştirakler Daire Başkanı Candan Karlıtekin’i, Hazine Müsteşarlığı’na atamayı planladığı belirtilmişti. 
     Dün de kamu bankalarında yönetim değişikliği için harekete geçildiği ortaya çıktı. CNBC - E’nin haberine göre Hazine Müsteşarlığı, Ziraat ve Halk bankalarının genel kurullarının toplanması için iki bankaya çağrıda bulundu. Genel kurulda Kamu Bankaları Ortak Yönetim Kurulu üyelikleriyle genel müdürlüklerin yeniden belirlenmesinin gündemde olduğu bildirildi. 
     
     Ocak da değişebilir 
     Kamu Bankaları Ortak Yönetim Kurulu Başkanlığı’nı halen Kemal Derviş’in bakanlığı döneminde göreve gelen Safa Ocak yürütürken, Ziraat Bankası Genel Müdürlüğü’nde Niyazi Erdoğan bulunuyor. Halk Bankası Yönetim Kurulu ise, seçimler sonrasında yaptığı görev dağılımı ile Necdet Şenkal’ı genel müdürlüğe getirmişti. 
     



 EKONOMİ 





















</TEXT>
</DOC>
