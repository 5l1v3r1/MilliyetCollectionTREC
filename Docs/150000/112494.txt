<DOC>
<DOCNO> 112494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/ekonomi/eko05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz elektrik’ şartlı ucuz gaz 
</HEADLINE>
<TEXT>

BOTAŞ, özel sektör santrallarına sattığı doğalgazın fiyatını, sattıkları elektrik fiyatı ucuzlatmaları şartıyla indirecek 
     SEÇKİN ÜREY Ankara 

     BOTAŞ, özel sektöre ait doğalgaz elektrik santrallarına sattığı doğalgazın fiyatını indirmek için hazırladığı çalışmayı bitirdi. İndirimin, santrallearın indirimi kamuya sattıkları elektriğin fiyatına aynen yansıtmaları karşılığında yapılacağı belirtildi. 
     Yapılacak karşılıklı indirimlerin tüketiciye de yansıtılması düşünüldü. Buna göre, diğer enerji kaynaklarının finansman giderleri de hesaba katılarak yapılacak maliyet hesaplamalardan sonra indirimin tüketici fiyatlarına belli bir oranda yansıtılması, yapılacak zamları geciktirilmesi veya zam oranlarında belli bir oranda düşüş sağlanmasından oluşan üç seçeneğin ele alınacağı ifade edildi. 
     İndirim operasyonuna kasım ayında başlanacağı öğrenildi. Tarife onay kurumu olduğu için Enerji Piyasası Düzenleme Kurumu’nun EPDK denetiminde gerçekleşeceği belirtildi. 
     
     İndirim oranları 
     İndirimin kaynağını gaz fiyatlarında sağlanacak ucuzluk oluşturacağı ve doğal gaz alanında kasım ayında devreye gireceği için EPDK’nın beklenmesine karar verildi. BOTAŞ, EPDK’ya sunacağı indirim oranlarıyla ilgili çalışmasını tamamladı. Santralların çektiği gazın fiyatına ve alım taahhütlerine göre yüzde 5’ten yüzde 20’ye varan oranlarda indirim yapılmasının planlandığı belirtildi. Ancak, enerji ham maddesi piyasalarında bu süre içinde fiyat değişiklikleri yaşanabileceği dikkate alınarak, oranların değişiklik gösterebileceği öğrenildi. 
     



 EKONOMİ 

















</TEXT>
</DOC>
