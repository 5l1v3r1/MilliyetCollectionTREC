<DOC>
<DOCNO> 147605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur28.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazıt Meydanı'nda savaş karşıtı eylem... 
</HEADLINE>
<TEXT>

     Beyazıt Meydanı'nda savaş karşıtı gösteri yapan grup, olaysız dağıldı. 
     Beyazıt Camii'nden cuma namazının ardından çıkan kalabalık bir grup, tekbir getirerek, Irak'ta ölenler için gıyabi cenaze namazı kaldı. 
     Gruptan bazı kişilerin, üzerinde Atatürk'ün portresi yer alan bakır tabakları havaya kaldırdıkları dikkati çekti. Daha sonra, gazeteci-yazar Abdurrahman Dilipak, dua okuyup bir konuşma yaptı. 
     Bazı eylemcilerin, ABD Başkanı Bush ile Savunma Bakanı Rumsfeld ve İngiltere Başbakanı Blair'in fotoğraflarını, şeytanın resmedildiği maske haline getirip yüzlerine taktıkları ve kırmızı renge boyanmış beyaz önlükler giydikleri görüldü. 
     ''Yankee go home'' pankartları açan ve ABD bayrağı yakan grup, savaş karşıtı slogan atıp olaysız dağıldı. 
     Polis ekipleri, eylem nedeniyle Beyazıt Meydanı ve çevresinde yoğun güvenlik önlemi aldı. 
     





</TEXT>
</DOC>
