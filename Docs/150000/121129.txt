<DOC>
<DOCNO> 121129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/soneko20.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Platformu, iki uçakla Brüksel'e gidecek... 
</HEADLINE>
<TEXT>

     Türkiye Platformu'nun temsilcileri, 2 uçakla yarın Brüksel'e gidiyor. 
     200'ü aşkın sivil toplum kuruluşunun oluşturduğu Türkiye Platformu'nun temsilcileri, Türk Hava Yolları'ndan kiralanan iki adet özel uçakla yarın sabah İstanbul'dan Brüksel'e hareket edecekler. 
     Avrupa Birliği AB sivil toplum kuruluşlarının da katılımıyla yarın Brüksel Conrad Otel'de toplanacak olan Türkiye Platformu, AB'nin Kopenhag Zirvesi'nde Türkiye ile katılım müzakerelerini başlatma kararı almasını talep edecek. 
     Türkiye Odalar ve Borsalar Birliği TOBB Başkanı Rifat Hisarcıklıoğlu ve İktisadi Kalkınma Vakfı İKV Başkanı Meral Gezgin Eriş'in açılış konuşmalarını yapacağı toplantıda, Avrupa Birliği Ekonomik ve Sosyal Konsey Başkanı Roger Briesch ve Avrupa Birliği Komisyonu'nun Sosyal İşlerden Sorumlu Üyesi Anna Diamantopoulou da birer konuşma yapacak. 
     Türk ve AB sivil toplum kuruluşları temsilcilerinin görüşlerini dile getirecekleri toplantıda, Avrupa Komisyonu ve Parlamentosu üyeleri ile üye ülkelerin AB nezdindeki büyükelçilerinin de izleyici olarak yer almaları bekleniyor. 
     İktisadi Kalkınma Vakfı İKV tarafından yapılan açıklamada da aralarında AB çapında temsil gücü bulunan Eurochambres Avrupa Odalar Birliği , CEA Avrupa Tarım Konfederasyonu , ETUC Avrupa İşçi Sendikaları Konfederasyonu , EUROTEX Avrupa Tekstil ve Hazır Giyim Üreticileri Birliği , CCBE Avrupa Baralor Birliği , YES Avrupa Genç İşadamları Derneği , ECSA Avrupa Araştırmalar Derneği , Avrupa Sosyal Platformu gibi çok sayıda AB sivil kuruluşunun Türkiye Platformu ile biraraya gelerek, Türkiye'nin AB üyeliğini destekledikleri mesajını verecekleri vurgulandı. 
     





</TEXT>
</DOC>
