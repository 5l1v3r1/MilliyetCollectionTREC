<DOC>
<DOCNO> 144632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun11.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepheden canlı yayın 
</HEADLINE>
<TEXT>

     GÜLAY FIRAT İstanbul 

     Irak savaşı başlayalı beri, tüm gelişmeler anında ve naklen televizyonlardan izleniyor. Peki bu nasıl oluyor Irak topraklarında ilerleyen zırhlı birliklerin arasındaki CNN muhabirlerinin, taşınabilir yayın aracından "videophone" teknolojisini kullanarak görüntü geçmesiyle... Bu görüntüler uydular aracılığıyla dünyaya ulaşıyor. 
     Teknolojiyi sıcak savaşın yaşandığı yerde kullanıp,müthiş görüntüleri evinize kadar taşıyan ilk Türk televizyonu CNN TÜRK’ün Genel Yayın Yönetmeni Ferhat Boratav, cepheden canlı yayını anlattı. 1991’deki Körfez Savaşı’nda muhabirlerin cepheye sokulmadığını hatırlatan Boratav, şöyle dedi 
     "Bu, Pentagon’un bilinmesini istediği şeylerin görüntülenememesine neden oldu. Bu kez bu sorun ortadan kalkıyor. Ayrıca Saddam Hüseyin’in, halkını öldürüp Amerikalılar yaptı’ ya da kimyasal silah kullanıp bunu Amerikalılar kullandı’ iftiralarından duyulan kaygıyı ortadan kaldırıyor." 
     
     TEZKEREYE TAKILDI 
     Türkiye’ye bu donanımı ilk kez Doğan Haber Ajansı’nın getirdiğini belirten Boratav, şöyle devam etti 
     "Türkiye’den cephe muhabirleri statüsü için başvurduk. Muhabirlerimiz 4. Piyade Tümeni’nin Türkiye’ye konuşlanması ve Türkiye üzerinden Kuzey Irak’a geçmesinin planlanması üzerine onlarla hareket edecekti. Fakat tezkere Meclis’te takılıp bu iş olmayınca gerçekleşmedi." 
     



 GÜNCEL 





















</TEXT>
</DOC>
