<DOC>
<DOCNO> 110527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yazar/sazak.html </URL>
<DATE> 2002/10/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Genç Parti olayı 
</HEADLINE>
<TEXT>

     Sohbet Odası’nda Tarhan Erdem ile yaptığımız söyleşi Genç Parti’nin kamuoyu yoklamalarında barajı geçen’ üçüncü parti çıkması nedeniyle dikkat çekti ve tartışıldı. Bir parti iki ayda sıfırdan yüzde 10’lara’ nasıl çıkar 
     Uzanlar, yıl boyunca iletişim sektöründe Türkiye’nin dış ilişkilerini etkileyecek boyutta bir ihtilafa yol açmışken, haklarında vatandaşlıktan çıkarılma’ dahil çeşitli spekülasyonlar yapılırken, Genç Parti’nin yükselişi neye bağlanmalı 
     Ekonomik kriz mağduru öfkeli kalabalıkların, tepki’ oyları Meclis dışındaki 3 partiye yönelmiş gözüküyor. Ağırlıklı olarak AKP, CHP ve sürpriz’ biçimde Genç Parti. 
     AKP’nin Tayyip rüzgarı’yla açık ara önde gittiği biliniyordu. CHP de Derviş transferiyle’ ivme kazandı. Cem Uzan’ın Genç Partisi ise üniversitede tez konusu olabilecek siyasal propaganda’ türüyle oylarını artırıyor. Uzan’ın partisinin medya destekli atağı aslında siyasal reklamcılığı’ da aşan tarzda pazarlama stratejisi’ içeriyor. 
     Halen çalışmalarını Princeton Üniversitesi’nde sürdüren iletişim uzmanı Arsev Bektaş, Siyasal Propaganda’ adlı kitabında, Siyasal propaganda ne zaman siyasal pazarlama haline gelir ’ sorununu irdeliyor 
     Siyaset ve iş dünyası arasında güçlü bağlantılar bulunmalı, siyasetçiler satış yöntemleri hakkında bilgi sahibi olmalı ve işlem ticari bir bağlamda gerçekleşmelidir. 
     Toplumda, siyasal katılma düşme eğilimi göstermeli ve bu nedenle siyasal başvuruların dramatize edilmeleri gereksinimi doğmalıdır. 
     Toplum, coğrafi ve toplumsal hareketlilik nedeniyle bir değerler boşluğu’ içine girmiş olmalı ve siyasal bağlılıklar düşük düzeyde bulunmalıdır. 
     Elde kampanya faaliyetleri için harcanacak geniş bütçe bulunmalı ve bu eylem, servet sahiplerinin siyasal güç satın almalarının yasal ve doğal bir sonucu olarak gerçekleşmelidir. 
     Siyasetçiler araştırma sonuçlarına bakarak siyasalarını gerçekleştirmeye hazır olmalıdır Seçmenlerin siyasal tüketiciler oldukları kabul edildiğinde, doğal olarak bunların dogmatik yaklaşımlar yerine, ikna edilmeyi tercih edecekleri de varsayılmaktadır.’ 
     Genç Parti için profesyonel reklamcılar çalışıyor. Ve kitle iletişimcilerin propaganda’ yaparken benimsedikleri, Bir ürünün, bir fikrin ya da bir siyasal liderin pazarlanması arasında fark yoktur’ kuralından hareketle Cem Uzan imajı’nı milyonlarca seçmene ulaştırıyorlar. 
     KONDA’nın araştırmasında temmuz - eylül arasındaki kampanyanın özellikle varoşlardaki çaresiz kitleyi, mevcut liderlere ve sistem’e tepki duyan işsiz ve yoksulları ve ilk defa oy kullanacak gençleri etkilediği anlaşılıyor. Genç Parti’ye, başta MHP olmak üzere DYP, ANAP hatta AKP’den oy kayması söz konusu. 
     TBMM, bugün toplanıyor. 
     Seçim ertelense de ertelenmese de eski liderler yolun sonu’na geldiler Halk bu Meclis’i tasfiye edecek. 
     
     







Seçimler olacak mı 


Irak’a doğru... 


Ecevit Ertelenirse düşünürüm 


Kendi alnına kara çalmak 


Derviş Dışişleri’ne 


Aldatma mevzusunu bir de ondan dinleyin 


Yaşlı deyip geçmeyin. Bir gün siz de... 


İki kabadayı gibi... 


Genç Parti olayı 


IMF’den iflas sopası’ 


</TEXT>
</DOC>
