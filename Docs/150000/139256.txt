<DOC>
<DOCNO> 139256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur16.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta cep telefonunu açan genç kız gözaltına alındı... 
</HEADLINE>
<TEXT>

     İstanbul-Trabzon seferini yapan THY uçağında cep telefonunu açarak, uçuş güvenliğini tehlikeye düşürdüğü belirtilen genç kız, gözaltına alındı. 
     Alınan bilgiye göre, THY'nin TK-554 sefer sayılı İstanbul-Trabzon uçağında bulunan Sevim V. 18 seyir halindeyken cep telefonunu açarak kullandı. Durumu fark eden kabin görevlileri, lise öğrencisi olduğu belirtilen Sevim V'ye müdahale ederek cep telefonunu kapattırdılar. 
     Kaptan pilot Halit Atalan 54 , Trabzon Havaalanı'ndaki kuleye, Sevim V'nin uçuş sırasında cep telefonunu açarak, uçuş güvenliğini tehlikeye düşürdüğü yönünde telsizle bilgi verdi. 
     Uçağın Trabzon Havaalanı'na inmesinin ardından Sevim V., Trabzon Emniyet Müdürlüğü Hava Limanı Şube Müdürlüğü ekiplerince gözaltına alındı. 
     Sevim V. polisteki ifadesinin ardından serbest bırakılırken, ifade tutanağı Trabzon Cumhuriyet Savcılığı'na gönderildi. 
     





</TEXT>
</DOC>
