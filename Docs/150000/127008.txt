<DOC>
<DOCNO> 127008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko07.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyasan Tekstil sermaye artıracak... 
</HEADLINE>
<TEXT>

     İstanbul Yaklaşımı kapsamındaki Boyasan Tekstil Sanayi ve Ticaret A.Ş, sermaye artırımına gidiyor. 
     Boyasan Tekstil'den Borsa'ya gönderilen açıklamada, şirketin SPK'ya yaptığı sermaye artırımı ile ilgili 6. madde tadil tasarısı başvurusuna uygun görüş verilmediği belirtildi. 
     Açıklamada, dün yapılan yönetim kurulu toplantısında, şirket sermayesinin 6 trilyon 750 milyar liradan 34 trilyon 476 milyar liraya çıkartılmasına karar verildiği bildirildi. 
     Açıklamaya göre, 27 trilyon 726 milyar liralık tahsisli artışa Yapı ve Kredi Bankası 10 milyon 208 bin 382 dolar karşılığı 16 trilyon 843 milyar 830 milyon lira ve Maisonette A.Ş. 6 milyon 595 bin 255 dolar karşılığı 10 trilyon 882 milyar 170 milyon lira ile katılacak. 
     Bu nedenle şirket anasözleşmesinin sermaye başlıklı 6. maddesinin tadil edilmesine ve SPK'ya müracaat edilmesine karar verildiği bildirildi. 
     





</TEXT>
</DOC>
