<DOC>
<DOCNO> 105682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun19.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mashadov ölmüş olabilir iddiası 
</HEADLINE>
<TEXT>

     Çeçen direnişçilerin lideri Aslan Mashadov'un ölmüş olabileceği iddia edildi. 
     Moskovski Komsomolets gazetesinde bugün yer alan haberde, Rus özel servislerinin, ele geçen bazı Çeçen direnişçilerin verdiği ifadedelerden, Mashadov'un ölmüş olduğunu öğrendikleri savunuldu. Bu ifadelerin, 27 Temmuz günü Gürcistan üzerinden Çeçenistan'a sızdıktan sonra ele geçen 10 Çeçen direnişçi tarafından verildiği belirtildi. 
     Habere kaynaklık eden Rus gizli servisi yetkilileri, Mashadov'un son iki aydır, kendisine bağlı gruplar ve ajanlar ile bağlantıda olmamasının, telsiz konuşmaları yapmamasının, geçmişte her hafta yurt dışındaki adamlarıyla yaptığı görüşmelerin de kesilmesinin dikkat çekici olduğunu belirttiler. 
     Mashadov'un halka hitaben açıklamalarını içeren ve direnişçilerce son dönemlerde dağıtılan video kasetlerinin de aslında geçen yıl kaydedilmiş bantlar olduğu savunuldu. 
     Mashadov'un öldüğüne ilişkin geçmişte de zaman zama iddialar ortaya atılmış, ancak Çeçen lider her seferinde yeniden ortaya çıkmıştı. 
     





</TEXT>
</DOC>
