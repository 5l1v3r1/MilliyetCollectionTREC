<DOC>
<DOCNO> 106117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo10.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest Güreş Şampiyonası'nın 2. gününde 2 galibiyet aldık 
</HEADLINE>
<TEXT>

     İran'ın başkenti Tahran'da süren 36. Dünya Büyükler Serbest Güreş Şampiyonası'nın 2. gün sabah seansında Türk güreşçiler, 2 galibiyet ve 1 yenilgi aldı. 
     60 kiloda Dünya Şampiyonu Harun Doğan, ilk müsabakasında Perulu Morales'i 55 saniyede tuşla yenmeyi başarırken, 74 kiloda Ahmet Gülhan, Polonyalı rakibi Brzozowski'yi 3-0 sayıyla yenerek, günün ikinci galibiyetini elde etti. 
     96 kiloda Fatih Çakıroğlu ise ilk karşılaşmasında Gürcü rakibi Kurtanidze'ye yenilmekten kurtulamadı. Normal süresi Gürcü güreşçinin 1-0 üstünlüğüyle tamamlanan karşılaşmada Kurtanidze, uzatma bölümünde salto bağlamayla aldığı 3 puanla müsabakayayı 4-0 sayıyla kazandı. 
     Harun Doğan, akşam seansında Kazakistan'dan Deise Bayev, Ahmet Gülhan, Finlandiya'dan Olmala, Fatih Çakıroğlu da Polonya'dan Bartnicki ile karşılaşacak. 120 kiloda Aydın Polatçı ise ilk müsabakasında, güçlü rakibi İranlı Ali Rıza Rızai ile mücadele edecek. 
     





</TEXT>
</DOC>
