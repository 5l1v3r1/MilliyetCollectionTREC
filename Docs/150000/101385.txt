<DOC>
<DOCNO> 101385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yasam/yas02.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor yaparken fıtık olmayın 
</HEADLINE>
<TEXT>

Prof. Ali Baktır, adale ve bağlar ısınmadan yapılan sporun, bel fıtığına neden olabileceğini açıkladı 
     Bilinçli hareket edilmeli 
     ERCİYES Üniversitesi Tıp Fakültesi Ortopedi ve Travmotoloji Anabilim Dalı Başkanı Prof. Dr. Ali Baktır, spor yaparken bilinçli hareket edilmediği takdirde sakatlıklar meydana gelebileceğini söyledi. Prof. Baktır, omurgaların arasında bulunan ve omurilikteki esnemeyi sağlayan yumurta akı kıvamındaki sıvının bulunduğu kesenin, ani zorlamalar nedeniyle yıprandığında omuriliğe baskı yaparak bel fıtığına neden olduğunu kaydetti. 
     
     Vücut mutlaka ısıtılmalı 
     BAKTIR şöyle konuştu "Spora başlamadan önce vücut çeşitli hareketlerle mutlaka ısıtılmalıdır. Özellikle bel fıtığını önlemek için adale ve bağların 30 dakika ısıtılması gerekir. Tam olarak ısınma gerçekleşmediği zaman bel fıtığının yanı sıra adale ve bağlarda yırtıklar olabilir." Baktır bel fıtığı olanların yüzde 90’ının tedaviyle iyileştirildiğini belirtti ve yüzde 10’unun ise ancak ameliyatla kurtulduğuna dikkat çekti. 
     



 YAŞAM 

















</TEXT>
</DOC>
