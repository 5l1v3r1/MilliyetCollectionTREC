<DOC>
<DOCNO> 138776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur08.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinirli yolcu, taksici ile polise saldırdı... 
</HEADLINE>
<TEXT>

     Eskişehir'de ücrette anlaşamadığı taksi şoförüyle kavga eden bir kişi olaya müdahale etmek isteyen polise saldırınca tutuklandı. 
     Alınan bilgiye göre, polis Murat Küçükevcili, İhsaniye Mahallesi Muttalıp Caddesi'nde yolun ortasında yan olarak duran 26 T 0310 plakalı taksinin yanına gidince, otomobilde yolcu olarak bulunan Nurettin Çetin'in 25 oturduğunu gördü. 
     Şoförü soran polis Murat Küçükevcili, Alpu İlçesi'ne gitmek üzere bindiği taksinin sürücüsü Süleyman Eroğlu 29 ile ücret konusunda anlaşamayınca kavga ettiklerini ve kaçtığını ifade eden Nurettin Çetin'den polis merkezine gelmesini istedi, ancak olumsuz yanıt aldı. 
     Bunun üzerine telsizden yardımcı ekip isteyen polis Murat Küçükevcili'ye saldırıp boğazını sıkan ve telsizi almaya çalışan Nurettin Çetin, olay yerine gelen taksi şoförü Süleyman Eroğlu'nu da darp etti. 
     Yardımcı polis ekibinin olay yerine gelmesi üzerine etkisiz hale getirilen Nurettin Çetin, gözaltına alındı. Nurettin Çetin, emniyetteki ifadesinin ardından çıkarıldığı mahkemece tutuklanarak cezaevine gönderildi. 
     





</TEXT>
</DOC>
