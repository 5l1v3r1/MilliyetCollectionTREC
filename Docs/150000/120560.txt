<DOC>
<DOCNO> 120560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/spo01.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE BARUT GİBİ 
</HEADLINE>
<TEXT>

Adanaspor ve Dinamo Kiev maçları öncesinde canı sıkılan Beşiktaş Teknik Direktörü, hem transfer dedikodularının, hem de sakat ve cezalı oyuncuların elini kolunu bağladığını söyledi 
     ORHAN YILDIRIM 

     "Tayfur daha iyi" 
     LİGDE namağlup, Avrupa’da doludizgin yoluna devam eden Beşiktaş’ta herşey güzel ama, Teknik Direktör Lucescu mutsuz... Adana ve Dinamo Kiev ile oynayacakları maç öncesinde canı sıkılan Rumen çalıştırıcı, özellikle transfer dedikodularının takımdaki dengeyi bozduğunu söyleyip, "Amaral’ı sildiğim için değil, Tayfur’u taktik olarak tercih ettiğimden oynatmıyorum. 27 oyuncum var. Her an, hepsi oynayabilir" dedi. 
     
     "Kart futbolun parçası" 
     BEŞİKTAŞ’TAKİ kartların kendine bağlanmasına da isyan eden Luce, "Lucescu agresif oynatıyor diye kart görülüyormuş, disiplin yokmuş İlhan geçen sene de görüyordu bu kartları. Tümer’inki ise kazaydı. Kart futbolun parçasıdır" diye konuştu. Sakatların sıkıntısını da yaşayan Kartal’ın çalıştırıcısı, sakatlıkları bulunan Sergen, Tümer ve Ahmet Dursun’un yokluğunun büyük kayıp olduğunu ifade etti. 
     
     Dinamo Kiev’i çözüyor 
     PASCAL’IN şu an için yüzde 50 performansta olduğunu söyleyen Mircea Lucescu, Dinamo Kiev’i video kasetlerden takip ettiğini belirtti. Beşiktaş Teknik Direktörü, "Genç, fizik güce dayalı bir takım. Yüksek toplarda tehlikeliler. Forvetteki Shatskikh dikkat edilmesi gereken bir futbolcu. Cernat’ın tekniği çok iyi. Zaafları da var, ama onu burada size söyleyemem" dedi. 
     
Kartal’ın üç ahbap çavuşu      DENİZ ALTUNTAŞ 

     BEŞİKTAŞ’IN üç yabancı oyuncusu Kolombiyalı Cordoba, Brezilyalı Zago ve Ronaldo, saha içindeki uyumları kadar, saha dışında da çok iyi anlaşıyorlar. Önceki gece üç başarılı futbolcu, aileleriyle birlikte Etiler’deki Friday’s’teydi. Cordoba’nın eşi Monica’nın 30. yaşgünü nedeniyle bir araya gelen Cordoba, Zago ve Ronaldo, pasta kestikten sonra restauranttan ayrıldı. 
     
Örnek oldu      Destek verdi’ 
     BEŞİKTAŞ’IN renkli ismi Pascal Nouma, olaylı günlerine geride bırakıp, örnek davranışlarıyla gündeme gelmeye başladı. Fırsat buldukça kolejleri gezerek minik hayranlarıyla buluşan Fransız futbolcu, dün de engelli sporcularla bir araya geldi. Pascal, sıcak tavırlarıyla büyük ilgi gördü. 
     
     İdmanı izledi 
     BAŞKAN Bilgili ile İkinci Başkan Demirören’in yakından ilgilendiği Beşiktaş Engelliler Kulübü futbolcularının antrenmanını izleyen Nouma, esprileriyle kırdı geçirdi. Geçen yıl Türkiye Kupası’nı kazanan engelli futbolcular ise "Bu sene alacağımız kupayı Pascal’a hediye edeceğiz" dediler. 
     
Beşiktaş’a söz verdim      BEŞİKTAŞ ve Galatasaray’ın transfer listesinde yer alan Altay’ın golcü oyuncusu Sinan, Siyah - Beyazlı kulüple prensipte anlaştığını açıkladı. Menajer Sinan Engin ile görüştüğünü doğrulayan Sinan, "Bana 5 yıllık sözleşme önerildi. Ancak ısrarım üzerine, bunu 3 yıla indirmeyi kabul ettiler. Para ve ödemeler konusunda el sıkıştım, ama imza atmadım. Verdiğim söz, Fenerbahçe ve Galatasaray’a gidemeyeceğim anlamı taşımıyor" dedi. 
     
Şenlikler 1 Mart’ta      BEŞİKTAŞ İletişim Komitesi Başkanı Mete Düren, Ritz Charlton Oteli’nde düzenlediği basın toplantısında 100. yıl etkinliklerini açıklandı. Şölenin 1 Mart’ta başlayacağını dile getiren Düren, "Tiyatrolar, partiler, Kartal alayı, 100. yıl balosu gibi projeler düşünüyoruz. Siyah - Beyaz renklere sahip Rosenborg, Juventus ve Newcastle gibi takımlarla özel maç için temastayız" dedi. 
     
Kişisev iddiası      YAKLAŞAN transfer dönemi öncesinde Beşiktaş’ta yabancı oyuncu isimleri gündeme gelmeye başladı. Kulübe yakın çevreler, Siyah - Beyazlılar’ın bir zamanlar Bursaspor’da oynayan ve şu anda İngiltere’de Charlton forması giyen Kişisev ile ilgilendiğini iddia etti. Rumen gazeteleri ise R.Bükreşli İencsi’nin Beşiktaş yolunda olduğunu yazdı. 
     
Ahmet Kiev’de yok      ADANASPOR karşısında sakatlığı nedeniyle forma giymeyecek olan Ahmet Dursun’u Dinamo Kiev maçında da oynamayacağı belirtildi. Teknik Direktör Lucescu, "Ahmet Dursun’un durumu beni çok üzüyor. Tedaviden geldi, bir gün idman yapıyor, iki gün yatıyor. Maalesef Dinamo Kiev maçında oynaması imkansız gibi" dedi. 
     



 SPOR 




























</TEXT>
</DOC>
