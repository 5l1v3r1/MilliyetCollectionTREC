<DOC>
<DOCNO> 148455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/guncel/gun01.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat’ta olan suçlu takibidir 
</HEADLINE>
<TEXT>

     Kadri Gürsel savaşı yorumluyor 

     KEŞİF UÇUŞU 

     İkinci Körfez Savaşı geçen cumartesi meğer bitmiş de haberimiz olmamış. Şu, Amerikan tanklarının kentin güney ucundan girip doğusundan çıktıkları gün... Amerikalıların en büyük korkusu Bağdat kapılarında yığılıp kalmak, içeri girememekti. Ama baktılar ki Bağdat açık şehir olmuş soktular tanklarını bir daha içeri ve çıkmadılar, önceki gün Saddam’ın sarayında ilk kez yatıya kaldılar. "Büyük Bağdat Savaşı" senaryoları, Stalingrad savunmasına gönderme yapan "Bagdadograd" yakıştırmaları vs. hepsi boşmuş. 
     Savaşın ilk günlerinden itibaren Saddam’ın izlemeye gayret ettiği strateji neydi Düşmanı çölün düzlükleri yerine büyük şehirlerde karşılamak, buralarda, şartların nispeten dengelendiği kent savaşlarıyla yıpratmak, milislerin gerilla saldırılarıyla sürekli taciz edip ikmal hatlarını keserek savaşı uzattıkça uzatmak. Esas büyük savaşın Saddam rejiminin hayati merkezi olan Bağdat’ta yaşanması bekleniyordu. 
     Peki ne oldu 

</TEXT>
</DOC>
