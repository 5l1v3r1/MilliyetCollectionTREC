<DOC>
<DOCNO> 127173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/spor/spo03.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CESUR KAPTAN 
</HEADLINE>
<TEXT>

Galatasaray’ın sembol ismi Bülent Korkmaz, profesyonel yaşamı Stumpf’tan, UEFA Kupası zaferini de 8 ay önce, bakılan bir faldan öğrendiğini söyledi 
     Hocalarını unutmuyor 
     CİM-BOM’DAKİ 14 yılda 28 kupa, 4 başkan, 9 teknik adam, 96 Avrupa ve 400’ün üzerinde lig maçıyla tanışan Bülent Korkmaz, sadece Sarı - Kırmızılı ekipte geçen futbol yaşamını, Galatasaray Dergisi’ne anlattı. Florya’nın küçük Bülent’i iken, pek bilinmeyen ismiyle "cesur" olan Korkmaz, Stumpf’tan profesyonel yaşamı öğrendiğini belirtti. Bülent, Salih Bulgurlu, Ahmet Keskinkılıç ve Bülent Ünder’in yanı sıra profesyonel futbolda Mustafa Denizli, Feldkamp ile Fatih Terim’in katkılarını unutamıyor. 
     
     Kalkan oluyor 
     BÜLENT Korkmaz, arkadaşlarının kendisine "cesur kaptan" dışında, "bayrak adam" demelerinin nedenini de, deplasmanlarda her maç öncesi sahaya 5 dakika önce çıkıp, rakip tribünlerin elektriğini almaya, yani kalkan olmaya bağlıyor. Tecrübeli futbolcu, UEFA Kupası müjdesini 8 ay önceden aldığını da belirtiyor ve ekliyor "Evdeki yardımcımız Nursel hanım, falıma bakmış, şöyle demişti Sen üzerinde Haç olan bir kupa kaldıracaksın.’ Ve dediği çıktı, o günleri yaşamak bizlere nasip oldu." 
     
     "Şampiyon biziz" 
     SARI-KIRMIZILILAR’IN Kaptanı, Kopenhag’taki UEFA gecesinden aklında kalan tek enstantaneyi de şöyle anlatıyor "Popescu topu ağlara gönderdiğinde, Fatih hocanın ellerini iki yana açarak saha içindeki duruşunu asla unutamam." Bülent, Avrupa kupalarında hakeme itiraz ederken, "Hangi lisanla konuşuyor ki" diyenlere de yanıtını yolluyor "Futbolun ortak dili İngilizce’dir. Sanırım derdimi anlatacak kadar da İngilizce biliyorum." Ve sözlerini bitiriyor "İddia ediyorum, sezon sonunda yine biz şampiyon olacağız." 
     
Almaguer hoca oluyor      GALATASARAY’IN transferinde hayal kırıklığı yaşadığı Meksikalı futbolcunun antrenör olacağı bildirildi. Sarı - Kırmızılı kulüple, sorun çıkarmadan, bağlarını koparan Almaguer’in, yöneticilere "Bundan sonra belki bir yıl daha futbol oynarım. Sonra antrenör olacağım" dediği ortaya çıktı. Almaguer yıllarca Meksika’da futbol oynamış ve Galatasaray’a gelerek, yaşamında ilk kez yurt dışında forma giymişti. 
     
Cim-Bom sevdi      SARI - Kırmızılılar’ın gizlice anlaşma sağladığı Lalatoviç, yöneticilerin de gözüne girdi. Bu sezon sonunda serbest kalacak ve bedavaya Galatasaray’a gelecek Yugoslav oyuncunun pazarlık sırasında, "Kızılyıldız’da yetişmiş bir oyuncuyum. Kulübümün de para kazanmasını istiyorum. O yüzden, mümkünse Ocak ayında gelmek istiyorum. Ben, size görüşme zemini sağlarım" dediği öğrenildi. Yönetim de, Lalativoç’e bu düşüncelerine nedeniyle "Tamam" yanıtını verdi. Bu arada Galatasaray federasyonun bir sezonda iki imzaya izin çıkarması üzerine Kocaelisporlu Volkan için yeniden harekete geçti. 
     
Sürpriz toplantı      BAŞKAN Özhan Canaydın dün Florya’da sürpriz bir şekilde eski futbol şube sorumluları Ergun Gürsoy, Yurdeşen Karahasan ve Abdürrahim Albayrak ile biraraya geldi. Oldukça samimi bir ortamda gerçekleşen toplantıda Canaydın eski yöneticilerden destek istedi. Görüşmeye daha sonra Fatih Terim de katıldı. 
     
Zirvede iş birliği      Galatasaray Dergisi ocak ayı sayısında, zirvedeki büyük iş birliğini bilardo fotoğrafı ile belgeledi. II. Başkan Ali Dürüst ve Teknik Direktör Fatih Terim’in, Yozgat maçı öncesi kaldıkları otelde birlikte bilardo oynarken çekilen görüntüleri düşman çatlattı. Uzun süre Başkan Özhan Canaydın’ın isteği üzerine takımı yalnız bırakmak zorunda kalan futbol şubesinin görev başında olduğu belgelendi. 
     



 SPOR 


























</TEXT>
</DOC>
