<DOC>
<DOCNO> 135544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur12.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki Kuzey Irak toplantısı başladı... 
</HEADLINE>
<TEXT>

     Irak'ın geleceğinin masaya yatırılacağı Kuzey Irak toplantısı başladı. 
     Devlet Konuk Evi'nde düzenlenen toplantıya, Irak Kürdistan Yurtseverler Birliği IKYB lideri Celal Talabani, Irak Türkmen Cephesi Başkanı Sanan Ahmet Ağa, Irak Kürdistan Demokratik Partisi IKDP bölgesel yönetim sorumlusu Neçirvan Barzani ve ABD Başkanı George Bush'un Irak danışmanı Zalmay Halilzad katılıyor. 
     Toplantıda, Türkiye'den de Dışişleri Bakanlığı Müsteşar Yardımcısı Büyükelçi Ali Tuygan başkanlığında bir heyet bulunuyor. 
     Edinilen bilgiye göre, toplantıda Irak'a yönelik olası operasyon sırasındaki gelişmelerle, operasyon sonrası senaryolar üzerinde görüş alışverişinde bulunulacak. 
     Kaynaklar, Türkiye'nin hala barışçı bir çözüm yolu için çaba sarf ettiğini ve sorunun bu çerçevede çözümlenmesinin arzu ettiğini altını çizdiler. Bugün yapılacak toplantının tarafların birbirlerinin görüşlerini net olarak anlayabilmeleri için fırsat olduğunu ifade eden kaynaklar, toplantıda somut kararlar alınmasını beklemediklerini belirttiler. 
     





</TEXT>
</DOC>
