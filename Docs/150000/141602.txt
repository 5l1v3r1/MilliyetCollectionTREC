<DOC>
<DOCNO> 141602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/spor/spo07.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FERRARİ yine şahlandı 
</HEADLINE>
<TEXT>

Formula 1’de sezonun ilk yarışı olan Avustralya Grand Prix’sine sıralama turlarını önde bitiren Schumacher ile Barichello ilk 2 sırada başlayacak 
     FORMULA 1’DE kurallar değişiyor, ama Ferrari’nin üstünlüğü değişmiyor. Avustralya’nın Melbourne kentinde bu sabah yapılacak sezonun ilk grand Prix’sine Ferrari pilotları yine ilk iki sırada başlayacak. Son üç yılın şampiyonu Michael Schumacher pole pozisyonunu alırken, takım arkadaşı Rubens Barrichello sıralama turlarının ikinci en hızlı zamanı yaptı. 
     YENİ format gereği yarıştan önce iki güne yayılan sıralama turlarının cuma günkü ayağında altıncı olan Schumacher dün 1 dakika 27.173 saniyelik zamanı ile ilk sırayı kaptı. Avustralya’da dördüncü yarışını kazanmaya çalışacak olan Schumacher ve diğer Ferrari pilotu Barrichello’yu Williams’tan Montoya izledi. Yarış, saat 05.00’ten itibaren NTV’den canlı yayınlanacak. 
     



 SPOR 































</TEXT>
</DOC>
