<DOC>
<DOCNO> 116770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur34.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet "Seçimler sakin geçti..." 
</HEADLINE>
<TEXT>

     Milletvekili genel seçimleri kapsamında, çıkan tartışmalar sonucu 23 kişi yaralandı. 
     Emniyet Genel Müdürlüğü, Milletvekili Genel Seçimlerinin olaysız geçtiğini bildirdi. Emniyet Genel Müdürlüğü Sözcülüğü'nden yapılan yazılı açıklamada, kurulan Seçim Harekat Merkezi'ne seçim güvenliğini etkileyen önemli bir olayın intikal etmediği bildirildi. 
     Merkez'in saptadığı olaylar şöyle sıralandı 
     "-İstanbul ili Gaziosmanpaşa iltesinde 1 kişinin üzerinden evet' mührü basılı 35 adet sahte oy pusulası ile yakalandı. 
     -Parmağındaki boyayı silerek, tekrar oy kullanmak isteyen Şırnak'ta 2 kişi, başkasının nüfus kağıdı ile oy kullanmak isteyen İstanbul Küçükçekmece'de 1 kişi, ölen şahsın yerine oy kullanmak isteyen Gaziantep, Ağrı, Niğde illerinde 3 kişi, mükerrer oy kullanmak isteyen Bitlis Güroymak'ta 1 kişi, Şırnak Cizre'de bir kişi, sahte seçmen bilgi kartıyla oy kullanmak isteyen Şırnak Silopi ilçesinde 1 kişi olmak üzere toplam 10 kişi yakalandı. 
     -İki ayrı siyasi partiye mensup şahıslar arasında çıkan kavgada, Batman Gercüş'te 7 kişi, Siirt Kurtalan'da 11 kişi, oy kullanma esnasında çıkan tartışma sonucunda Rize'de 1, İstanbul Küçükçekmece'de 2, Van Muradiye ve Erciş'te 2 kişi olmak üzere toplam 23 kişi yaralandı. 
     -Seçmenleri kendi partilerine yönlendirmeye çalıştıkları gerekçesiyle, Mardin Kızıltepe ilçesinde 2, Erzurum'da 2, Van'da 2, Bitlis'te 1 olmak üzere toplam 7 kişi yakalandı. Mardin'de bölücü slogan attıkları gerekçesiyle 4 kişi yakalandı. 
     -Ankara Kalecik ilçesinde çantasında tabanca bulunduğu tespit edilen 1, Altındağ ilçesinde alkollü oy kullanmak üzere 1 kişi olmak üzere 2 kişi yakalandı." 
     





</TEXT>
</DOC>
