<DOC>
<DOCNO> 137535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo04.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'ı desteklemeye giden Türkleri linçten polis kurtardı 
</HEADLINE>
<TEXT>

     İspanya'nın Sevilla kentinde dün akşam oynanan Real Betis-Real Sociedad karşılaşmasında Nihat Kahveci ile Tayfun Korkut'u destekleyen Türk taraftarları fanatiklerin elinden polis kurtardı. 
     Kurban Bayramı tatilini İspanya'da geçiren ve bu arada Real Betis-Real Sociedad maçını izlemek için tribünde yerini alan Novartis İlaç Şirketi Türkiye Başkanı Altan Demirdere ve 25 kişilik mesai arkadaşının, ellerinde Türk bayrakları ile tezahüratlarına Real Betis taraftarları önce ses çıkarmadılar. 
     Türk taraftar topluluğunun milli futbolcular lehine yaptığı tezahüratlara takımları 1-0 öndeyken, müdahale etmeyen Betis taraftarları Nihat'ın attığı 2 golden sonra adeta çılgına dönerek saldırıya geçtiler. Fanatikler, Türk taraftarlarından bir kısmını tartaklamaya başladı. Ancak, daha sonra İspanyol güvenlik kuvvetleri müdahale ederek, olayların daha da büyümesini engelledi. 
     





</TEXT>
</DOC>
