<DOC>
<DOCNO> 144093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gunz1.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Cami avlusunda cephanelik çıktı 
     Samsun Alaçam’da bir caminin avlusundaki kulübede yapılan aramada, ruhsatsız 1’i kurusıkı 2 tabanca ve 9 av tüfeği ile silah imalatında kullanılan çok sayıda malzeme bulundu. Olayla ilgili cami imamı Ali Osman Bolat 40 gözaltına alındı. Bir ihbarı değerlendiren jandarma, Madenler köyü camisinin avlusundaki imam Bolat’a ait kulübeye baskın düzenledi. Yapılan aramada, ruhsatsız 1’i kurusıkı 2 tabanca, 9 av tüfeği, 140 av tüfeği fişeği, 56 av tüfeği dipçiği, 2 kilo barut, 7 kilo saçma, 2 av tüfeği namlusu ile silah imalatında kullanılan çok sayıda alet ve malzeme bulundu. İmam Bolat gözaltına alınırken, soruşturma sürdürülüyor. 
     
     Bolu’da hatalı sollama 6 ölü 
     Bolu Gerede’de hatalı sollama yapan kamyonetle otomobilin çarpışması sonucu 6 kişi yaşamını yitirdi. Kaza, dün saat 19.30’da Gerede Karabük Karayolu’nun 8. kilometresinde meydana geldi. Karabük’ten Gerede yönüne giden Ali Osman Kul 35 yönetimindeki kamyonet, hatalı sollama ve buzlanma sonucu kontrolden çıkarak karşı yönden gelen otomobile çarptı. Kamyonetin altında kalan otomobil, bir süre sürüklendi. Demir yığınına dönen otomobilde sıkışan 5 kişi olay yerinde, 1 kişi ise Gerede Devlet Hastanesi’nde yaşamını yitirdi. Kamyonet sürücüsü Kul gözaltına alındı. 
     
     Polis baskınını kavga zannetti 
     BERİL ÖZCAN İstanbul 

     Uyuşturucu suçundan yargılanan Yüksel Yeni, polis baskını sırasında arkadaşlarının kavga ettiğini düşünerek araya girmeye çalıştığını söyledi. "Bunların polislik işi var. Sen buradan git" denilmesi üzerine olay yerinden kaçtığını anlatan Yeni, üç gün sonra yakalandığını belirtti. Duruşmaya "teşekkül halinde uyuşturucu ticareti yapmak" suçundan 12 - 30 yıl ağır hapis cezası istemiyle yargılanan Yüksel Yeni, Faik Hepgüler ve Mazhar Orhan katıldı. Yeni, "İçeri girdiğimde kavga var sandım. Polis olduklarını söyleyip kim olduğumu sordular. Komşu olduğumu söyleyince git’ dediler. Ben de gittim" dedi. 
     



 GÜNCEL 

































</TEXT>
</DOC>
