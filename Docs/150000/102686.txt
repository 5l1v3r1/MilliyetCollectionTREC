<DOC>
<DOCNO> 102686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun21.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da uyuşturucu operasyonu... 
</HEADLINE>
<TEXT>

     Bulgaristan'da son günlerde mafya grupları arasındaki sokak çatışmalarının toplumu rahatsız edici boyuta ulaşması üzerine, İçişleri Bakanlığı'nın kararıyla uyuşturucu piyasasına yönelik geniş çaplı bir operasyon başlatıldı. 
     Cumhuriyet Başsavcısı Nikola Filçev'in desteğiyle düzenlenen operasyonun ilk gecesinde 502 kişinin tukulandığı, bu kişiler arasında yeraltı dünyasından birçok kişinin bulunduğu açıklandı. 
     Operasyon sırasında özellikle gece kulüpleri ve uyuşturucu kaçakçılarının toplandığı 797 yere baskın düzenleyen polisin, çok sayıda kaçak silah ve çalıntı otomobil ile önemli miktarda uyuşturucu ele geçirdiği bildirildi. 
     İçişleri Bakanlığı Genel Sekreteri General Boyko Borisov, operasyonla ilgili basına yaptığı açıklamada, başarılı önlemler sonucu, karaborsada ortaya çıkan uyuşturucu sıkıntısının suç örgütleri arasında büyük gerginlik yarattığını söyledi. 
     Bu nedenle başkent Sofya'da uyuşturucu kaçakçısı gruplar arasında piyasadan pay alma rekabetinin silahlı çatışmalara dönüştüğüne işaret eden Borisov, ''Uyuşturucu kaçakçılarına ödün vermeden, sert bir tavır alıyoruz. Halkın tahammül sınırlarını zorlayan bu eylemlerin bastırılması amacıyla operasyonumuz devam ediyor'' 
     





</TEXT>
</DOC>
