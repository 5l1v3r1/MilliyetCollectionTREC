<DOC>
<DOCNO> 136898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yazar/tamer.html </URL>
<DATE> 2003/02/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hayat ve ölüm parmak ucunuzda 
</HEADLINE>
<TEXT>

     Sizi Meclis’e biz gönderdik, kulağınız grup başkanlığında değil, millette olsun. Üstelik siz de biliyorsunuz ki, milletin sesi, vicdanınızla aynı komutu veriyor "Savaşa hayır de " 
     Evet derseniz, bütün dünyayı karşısına alacak pervasızlıktaki bir süper gücün yoksul Irak halkını yok edişine, yıllarca sürecek bir kaosa, bir katliama evet demiş olacaksınız. Buna savaş bile denemez. Türkiye’nin çıkarları, insanlığa, hukuka, ahlaka aykırı olamaz. 
     İçlerinde, BM Güvenlik Daimi Konseyi üyelerinden bazılarının da bulunduğu devletler, barış için yeni formülleri zorluyor silah denetçileri süre istiyor. Türkiye, uluslararası toplumu ve kurumlarını tanımayan Bush’un yanında savaşı kolaylaştıran devlet olmamalıdır. Türkiye, insanlıktan, barıştan yana tavır almalıdır. 
     Neye "evet" demenizi istiyorlar bir düşünün. Elbette, savaş çıkarsa, Irak’ta yalnızca düşen bombaları göreceğiz. Bombalanan bedenleri, bakışlarındaki kırgınlığı, küskünlüğü hiçbir zaman görmeyeceğiz ekranlarda. Hiçbir zaman öğrenemeyeceğiz O, neler yaşadı Hayalleri, acıları, kaygıları, sırları neydi Kimi sevdi onu kimler sevdi Mektupları, fotoğrafları, giysileri, diplomaları, anıları, geçmişi, geleceği... Binlerce beden, binlerce yaşam... Hepsi, hepsi bombaların altında kalacak. Belki Iraklı çocuklar, dünya zorbaları için bir yüz, bir isim, bir ses bile değildir. Oysa onların da isimleri, yüzleri, hayalleri var. Savaşa "hayır" derseniz, bir gelecekleri de olacak. 
     Savaş çıkarsa, binlerce mahkemenin binlerce dosyasını dolduracak kadar çok sayıda suç işlenecek. Irak’a ölüm, insanlığa keder yağdıracak bombaları atanlar, onlara emir verenler ise yargılanmayacak. Savaş, bütün suçların üstünü örtecek. "Evet derseniz" belki ortak olduğunuz suç için mahkemede yargılanmayacaksınız. Ama, kamu vicdanındaki mahkumiyetinizi ilk seçimde alacaksınız. Vicdanınızın sesini ise hiç susturamayacaksınız. 
     Unutmayın, siz bir vida değilsiniz. Oyunuz size, sizin kişiliğinize ait. Vereceğiniz oy, Türkiye’nin ve Irak’ın kaderini değiştirebilir. Savaşa, size rağmen de "evet" diyenler çıkacaktır. Ama siz bu suça ortak olmayabilirsiniz ve biz cinayete "hayır" dediğinizi hiçbir zaman unutmayız. 
     Unutmayın, siz oy kullanırken, Irak’ta bir kadın saçını tarıyor, genç bir erkeğin gelecek düşleri bombalarla bölünüyor, bir bebek annesinin sütünü emiyor olacak. Hayat yanıbaşlarında duruyor "savaşa hayır" dediğinizde gülümsemek üzere. 
     
Barış Girişimi      Not Bugün için vaat ettiğim "açlık ve türban" yazısı, Barış Girişimi’nin çağrısı nedeniyle yarına kaldı. 
     
     Barış için 1 dakika karanlık 
     Bu akşam saat 20 00’de tüm dünyada barış için bir dakika karanlık eylemi var. Savaşı durdurmak için siz de düğmeye basın. 
     Irak’ta, Savaşa Hayır Koordinasyonu savaşa karşı çıkan dünyadaki tüm insanları ortak ve sürekli bir eylemde bulunmaya çağırıyor. Eylem çok basit Her gece yerel saat 20 00’de bulunduğunuz yerin, evinizin, işinizin, arabanızın ışıklarını bir dakika süreyle yakıp söndüreceksiniz. Protestonuzu duyurmak için aynı anda ıslık, düdük, klakson çalmayı da unutmayın. 
     
     







PKK’nın yeni taktikleri 


Dönülmez bir gümbürtünün ufkundayız... 


Healey yazdı... 


Müebbet mazlumlar 


Tur-izm, turizme karşı 


Mütevelli sistemi başarılı olur mu 


85 yıl önce 85 yıl sonra... 


Bush’un 18 Şubat ısrarı 


Hayat ve ölüm parmak ucunuzda 


Dava yolu görünüyor 


Salih Bey’in kızı Françoise’ öldü 


</TEXT>
</DOC>
