<DOC>
<DOCNO> 101370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/spo05.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇ VE GÜZEL 
</HEADLINE>
<TEXT>

Gençlerbirliği, Körfez deplasmanında fırtına estirdi, üç puanı üç golle elde etti. Başkent ekibi, 56 dakika on kişi oynamasına rağmen rakibini kolay geçti 
     KOCAELİSPOR, evinde Gençlerbirliği’ne farklı boyun eğdi. Maça iyi başlayan Körfez ekibi, daha sonra oyunun kontrolünü kaybetti. 21’de Okan’ın düşürülmesiyle kazanılan penaltıyı Thomas ağlara gönderdi. 34’te Uğur’un şutunu elle kesen Ümit kırmızı kart görünce, Başkent ekibi on kişi kaldı. İlk yarının son dakikasında Mustafa, skoru 2 - 0’a taşıdı. 61’de Yordanov, takımının tek sayısını kazandırdı. Mustafa, ikinci yarının da kapanışını yaptı. 
     
Talihsiz Lazarov      KÖRFEZ ekibinin Bulgar yıldızı, maç öncesi ısınırken sakatlandı. Lazarov, kramponlarını bağlamak için yere eğildiğinde belinde müthiş bir acı hissetti. Apar topar hastaneye kaldırılan tecrübeli oyuncunun MR’ı çekildi. Hikmet Karaman, "Eksikler bizi etkiledi. Yine de 10 kişi oynayan rakibimizi ezmemiz gerekirdi, ancak yapamadık" dedi. 
     



 SPOR 






























</TEXT>
</DOC>
