<DOC>
<DOCNO> 119355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yazar/sazak.html </URL>
<DATE> 2002/11/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gül emanetçi olmaz 
</HEADLINE>
<TEXT>

     Yeni hükümeti AKP Kayseri milletvekili Abdullah Gül kuracak. Önce bir renk. 
     Fenerli Tayyip Erdoğan’ın kart cezalısı’ olması nedeniyle Başbakanlık bir Beşiktaşlıya geçti. 
     Abdullah Gül, sağlam bir BJK’lıdır. Oğlu Mehmet de... 
     Beşiktaşlı Cumhurbaşkanı Ahmet Necdet Sezer’in 58’inci hükümeti kurma görevini Abdullah Gül’e vermesiyle Başbakanlık yabancıya gitmemiş oldu ’ 
     Dileğimiz, takım bu yıl şampiyon olur ve 100’üncü yılda gelen kupayı Beşiktaş Gül’ün elinden alır. 
     Tabii bu temenninin sportif ve siyasi iki ayağı var. 
     Beşiktaş’ın ligi önde bitirmesi şart. 
     Gül’ün de sezon sonuna kadar - 2003 baharına kadar - başbakanlığı sürdürmesi gerekiyor. 
     AKP’de şimdi herkes bu soruya odaklı 
     Abdullah Gül’ün başbakanlığı 3 - 5 aylık geçici’ bir süreyi mi kapsayacak Yoksa, 2004 Nisan’ındaki yerel seçimlere dek uzanan 1.5 yılın tamamını kullanabilecek mi 
     Parti içinde genel başkan - başbakan ayrımına dayalı Gül’lerin savaşı’ yaşanacak mı 
     Tanıdığımız Gül, emanetçi’ olmaz 
     Abdullah Gül, Refah Partisi milletvekili olarak Meclis’e girdiği 1991 seçimlerinden bu yana saygın ve kişilikli bir siyaset adamı profili çizmiştir. 28 Şubat kararlarının alındığı 9 saatlik MGK toplantısı sonunda Başbakan Erbakan’a hükümetten çekilelim’ önerisinde bulunmuştur. 
     İlginçtir. 
     Erdoğan ve Gül’ün 30 yıla yakın dava arkadaşlığı’nda siyasi mücadeleye girip kaybettikleri zamanlar da vardır Örneğin, 3 Kasım 2002 seçimlerinde milletvekili seçilemediği için başbakanlık şansı’nı kaçıran Tayyip Erdoğan, Gül’ün parlamentoya girdiği 1991 seçimlerine İstanbul adayı olarak katılmış, ancak tercihli oy’ kullanımı nedeniyle kaybetmiştir. 
     Gül de, Erbakan’ın adayı Kutan’la girdiği yarışı kaybetmesine karşın kongreden yenilikçi hareket’in önderi olarak çıkmıştır. 
     AKP’nin temelleri o kongrede atılmış, Erdoğan - Gül dayanışması yeni bir siyasi harekete dönüşmüştür. 
     15 aylık partinin girdiği ilk seçimde yüzde 35 oy ve 363 milletvekiliyle tek başına’ iktidar olmasında, Bülent Arınç’tan Abdüllatif Şener’e, Abdülkadir Aksu’ya uzanan takım oyu’nunun payı büyüktür. 
     Gül, Erdoğan’ın yasağına karşın her fırsatta Genel Başkanımızı başbakan yapmak demokratik borcumuzdur’ derken içinden geleni söylüyordu. 
     Tayyip Bey de, Gül’ü başbakan adayı göstermekle parti içi demokrasi’ye verdiğini önemi gösterdi. 
     Sırası gelince Başbakanlık Erdoğan’a geçer. 
     Keşke bu demokratik olgunluk, siyaseti parti içindeki rakiplerini tasfiye olarak gören, yaşamları boyunca genç ve yeni kadrolara’ kapanan soldaki liderlerce de sergilenebilse. AKP’nin başarısı, siyasetteki yeni yapılanmalara ışık tutacaktır. 
     Gül’ü ve Erdoğan’ı kutluyoruz. 
     
     







"Gelen gideni görmez, iki kapılı handır bu" 


Güzel başlangıç 


Erdoğan Kıbrıs Planı’na sıcak 


Yeni Başbakan Gül niye şanslı 


Birbirimize güveniyoruz 


"Gül"ü seven... 


Asistanlardan askerlik için ilginç bir öneri 


Kamyon şoförleri... 


Gül emanetçi olmaz 


Vaatler mükemmel, icraatı görelim 


Unutulmuş şehrin "Robin Hood"u Jet Fadıl 


Devir sözleşmesine bakın 


Hükümetin IMF ile pazarlık şansı var 


AKP enkaz devralmayacak 


Türkiye'nin kadın hat sanatçısı Gaye Zapsu 


</TEXT>
</DOC>
