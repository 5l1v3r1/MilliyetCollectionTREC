<DOC>
<DOCNO> 120101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo01.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a nazarlık 
</HEADLINE>
<TEXT>

Siyah-Beyazlı takımda 3-1’lik Rapid Bükreş yenilgisi ciddiye alınmıyor. Teknik Direktör Lucescu, "Sadece hazırlık maçıydı ve yedeklerimi denedim" dedi 
     BEŞİKTAŞ’IN özel maçta İnönü’de Rapid Bükreş’e 3-1 yenilmesi Teknik Direktör Lucescu’nun moralini bozmadı. Rumen teknik adam, bu tür maçların hazırlık dönemi açısından önem taşıdığını dile getirip, "Yedek oyuncularımı en iyi şekilde gördüm. Uzun zamandır maç oynamayan ya da çok az forma giyme imkanı bulan futbolcular da böylece maç eksiklerini gidermiş oldular" dedi. 
     LUCESCU, takımın bazı eksiklerinin olduğunu dile getirip, "Zamanla taşlar yerine oturacak" diye konuştu. Rumen hoca sözlerini şöyle sürdürdü "Çok iyi bir idman maçı oldu. Bükreş de hem fizik, hem de teknik olarak iyi mücadele etti. Bu maçtan çok şey aldık. Önümüzde Adanaspor ile oynayacağımız maç var. Dinamo’yu daha sonra düşüneceğiz." 
     
Beşiktaş’ta Adana mesaisi      LİGDE haftasonu Adanaspor ile karşılaşacak olan Beşiktaş, zorlu maçın hazırlıklarını dün yaptığı tek idmanla sürdürdü. Çalışmaya Milli Takımlar’da bulunan İlhan, Tayfur, Pancu ve Kaan katılmadı. Öte yandan Rapid Bükreş maçında sakatlanan Serdar’ın dün MR’ı çekildi. Yıldız futbolcunun Adanaspor maçında forma giyemeyeceği açıklandı. 
     
Ahmet’e ilgi      ALMANYA’DAKİ tedavisi sona eren ve İstanbul’a dönen Ahmet Dursun’un Adana maçında riske edilmeyeceği açıklandı. Özel program ile güçlendirilen tecrübeli golcünün Dinamo Kiev maçına yetiştirilmesi planlanıyor. 
     
Biletler satışta      BEŞİKTAŞ’IN Dinamo Kiev ile 28 Kasım Perşembe günü oynayacağı UEFA Kupası maçının biletleri satışa çıkarıldı. Biletler, Biletix mağazalarında 160, 107, 55, 11.5 ve 10 milyon liradan satılmaya başladı. 
     
     



 SPOR 

























</TEXT>
</DOC>
