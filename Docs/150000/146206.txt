<DOC>
<DOCNO> 146206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko14.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar, GAP Bölgesi'ni sevindirdi... 
</HEADLINE>
<TEXT>

     Şanlıurfa'da, Eylül-Mart döneminde metrekareye 454 kilogram olarak düşen yağışlar, ekili alanlara büyük fayda sağlarken, Atatürk Barajı'ndaki su miktarını 52 milyar metreküpten, 55 metreküpe yükseldiği bildirildi. 
     Şanlıurfa Meteroloji Bölge Müdürlüğü yetkilileri, tarım takvimine göre Eylül 2002 ile Mart 2003 sonu itibariyle bölgeye düşen yağış miktarının, uzun yıllar ortalamasının çok üstünde gerçekleştiğini söylediler. 
     Yetkililer, geçen yıl Eylül-Mart döneminde metrekareye 388 kilogram olan yağış miktarının, 2002 Eylül-2003 Mart döneminde 454 kilogram olarak gerçekleştiğini belirterek, ''Bu yağışlarla birlikte bölgede, kuraklık tehlikesi kalmamıştır'' dedi. 
     DSİ 16. Bölge Müdürlüğü yetkilileri de Fırat Havzası'ndaki yağmur ve kar yağışlarının beklenenin üstünde gerçekleştiğini belirterek, şunları söylediler 
     ''Atatürk Barajı'nda işletme kodu 520.6'dır. Bu kod yağışlardan önce 526.9'du. Şimdi ise 0.64'e yükselmiştir. Atatürk Barajı'nda yaklaşık 3 yıl önce üretim durma aşamasına gelmişti. Özellikle son 2 yılda yaşanan yağaşlarla birlikte bu durum ortadan kalktı.'' 
     





</TEXT>
</DOC>
