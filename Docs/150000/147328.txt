<DOC>
<DOCNO> 147328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur02.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Birahane önündeki kavgada iki kişi pompalı tüfekle öldürüldü 
</HEADLINE>
<TEXT>

     İzmir'in Narlıdere ilçesinde birahane önünde çıkan kavgada, 2 kişi pompalı tüfekle vurularak öldürüldü, kuyumculuk yapan ve birahanenin sahibi olan 1 kişi de ağır yaralandı. 
     Kuyumculuk yapan ve birahane çalıştıran Metin Esen 41 , İbrahim isimli kişiyle tartıştı. İddialara göre, İbrahim isimli kişi, evine gitti, pompalı tüfeğini alarak geri geldi. Elinde pompalı tüfek bulunan saldırgan İbrahim, Mithatpaşa Caddesi üzerindeki ''Eser Pub'' önünde rastgele ateş etmeye başladı ve birahane sahibi Esen, birahane aşçısı Veli Yiğit 38 ve yoldan geçmekte olan Hasan Alemdağ'ı 34 yaralayarak kaçtı. 
     9 Eylül Tıp Fakültesi Hastanesi'ne kaldırılan yaralılardan birahane aşçısı Veli Yiğit ile işsiz olduğu belirlenen Hasan Alemdağ bütün müdahalelere rağmen kurtarılamadı. Yüzünden ağır yaralanan Metin Esen ise tedavi altına alındı. Esen'in sağlık durumunun ciddiyetini koruduğu öğrenildi. 
     Pompalı tüfekle 2 kişiyi öldüren, bir kişiyi de yaralayan zanlının yakalanması için operasyonların devam ettiği belirtildi. 
     





</TEXT>
</DOC>
