<DOC>
<DOCNO> 103546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko04.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Uzmanlar, Kemal Derviş'in siyasi kararı konusunda belirsizliğin ortadan kalmasıyla beklentisiz kalan piyasada dünkü düşüşe hafif bir tepki gelebileceğini, ancak kalıcı hareket beklemediklerini belirtiyorlar. 
     Danıştay'ın TMSF'nin Pamukbank'ın satış sürecine ilişkin kararının yürütmesini durdurmasının dün satıcılı bir seyir izleyen Yapı Kredi bankası hisselerinde bu seyri değiştirebileceği beklentisini dile getiren uzmanlar, piyasada güçlü bir hareket beklemediklerinin de altını çiziyorlar. 
     Piyasaların bundan sonra, bugün saat 10 30'da CHP'ye katılacak Kemal Derviş'in çalışmalarını yakından takip edeceği belirtiliyor. 
     Solda birlik çalışmalarında henüz bir sonuca ulaşılamaması, seçimin ertelenmesine ilişkin söylentiler ve seçim sonrası uyumlu bir hükümet çıkıp çıkmayacağı konusundaki tedirginlikler piyasanın önündeki engeller olarak görülüyor. 
     





</TEXT>
</DOC>
