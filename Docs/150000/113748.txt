<DOC>
<DOCNO> 113748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur25.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP-CHP rekabeti kızıştı 
</HEADLINE>
<TEXT>

     Seçimler yaklaşırken AKP ile CHP arasındaki rekabet kızışı. AKP Genel Başkanı Recep Tayyip Erdoğan, sosyal demokratları eleştirerek "Sosyal demokrat zihniyet, bu ülkede taş üstüne taş koymamıştır" dedi. 
     Kahramanmaraş'ta halka seslenen Erdoğan, iktidara geldiklerinde 15 bin kilometre duble yol yapma vaadini bu ilde de yineledi. Erdoğan, bu projelerinin eleştirildiğini ifade ederek "Birilerinin kafası buna basmaz. Sosyal demokrat zihniyet, hayatta, bu ülkede taş üstüne taş koymamıştır" diye konuştu. 
     CHP'den milletvekili adayı olan Türk-İş Genel Başkanı Bayram Meral'in bu projeyi eleştirerek, Karayolları Genel Müdürlüğü ve DSİ'deki çalışanların "kapı dışarı edileceği" eleştirisinde bulunduğunu anımsatan Erdoğan, "Kendisini dürüst olmaya davet ediyorum. Kendisi işçileri kapıya koyan Derviş ile birlikte şimdi kol kola, el ele, yan yana yürüyor. Şimdi omuz omuzalar. Dün tükürdüklerini yalıyorlar" diye konuştu. 
     Erdoğan, AKP'nin dokunulmazlıklar konusunda net bir fikir ortaya koyamadığı iddiasıyı yanıtlarken, dokunulmazlıklarla ilgili bölümün parti programında yer aldığını belirterek "Dokunulmazlık zırhına hazırlanan bir genel başkan karşınızda yok. Cemaziyel evvelleri geçmişleri karıştırmaya başlarsak, çok şeyler çıkar" dedi. 
     





</TEXT>
</DOC>
