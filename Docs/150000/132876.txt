<DOC>
<DOCNO> 132876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun14.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi, 33 yaşında hala çok formda... 
</HEADLINE>
<TEXT>

     İngilizlerin dünyaca ünlü modeli Naomi Campbell, Dublin'de düzenlenen "Brown Thomas Uluslararası Moda Gösterisi"nde podyuma çıktı. 
     Artık ilerleyen yaşına karşın Naomi hala formda olduğunu taşıdığı giysilerle gösterirken fotomuhabirlerinin de ilgi odağı oldu. 
     Onu öteki süper modellerden ayıran bir şeyler var. Naomi Campbell kamerayı tatmin ediyor hem de istenenden bile fazla. 
     Naomi Campbell'ın risk almak ve kendine çok fazla güvenmek gibi sürekli başına dert açan özellikleri var. Onu uzun süredir gündemde diğer modellerle çelişen bu halleri tuttu. Özgüveni sayesinde kadınların genellikle 25, 27 yaşlarında kapının önüne kondukları bir endüstride 33 yaşına geldiği halde hala en çok para kazanan isimlerden... 
     Hakkında bilen bilmeyen herkesin konuştuğu isimlerdir şov dünyasının efsaneleri. Ve nedense hep sorun çıkarırlar. Naomi'nin dosyası da en kalınlardan. En çok her yere geç kalması ve kaprisleriyle tanınıyor. 
     Kabalığıyla, agresifliğiyle, işlerinde çok para istemesiyle... 

     
</TEXT>
</DOC>
