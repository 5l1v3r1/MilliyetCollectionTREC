<DOC>
<DOCNO> 115361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/guncel/agun.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
80 sonrası gençliği kare kare anlattı 
</HEADLINE>
<TEXT>

Üniversite bitirme projesi olarak "80 sonrası gençlik"i seçen Serhat Özşen, Aczmendiden tinerciye, değişik yüzleri objektifinden yansıttı 
     PINAR AKTAŞ İstanbul 

     Mimar Sinan Üniversitesi Fotoğraf Bölümü öğrencisiyken bitirme projesi olarak "80 Sonrası Gençlik"i konu alan fotoğraf sanatçısı Serhat Özşen Aczmendi, tinerci, Akmerkez kızı, rocker, hip hopçunun da aralarında bulunduğu "değişik dünyaların, değişik yüzlerini taşıyan gençleri" 15 kareye sığdırdı. Özşen’e göre hepsi belki de birbirinden farklı hayat felsefesini benimsemişti ama baktığınız her karede hepsinin gözlerinde tedirginlik ve umutsuzluk vardı. 
     
     RASTGELE BULDU 
     1967 yılında doğan Özşen, kendisinin de bir dönemine dahil olduğu 1980 sonrası oluşan kuşaktaki kopukluğu ve çeşitliliği, okulu bitirme projesi olarak seçti. "Bu insanlar gerçek kişiler" diyen Özşen, fotoğrafını çektiği gençleri rastgele bulmuş. Ancak gençleri bulmak o kadar da kolay olmamış. Birçok mek n dolaşmış. Fotoğrafını çektiği 15 - 25 yaş grubu arasındaki hiçbir gençle daha sonra bağlantı kurmamış, çoğunun adını hatırlamıyor, hayatları hakkında ayrıntı bilmiyor. 
     
     ZOR İKNA ETTİ 
     İlk aşamada büyük zorluklarla karşılaşan Özşen hip hopçu, ayakkabı boyacısı, tinerci gibi gençleri Taksim’de bulmuş. İkna etmekte zorlandığı genç ise tinerci olmuş. Taksim Meydanı’ndaki Maksim Gazinosu’nun önündeki tinercilerle konuşmaya çalışan Özşen, başarılı olamayınca durdukları yerin karşısında onlara yardımcı olan dönercileri araya sokmuş. Özşen, "Taksim Sanat Galerisi’nde fotoğraf sergim vardı. Sergi sırasında fotoğrafını çektiğim tinerci kapıya geldi. Ona serginin bir posterini verdim. Teşekkür etti ve Ben bunun arkasına çizim yaparım’ dedi. Kapıda güvenlik görevlisi dedi ki Bu her bulduğu k ğıda çizim yapar.’ Ama ben orada o tinerci gencin fotoğrafını gördüğünde kendisini hatırlamadığını gördüm" diyor. 
     
     VE ACZMENDİ 
     Fotoğraflar arasında en çarpıcı olanı Aczmendi bir genç. Özşen, bu fotoğrafı çekmek için uzun bir araştırma yapmış. En sonunda Nurbaki’yle Beykoz’da bir kırtasiye dükk nında tanışmış. Zorluk çıkaracağını beklerken, Nurbaki oldukça anlayışlı davranmış. Ancak onu kendi fotoğraf stüdyosuna götürememiş. Fotoğrafların arasında bir tek onun fotoğrafı Beykoz’da bir stüdyoda çekilmiş. Özşen, diğer tarikat üyesi gencin adını da hatırlamıyor. Onu bulduğu yer ise Üsküdar. İkna etmek zor olmamış. Amacını anlattığında ılımlı bir cevap almış. 
     
     BAKIŞLAR AYNI... 
     Aynı kuşakta olmaları, aynı dili konuşmaları ve aynı yerlerde yaşamalarına rağmen bu gençlerin bir araya gelemeyeceğini söyleyen Özşen, "Hepsi kendi içinde ilginç. Hiçbirinin geleceğe güveni yok. Planları yok. Bu hepsinin ortak noktası. Bir de bakışlar aynı. Tedirgin, umutsuz ve boş bakarlar" diyor. 
     



 GÜNCEL 


















</TEXT>
</DOC>
