<DOC>
<DOCNO> 118747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/guncel/gun10.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil cep’ten bulundu 
</HEADLINE>
<TEXT>

Öldürüldükten sonra cesedi yakılan sekreterin katili, birlikte annesinin altın ve parasını çaldığı sevgilisi çıktı 
     KAHRAMANMARAŞ DHA 

     Elbistan’da öldürüldükten sonra cesedi yakılan sekreter Hülya Kaya’nın katil zanlısı, sevgilisi ile arkadaşı çıktı. Kaya ile bir olup annesinin altın, para ve dövizlerini çalan sevgilisi Mehmet Gülyap ile arkadaşı Osman Balaban, genç kadını kendilerini ihbar etmesinden korktukları için kalbinden şişledikten sonra, benzin dökerek yaktıklarını itiraf etti. 
     
     16 GÖRÜŞME 
     Cinayet, cep telefonu görüşmelerinin takibi sonucunda aydınlatıldı. Anne Arzu Kaya’nın daha önce, kızının erkek arkadaşlarıyla birlikte kendisini eterle bayıltarak 20 bilezik ve 4 bin 200 euro parasını gasp ettiğini söylemesi üzerine, sekreterin arkadaşları takibe alındı. Soruşturmayı derinleştiren jandarma, genç kadınla kuyumcu atölyesinde çalışan Gülyap’ın 28 cep telefonu görüşmelerini inceledi. Gasp suçunun işlendiği gün ikilinin 16 kez görüştükleri saptandı. Bir başka kızla nişanlı olan Gülyap, gözaltına alındıktan sonra Hülya Kaya’yı 28 arkadaşı Balaban’ın 25 yardımıyla öldürdüğünü itiraf etti. 
     
     İLİŞKİM YOK’ 
     Gülyap, gönül ilişkisi olmadığını iddia ettiği Kaya’nın olaydan önce annesinin altınlarını çalma teklifinde bulunduğunu ve kendisinin de evlilik hazırlığı yaptığı için kabul ettiğini söyledi. Çaldıkları altın bilezikleri çalıştığı atölyede erittiğini anlatan Gülyap, "Gasp olayıyla ilgili polis beni gözaltına alıp bıraktıktan sonra Hülya’nın tavırları değişince, bizi ihbar etmesinden korktuğumuz için öldürdük" dedi. Zanlılar sevk edildikleri mahkemece tutuklanarak cezaevine gönderildi. 
     



 GÜNCEL 















</TEXT>
</DOC>
