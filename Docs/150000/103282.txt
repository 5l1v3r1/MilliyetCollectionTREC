<DOC>
<DOCNO> 103282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/bbas.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"BEKLE BENİ DETROIT" 
</HEADLINE>
<TEXT>

NBA’deki yeni temsilcimiz Mehmet Okur, Pistons formasıyla ilk pozunu MİLLİYET’e verirken, "Efsane bir takımdayım. NBA’ye adımı yazdırmak için mücadele edeceğim" açıklamasını yaptı 
     GÖKHAN TÜRE - DETROİT 

     Yuvam burası’ 
     12 Dev’in yeni NBA’lisi Mehmet Okur, Detroit’teki hazırlık kampında, yeni takımı Detroit Pistons’ın formasını MİLLİYET için giydi. Geçtiğimiz yıl, draft edildikten sonra bir yıl bekleyen ve sonunda Detroit ile iki yıllık sözleşmeye imzalayan yıldız oyuncu, "Artık yeni yuvam burası" dedi. Tofaş’ta parlayan, Efes Pilsen’de zirveye çıkan, soğukkanlılığı, çevikliği, ribaunt, blok ve müthiş üçlükleriyle bir anda NBA otoritelerinin dikkatini çeken 23 yaşındaki 2.10’luk Mehmet, NBA’deki hedefinin isim yapmak olduğunu belirtti. 
     
     Hido ile el ele’ 
     DETROIT Pistons’ta efsaneleşen Isiah Thomas ve Joe Dumars gibi isimlerinin yanına kendi adını da yazdırmaya kararlı olan Mehmet, yeni yuvasında verdiği ilk röportajında sözlerini şöyle sürdürdü "Hidayet, başarılarıyla Türk oyuncuların ufkunu genişletti ve önünü açtı. Ben de bu misyonu onunla birlikte devam ettirmek istiyorum. NBA’de bir Avrupalı olarak efsaneleşmek çok zor. Vlade Divac, ancak 20 yılda Dünya markası oldu. Ben de Hidayet ile birlikte Türk basketbolunu ABD’de en iyi şekilde temsil etmeye çalışacağım". 
     
     Türk derbisi’ 
     A Milli Takım ile bulunduğu Detroit’ten Türk basketbolseverlere mesaj göndermeyi de ihmal etmeyen Mehmet Okur, Hidayet için uykusuz geçen gecelerin, kendisinin de katılmasıyla uzayacağını söyledi. Dev oyuncumuz, "Artık, Türkiye’de geceleri uyanıp televizyon başına geçenler, Sacramento - Detroit maçlarını Türk derbisi’ gibi izleyecekler, büyük heyecan ve gurur duyacaklar. NBA’deki kalıcı olmak ve kısa zamanda Avrupa’dan gelen oyuncular arasında en iyisi olarak gösterilmek için elimden geleni yapacağım" diye konuştu. 
     
Devlere sıkıyönetimMotivasyon amacıyla basketbol Milli Takımı’nın, yatış-kalkış saatlerinden, telefonlarına kadar program getirildi 
     2002 Dünya Şampiyonası hazırlıklarını ABD’nin Detroit kentinde sürdüren A Milli Basketbol Takımı kampında sıkıyönetim’ ilan edildi. Motivasyon amacıyla oyuncuların yatış ve kalkış saatlerinden antrenman programına, telefon görüşmelerinden yemeklerine kadar alınan bir dizi tedbir, teknik ve idari kadro tarafından dünden itibaren uygulamaya konuldu. 
     SAAT farkı nedeniyle jet - lag yaşayan ve uyku düzensizliği çeken oyuncular, buna rağmen erken saatte kalkacak. Millilerimiz, akşam da antrenmandan sonra erkenden odalarına çekilecek. Telefon konuşmalarına da kısıtlama getirilirken, dış dünya ile bağlantılar asgariye indirilecek. Dinlenme saatleri haricinde otel dışına çıkılmayacak. Aynı tedbirler şampiyona boyunca da devam edecek. 
     
O benim oğlum’      NBA’in efsanevi isimlerinden Detroit Pistons Kulüp Başkanı Joe Dumars, Mehmet Okur’u oğlu gibi sevdiğini söyleyerek, "Onun başarılı olacağından hiç şüphem yok" dedi. Dumars futbolda da Hasan Şaş’a hayran olduğunu da söyledi. Bu arada iki yıllık sözleşme yapan Mehmet, ilk yıl için 1 milyon, ikinci yıl ise 1.1 milyon dolar alacak. 
     
Akagün de, Detroit’te      TÜRK basketboluna uzun yıllar antrenör olarak hizmet veren Faruk Akagün, şimdi de Detroit Pistons’ta baş istatistikçi görevini yürütüyor. Kısa süre önce geldiği ABD’nin Detroit kentinde Mehmet’in de yeni kulübü olan Detroit Pistons için Avrupa’da oyuncu takip edecek olan Akagün, "Burada bulunduğum sürece kendisine her türlü desteği vereceğim" diye konuştu. 
     
Çift idman      TAKIMIMIZ, Detroit’teki hazırlık sürecini günde çift idman yaparak devam ettiriyor. Detroit Pistons’ın antrenman salonunda gerçekleştirilen idmanlarda milli takımımız sabahları kondisyon, akşamları ise taktik ağırlıklı çalışmalar uyguluyor. Coach Aydın Örs, oyuncularının ABD’de iklim ve saat farkına yavaş yavaş ayak uyduracağını söyledi. 
     
Türk istilası      DÜNYA Basketbol Şampiyonası’nda seyirci rekoru kırılması beklenirken, organizatörler en büyük taraftar kitlesinin Türkler’den oluştuğunu açıkladı. Organizatörlerinden Bill Benner, bilet satışlarının 150 bine ulaştığını ve 200 bini aşmasını beklediklerini bildirdi, en büyük ilgiyi Türk seyircisinin gösterdiğini söyledi. Benner, "Türkiye’den çok büyük seyirci kitlesi katılıyor. Ben, yaklaşık 5 bin taraftarın geleceğini duydum. Dünya şampiyonasına katılacakları için Türkler çok sevinçliler" dedi. 
     



 SPOR 

























</TEXT>
</DOC>
