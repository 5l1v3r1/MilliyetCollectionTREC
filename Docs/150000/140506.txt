<DOC>
<DOCNO> 140506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sondun15.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin kaygısı Türk - Kürt savaşı 
</HEADLINE>
<TEXT>

     TBMM Cumartesi günü tezkereyi reddetti ve Türkiye'nin Kuzey Irak'a asker gönderme ihtimalinin de önü şimdilik kapandı. 
     Ancak ilginç bir şekilde kararın hemen ardından Kuzey Irak'taki Kürt gruplar "Türk askeri istemiyoruz" diye eylemlere başladı 
     Eylemler öylesine yolundan çıktı ve çirkin boyutlara ulaştı ki yakın bir zamana kadar her sıkıştıklarında Türkiye'den yardım isteyen Peşmergeler, suratlarında anlamsız gülümseme ile Türk bayrağını yakmaya başladı. 
     Türkiye'nin savaşa karşı tavrı netleşirken, savaşın içinde yeralmaya en az ABD kadar istekli görünün Kürt grupların tavırları akıllara soru işaretleri getirdi 
     "Kürtleri kim kışkırtıp kullanıyor " 
     
     ENDİŞELER ARTTI 

     İngiliz The Independent gazetesi, ABD'nin, olası bir Türk - Kürt savaşından endişe ettiğini yazdı. 
     Gazete, ABD'nin Saddam'a karşı kuzeyden cephe oluşturma planının, Kuzey Irak'taki Kürtler'in, ABD liderliğinde bile olsa, Türk askerlerinin bölgedeki müdahalesine direneceklerini açıklamasıyla krize girdiğini belirterek şu ifadeleri kullandı 
     "Washington Türkiye ile anlaşsa bile, savaşın ilk kurşununun iki müttefiği Kürtler'le Türkler arasında sıkılabileceği sorunuyla karşı karşıya. Beyaz Saray, gelecek hafta başlaması muhtemel savaşın Türkiye'nin kararı nedeniyle en az bir ay gecikeceğini kabul etti. ABD 4. Piyade Tümeni'nin teçhizatını taşıyan 10'dan fazla kargo gemisine henüz rota değiştirme emri verilmedi." 
     
</TEXT>
</DOC>
