<DOC>
<DOCNO> 102920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun34.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'deki Irak Büyükelçiliği'ni işgal eylemi... 
</HEADLINE>
<TEXT>

     Almanya'daki Irak Büyükelçiliği'ni işgal eylemi sırasında meydana gelen çatışma sırasında binanın dışında yaralanan 2 kişinin hastaneye kaldırıldığı bildirildi. 
     Yaklaşık 200 polisin binayı kuşattığı, ancak Irak hükümetinin izni olmadan müdahele edemediği belirtildi. 
     Büyükelçilik binasında rehin alınan kişiler arasında maslahatgüzar Şamir Muhammed'in de olduğu, eylemcilerin henüz hiçbir talepte bulunmadığı bildirildi. 
     Almanya'daki muhalif gruplardan ''Demokratik Irak Koalisyonu''nun temsilcisi Hans Branscheidt, Alman Haber Ajansı'na DPA yaptığı açıklamada, eylemi gerçekleştirenlerin muhtemelen BAAS partisinin eski üyeleri olduğunu ifade ederek, bu kişilerin, Irak Devlet Başkanı Saddam Hüseyin'in düşürülmesi konusunda yapılan müzakerelerde dikkate alınmadığını kaydetti. 
     Ortadoğu uzmanı Volker Perthes de, ''Almanya'nın Demokratik Irak Muhalefeti'' adında bir örgüt tanımadığını söyledi. 
     





</TEXT>
</DOC>
