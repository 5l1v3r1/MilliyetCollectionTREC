<DOC>
<DOCNO> 131234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko13.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün, olası Irak savaşına karşı birkaç ülkeden mali yardım istedi 
</HEADLINE>
<TEXT>

     Ürdün hükümeti, muhtemel Irak savaşı halinde uğrayacağı kayıpları telafi etmek üzere adını vermediği birkaç ülkeyle mali yardım istemek üzere bağlantı kurdu. 
     Ürdün Dışişleri Bakanı Marwan Muasher, resmi Haber Ajansı Petra'ya açıklamasında, uluslararası topluluğun Ürdün'ün talebini anlayışla karşıladığına inandıklarını söyledi. 
     Muasher, Irak'dan indirimli fiyatlardan petrol sevkiyatının kesilmesiyle petrol ithalatı faturasının yükselmesi dahil, muhtemel savaş halindeki kayıpları tahmin eden ayrıntılı belgenin hazırlandığını anlattı, fakat, daha başka ayrıntıya girmedi. 
     Ürdün Başbakanı Ali Abul-Ragheb hükümeti, Irak'da savaş halinde Ürdün'ün yıllık kaybını 1 milyar dolar olarak hesaplıyor. 
     Ürdün'ün en fazla ticaret yaptığı ülke olan olan Irak ile ticaret geçen yıl 700 milyon dolar oldu. Irak Ürdün'ün yıllık 700 milyon dolarlık petrol ihtiyacının tamanını karşılıyor, bunun yarısını tercihli, indirimli fiyatlardan yarısını da bedava veriyor. 
     





</TEXT>
</DOC>
