<DOC>
<DOCNO> 143019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/soneko07.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin toplam harcaması 200 katrilyona ulaştı... 
</HEADLINE>
<TEXT>

     Konsolide bütçe, mahalli idareler, döner sermayeli kuruluşlar, işsizlik sigortası fonu, sosyal güvenlik kuruluşları ve fon hesaplarını kapsayan genel devlet gelirlerinin, bu yıl 158 katrilyon liraya, giderlerinin ise 196.8 katrilyon liraya ulaşması bekleniyor. 
     Bütçe öngörülerine göre, 2003 yılında 2002 yılına göre toplam gelirlerde yüzde 36.9, toplam harcamada ise yüzde 29.7 oranında bir artış öngörülüyor. 
     Bu yıl toplam devlet gelirlerinin 95 katrilyon 429 trilyon lirasının vergilerden, 16 katrilyon 901 trilyon lirasının vergi dışı normal gelirler, 14 katrilyon 859 trilyon lirasının ise faktör gelirlerinden oluşması hedefleniyor. 
     Ayrıca, sosyal fonlardan 27 katrilyon 133 trilyon lira, özelleştirmeden de 3 katrilyon 717 trilyon lira tutarında gelir bekleniyor. 
     Böylece 2003 yılında, genel devlet gelirinin 158 katrilyon 39 ulaşması planlanıyor. 
     
     GİDERLER 
     Devletin 2003 yılında 64 katrilyon 442 trilyon lira tutarında cari harcama, 13 katrilyon 950 trilyon lira tutarında da yatırım harcaması yapması hedefleniyor. 
     118 katrilyon 469 trilyon liralık transfer harcaması ile birlikte genel devlet harcamaları toplamının 196 katrilyon 861 trilyon liraya ulaşacağı öngörülüyor. 
     Genel devletin faiz dışı harcamalar toplamı 129 katrilyon 415 trilyon lira olarak hesaplanırken, borçlanma gereği de 38 katrilyon 822 trilyon lira olarak belirlendi. 
     





</TEXT>
</DOC>
