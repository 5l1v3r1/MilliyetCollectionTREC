<DOC>
<DOCNO> 100939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun03.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Irak'a operasyona karşı çıkıyor. 
</HEADLINE>
<TEXT>

     ABD Savunma Bakanlığı Pentagon'un üst düzey danışmanlarından Ruchard Perle, ABD Başkanı George Bush'un, Irak'a harekat konusunda gerekirse tek başına hareket etmeye hazır olduğunu belirtti. 
     İngiltere'nin Daily Telegraph gazetesine bir makale yazan Perle, ''Onun Bush gerekirse tek başına hareket edeceğinden şüphem yok. Ancak, zamanı geldiğinde tek başına olmayacak'' diyerek, Bush'un İngiltere Başbakanı Tony Blair'in desteğini beklediğini ifade etti. 
     Perle, Irak Devlet Başkanı Saddam Hüseyin'in geçen hafta BM silah denetçilerinin yeniden Bağdat'a dönmelerine izin vermesinin, bu ülkeye saldırı kararını etkilemeyeceğini de ileri sürerek, ''Ne Bush, ne de Sayın Blair, Saddam'ın diplomatik hücumlarından etkilenmeyeceklerdir'' görüşünü savundu. 
     Öte yandan, İngiltere'de bu hafta yapılan bir kamuoyu araştırmasında halkın yüzde 52'si Irak'a operasyona karşı çıktı, yüzde 34'ü ise onay verdi. 
     Bu arada Times gazetesi, bugünkü sayısında, Blair'in lideri olduğu İşçi Partisi'nin yıllık toplantısında, İngiltere'nin Irak'a yönelik bir operasyona katılmasına karşı çıkacağı yönünde kuvvetli işaretler olduğunu yazdı. 
     





</TEXT>
</DOC>
