<DOC>
<DOCNO> 138234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo08.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Jokey Kulübü'nde Genel Kurul heyecanı... 
</HEADLINE>
<TEXT>

     Türkiye Jokey Kulübü'nün TJK olağan genel kurul toplantısı yarın başlayacak. 
     Veliefendi Hipodromu Şeref Salonu'nda gerçekleştirilecek ve 2 gün sürecek toplantıda, Ömer Faruk Girgin ile Ali Doğan Ünlü başkanlık için yarışacak. 
     Toplantının ilk gününde başkan adaylarının konuşacağı, murakıp ve haysiyet divanı üyelerinin seçiminin yapılacağı bildirildi. 
     Genel kurulun ikinci gününde ise üyeler, Türkiye Jokey Kulübü başkanını seçmek için oy kullanacak. 
     
     BAŞKAN ADAYLARININ LİSTELERİ 
     Başkanlık için Ali Doğan Ünlü ile şimdiki başkan Ömer Faruk Girgin yarışacak. 
     Adaylardan Ali Doğan Ünlü'nün listesinde Nusret Balkaroğlu, Prof.Dr.Kenan Binak, M. Kaya Erkkul, Arek Nişan Kuyumcuyan, Dr.Özkan İşgüden, M.Niyazi Polatyar bulunuyor. Ünlü'nün yedek üyeler listesinde ise Ateş Saltukoğlu, Semiral Bilbaşar, Fahri Narmanlı, Yalçın Batur ve Şerafettin Gedik gibi isimler yer alıyor. 
     Ömer Faruk Girgin'in yönetim kurulu listesi ise, Sadettin Atığ, Necmettin Eliyeşil, Bahadır Gödek, Behçet Homurlu, Gür Özbelge ve Hücum Tulgar'dan oluşurken, yedek üyeler listesinde Şükrü Dinçel, Zekeriya Aydın, Münci Giz, Nurettin Karaca ve Muzaffer Bozok gibi isimler bulunuyor. 
     





</TEXT>
</DOC>
