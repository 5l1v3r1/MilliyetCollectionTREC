<DOC>
<DOCNO> 115094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo15.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, İstanbul'a geldi... 
</HEADLINE>
<TEXT>

     Trabzonspor, Birinci Süper Futbol Ligi'nde yarın İstanbulspor ile yapacağı maç için İstanbul'a geldi. 
     Bordo-mavili futbolculardan Mehmet Yılmaz, Atatürk Havalimanı'nda yaptığı açıklamada, ligin son 2 haftasında alınan galibiyetlerin ardından takımda morallerin çok iyi olduğunu belirterek, ''İstanbulspor çok iyi bir ekip ama maçı kazanarak galibiyet serisini sürdürmek istiyoruz'' dedi. 
     Kaleci Metin Aktaş ise, İstanbulsopor'un kendilerine ters gelen bir ekip olduğunu ifade ederek, ''İstanbulspor karşısındaki sanssızlığımızı kırmaya geldik. İnşallah galip gelir ve 3 puanı alırız'' diye konuştu. 
     Bu arada teknik direktör Samet Aybaba'nın ise takımdan ayrı olarak daha önce İstanbul'a geldiği bildirildi. 
     Hazırlıklarını, yapacağı son idmanla tamamlayacak olan bordo-mavili ekibin İstanbulspor karşısına Petkoviç, Mehmet Kahraman, Erdinç, Erman Güraçar, Hasan, Aurelio, Hüseyin, Ali Şen, Serkan Kılıç, Mehmet Yılmaz ve Fatih muhtemel 11'iyle çıkması bekleniyor. 
     Trabzonspor'da, sakatlığı süren Lee Yong'un yanısıra, Serkan Özsoy, Oumar, Hakkı, Bushaj ve Muzaffer, maç kadrosunda bulunmuyor. 
     





</TEXT>
</DOC>
