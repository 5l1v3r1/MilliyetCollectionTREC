<DOC>
<DOCNO> 139041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/ekonomi/eko03.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi büyüdü ama iş yaratamadı 
</HEADLINE>
<TEXT>

2002’de işsizlik oranı yüzde 11.4’e çıktı. Eğitimli genç kadınlardaki işsizlik oranı ise yüzde 36.2 
     EKONOMİ SERVİSİ 

     Ekonomideki büyüme işsizliğe çare olamadı. Yüzde 6.5’lik büyümenin yakalandığı tahmin edilen 2002’de işsizlik oranı yüzde 11.4’e ulaştı. Bir yıl önceki işsizlik oranı yüzde 10.6’ydı. 
     2002’de 1 milyon 143 bin kişi işgücüne dahil olurken, ancak 842 bin kişi işe girebildi. Böylece işsiz sayısı 2 milyon 335 binden, 2 milyon 636 bine çıktı. 842 bin kişilik yeni istihdamın, 600 bini kırda yani tarımda sağlandı. Kentlerde ancak 200 bin kişi işe girebildi. Tarım dışında işsizlik oranı da yüzde 14.9’dan, yüzde 16.1’e çıktı. 
     Türkiye genelinde işsizlerin yüzde 18.1’ini 478 bin kişi işten çıkartılanlar, yüzde 21.2’sini 560 bin kişi ise ilk kez iş arayanlar oluşturdu. 
     En yüksek işsizlik oranı ise eğitimli gençlerde. Türkiye genelinde 2001 yılında yüzde 27 olan eğitimli gençler arasındaki işsizlik oranı ise geçen yıl yüzde 30’a ulaştı. Kentlerde ise eğitimli gençlerdeki işsizlik oranı bir önceki yıla göre erkeklerde yüzde 24.4’ten, yüzde 26.1’e, kadınlarda yüzde 32.0’den yüzde 36.2’ye yükseldi. 
     
     Sanayinin payı düştü 
     2002’nin son çeyreğinde toplam istihdam içerisinde tarım sektörünün payı yüzde 32.6’dan yüzde 33.5’e, hizmetler sektörünün payı yüzde 43.1’den yüzde 43.2’ye yükselirken, sanayi sektörünü payı yüzde 19.5’ten yüzde 18.9’a, inşaat sektörünün payı ise yüzde 4.8’den yüzde 4.3’e geriledi. 
     



 EKONOMİ 



















</TEXT>
</DOC>
