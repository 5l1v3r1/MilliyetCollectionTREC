<DOC>
<DOCNO> 123700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yazar/sazak.html </URL>
<DATE> 2002/12/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Beşiktaş fırtınası 
</HEADLINE>
<TEXT>

     Beşiktaş, UEFA’dan sonra ligde de fırtına gibi esiyor. Dinamo Kiev başarısının ardından Galatasaray derbisi de Beşiktaş’ın oldu. 
     Siyah beyazlılar, Ali Sami Yen’den yedi sezon sonra galibiyetle ayrıldılar. 1 0’lık sonuç Galatasaray’ın kendi sahasında 25 maçtır sürdürdüğü yenilmezlik unvanının da sonunu getirdi. Beşiktaş lig lideri. Lucescu’nun yönetiminde şampiyonluğa koşuyor. 
     100’üncü yılda BJK’nın ligi önde bitirmesi eski şampiyonluklara göre çok daha anlamlı olacak. Lig maratonunda daha sezonun ortasına bile gelmedik. Bu takım 7 yıldır şampiyonluk özlemiyle yanıp tutuşuyor. Yönetimler, antrenörler, futbolcular değişiyor, milyonlarca dolar harcanıyor. Tamam artık bu sezon Beşiktaş ipi göğüsler’, diye umulurken takımın kimyası’ bozuluyor. 
     Bilgili’nin kongre rüzgarıyla ettiği Şampiyon olamazsak beni İnönü’ye asın ’ sözleri unutulmadı. İtiraf edeyim, bu yıl da Beşiktaş’tan umutlu değildim. 
     Beşiktaş yönetimi, Fatih Terim’in dönüşünü fırsat bilerek Galatasaray’ı şampiyon yapan Romen çalıştırıcısı Mircea Lucescu’yu takımın başına getirmiş, Sergen, Pascal gibi eski yıldızları transfer etmişti. O zaman, 100’üncü yılda takımı bu kadro mu ateşleyecek ’ diye sormuştuk. Başarı niye Galatasaray’ın vazgeçtiklerinde aranıyordu 
     Dünkü maçta da gördük ki, Lucescu, Napolyon’un orduları misali Rusya steplerinde bozguna uğrayan kadroyu derleyip toparlamış, disipline’ etmiş. Galatasaray’ın kendi evinde maç vermeyen mağrur aslanları’nın önüne atarken, aklı hırsın önüne geçirmiş. Güven kazandırmış. 
     Derbinin aynı zamanda, Fatih Terim’le Lucescu arasında bir taktik savaşı’ şeklinde geçeceği belliydi. Bu futbolculardan çok antrenörlerin maçıydı. Ve soğuk savaş’ı kazanan Romen Hoca oldu. Lucescu’yu kutluyoruz. 
     Terim’in dört yıl lig şampiyonu yaptığı, UEFA kupası kazandırdığı Galatasaray’ı geçen yıl zor koşullarda başarıya ulaştırmakla iyi bir antrenör’ olduğunu kanıtlamıştı. 
     Beşiktaş’ta işi çok daha zor olmasına karşın, mütevazı’ kişiliğinin altında Luce’ye başarıyı getiren sabır ve emeği sergileyeceği ve takımı şampiyonluğa götürmeye çalışacağını’ görüyoruz. 
     Futbolculara kazanma ruhunu aşılamış. 
     Altay maçında Nouma’nın, Galatasaray maçında İlhan Mansız’ın yedek kulübesine alındılar diye sergiledikleri kabalığa karşın Lucescu, futbolcuları sevgiyle kucaklıyor. 
     Bu sevgiye en güzel karşılığı Galatasaray kulübü taraftarları açtıkları I love you Lucescu’ pankartlarıyla verdiler. 
     Galatasaraylı futbolculardaki hırçınlığı ve yenilginin faturasını hakeme kesen’ yönetimin tepkisini anlamak olanaksız. 
     Hasan Şaş penaltı’ diye hakeme attığı deparı maçta sergilese Galatasaray en azından beraberliği kurtarırdı 
     Beşiktaş’ı ve İbrahim’i kutluyoruz. 
     100’üncü yılda size şampiyonluk yakışır. 
     
     







Kamuoyu 


Futbol cinayeti 


Ortak tavır 


Brüksel’den bakınca işler güç ama... 


R. T. Erdoğan ve basketbol 


Kırgızistan’daki Türk öğrenciler tedirgin 


Heyecan dorukta... 


Bir ihtimal daha var... Ona da hazır olmak lazım 


Beşiktaş fırtınası 


İstanbul’un bayram sonrası gündemi 


TL 4 ayda yüzde 15 değer kazandı 


Tayyip Erdoğan’ın bayram evi 


</TEXT>
</DOC>
