<DOC>
<DOCNO> 143344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas11.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıseslere 2 yıl hapis 
</HEADLINE>
<TEXT>

     İSTANBUL Milliyet 

     Organizatör Hasan Bora’nın işyerinin kurşunlanması ve üç kişinin yaralanmasıyla ilgili yargılanan, aralarında sanatçı İbrahim Tatlıses’in oğlu Ahmet Salim Tatlıses ile kardeşi Hüseyin Tatlı’nın da bulunduğu dört sanık, 2 yıl 2 ay 20’şer gün hapis cezasına çarptırıldı. İstanbul 6. Asliye Ceza Mahkemesi’ndeki duruşmaya, tutuksuz sanıklar Tatlıses, Tatlı, Ahmet Kılıç, Bilal Balaban, Faruk Tuğlu ve Mehmet Ali Yiğit katılmadı. Hakim, sanıklardan Tatlıses, Tatlı, Kılıç ve Yiğit’i, "Korku ve panik yaratacak şekilde meskun mahalde ateş etmek" suçundan 2 yıl 2 ay 20’şer gün hapis cezasına çarptırdı. Mahkeme, aynı sanıklar hakkındaki "Adam yaralamak" suçuna ilişkin olarak da davanın beş yıl süreyle ertelenmesine karar verdi. 
     



 YAŞAM 



























</TEXT>
</DOC>
