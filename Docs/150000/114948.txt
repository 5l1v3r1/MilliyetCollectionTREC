<DOC>
<DOCNO> 114948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/ekonomi/eko08.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den aldığımız 1.3 milyar dolar yastık altında 
</HEADLINE>
<TEXT>

     EKONOMİ SERVİSİ 

     Devlet Bakanı Masum Türker, "IMF’den alınan 1.3 milyar doların bir kuruşuna bile dokunmadık. Bu herhangi bir savaş olasılığına karşı devletin yastık altı tedbiri" dedi. 
     İstanbul Yeminli Mali Müşavirler Odası’nın düzenlediği toplantıda konuşan Türker, faizlerin düşmesinin uyguladığı borçlanma stratejisinden kaynaklandığını belirtti. Yıl sonuna kadar en zorlu ödemenin dün yapıldığını hatırlatan Türker, "6 katrilyon lirayı aşan bir ödemeydi. Faizler yükseleceğine düştü. Biz hiç borçlanmasaydık bile o borcu ödeyecek devletin bu sefer yastık altında parası vardı" diye konuştu. 
     Devlet Bakanı Masum Türker, IMF ile yapılan dördüncü gözden geçirmenin tek yeni taahhüdünün Muhasebe Standartları Kurulu’nun oluşturulması olduğunu söyledi. 
     
     Son taahhüt muhasebede 
     Türker, Türkiye Sermaye Piyasası Aracı Kuruluşlar Birliği’nin toplantısında yaptığı konuşmada, Enron skandalından sonra IMF ve Dünya Bankası’nın muhasebe standartları konusunda hassas davrandığını dile getirerek, "Dokuz kişiden oluşan bu kurul kuruldu. Şu anda masası sandalyesi yok ama 2003’e kadar yasası çıkacak, 2004’e kadar da yeni muhasebe standartlarını oluşturacak" şeklinde konuştu. 
     
     Sıfırlamayı anlatacak 
     Türker, Türkiye’nin ihtiyacı olan tek şeyin enflasyon sıfırlaması olduğunu belirterek, "Sağ kalırsak çarşamba günü ASO’da bunu anlatacağım" dedi 
     



 EKONOMİ 


















</TEXT>
</DOC>
