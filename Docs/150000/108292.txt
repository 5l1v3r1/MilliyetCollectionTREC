<DOC>
<DOCNO> 108292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo02.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'in emektarı Patrick Ewing basketbolu bıraktı... 
</HEADLINE>
<TEXT>

     Amerikan Profesyonel Basketbol Ligi NBA'in duayeni Orlando Magic'in 40 yaşındaki oyuncusu Patrick Ewing basketbola veda etti. 
     NBA'de 17 sezon oynayarak rekora imza atan post mevkii oyuncusu Ewing, New York'ta düzenlediği basın toplantısında, veda kararının kendisi için çok zor olduğunu, çünkü hala basketbol oynayabilecek gücü bulunduğunu söyledi. 
     Basketbolu çok sevdiğini, bu spor sayesinde birçok dost ve bazı düşmanlar edindiğini söyleyen New Yorklu Ewing, herşeye rağmen hayatında yeni bir sayfa açmak istediğini belirtti. 
     11 kez NBA All-Star ve tüm zamanlarda NBA'in en iyi 50 oyuncusu seçilen Ewing, eskiden oynadığı New York Knicks takımına şampiyonluk getiremediği için de üzüntü duyduğunu ifade etti. 
     New York Knicks'in şimdiye kadarki en skorer oyuncusu Patrick Ewing'in basın toplantısına, Miami Heat'den Alonzo Mourning, eski Knicks oyuncuları Charles Oakley, Herb Williams ile Mark Jackson, şu an Knicks'de oynayan Knick Allan Houston, Knicks'in eski antrenörü Jeff Van Gundy katıldı. 
     





</TEXT>
</DOC>
