<DOC>
<DOCNO> 107087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/ekonomi/eko07.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurla 80 milyona uzlaşalım’ 
</HEADLINE>
<TEXT>

     Memur maaşlarına yapılacak seyyanen zamda uzlaşmaya yaklaşıldı. Bugün memur sendikaları ile bir araya gelecek olan Devlet Bakanı Mehmet Keçeciler, 80 milyon lira civarında bir rakamda uzlaşmaya yakın olduklarını söyledi. 
     Gazetecilerin sorularını yanıtlayan Keçeciler, alt komisyonun önceki gün toplandığını ve konuyu çözmek için büyük mesafe aldıklarını dile getirdi. Keçeciler, milletvekili aday listelerinin verilmesinin ardından Başbakan Bülent Ecevit’in başkanlığında yapılacak son toplantıda nihai kararın alınacağını söyledi ancak dün akşam bu toplantı gerçekleşmedi. Keçeciler, "Bir uzlaşma sağlanması yakın. Memurlarımızın kanunsuz eylemlere katılmamalarını özellikle rica ediyorum" dedi. 
     Kamu-Sen Başkanı Bircan Akyıldız ile görüşmek üzere Kamu - Sen Genel Merkezi’ne gelen Bakan Türker de memurlara, "Siyasi olaylar devreye girmeseydi bugün liderlerle toplanıp sizlere bu işin müjdesini verecektik" dedi. 
     
     Ecevit sizin için ayrılmadı’ 
     Türker, "Başbakan Ecevit’in çiftçilere yapılacak ödemeler ve memur zamları nedeniyle hükümetten ayrılmayı reddettiğini, programın sosyal ayağı için ülkeyi siyasi iradesiz bırakmak istemediğini söyledi. 
     
Dövizi sanal yükseltiyorlar’      Ziyaretinde ekonomi ile ilgili de bazı uyarılarda bulunan Türker, "Bazı spekülatif olaylar dövizi ve faizi sanal olarak yükseltiyor. Belli kesimlerin sanal olarak ekonomiyi büyütüp reel ekonomiyi gözardı etmelerine izin vermeyiz. Eskiden dövizin bastırıldığından sözedilirdi. Şimdi maalesef spekülatif olaylar dövizi, faizi sanal olarak yükseltiyor" dedi. 
     



 EKONOMİ 























</TEXT>
</DOC>
