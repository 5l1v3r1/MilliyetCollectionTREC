<DOC>
<DOCNO> 111772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yazar/guclu.html </URL>
<DATE> 2002/10/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Partilerin eğitim ve gençlik projeleri 
</HEADLINE>
<TEXT>

     Seçime sayılı günler kaldı. Ama hala havanda su dövülüyor. Ekonomide, dış politikada, tarımda, sanayide, eğitimde, sağlıkta kimin ne yapacağı hala belli değil. Siyasetin dışında konuşulan, tartışılan, ortaya proje koyan yok. 
     Diğer konular bir yana eğitime, çocuğa ve gençliğe yönelik olarak kim ne yapacak, artık öğrenmek istiyoruz. Şunun şurasında seçime 26 gün kaldı. 
     Tüm liderler eğitimi ve gençliği önemsediklerini zaman zaman dile getiriyorlar. Ama devamı yok. Ortaya bir proje koysunlar ki tartışalım. 
     Seçim meydanlarında uluorta söylenen sözleri ciddiye almıyoruz. Yok ama eğer sözlerinin arkasındaysalar onları da tartışalım. ÖSS kaldırılacakmış Tamam kaldırsınlar ama yerine nasıl bir sistem getirileceğini de söylesinler ki olurunu, olmazını tartışalım. 
     Üniversite sayısı 250’ye çıkacakmış. Keşke nasılını da söyleseler. Eğitim tamamen parasız olacakmış Tamam. Ama bunu hangi kaynaklardan karşılayacaklar gerçekten öğrenmek isteriz... 
     Ayak üstü söylenen vaatler arasında daha neler var neler. Ama parti programlarına bakıyorsunuz, yuvarlak birkaç cümle dışında fazla bir şey yok... 
     Oysa eğitimin ve gençliğin temel sorunları ortada. İvedilikle çözüm bekleyen konular onlar. Hangi konuda ne yapacaklar Yazsınlar bize yayımlayalım. İleride efendim biz sürekli söylüyoruz da yazan çizen yok mazeretinin arkasına sığınmasınlar. Hodri meydan Köşemiz kendilerine açık. Koysunlar projelerini ortaya, duyuralım. Ardından da iktidara geldiklerinde takipçileri olalım... 
     İşte çözüm bekleyen konulardan bazıları 

</TEXT>
</DOC>
