<DOC>
<DOCNO> 125771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/aspo.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
...VE ORTEGA GELMİYOR 
</HEADLINE>
<TEXT>

İstanbul’a dün döneceği açıklanan Arjantinli yıldız, tedavisi için 10 gün izin istedi, Fenerbahçe yönetimi de verdi 
     YUSUF KOBAL 

     Mesaj boşta kaldı 
     SARI-LACİVERTLİ Yönetim Kurulu’nun, dün geleceğini ve Trabzonspor maçında oynayacağını açıkladığı Ortega’nın 10 gün sonra İstanbul’da olacağı açıklandı. Ortega’nın, Arjantin’de yaptığı ve MİLLİYET’te yer alan "Türkiye’ye dönmek istemiyorum" açıklaması üzerine alarma geçen yönetim, ülkesindeki futbolcuya "Acil dön" mesajı yollamıştı. Ancak Arjantin Milli Takımı’nın raporu ve 10 günlük izin talebi dilekçesi dün kulübe ulaşınca bütün planlar alt üst oldu. 
     
     Tedavisi kesilir 
     ARJANTİNLİ doktorun "Tedavisi sürüyor. İyileşmesi için 10 güne ihtiyacı var. Türkiye’ye gelirse, tedavi kesintiye uğrar" raporunu Fenerbahçe’ye yollayan Ortega’nın menajeri, yıldız oyuncunun Türkiye’ye gelmesinin gereksiz olacağını da bildirdi. Bunun üzerine yönetim dün gerekli izni verdi ve "Ortega’nın sakatlığı ile ilgili tedavinin 10 gün uzayacağı ve bunun gerekli olduğu bildirilmiştir. Gelecek günlerdeki sağlığı açısından teknik heyetimizce de bu durum uygun bulunmuştur" açıklaması yapıldı. 
     
     Bilgiç zorda 
     ORTEGA’YI, Türkiye’ye bir günlüğüne de olsa Türkiye’ye getirmek için İspanya’ya giden Menajer Celalettin Bilgiç de zor durumda kaldı. Fenerbahçe yönetiminin, "Ortega’yı ikna edemediği için" tepkisini çeken Bilgiç, Garce’nin transferini de askıya aldı. Menajer, Ortega’nın Türkiye’ye mutlaka döneceğini belirtti. Ancak yönetimin, Ortega’nın durumundan etkileneceğini göz önünde bulundurarak, Celalettin Bilgiç’e yetki verdiği Garce transferinden vazgeçtiği bildirildi. 
     
Riskli sakatlık      MEHMET ÇİFTÇİ 

     Çokca rastlanıyor 
     ARJANTİN’DE tedavi olan Ortega’nın, tıp dilinde Pubalgida diye anlandırılan bir sakatlığı bulunduğu öğrenildi. Spor hastalıkları içersinde çokça rastlanan sakatlığın, uzun dönemde ve kasık bölgesindeki zayıflıkların zorlanmasının sonucunda oluştuğu bildirildi. 
     
     Özel idmanlar 
     ORTEGA’NIN bu sakatlığındaki ilerleme derecesinin incelenmesi sürerken, iltihaplanma nedeniyle oluşan sancının ileri derecede olması yüzünden, tedavisinin iki ay sürebileceği de ifade edildi. Arjantinli yıldızın çok özel idmanlar yapması gerektiği de belirtildi. 
     
Pubalgida nedir      SPORCULARDA rastlanan en sık ve ciddi problemlerden birisi de kasık ağrısıdır. Pubalgia, kasık ayrılması ya da Gilmore sendromu, kasık bölgesinde adeletendon birleşim yerinin ciddi şekilde zedelenmesidir. Çoğunlukla cerrahi olarak başarılı bir şekilde tedavi olurlar. Fazla yüklenme sonrası oluşur. Kasık bölgesinde ağrı vardır ve bu bazen makada doğru uzanır. Kronik hale gelebilir ve maçın ya da antremanın son 20 dakikasında ağrı artar. Sprint, koşma, Uzun top vurmalarda ağrı artar. Erken teşhis edildiğinde sonuçlar başarılıdır. 
PROF. DR. BURHAN USLU 

DARISI DOSTLAR BAŞINAYönetim, Ortega konusunda MİLLİYET kıratında bir gazeteyi yalanlamaktaki sürat ve becerisini, konunun üzerine gitmeye kullansaydı, 23 numaralı forma askıda kalmazdı 
     Milliyet'in görüşü 

     Ortega’nın İstanbul’a dönmek istemediği ve kendine takım aradığı haberimizi "yalan" olarak niteleyen Fenerbahçe yönetiminin "Trabzonspor maçında sahada" dediği Ortega yerine, Arjantin’den "raporu" geldi. 
     Ne yapalım şimdi .. Kızalım mı 
     Asla... Biz taraf değiliz ki .. 
     Sadece Fenerbahçe adına üzülebilir, belki bir özür bekleyebiliriz. 
     Eski kulübü River Plate Başkanı Aguiler’e "Fener çok karışık. Hiçbir şey istediğim gibi gitmedi" dediğini öğrendiğimizde, Ortega’ya da kızmamıştık. 
     Ortega’nın haksız olduğunu kim iddia edebildi ki 
     Haber milyonlarca Fenerbahçe taraftarını derinden ilgilendiren gerçek bir depremdi. "Acaba Fenerbahçe Yönetimi zor durumda mı kalacak" diye de duraksamamıştık. 
     Kıstasımız doğruluktu... Her haberde olduğu gibi. 
     Fenerbahçe yönetimi, Başkan Aziz Yıldırım’ın ağzından MİLLİYET kıratında bir gazeteyi yalanlamaktaki sürat ve becerisini, konunun üzerine gitmeye kullansaydı, belki de 23 numaralı forma Trabzon maçında gerçekten askıda kalmazdı. 
     Ve Fenerbahçe Yönetimi, MİLLİYET’e karşı bir kez daha mahcup durumda olmazdı. 
     Biz işimizi "doğru" yaptık. Darısı "dostlar" başına. 
     



 SPOR 


























</TEXT>
</DOC>
