<DOC>
<DOCNO> 126171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/temelkuran.html </URL>
<DATE> 2002/12/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kardeşim Ah, kardeşim türküler 
</HEADLINE>
<TEXT>

Canım kardeşim, içimizde çok fena bir efk r var. Efk r bizim memleketlidir, ne kadar kovsan da gitmez Sen bana sizin oralardan bir türkü söyle. Sen hele başla, ben ağlarım tam ağlanacak yerde... Kardeş Türküler’in "Hem v z" albümüne 
     Sustalı, bıçaklı gibi aşık olup yine de mıh gibi susan kadınlar... 
     Dizini, dünya omzuna yıkılmış gibi kırıp yere vuran kızıl-kara göğüslü adamlar... 
     İman tahtaları kilitlenir gibi çarpışıp hakikatli ve yumuşak yumruklu sarılanlar... 
     Simit arabalarının camında sevgilisi geliverecekmiş gibi saçını telaşla tarayan, uzun enseli, kimsesiz çocuklar... 
     Tren garlarında denkleriyle sonsuz yalnız bekleyen, geniş avuçlu, filtresiz ihtiyarlar... 
     Yalınayak kış çocuklarını görünce göğsümüzde ayaklanan deli eşkıyalar... Memeleri kabarmadan bir gecede yaşlanan, öbür gece ölüveren kızlar... 
     Bahtını radyoda nadiren çalan bir şarkıya bağlayan çocuklar... 
     Sessizce halden bilenler, şarkı çıkınca alevli karanfil yaprağı gibi sigara tüttürenler... 
     Kahrolmalar, mahvolmalar, yüzünde bir aşiret kurşuna dizilir gibi sessiz ağlamalar... Sonra çiçek dürbünü gibi dönüp hızla "Haydi " demeler, "İçelim, güzelleşelim " demeler. O kırık yanaklı, çürük gülmeler, dost dizini yumuşak dövmeler, kimseciklere haber etmeden sevmeler... Bunlar işte, hep bizim memleketlidirler 
     
Hem v z topraklar      "Devran döner Yol suyun öte yanına düşerse Ne gam O vakit sesler iki yakadan kucaklaşır Gölgeler selamlaşır " 
     Kardeş Türküler grubunun Kalan Müzik’ten çıkan "Hem v z" albümünde Manaki Mu türküsü çatlata çatlata Rumca giderken, çok eskiden bir kadın, içinin tam orasına değen sesiyle birden Türkçe söylüyor 
     
"Gölgeler selamlaşır "      İzmirlisin ya, biliyorsun, İzmir’de h l selamlaşır suyunun iki yakasından gölgeler. Dersim’de, Van’da, Diyarbakır’da, Maraş’ta, Elazığ’da hep gölgeler. Birbirini kırmış, boğmuş, yakmış, sevmiş, çok sevmiş gölgeler, türküler her söylendiğinde topraktan ağıp göğe, fırdolayı bulutların üzerinde selamlaşırlar. 
     Bu yüzden işte, albümdeki türküler Rumca, Türkçe, Ermenice, Kürtçe ve Çingene dilinde. Kardeş Türküler bu yüzden kendilerine bu kez "hem v z" demişler başka bir dilde "karşılıklı türkü söylemeler" ve "hep birlikte öten kuşlar" demek istemişler. Demişler. 
     Çünkü kuşlar bu toprakların üzerinde, bir dilin dağından öteki dilin ovasına, oradan öbürünün yaylasına bin yıllardır uçmaktalar. Kuşlar bu memlekette bu sebepten l l Çünkü kanatlarında çok mümkün ve hep zor mümkün ağır bir kardeşlik cümlesini taşımaktalar. 
     
Türkünün çekirdeği      "Ben kendimi aman Gülün dibinde buldum Kuru sevdaymış, sarardım soldum Aşk bir rüyaymış, kendime yordum." 
     Kardeş Türküler memleketin türkülerini söylüyorlar. Senin de bir yerine denk gelecektir, denk gelir. Çünkü yaşananlar toprağa siner. Sen bu toprakta doğarsın. Günahları ve sevapları bu toprağın, sen daha doğarken omurgana nakşolur, sana hakkedilir doğduğun toprakta senden önce yaşananlar. Bu yüzdendir işte, hiç bilmesen de bilirsin kardeşinin halinden. Bir türkü çalar, var olduğunu bilmediğin bir yaranın sancısını duyarsın. Aman Kardeşinin eti seninkiyle bir Anlarsın. Acırsın. 
     Herhalde bu yüzden kuşlar geçiyor türkülerin sözlerinin yazılı olduğu albüm kitapçığından... Kuşlar görmüşler olan biteni. Kuşlar geçer l l topraktan 
     Canım kardeşim, içimizde çok fena bir efk r var. Bizden önce işlenmiş günahlardan mı Bilmem. Havasından mı, suyundan mı Bilemem L l Bizden önce olmuşların kahrı, omurganın nakşı, geçmez kardeşim. Efk r bizim memleketlidir, ne kadar kovsan da gitmez Sen bana sizin oralardan bir türkü söyle. Dilinden bilmem bir sözcük bile, ama sen hele başla, ben ağlarım tam ağlanacak yerde. 
     Türkülerin çekirdeğinde çünkü, senin hep bildiğin, bilmeden bildiğin bir dil var. Öğrenmeden bildiğin bir efk r... Kardeşim, bu topraklarda, başka toprakların bilemeyeceği, çok kıymetli, ama çok kıymetli bir şey var. Bizde bir şey var kardeşim, bizde bir şey var Tutun ona, sıkı tutun. Biz geçeceğiz buralardan .. 
     Kardeşim Ah, kardeşim türküler Sen bize yolu göster. Bu defa da kalmasın işimiz gölgelere. Çünkü, biliyorsun ya sen de, efk rlı birer kardeştir türküler n 
     
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
