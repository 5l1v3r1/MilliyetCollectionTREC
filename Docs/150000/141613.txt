<DOC>
<DOCNO> 141613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yasam/ayas.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar barış için yürüdü 
</HEADLINE>
<TEXT>

Dünya Kadınlar Günü’nde meydanları bir gün için de olsa erkeklerden devralan kadınlar, önce savaşa karşı yürüdüler, sonra kendileri için... 
     ASLI ÖKTENER İstanbul 

     8 Mart Dünya Kadınlar Günü nedeniyle Çağlayan Abidei Hürriyet Meydanı’nda düzenlenen miting, açılan pankartlar, taşınan dövizler ve atılan sloganlarla, Savaşa Hayır’ gösterisine dönüştü. 
     Erkeklerin meydandan çıkması yolunda sık sık anonsların yapıldığı mitinge, iki binin üzerinde kadın katıldı. Kadınlar, geniş güvenlik önlemlerinin alındığı miting için sabah saat 09.00’dan itibaren meydanda toplandı. Kortej oluşturan kadınlar, saat 10.30’da AKP İstanbul İl Başkanlığı binası önünde beş dakika oturarak, Savaşa Hayır’ eylemi yaptı. 
     
     Travestiler de katıldı 
     ÖDP’liler, Kadın Araştırma Grubu üyeleri ve Feminist Kadın Çevresi, başlarına mor eşarplar bağlarken, ellerinde beyaz mendiller taşıdı. Emekçi Kadınlar Birliği üyeleri ise kırmızı fular ve bandanalarıyla dikkat çekti. Yaklaşık bir hafta önce oluşturulan Emekçi Kadınlar Birliği bandosu da mitingde görev yaptı. Travestilerin de yer aldığı alanda, Kadın Tavrını Geliştirme İnisiyatifi üyeleri, savaşı protesto amacıyla beş siyah kartondan tabut taşıdı. Temizlik İşçisi Kadınları Dayanışma Kooperatifi Girişimi üyeleri ise tencereleriyle alandaydı. 
     HADEP’li kadınlar Abdullah Öcalan lehine slogan attı. Kürsüden, anonslar önce Türkçe ardından da Kürtçe yapıldı. 
     
Dünya kadınları SAVAŞA HAYIR      Olası Irak savaşı, dün dünyanın dört bir yanında kutlanan 8 Mart Kadınlar Günü’ne de damgasını vurdu. Hemen hemen her ülkedeki etkinliklerde, kadın hakları savunucuları Savaşa hayır’ mesajı verdi. Filipinler’de ABD elçiliği önünde toplanan kalabalık, üstüne barış işareti işlenmiş sutyenlerini çıkararak ABD’nin Irak politikasını ve Filipinler hükümetinin Amerikan desteği ile ülkenin güneyindeki Müslüman gerillalara karşı gerçekleştirdiği askeri harek tı kadınca eleştirdi. Güney Kore’nin başkenti Seul’deki Moromia Parkı’nda 100’ü aşkın kadın savaş karşıtı pankartlarla protesto gösterisi yaptı. Avustralya’nın Sydney kentinde Kadınlar Günü için yürüyen bin kişi, Başbakan John Howard’ın savaşa desteğini kınadı. Singapur’da ise sanatçı Tony Soh’un 8 Mart için özel hazırladığı oyuncak bebek sergisi ilgi gördü. 
     
İşte il il, 8 Mart kutlamaları Siirt’te panzerler kadınlara su sıktı      Başta Diyarbakır, Mardin ve Siirt olmak üzere Doğu ve Güneydoğu’da düzenlenen etkinlikler savaş karşıtı gösteriye dönüştü. Siirt’te geniş güvenlik önlemleri altında HADEP il binası önünde toplanan yaklaşık bin kadın, basın açıklaması sonrası Türkçe ve Kürtçe Tecrite Hayır’, Tecrit insanlık suçudur’, Kadına ihanet, insana ihanettir’ sloganları attı. Kadınlar daha sonra Çakmak Mahallesi’ne doğru yürüdü. Sarı, kırmızı, yeşil eşarp sallayanların elindeki başörtüler toplandı. 
     URFA Süleymaniye Meydanı’nda toplanan kadınlar töre cinayetine kurban giden Sevda Gök’ü anarak meydana kırmızı güller attı. 
     MARDİN Kızıltepe’deki kutlamada yaklaşık 2 bin kişi Savaşa hayır’ dedi. 
     VAN Vali Mahmut Yılbaş Stadı’nda düzenlenen konserli kutlamayı yaklaşık 3 bin kişi izledi. Koma Yasmin müzik grubunun konserinde kadınlar, Kürtçe şarkılarla coştu. 
     MERSİN Kutlama mitinginde bazı kadınlar izdiham yüzünden baygınlık geçirdi. Silifke’de Çağdaş Yaşamı Destekleme Derneği üyeleri, cezaevine kuaför götürerek kadın mahk mların makyaj yapmalarını sağladı. 
     KONYA Nik hsız yaşayan 40 çift resmi nik h yaptı. 
     İZMİR ÖDP’li kadınlar Cumhuriyet Postanesi’nde 4 telgraf çekip, Cumhurbaşkanı ve Başbakan’dan ikinci tezkerenin Meclis’e gelmemesini istedi. 
     DENİZLİ Kadın Platformu’nun kutlamasında çoğu erkek 400 kişi İstiklal Caddesi’nde toplandı. Sivil toplum örgütleriyle CHP, İP, DEHAP, GP, STP ve ÖDP’liler kadınlara destek verip yürüyüşe katıldı. Yürüyüş öncesi polis, kadınlara karanfil dağıttı. 
     EDİRNE Kürtçe Yaşasın kardeşlik’ sloganları atıldı. Atatürk Anıtı’na çeşitli kadın dernekleri, siyasi partiler tarafından çelenk konularak saygı duruşunda bulunuldu. İstiklal Marşı sonrası Zübeyde Hanım’ın anıtı ziyaret edildi. Lüleburgaz’da kadınlardan çok erkekler vardı. 
     
İyi kızlar cennete ..’      İstanbul’daki mitingde İyi kızlar cennete, kötü kızlar her yere’, Kadınlar savaş istemiyor’, Kadınız, anayız, barıştan yanayız’ sloganları atıldı. Mitinge erkekler de katılınca, kadınlar sık sık, Erkekler lütfen meydanı boşaltın’ anonsu yaptı. Gençlerin bazıları Amerikan bayrağı yaktı. Türkçe ve Kürtçe barış sloganları atılan, türküler söylenen miting olaysız sona erdi. 
     
Yine gelirse tezkere Tayyip gitsin askere’      Ankara’da da, Dünya Kadınlar Günü’nde Abdi İpekçi Parkı’na akın eden yüzlerce kadın, renkli kıyafetler ve ezgiler eşliğinde attıkları sloganlarla barış ve ücretli doğum izni istedi. Barış İçin Kadın Platformu çatısı altında Kamu Emekçileri Sendikası Konfederasyonu, sivil toplum örgütleri ve siyasi partilerden, "Gelsin koca, gelsin paşa inadına isyan, inadına özgürlük" sloganlarıyla parka doğru yürüyen kadınları, polisler karşıladı. Teften trampete farklı müzik aletleri eşliğindeki halay ve danslarıyla cümbüşlü bir kutlama yapan kadınlar, "Kadınız, savaş istemiyoruz", "Bir daha gelirse tezkere, Tayyip gelsin askere" sloganlarıyla ABD’nin olası Irak operasyonunu protesto etti. Basın açıklamasının, Kürtçe olarak yeniden okunması ve DEHAP’lı kadınların, Leyla Zana afişleri taşıması dikkat çekti. n ANKARA Milliyet 
     
Dünya Kadınlar Günü mesajları      Cumhurbaşkanı Sezer Erkek sorumluluk alsın 
     Cumhurbaşkanı Ahmet Necdet Sezer, Dünya Kadınlar Günü nedeniyle bir mesaj yayımladı. Sezer, kadının yaşamın her alanında karşılaştığı sorunların çözümünde erkeklerin de sorumluluk üstlenmesi gerektiğinin altırnı çizdi ve mesajını, "Dünya kadınlarının toplum içindeki sorunlu varoluşunun, tarih sayfalarında kalacağı günün yakın olmasını umut ediyorum" sözleriyle bitirdi. 
     
     TBMM Başkanı Arınç Kadınlar siyasete girmeli 
     TBMM Başkanı Bülent Arınç da mesajında Cumhuriyet’in ilk yıllarında çıkarılan yasalara rağmen kadınların toplumsal, sosyal ve siyasal hayatta yeterince yer alamadıklarını vurguladı ve "Kadınlarımız siyasette daha fazla yer almalı, sesini daha fazla duyurma imk nı bulmalı, ülke yönetiminde de becerisini göstermelidir" dedi. 
     
     AKP Genel Başkanı Erdoğan Cinsel ayrım bitmeli 
     AKP lideri Tayyip Erdoğan ise adalet ve barış taleplerinin özellikle kadınlarca sahiplenilmesinin tesadüf olmadığını belirterek, "Kadınların yükselttiği ses karşılıksız kalmamalıdır" dedi. Erdoğan, "İlkel cinsiyet ayrımcılığının çağdaş dünyanın gündeminden düşmemiş olması bugün tüm insanlığın en büyük çelişkilerindendir. Kadın sorunları, öteki toplumsal ve hukuki sorunlar gibi bir çatışma, gerilim ve istismar alanında değil, uzlaşma ve adalet içinde çözülmelidir" dedi. 
     



 YAŞAM 















</TEXT>
</DOC>
