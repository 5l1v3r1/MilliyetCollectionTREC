<DOC>
<DOCNO> 116625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/ekonomi/eko03.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansman gideri düştü, k rlar arttı 
</HEADLINE>
<TEXT>

Yılın ilk dokuz aylık dönemini 756 milyon dolarlık net k rla kapatan borsadaki sanayi şirketleri toparlanıyor. Satışlarda hızlı bir artış olmamasına karşın, şirketlerin azalan finansman giderleriyle k ra geçtikleri görülüyor 
     Songül HATISARU 

     2001 yılının dokuz aylık döneminde 1 milyar 271 milyon dolar zararda olan 208 sanayi şirketinin net k rı 756 milyon dolara çıktı. Yüksek k rlılıkta faiz oranlarındaki düşüşe paralel azalan finansman giderleri rol oynadı. 2001 yılının dokuz aylık döneminde 5 milyar 70 milyon dolar olan finansman gideri 2002 yılının dokuz aylık döneminde yüzde 59.82 oranında azalma göstererek 2 milyar dolara düştü. 
     
     Toparlanıyorlar 
     Son iki yıl boyunca ekonomik krizin etkisiyle sanayi şirketleri dibe çakılmış ve rekor düzeyde zararlar açıklamıştı. Ancak bu yılın başında boy gösteren toparlanma eğilimi 9 aylık bilançolarda güçlendi. 
     Buna karşın dolar bazında k ra geçen şirketlerin net satışlarının, 2001 yılı 9 aylık dönemine göre sadece yüzde 7 arttığı görülüyor. 2002 yılı 9 aylık bilançolarda, kısa ve uzun vadeli borçlarda çok az artış olduğu görülmekle birlikte finansman giderlerinin yüzde 59 reel gerileme göstermesi k rlılık artışındaki en önemli etken oldu. 
     2001 yılının dokuz aylık döneminde 21 milyar 804 milyon 935 bin dolar olan net satışlar, 2002 yılının dokuz aylık döneminde 23 milyar 340 milyon 994 bin dolara yükseldi. 
     
     İç talep bekleniyor 
     Devlet İstatistik Enstitüsü DİE tarafından açıklanan aylık ihracat rakamlarında görülen istikrarlı artışa rağmen net satışların 2001 yılı kriz düzeyine yakın seyrediyor olması aslında oldukça ilginç. İhracatta yakalanan büyümenin büyük oranda fiyat kırma ve k r marjından feragat yoluyla gerçekleştiği görülüyor. 
     Buna karşın iç talepte henüz olumlu sinyallerin bir türlü alınamadığı söylenebilir. Şirketlerin iç talep eksikliğini düşük fiyatla yapılan ihracat yoluyla aşma çabasının daha bir süre devam edeceği söylenebilir. 
     
Özsermaye yüzde 43 yükseldi      208 sanayi şirketinin öz sermayelerindeki değişimi incelediğimizde ise dolar bazında 2001 yılına göre yüzde 43.92 oranında artış olduğunu görüyoruz. 
     2001 yılının dokuz aylık döneminde 4 milyar 571 milyon 214 bin dolar olan öz sermaye 2002 yılının dokuz aylık döneminde yüzde 43.92 oranında artış göstererek 6 milyar 578 milyon 863 bin dolara yükseldi. Halka açık şirketlerin, özsermeye büyümesi k rlardaki artıştan kaynaklandı. 
     
En yüksek k r enerji sektöründe      En yüksek k rı 153 milyon dolarla Çukurova Elektrik açıkladı. 2001 yılının dokuz aylık döneminde 246 milyon 836 bin dolar zararda olan Çukurova Elektrik, 2002 yılının dokuz aylık döneminde 153 milyon 947 bin dolar net k r açıkladı. 
     Çukurova Elektrik’i 140 milyon dolarlık net k r rakamı ile Turkcell izlerken, Arçelik 85 milyon dolar, Tüpraş 75 milyon dolar, Petrol Ofisi 71 milyon dolar net k r açıkladı. 
     
En fazla zarar otomotivde      En yüksek zararı Ford Otosan açıkladı. Şirketin 2001 yılının dokuz aylık döneminde 96 milyon dolar olan zararı, 2002 yılının dokuz aylık döneminde 107 milyon dolar olarak gerçekleşti. Ford Otosan’dan sonra zarar rekortmeni Ereğli oldu. Erdemir’in zarar etmesine rağmen 2001 yılının dokuz aylık dönemine göre, 2002 yılının dokuz aylık döneminde zararını azaltmayı başardı. Şirketin 2001 9’da 152 milyon dolar olan zararı 2002 yılında 81 milyon dolara geriledi. Erdemir’in zararının kur farklarından kaynaklandığı dikkat çekiyor. 2001 yılının 9 aylık dönemine göre 2002 yılının dokuz aylık döneminde Kardemir’in 77 milyon dolar olan zararının 62 milyon dolara gerilediği dikkat çekiyor. 
     
Aktifler yüzde 17 arttı      Toplam aktifleri yüzde 17.44 oranında artış gösteren sanayi şirketleri, 2001 yılında 18 milyar 123 milyon dolar olan kaynaklarını 21 milyar 284 milyon dolara yükselttiler. Kaynaklardaki artış şirketlerin sermayelerini güçlendirmeleri ve daha rahat borçlanabilmelerinden kaynaklandı. Borçlanma giderlerinin düşmesi firmaların rahat nefes almasını sağladı. 
     



 EKONOMİ 




















</TEXT>
</DOC>
