<DOC>
<DOCNO> 137152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sontur12.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanı'ndaki Free Shop'ların en önemli müşterisi Türkler... 
</HEADLINE>
<TEXT>

     Atatürk Havalimanı Dış Hatlar Terminali'nde yer alan ve ''Duty Free Shop'' olarak bilinen gümrük vergisiz satış mağazalarından geçen yıl yapılan alışverişin yüzde 45'i, Türk yolcular tarafından gerçekleştirildi. 
     İşletmesini Akfen-Tepe ve dünyanın önde gelen duty free operatörü Alman Gebrüder Heinemann ile ortaklığa sahip olan Unifree ile birlikte yürüten ATÜ Turizm İşletmeciliği A.Ş'den alınan bilgiye göre, mağazalardan alışveriş yapanların yarıya yakınını Türk yolcular oluşturuyor. 
     Türk yolculardan sonra en fazla alışverişi yüzde 21.37 ile Bağımsız Devletler Topluluğu vatandaşları yaparken, onları yüzde 6.41 ile Alman, yüzde 4.90 ile İngiliz, yüzde 3.59 ile Fransız, yüzde 3.39 ile Japon, yüzde 2.31 ile Uzakdoğu, yüzde 2 civarında da İtalyan ve İsrailli turistler izliyor. 
     Mağazalardan 2002'de satılan ürünlerin yüzde 27.11'i parfüm, yüzde 16.57'si sigara, yüzde 15.87'si içki, yüzde 11'i çikolata ve lokum, yüzde 9.77'si de kozmetik ve diğer ürünlerden oluşuyor. 
     





</TEXT>
</DOC>
