<DOC>
<DOCNO> 117947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yazar/guclu.html </URL>
<DATE> 2002/11/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSS, YÖK, AKP ve unutulan gençlik 
</HEADLINE>
<TEXT>

     Üniversiteler arası öğrenci seçme ve yerleştirme sınavı ÖSS için başvurular pazartesi günü başlıyor. Başvurular 25 Kasım’a kadar devam edecek. Aday sayısının bu sınav döneminde 2 milyona yaklaşması bekleniyor. 
     Her ne kadar ÖSS başvuruları başlamış ve kuralları açıklanmış olsa da AKP iktidarı döneminde üniversiteye giriş sisteminde önemli değişikliklerin yapılmasına kesin gözüyle bakılıyor. 
     Bugüne kadar diktatörce tavırları nedeniyle yüz binlerce öğrenciyi mağdur eden YÖK ve ÖSYM’nin AKP iktidarıyla başının fazlasıyla ağrıyacağı kesin. 
     Daha önceki iktidarların duyarsızlığı nedeniyle dayatmacı tutumundan hiç taviz vermeyen YÖK’ün önümüzdeki dönemde nasıl bir tutum içerisine gireceği merakla izleniyor. 
     Hükümet ile YÖK arasında türban konusunda açıktan açığa bir gerginliğin yaşanması beklenmiyor. Ama gizli kavga ÖSS konusunda yaşanacak. YÖK direnecek, hükümet bastıracak. Sonuçta mağdur olan yüz binlerce gencin desteği ile bu kavgayı hükümet kazanırsa hiç şaşırmamak gerekir. 
     ÖSS konusunda YÖK ve ÖSYM’nin yanlış bir tutum içerisinde olduğunu bu köşede defalarca dile getirdik. Ama siyasi idarenin acizliği nedeniyle YÖK diktatörlüğü bugüne kadar devam etti. Eğer tek başına iktidara gelen AKP de YÖK’ün bu keyfi tutumuna dur diyemezse artık söylenecek tek söz kalmaz... 
     YÖK Başkanı Gürüz’ün artık şapkasını önüne koyma zamanı geldi de geçiyor. Laik Cumhuriyet’i koruma çabalarıyla, eğitim öğretim konularını birbirinden ayırması gerekiyor. Eğer h l ben yaptım oldu mantığını sürdürürse haklı olduğu davalarda da yenik duruma düşer ki gönlümüz buna razı olmaz .. 
     ÖSS sürekli hata yapıyor. Artık bunun kabul edilmesi gerekiyor. ÖSYM Başkanı 6 Eylül’de ortaya çıktı ve yeni puanlama sistemini açıkladı. O açıklamada dikkat çeken en önemli nokta yabancı dil puanı hesaplanırken sözel derslerin hiç dikkate alınmamasıydı. Bunun bir hata olduğu konusunda defalarca yazı yazdık. Tek açıklama yapmadılar. Ama şimdi kılavuz ortaya çıktığında görüyoruz ki bu hatayı bir ölçüde gidermişler ve sözel ağırlıklı puanı 0.1 ile çarparak dil puanına eklemeye karar vermişler. Yapılan doğru ama eksik. Katsayı en az 0.3 olmalıydı... 
     YÖK ve ÖSYM, meslek liselerinden mezun olanların alanlarıyla ilgili fakültelere örneğin mühendisliklere girmeleri konusunda h l katı tutum içerisinde. Artık bu inatlarından vazgeçmeleri gerekiyor... 
     Yükseköğrenim yasaları bugüne kadar hep tepki yasaları olmuştur. Yine ortaya böyle bir tepki yasası çıkmaması için YÖK’ün gerekli düzenlemeleri siyasiler burnunu sokmadan kendisi yapması gerekiyor. Zaten YÖK içi muhalefet Gürüz’ü alaşağı edecek güce ulaşmak üzere. Cumhurbaşkanlığı kontenjanından seçilen üyelerden sonra Bakanlar Kurulu’nun seçeceği üyeler de bundan böyle başkanın güdümünde olmayacaktır. Umarız bu yeni dönemde üniversitelerin ve gençlerin hayati sorunları yine bir kenara itilip yeni bir kayıkçı kavgasına daha başlanmaz .. 
     Rektörler niye atanmıyor 
     15 üniversitede geçtiğimiz hafta seçim yapıldı ve Çankaya’ya bildirildi. Ama nedense atamalar bir türlü gerçekleşmiyor. Cumhurbaşkanı Sezer’in YÖK’ün tırpanlamasını içine sindiremediği kesin ama ne yapacaksa bir an önce yapmalı ki üniversitelerde çarklar dönmeye başlasın... 
     Özetin özeti Eğitim, ülkeyi derinden etkileyecek sıcak gelişmelere gebe. Dileğimiz sağduyunun hiç elden bırakılmaması .. 
     
     







Başbakanlık sorunu 


Hadi gelin gülelim hep beraber, kah kah kah... 


Irak ve Türkiye 


Akçakoca’nın itirazı 





CHP neden gümbür gümbür olmadı 


Baykal’dan Terim’e... 





Asr-ı ihanet 


ÖSS, YÖK, AKP ve unutulan gençlik 








Savaş olasılığı zayıflıyor 


İlk aşk mektubumun hazin sonu... 











Hükümetlerin başarı karnesi 


Ilımlı İslam senaryosu 


Evet yeni bir sol parti, hemen şimdi 





Anayasa nasıl değişir 





ABD’de pişer bize de düşer 


SPK, Tombala’ diyecek 


</TEXT>
</DOC>
