<DOC>
<DOCNO> 148125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko14.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Pakistan'ın 1 milyar dolarlık borcunu sildi... 
</HEADLINE>
<TEXT>

     ABD yönetimi Pakistan'ın 1 milyar dolarlık borcunu silerek, bu ülkenin ABD'ye olan borçlarını üçte bir azalttı. 
     Borç silmeye dair anlaşma, ABD'nin Pakistan Büyükelçisi Nancy Powel ve Ekonomik İşler Sekreteri Vakar Maud Khan tarafından imzalandı. 
     Anlaşmanın imza töreninde konuşan Amerikan Büyükelçisi Powel, 1 milyar dolarlık borç silmenin ABD Başkanı George W. Bush'un Pakistan Devlet Başkanı Pervez Müşerref'e geçen yıl verdiği sözün yerine getirilmesi olduğunu söyledi. 
     ABD ve Pakistan arasında daha önce imzalanan anlaşmayla, ABD'ye olan 2 milyar dolarlık borcun geri ödemesi resmi kalkınma kredileri ODA için 35 yıla ODA haricindekiler için de 23 yıla ertelendi. 
     Pakistan'ın brüt dış borçları toplamı şimdilerde 35.3 milyar dolar civarında. 
     





</TEXT>
</DOC>
