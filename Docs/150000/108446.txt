<DOC>
<DOCNO> 108446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/yilmaz.html </URL>
<DATE> 2002/09/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Test etme sırası Derviş’e gelmiş 
</HEADLINE>
<TEXT>

     Uzun zamandır böyle bir davet olmamıştı iş dünyasının tanınmış neredeyse tüm yüzleri Eczacıbaşı’nın 60. yıl kutlamaları için Lütfü Kırdar’ın bahçesindeydi. 
     Bahçeden, iç salona taşan davetliler yürüme bandında gibiydi, kimse yerinde duramıyor, bir tanıdıktan öbürüne konuyordu. 
     Yeni tuvaletleri, takıları, smokinleri hak eden bir iş dünyası gecesi nihayet olmuştu .. 
     Davetteki adılarım manşetten, spota doğru gidiyordu. 
     İlk karşılaştığım işadamı TÜSİAD eski Başkanı Erkut Yucaoğlu’ydu ve kalkınmada girişimcilerin eksikliğinden sözediyordu. 
     Tahmin ettiğim gibi kameraların aydınlattığı noktada, Eczacıbaşı Topluluğu Yönetim Kurulu Başkanı Bülent Eczacıbaşı’nın "Oy vererek desteklemekten başka ne yapabilirim" dediği, CHP İstanbul Milletvekili Adayı Kemal Derviş duruyordu. 
     
Lİste küskünleri      Derviş yanına yaklaştım "Sizinle ilgili yazılar yazıyorum ama hiç tanışmamıştım, ben falan, falan..." sözleri dökülüverdi içimden. 
     Derviş, Hasan Cemal’in kendisi ile ilgili koyduğu siyasi teşhisi bana paslayıp, "Siz de derin CHP’lisiniz" yorumu yaptı. 
     Öyle mi .. 
     Derviş, DSP’den kopan "9’lar" ın sosyal demokratlığını sınava çektiğini, ancak içlerinden birinin, Ertuğrul Kumcuoğlu MHP’ye gittiğini söyleyerek, test edenlerin kaypaklığından dem vurdu. 
     Bana yönelik "Derin CHP’li" yorumuna gelince doğru olabilir, sosyal demokratların tıkandığı Ankara’nın ötesine kadar gider 
     Cem Boyner ile "El mahkum oyumuz CHP’ye" röportajını yaptığım Malatya gezisinden beri görüşmemiştik, karşılaştık. 
     "Görüşünüz aynı mı" diye sordum, duraksamadan yanıtladı 
     "Bugün olsa aynı sözü söylemezdim. Ertuğrul Günay, Hurşit Güneş gibi CHP örgütünden destek alan lider adaylarını, listeye sokmadı. Bu tavır, demokratlıkla bağdaşmaz." 
     Benzer yorumu Boyner’in ve Derviş’in arkadaşı Güler Sabancı’dan da aldım Hurşit Güneş’e aktardım "Listelerde olmamanızdan dolayı Baykal’a küsenler var." 
     Güneş, "Barıştırırım onları" dediyse de, AKP’li koalisyona hazır. Bir başka hazır hoca da’ Asaf Savaş Akad .. 
     İSO eski Meclis Başkanı Ömer Dinçkök’ün bu aralar sesi çıkmıyor, sorayım dedim, "Oyunuz nereye " 
     Dinçkök, "45 gün var, her günümü bu konuyu düşünerek geçiremem. İziliyorum ama sandık günü karar vereceğim." 
     İşadamlarında bir endişeye tanık oldum Meclis’e yalnızca AKP, CHP ve MHP’nin girmesi üzerine senaryolar yazıyorlar. Merkezde boşluktan korkuyorlar ve o nedenle Tansu Çiller’e tepki gösterseler de, DYP bu havuzdan pay alabilir. 
     Lütfü Kırdar’da ortaya çıkan tablo Necmettin Erbakan, Mesut Yılmaz ve Bülent Ecevit’in çıkış noktaları farklı da olsa, siyasetten silinmesi yönünde mutabakat oluşmuş. Çiller ve Baykal’da değişimi ikinci bir erken seçime bırakıyorlar Tayyip Erdoğan’ı ise devlet hallediyor. 
     Davette sahne alan Sarah Brightman, beklediğimiz opera sanatçıları görünümünde değildi beline kadar uzanan buklelerin gölgelediği göğüs dekoltesi, bedenin hareketini dışa vuran seksi bir tuvalet. 
     Bu arada araştırdım, davetliler içinde Brightman’ı Petek Dinçöz’e benzetenlerin haksızlık ettiklerini buldum. Klasik müzik eğitim alan sanatçının, Grammy Müzik Ödülü bulunuyor ve CD’si 21 ülkede satılıyor. Bize de kimse yaranamıyor galiba.... 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
