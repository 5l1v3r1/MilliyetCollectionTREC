<DOC>
<DOCNO> 119605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/astro/index.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnek olan kazanır 
</HEADLINE>
<TEXT>

Merkür bugün Yay burcuna geçiyor. Ay ise Boğa'da bize sabırlı olmamızı önermekte. Özellikle akşam saatlerinde ortaya çıkabilecek ani gelişmelere karşı daha esnek olmalıyız. Koç'lar için maddi konularda ani değişiklikler gündeme gelebilir. Duygusal alanda da sakin ve tutarlı olmak gerekiyor. Boğa'lar kişisel konularda girişimlerde bulunabilirler. Bu arada sağlıklarına daha fazla özen göstermeliler. Parasal açıdan da kendilerini güvende hissedecekleri tercihler yapmak zorundalar. İkizler ise kararsızlıkları yüzünden seçim yapmakta zorlanabilirler. Bu arada elde olmayan nedenler onları beklemede bırakabilir. Yengeç'ler arkadaşlarla ilişkiler ve ortaklaşa çalışmalarda daha tutarlı olmalılar. Ani fikir değişikleri ileriye yönelik planlarını da altüst edebilir. Aslan'lar iş hayatında hareketli bir gündeler. Yeni sorumluluklar yüzünden kendilerini baskı altında hissedebilirler. Daha esnek olmaları gerekiyor. Başak'lar başkalarından çok şeyler öğrenebilecekleri bir gündeler. Eğitim, hareket ve zihinsel konularda başarı söz konusu. Terazi'ler ortaklaşa alanda daha dikkatli olmalı. Borç alacak konularında hızlı gelişmeler gündeme gelebilir. Bu arada sert tepkilerden de uzak kalmalılar. Akrep'ler de ortaklaşa konularda, evlilik ya da yakın ilişkilerde canlı bir gündeler. Yeni teklifler pek çok şeyi birden değiştirebilir. Yay'ların günlük işlerde daha planlı ve organize olmaları şart. Bu arada iş ortamında da yeni başlangıçlar söz konusu olacak. Oğlak'lar kendilerini gösterebilecekleri, olumlu şartlar altındalar. Yapacakları işlerden verim alabilecekler. Abartıya kaçmamalılar. Kova'nın yapıcı olması için sabırlı olması gerekiyor. Duygusal konularda, özellikle akşam saatlerinde daha fazla çaba ve soğukkanlılık göstermeleri gerekebilir. Balık'lar akıcı enerjiler altındalar. Yakın çevrelerindeki değişikliklerden yararlanacaklar. Bu arada yepyeni haberler onları harekete de geçirebilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
