<DOC>
<DOCNO> 139232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo31.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Türk hakemlerine görev... 
</HEADLINE>
<TEXT>

     UEFA Hakem Komitesi, FIFA kokartlı 3 hakeme uluslararası maçlarda görev verdi. 
     Futbol Federasyonu'ndan yapılan açıklamada, UEFA Hakem Komitesi'nin FIFA kokartlı Ali Aydın'ı 12. Avrupa Futbol Şampiyonası Eleme Grubu'nda Andorra-Estonya maçında, Mustafa Çulcu'nun ise Çek Cumhuriyeti-Avusturya ümit milli karşılaşmasında ve Kuddusi Müftüoğlu'nun da Fransa'nın Toulon kentinde düzenlenecek Ümit Milli Takımlar Festivali'nde görevlendirildiğini bildirdi. 
     Bu arada Andorra-Estonya maçında İsmail Köse ve M.Emre Eyisoy yan ve Kuddusi Müftüoğlu 4. hakem olarak görev alırken, Çek Cumhuriyeti-Avusturya karşılaşmasında da Bahattin Duran, Bülent Gökçü yan, Cüneyt Çakır da 4. hakem olarak görev yapacak. 
     





</TEXT>
</DOC>
