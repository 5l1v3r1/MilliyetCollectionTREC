<DOC>
<DOCNO> 100450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo03.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hata istemiyorum" 
</HEADLINE>
<TEXT>

Galatasaray Teknik Direktörü Fatih Terim, santrfor transferinde titiz adımlar attığını söyledi. Başarılı hoca, "Nuno, Benfica’ya gideceğini söylemişti. Chiesa’yı da kafanızdan silin" dedi 
     Adaylarımız var’ 
     GALATASARAY Teknik Direktörü Fatih Terim dün düzenlediği basın toplantısında gündemdeki konuları yanıtladı. Terim, yabancı transferinde seçici davrandıklarını dile getirip, "Hata yapmak istemiyoruz. Nuno Gomez ve Chiesa isimlerini gündeminizden çıkarın. Birçok oyuncuyla görüşmelerimiz var. Nuno Gomez zaten Benfica’ya gideceğini çok önceden söylüyordu. Chiesa’nın da birkaç ay daha sürecek sakatlığı var ve fiyatı çok yüksek" dedi. 
     
     Hakan evladımız’ 
     HAKAN Şükür’ün yuvaya dönmesiyle ilgili iddialar konusunda da başarılı hoca şunları söyledi "Hakan Şükür bizim evladımız. Galatasaray’a uzun yıllar hizmet verdi. Kendisi tedavisini Florya Metin Oktay Tesisleri’nde sürdürüyor. Bu da gayet doğal. Transferi konusunda benden bir talebi olmadı. Onunla bu konuyu hiç konuşmadık. Zaten henüz Parma ile ilişkilerini kesmiş değil. H l Parma’nın oyuncusu. Kimse de kimseye bedava oyuncu vermiyor. 
     
     Felsefe oturdu’ 
     HAZIRLIK maçlarında takımın felsefesinin yerine oturduğunu dile getiren Terim, adaptasyonun beklediğinden daha kısa sürede olduğunu vurguladı. Başarılı hoca, "Alan daraltmak isteyen ve çabuk oynayan bir Galatasaray’ımız var. Kadroda birçok yeni oyuncu var ve benim sistemimde oynamamış oyuncular da bulunuyor. Galatasaray hergün daha keyif verici bir hale gelecek. Şampiyonlar Ligi maçlarına kadar ideal Galatasaray’ın oluşacağına inanıyorum" yorumunu yaptı. 
     
Şaş göze geldi      ERHAN TELLİ 

     DÜNYA Kupası’nda yıldızı parlayan Hasan Şaş’ın dünkü antrenmanda sakatlanması, Samsunspor maçı öncesinde moralleri bozdu. Sabah çalışmasında Emre Aşık ile çarpışan Hasan Şaş acı içinde yere yığıldı. Vakit kaybetmeden hastaneye kaldırılan tecrübeli futbolcunun çekilen röntgenler sonucunda sağ el tarak kemiğinin kırıldığı tespit edildi ve eli alçıya alındı. 
     DAHA önce de aynı elinden ameliyat olan Hasan’ın 15 günde düzelebileceği bildirildi. Yıldız oyuncunun, Samsunspor maçında oynamak istediğini söylemesi üzerine, doktorların kırık bölgeyi özel bandajla korumaya almayı düşündüğü öğrenildi. Ancak yine de yıldız futbolcunun, Samsun sınavında oynayıp oynamaması, maç günü netlik kazanacak. 
     
Makaay’a zamDeportivo Başkanı Lendoiro, Galatasaraylı yöneticileri masaya davet etti, Hollandalı yıldızın fiyatını 18 milyon dolara yükseltti 
     MEHMET ÇİFTÇİ 

     GALATASARAY’IN Deportivo’nun Hollandalı golcüsüne talip olması İspanya’da gündemin birinci sırasına oturdu. İspanyol takımının dün yaptığı antrenmana yaklaşık 30’a yakın gazeteci akın ederken, basın toplantısı düzenleyen Başkan Lendoiro, Cim - Bom’a yeşil ışık yaktı. Deportivo Başkanı, "Galatasaray bu oyuncuyu almak istiyorsa, pazarlık 18 milyon dolardan başlar. Bu rakam aşağı mı iner, yukarı mı çıkar görüşmelerde belli olur" diye konuştu. 
     CORUNA gazeteleri, golcü futbolcunun Galatasaray’a satılmaması için kampanya başlatırken, Deportivo Teknik Direktörü İrureta, "Makaay dokunulmaz bir futbolcu değil. Eğer yönetimim onu gözden çıkarmışsa ben hayır demem" açıklamasını yaptı. Makaay ise, "Bu transfer hakkında kimseyle konuşmadım. Haberim olmadan benim geleceğimle ilgili bir takım girişimler yapılıyor. Deportivo şunu bilsin ki son kararı ben veririm" dedi. 
     
Müslim gönderiliyor      GALATASARAY, Samsun’dan transfer ettiği Müslim Can’ı gönderme kararı aldı. Terim’in isteği doğrultusunda kulüple ilişkisi kesilen Müslim’in yarısıra Faruk ve Erhan Namlı’nın da kiralanacağı açıklandı. Arnavut futbolcu Duro’nun durumunun ise yeni alınacak yabancılara bağlı olduğu belirtildi. Galatasaray dün yaptığı idmanla Samsunspor maçının hazırlıklarını sürdürdü. Özellikle çift kalede futbolcular oldukça hırslı gözüktü. 
     



 SPOR 
























</TEXT>
</DOC>
