<DOC>
<DOCNO> 112496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/ekonomi/eko07.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Söylentiler küçük yatırımcıyı vuruyor’ 
</HEADLINE>
<TEXT>

Özince, İş -Doğan ile Petrol Ofisi’nin birleşmesinde küçük yatırımcıyı koruyacak önlemlerin alınacağını söyledi 
     EKONOMİ SERVİSİ 

     İş - Doğan ile Petrol Ofisi birleşmesinin küçük yatırımcıyı mağdur edebileceğine ilişkin yorumları eleştiren İş Bankası Genel Müdürü Ersin Özince, "İş Bankası’nın ortak olduğu bir şeyde, küçük yatırımcının istismar edileceği söylenirse o zaman hiçbir sermayedarın inisiyatif kullanmasını mümkün kılmazsınız. Küçük yatırımcının menfaatleri açısından da çok sakıncalı’’ dedi. 
     Özince, TÜRMOB tarafından düzenlenen 17. Türkiye Muhasebe Kongresi’nde yaptığı konuşmanın ardından gazetecilerin sorularını yanıtlarken şöyle dedi 
     "Ülkemizde maalesef borsa manipülasyonları ve söylentileri zaman zaman geçmişte de olmuştur. Bunlardan küçük yatırımcının zarar gördüğü de bir vakıadır. Sadece müracaat aşamasında böyle bir yaklaşım çok sakıncalı. Belki orada küçük yatırımcıyı koruyacak birşeyler yapılacak. Diyelim ki küçük yatırımcıya çağrı mükellefiyeti getirilecek. Halbuki bu yayınlar üzerine fiyat düşmektedir. Böyle söylentiler yaparsanız bu küçük yatırımcının daha da zararına olur. Bunların nedeni serbest piyasa ekonomisinin ve onun organlarının otoritesinin sorumluluğunun yerine getirilemeyeceğine dair peşin yargılar." 
     
     Yeniden yapılandırma 
     Özince, İş Bankası’nın yeniden yapılanması konusunda da şunları söyledi 
     "İş Bankası’nın ayrışması söz konusu olduğunda da çok rahatlıkla Bunu neden yapıyorsunuz, gücü böldüğünüzde küçük yatırımcı zarar görecek diyenler olabilir. Her konuyu biraz daha sabırla ama Türkiye’de doğru düzgün müesseseler olduğunu düşünerek beklemek lazım. İş Bankası’nın yeniden yapılanmasında bazı şirketlerin halka arzı, bazı şirketlerin belki satılması, bazı şirketlerin birleştirilmesi gündeme gelebilir. Bunlar belli olduğunda halka açık şirketler kamuoyuna gerekli açıklamayı yaparlar." 
     
Sabah, 1 Numara ve ATV için 500 milyon dolarlık teklifAralarında Aydın Doğan’ın da bulunduğu konsorsiyum, Sabah, ATV ve 1 Numara Yayıncılık için BDDK’ya 500 milyon dolarlık teklif sundu 
     Sabah, Takvim, Yeni Asır, Pas, Fotomaç, Günaydın, Şok gazeteleri ile 1 Numara Dergi Grubu ve ATV televizyonu olarak tanınan televizyon yayın işletmesi için Bankacılık Düzenleme ve Denetleme Kurumu’na BDDK 500 milyon dolarlık bir teklif sunuldu. 
     Aralarında Aydın Doğan’ın da bulunduğu bir konsorsiyum tarafından sunulan teklif bu işletmeler ve komple baskı tesislerinin kapsıyor. Teklifte şu taahhütlere yer verildi 
     1 Teklifi veren konsorsiyum içerisinde Aydın Doğan’ın dolaylı ve direkt olarak payı yüzde 20’yi geçmeyecektir. 
     2 Bu teklifi destekleyecek gerekli bütün teminatlar verilecektir. 
     3 Teklif kapsamına giren yayın kuruluşlarının editoryal bağımsızlıkları korunacaktır. 
     4 Teklif kapsamındaki kuruluşlarda çalışan gazetecilerin hakları korunacak ve çalışanlarına her türlü güvenceler verilecektir. 
     5 Çalışanlara söz konusu şirketlerden yüzde 10 hisse verilecektir." 
     Teklifin, devletin uğradığı zararların sınırlandırılıp, durdurulması, söz konusu medya kuruluşlarının ve burada çalışanların güvence altına alınarak devamlarının sağlanması ve bunların yeniden ekonomiye kazandırılması amacıyla oluşturulduğu da kaydedildi. 
     Talip olunan medya kuruluşunun BDDK ile yaptığı kira sözleşmesiyle koruma zırhı sağladığına da dikkat çekilen teklifte, "Bu zırhın arkasına saklanan borçlu - sermayedarlar faiz - vergi vermedikleri için yüksek k r elde etmekte bunun karşılığında kamuya olan borçlarını ödemedikleri gibi eski alışkanlıklarını sürdürerek sektörümüze zarar vermektedirler. Talip olduğumuz medya şirketinin yönetimi, halen sizinle yaptıkları kira sözleşmesindeki kira bedeliyle kıyaslanamayacak kadar nakit girdisi elde etmektedirler" ifadesine yer verildi. 
     Söz konusu işletmelerin medya kuruluşu olması ve borçlarının sürekli büyümesi nedeniyle değer kaybetmekte olduğunu da dikkat çekilerek, "Bu değer kaybının önlenmesi amacıyla teklifimizin acilen değerlendirilmesini rica ederiz" denildi. 
     



 EKONOMİ 

















</TEXT>
</DOC>
