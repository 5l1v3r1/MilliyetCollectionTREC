<DOC>
<DOCNO> 127754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun19.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız polisi, Ladin resimli çakmak satan işportacıları sorguladı 
</HEADLINE>
<TEXT>

     Fransa'nın güneyinde yer alan Marsilya kentinde, üzerinde Usame Bin Ladin'in resimlerinin yer aldığı çakmakları satan 2 işportacı, polis tarafından gözaltına alınarak sorgulandıktan sonra serbest bırakıldı. 
     28 ve 32 yaşında olduğu belirlenen Cezayir kökenli işportacıların sattığı çakmakların üzerinde, Bin Ladin'in New York'taki terörist saldırıda yıkılan iki kuleyle birlikte yan yana resimleri yer alıyor. 
     Serbest bırakılan iki işportacı hakkında, ''daha önce yaşanmış şiddet olaylarını hatırlattığı' gerekçesiyle adli dava açılmasının beklendiği bildirildi. 
     Çok sayıda Kuzey Afrikalı göçmenin yaşadığı Marsilya, Fransa'da en fazla Müslümanın bulunduğu kentlerin başında geliyor. 
     





</TEXT>
</DOC>
