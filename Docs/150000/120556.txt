<DOC>
<DOCNO> 120556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/bbas.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRADAKİ GELSİN 
</HEADLINE>
<TEXT>

12 Dev Adam, 2003 Avrupa Şampiyonası Elemeleri’nde bu akşam İsviçre’yi konuk edecek. Ay-Yıldızlı ekibimiz galip geldiği taktirde finallere bir adım daha yaklaşacak 
     Saat 17.00’de başlayacak 
     A Milli Basketbol Takımımız, 2003 Avrupa Şampiyonası elemeleri A Grubu’ndaki yedinci maçında bugün İsviçre ile karşı karşıya gelecek. Millilerimiz, Abdi İpekçi Salonu’nda saat 17.00’de başlayacak olan maçta İsviçre’de açık farkla yendiği zayıf rakibini İstanbul’da da mağlup ederse, finallere gitmek için gerekli iki galibiyetten ilkine ulaşmış olacak. Karşılaşma, NTV’den naklen yayınlanacak. Bu arada iyileşmeyen Mirsad yine kadroya alınmadı. 
     
A GRUBU TAKIMLAR O G M A Y P Litvanya 6 5 1 563 432 11 TÜRKİYE 6 5 1 467 450 11 Ukrayna 6 4 2 488 470 10 Bulgaristan 6 3 3 531 521 9 İsviçre 6 1 5 395 477 7 Hollanda 6 0 6 433 527 6      
     
İsviçre’ye üstünüz      BASKETBOL Milli Takımımız, İsviçre ile bugüne kadar oynadığı 7 maçtan 6’sını kazandı. Rakibi ile ilk kez 8 Ekim 1949 tarihinde karşılaşan milliler, en farklı skorlu galibiyeti bu maçta elde etti, İtalya’nın Napoli kentinde düzenlenen Mairano Kupası’nda İsviçre’yi 23 sayı farkla 77 - 54 yendi. A Milli Takım, rakibi karşısında tek yenilgisini ise 15 Ekim 1953’te özel turnuva 59 - 54’lük skorla aldı. 
     
Örs kaybetmiyor      COACH Aydın Örs ile A Milli Takım kendi sahasında başarılı sonuçlar alıyor. Ay - Yıldızlı ekip Örs’ün yönetiminde Türkiye’de yaptığı 27 maçın 20’sini kazandı, yalnızca Yugoslavya’ya 3, Brezilya’ya 2, Litvanya ve Slovenya’ya da 1’er kez yenildi. 12 Dev Adam, Aydın Örs ile bugün 65. maçına çıkacak. Örs son iki yılda 38 galibiyet, 26 yenilgi aldı. 
     
Bayanlar Bulgaristan’da      29. Avrupa Bayanlar Basketbol Şampiyonası Yarı Final E Grubu’nda Türkiye, grubundaki 5. sınavında bugün deplasmanda Bulgaristan ile karşılaşacak. Pravets kentindeki maç saat 18.00’de başlayacak. Gruptaki 4 maçında 2 galibiyet, 2 yenilgi alan millilerimiz, ilk 2 içinde yer almak için Bulgaristan maçında mutlak galibiyeti hedefliyor. 
     



 SPOR 




























</TEXT>
</DOC>
