<DOC>
<DOCNO> 137438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/spor/spo00.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR ANALİZ 
</HEADLINE>
<TEXT>
MACERA BİTMEDİ 
İnönü’de karnavaldan endişeye dönüşen oyun, Bursa’da mesaj dolu üç takla, Ankara’da yine mutlu son ve 11 takımı rahatsız eden düşme tehlikesi, daha çok şey yaşanacağının göstergesi 
     TAMER BAĞLAN 

     Daha ilk çeyrek tamamlanmadan skor 2-0 olmuş, Beşiktaşlılar için maç bitmişti İnönü Stadı’nda Sağdan, soldan, göbekten, ikiye birlerle, ortalarla ve pozisyon üstüne pozisyonla şov yapıyordu Siyah-Beyazlılar İstanbulspor karşısında. Tribünlerdeki onbinler, televizyonların karşısındaki Beşiktaşlı milyonlar coşku içinde, 28 resmi maçtır yenilmeyen Kartalları’nın Perşembe akşamı Slavya Prag deplasmanında ne yapacağını düşünmeye başlamıştı bile... 
     Taraftarlar neyse de, kulübedekilerin de aynı şekilde düşünmesi, henüz bitmemiş maçın son anlarını Beşiktaşlılar’a zehir etti. Aykut Kocaman’ın tecrübeli, sistemli ve de disiplinli İstanbulspor’unun baskısıyla karnaval coşkusu yerini ıstıraba terketti. Neyse ki, Sergen tecrübesiyle imdada yetişti. Baktı ki, artık futbolla dolu her dakika kendileri için tehlike arz ediyor, duruma müdahale etti. Oyunu soğuttu, dikkatleri başka yöne çekti, iş bitti... 
     Son 11 maçta Fenerbahçe ve Beşiktaş beraberlikleri ve 9 galibiyet. Son 5 maçta atılan 20 gol ve toplanan 15 puan. İşte Gençlerbirliği’nin, şampiyonluk mücadelesi veren diğer iki rakibini endişeye sevk eden son dönem istatistikleri. "Gençler, bu kez oldukça zorlanmış" diyenlere sormak gerek, "Bu sezon kaç takım Diyarbakırspor’u rahat geçti ". 
     Baliç ve Revivolu Galatasaray’dan dokuz kişilik mücadele bekleyip, daha doğrusu umudedip, bu uğurda cümleler sarfedenler, henüz ilk maçta nefes darlığı geçirdiler. Xavier, Lukunku ve Revivolu bilinmeyen, merak edilen Cimbom, Bursa’da taraftarlarının şüphelerini giderdi. Sarı - Kırmızılılar’ın 4 gol, 3 taklalı şovu en çok Kadıköy yakasında hissedildi... 
     Üç haftalık suskunluğunu Altay farkıyla gideren Trabzonspor ise, ilk sıralar için yeniden ümitlendi. Aybaba’nın, gençler ve dinçlerle yol almayı sevdiğini biz zaten biliyorduk. O, bilmeyen ya da bilip de bilmezlikten gelenlere, 19 yaşındaki Tayfun’a 90 dakika yer vererek bir selam daha gönderdi... 
     Bitiş çizgisine 14 adım kala, Beşiktaş’tan Malatyaspor’a, ilk 7 takımın ya şampiyonluk ya da Avrupa kupaları derdi. Onlar ve geride kalan 11 takımı düşününce aklımıza ister istemez, "Kasap et, koyun can derdinde" deyişi geldi. Bakmayın, puan cetvelindeki tek haneli sıra numaralarına. Ne dört haftadır kesesinden yiyen Ankaragücü rahat ne de UEFA’da çeyrek final düşleyen Denizli... 
     Diyarbakırspor’daki maddi sorunlar şimdilik mangal yürekli futbolcularla aşılıyor ancak, daha çok işi var hem onların hem de en az onlar kadar sorunlarla boğuşan alttaki takımların. Az, buz değil Çift haneli sıra numaralarıyla ardarda dizilmiş 9 takım. Üstelik beşi bir yerde, puan puana. Siz, siz olun geçen sezonu da hatırlayarak, sakın düşmüş muamelesi yapmayın Kocaelispor’a... 
     
     HAFTANIN PORTRESİ 
     Gökdeniz Trabzonspor 
     Altay önünde keyfine doyum olmayan bir futbol oynadı. Müthiş tekniği, bitmeyen enerjisi, tilki gibi kurnaz sprintleriyle taraflı tarafsız herkesi büyüledi. Artık çıraklık dönemini bitirdi, ustalığa terfi etti. Trabzonspor’un sahadaki beyniydi. Hem attı, hem attırdı, haftanın gerçek kahramanıydı. 
     
     HAFTANIN KARMASI 
     Fevzi Samsun 
     Hacı Arif Elazığ 
     Şenol Göztepe 
     Xavier G.Saray 
     Pancu Beşiktaş 
     Ali Şen Trabzon 
     Abdullah Fenerbahçe 
     Duro Malatya 
     Serkan G.Birliği 
     Gökdeniz Trabzon 
     Revivo G.Saray 
     
     HAFTANIN TAKIMI 
     GALATASARAY Şampiyonluk yolunda önemli bir virajı hem kazasız atlattı, hem de farklı bir galibiyetle moral topladı. Özellikle ikinci yarıdaki futboluyla ilerki haftalar için taraftarlarına güven aşıladı. 
     
     HAFTANIN HOCASI 
     Fatih TERİM Bursaspor deplasmanında hiç tereddüt etmeden dört yeni transferini de sahaya sürdü. İlk yarıda zorlanan takımını çabuk çözdü, yerinde müdahalelerle rakibin gardını düşürdü. Müthiş tecrübesini bir kez daha ortaya döktü. 
     
     HAFTANIN HAKEMİ 
     Kazım ERÇAKIR Zorluk derecesi yüksek Samsunspor - Kocaelispor maçını başarıyla yönetti. Tartışma yaratacak kararlardan uzak durdu, oyunu iyi okudu. Gerilim dolu müsabakayı tek bir sarı kartla tamamlaması en olumlu yönüydü. 
     
GOL KRALLIĞI Futbolcu Takım Maç Gol Okan Bursaspor 20 14 Viola Gaziantepspor 18 11 Youla Gençlerbirliği 17 10 Washington Fenerbahçe 12 9      
     
GOL PASI Futbolcu Takım Maç Gol Pası Timuçin Malatyaspor 19 10 Ortega Fenerbahçe 14 8 Murat Bursaspor 16 7 Serhat Fenerbahçe 19 7      
     
ALTIN ELDİVEN Futbolcu Takım Maç Gol Cordoba Beşiktaş 18 9 Rüştü Fenerbahçe 14 13 Heinen Denizlispor 17 15 Petkoviç Trabzonspor 20 16      
     
     KART CEZALILAR 
     Kırmızı kart Adem Ankaragücü , Sergen Beşiktaş , Glauber Bursaspor , Roberto Elazığspor 
     Sarı kart İbrahim Adanaspor , Cem Beceren, Hacı Arif Elazığspor , Abdullah, Kemal Fenerbahçe , Saffet, Musa, Cenk İstanbulspor 
     
     HAFTANIN SONUÇLARI 
     Beşiktaş - İst.Spor 2-1 
     İlhan Dk. 2, A.Dursun Dk. 11, 
     Selçuk Dk. 68 
     Bursa - Galatasaray 0-4 
     Ü.Davala Dk. 6, Revivo Dk. 51, 58 ve 82 
     F.Bahçe - Gaziantep 2-0 
     Johnson Dk. 3, Tuncay Dk. 41 
     G.Birliği - D.Bakır 3-1 
     Serkan Dk. 31, Saffet Dk. 53, 
     Veysel Dk. 78, A.Hassan Dk. 89 
     Altay - Trabzon 1-4 
     Mehmet Yılmaz Dk. 35, Gökdeniz Dk. 44, Ali Şen Dk. 47, Oktay Dk. 67, 
     Sommers Dk. 89 
     Samsun - Kocaeli 1-0 
     Ertuğrul Dk. 83 
     Adana - Göztepe 1-2 
     İlhan Şahin Dk. 9 pen., 64 pen., 
     Necati Dk. 81 
     Malatya - Denizli 2-1 
     İlyas Dk. 31, Duro Dk. 32, Fazlı Dk. 90 3 
     Elazığ - Ankaragücü 1-0 
     Ze Roberto Dk. 28 
     
     HAFTANIN MAÇLARI 
     Perşembe 20.00 Slavia Prag - Beşiktaş, 23.00 Porto - Denizli, Cumartesi 13.30 Kocaeli - Bursa, Göztepe - Gençlerbirliği, Trabzon - Adana, 19.00 Galatasaray - Malatya, Pazar 13.30 Gaziantep - Elazığ, Ankaragücü - Altay, İstanbul - Samsun, 16.30 Diyarbakır - Beşiktaş, 19.00 Denizli - Fenerbahçe 
     
     ALKIŞ ALANLAR 
     Hocam, yola devam 
     Samet Aybaba ile sezon başında radikal kararlar alan, adeta kabuk değiştiren Trabzonspor ektiğini yavaş yavaş biçmeye başladı. Yönetimin özverili temposu, takımın gençleşen kadrosu Bordo - Mavili kulübü, rakiplerine korku salan o eski kimliğine adım adım yaklaştırıyor. Türk Futbolu’nun güçlü bir Trabzonspor’a her zaman ihtiyacı bulunuyor. O yüzden Samet hocanın zaman zaman sıkıntılar çekse de çizdiği yoldan dönmemesini diliyoruz. Gelecek yıl çok daha müthiş bir takım izleyeceğimizi umuyoruz. 
     
     KARA TAHTA 
     Bu nasıl ceza 
     Futbol Federasyonu, Malatyaspor’a seyircisiz oynama cezası veriyor, şeref tribününün olduğu bölümde iğne atsan yere düşmüyor. Belki binden fazla kişi takımlarını hem de meşalelerle destekliyor. Bu işe bir yetkili de çıkıp dur demiyor. Bütün yöneticileri toplasanız, üst düzey yetkilileri de hesaba katsanız, 50 kişiyi geçmemesi gereken tribünde bu insanların neden bulunduğunu kimse sorgulamıyor. Eee burası Türkiye, böyle cezaya da can kurban 
     
     HAFTANIN SÖZÜ 
     Aziz Yıldırım, Benhur’u beğenmemiş. Nasıl olur. Bütün Dünya hayran kaldı. 11 Oscar aldı. 
     Fenerbahçe eski başkanı 
     Ali Şen 
     



 SPOR 























</TEXT>
</DOC>
