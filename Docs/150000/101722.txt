<DOC>
<DOCNO> 101722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/dunya/adun.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzsüz katil özür diledi 
</HEADLINE>
<TEXT>

Türk diplomatlar Haluk Sipahioğlu ile Çetin Görgü’yü öldürüp, Deniz Bölükbaşı’ya da bombalı saldırı düzenleyen 17 Kasım cellatı Savvas Ksiros Kurbanlardan özür diliyorum’ dedi 
     YORGO KIRBAKİ Atina 

     17 Kasım terör örgütü üyesi "Mihalis" kod adlı Savvas Ksiros, 1994’te Türk diplomat Ömer Haluk Sipahioğlu’nu 45 kalibrelik tabanca ile 3 - 4 kez ateş ederek öldürdüğünü itiraf ettikten sonra kurbanlardan özür diledi. Ksiros, 28 sayfalık ifadesinde Türk diplomatları nasıl öldürdüklerini ayrıntılarıyla anlattı. 
     Savvas Ksiros, 1991’de şehit edilen Çetin Görgü’nün ise 1.5 aydır aranmakta olan "Lukas" kod adlı terörist Dimitrios Kufodinas tarafından öldürüldüğünü söyledi. 
     
     3 saldırıda da vardı 
     Geçen 29 Haziran’da bir denizcilik şirketine yerleştirmeye çalıştığı saatli bombanın erken patlaması sonucu yaralanarak yakalanan, ardından da itirafları ile örgütün 14 üyesinin yakalanmasına yol açan 40 yaşındaki Savvas Ksiros, 17 Kasım’ın Türklere karşı gerçekleştirdiği 3 saldırıda da yer aldığını söyledi. 
     Ksiros 1988 - 2002 arasında 46 eylemde yer aldığını itiraf ettiği ifadesinin sonunda "Kendimi 17 Kasım’ın üyesi değil kurbanı sayıyorum. 17 Kasım’ın kurbanlarının yakınlarından özür diliyorum. Adaletin hoşgörüsüne sığınıyorum" dedi. 
     
     DENİZ BÖLÜKBAŞI’YA SALDIRI 
     "16 Temmuz 1991’de Atina’nın Paleon Psihiko semtindeki bombalı saldırıda Türk elçilik müsteşarı Deniz Bölükbaşı, idari ataşe Nilgün Keçeci ve şoför Adil Yıldırım’ı hedef aldık. Eylemde ben, Dimitrios Kufondinas ve Vasilios Corcatos yakalandı ve eylemde yer aldığını itiraf etti yer aldık. Türk diplomatın izlediği güzergah üzerinde içi bomba yüklü bir otomobili park ettik. Türk diplomatın otomobili bomba yüklü otomobilin yanından geçerken uzaktan kumanda ile ateşledik. Hafif yaralanmalar oldu Bölükbaşı ağır yaralanmıştı . Biz patlama anında az ötede bir otobüs durağında çalınmış bir otomobilin içinde bekliyorduk ve hemen kaçtık." 
     
     HALUK SİPAHİOĞLU CİNAYETİ 
     "Eylemi 4 Temmuz 1994’te Paleon Faliron semtinde düzenledik. Eylemde ben, Dimitrios Kufondinas halen aranıyor ve Sotiris Kondilis yakalandı ve eyleme katıldığını itiraf etti yer aldık. Türk diplomata 45 kalibrelik tabanca ile 3 - 4 kez ateş ettim." 
     
     ÇETİN GÖRGÜ CİNAYETİ 
     "7 Ekim 1991’te Pangrati semtinde pusu kurduk. Eyleme ben, Kufodinas ve bir kişi daha katıldı. Otomobiline bindiği bir sırada Kufondinas yaklaşıp 45’lik tabanca ile ateş edip Görgü’yü öldürdü. Sonra otomobile binip kaçtık." 
     



 DÜNYA 










</TEXT>
</DOC>
