<DOC>
<DOCNO> 114625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun06.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO'nun Irak'taki rolü BM kararına bağlı 
</HEADLINE>
<TEXT>

     NATO Genel Sekreteri George Robertson, BM Güvenlik Konseyi'nin Irak ile ilgili alacağı kararın ardından NATO'nun bu karar doğrultusunda rolünü belirleyeceğini söyledi. 
     ABD'nin başkenti Washington'da, Brookings Institution adlı stratejik araştırmalar enstitüsünde konuşma yapan Robertson, "BM izlenecek yolu gösterdiğinde, NATO Irak konusunda kendi rolünün ne olacağına karar verecek" dedi. 
     BM Güvenlik Konseyi'nin daimi üyeleri dün akşam ABD'nin "gözden geçirilmiş" karar taslağını görüşmek üzere ikinci kez toplandı, ancak toplantının ardından karar alınıp alınmadığı konusunda açıklama yapılmadı. 
     ABD'nin BM nezdindeki Daimi Temsilcisi Büyükelçi John Negroponte, "Bu temaslar olası bir vetonun ortadan kaldırılmasına yönelik" diye konuştu. 
     Bir diplomat da, bir günde yapılan iki toplantıda, ABD'nin daimi üyeler Çin, Rusya ve Fransa'nın yanı sıra İngiltere'nin dikkati çektiği noktaları not aldığını, ilk toplantıda operasyonel paragrafların incelendiğini, ikincide de gerekçeyle ilgili paragrafların ele alındığını söyledi. 
     





</TEXT>
</DOC>
