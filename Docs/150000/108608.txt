<DOC>
<DOCNO> 108608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/spo05.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
GURURUMUZ DENİZLİ 2-0 
</HEADLINE>
<TEXT>

Yeşil - Siyahlı takım, UEFA Kupası’ndaki tek galibiyetimizi kazandırdı, Fransız Lorient karşısında Mustafa Özkan’ın biri penaltıdan olmak üzere attığı iki golle tur kapısını araladı 
     

     Fırtına estirdi 
     UEFA Kupası’ndaki ilk sınavına çıkan Denizlispor, geçen yıl 2. Lig’e düşen Fransız Lorient’e şans tanımadı, ikinci tur kapısını araladı. Baskılı bir futbol ortaya koyan Yeşil - Siyahlı ekip karşısında Lorient varlık gösteremedi. İlk yarıda 11. dakikada Ali Tandoğan’ın pasında arka direkte topla buluşan Mustafa Özkan, şık bir plase ile Audard’ı avladı. Bu devrede baskı kurulmasına rağmen ikinci gol gelmedi. 
     
     Tandoğan düşürüldü 
     İKİNCİ yarıda konuk ekip biraz toparlandı, ancak Denizlispor’un hızını kesemedi. 68. dakikada Ali Tandoğan ceza alanında Bouzin tarafından düşürülünce hakem tereddütsüz penaltı noktasını gösterdi. Atışı kullanan Mustafa Özkan, topu kalecinin uzanamayacağı köşeye gönderdi ve ikinci turun ışığını yaktı. Temsilcimizin kalan dakikalardaki ataklarından sonuç çıkmadı. Kaleci Audard başarılı kurtarışlarıyla farkı önledi. 
     
MAÇIN KARNESİ      OSMAN NURİ BOYACI DHA 

     HAKEMLER Alan Freeland, Martin Doran, Andy Davıs İskoçya 
     DENİZLİSPOR Heinen 6 - Servet 6 , Hakan 6 , Kratochvil 7 - Ali Tandoğan 8 , İlyas 7 Serhat Dk.89 , Levent 6 Bülent Ertuğrul Dk.83 , Kabat 7 , Hietanen 6 - Mustafa Özkan 8 , Ersen Martin 5 Bencik Dk.54 5 
     YEDEKLER Süleyman, Bülent Üçüncü, Mustafa Keçeli, Özgür 
     LORİENT Audard 6 - Druon 5 , Gauvin 5 , Ferron 6 - Bedrossian 4 , Bouzın 5 Dudoit Dk.74 5 , Guel 5 , Chabert 5 , Gauvin 5 - Loko 4 Viltord Dk.83 , Kroupi 4 Pereira Robson Dk. 63 4 
     YEDEKLER Le Garrec, Haguy, Rıpoll 
     GOLLER Mustafa Özkan Dk.11 ve 68 - Pen. 
     SARI KARTLAR Levent Denizlispor , Chabert Lorient 
     
Çalımbay temkinliDenizlispor’un teknik patronu, turu garanti altına almak için deplasmanda da bir gol atmaları gerektiğini söyledi 
     LORİENT karşısında alınan 2 - 0’lık skor Denizlispor’da yüzleri güldürdü. Teknik Dirketör Rıza Çalımbay, tura garanti gözüyle bakılmaması gerektiğini savundu ve "Önemli bir avantaj elde ettik. Ancak bu demek değil ki her şey bitti. Fransa’da bizi çok zor bir maç bekliyor. Deplasmanda bir gol atarsak, turu geçeriz" diye konuştu. 
     FRANSIZ ekibinin hocası Youn Pouliguen ise fizik olarak çok zorlandıklarını ifade etti. Pouliguen, maçı basit hatalardan kaybettiklerini belirtip, "Oyunu geniş alana yayarak mücadele etmek istedik. Ancak bunu başaramadık. Rövanş bizim için daha iyi olacak. Henüz oynanmamış bir 90 dakika var. 3 - 0’lık bir skor elde edebiliriz" dedi. 
     DENİZLİ, bu galibiyetle ülke puanımızı artırmayı başaran tek temsilcimiz oldu. Fenerbahçe 3 - 1 öne geçmesine rağmen üstünlüğünü koruyamadı, beraberlikle ayrıldı. Beşiktaş da 2 - 0 önde götürdüğü mücadelede fark beklentilerini boşa çıkardı. Ankaragücü ise, Alaves önünde 1 - 0’lık üstünlüğünü koruyamadı ve rakibine 2 - 1 teslim oldu. 
     
     



 SPOR 






























</TEXT>
</DOC>
