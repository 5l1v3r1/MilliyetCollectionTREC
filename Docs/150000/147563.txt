<DOC>
<DOCNO> 147563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo18.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Almanya'da futbolcu seçecek... 
</HEADLINE>
<TEXT>

     Malatyaspor, Avrupa'da genç ve yetenekli futbolcuları sarı-kırmızılı takıma kazandırmak amacıyla 19 Nisan'da Almanya'nın Mannheim kentinde futbolcu seçmesi yapacak. 
     Malatyaspor Kulübü Yönetim Kurulu Üyesi ve Avrupa Temsilcisi Halil Üstündağ, yaptığı açıklamada, Avrupa'nın çeşitli ülkelerinden genç futbolcuların Malatyaspor'da oynama talepleri olduğunu, bu nedenle yönetim kurulunun da onayıyla bir seçme yapmayı kararlaştırdıklarını söyledi. 
     Seçmede, 18-25 yaş grubundaki futbolcuların, 19 Nisan'dan itibaren Almanya'nın Mannheim kentinde yapılacak olan seçmelere katılabileceklerini belirten Üstündağ, ''Avrupa'da iyi futbol eğitimi almış, karakterli ve Türkiye'de oynamak isteyen gençlerimizden yetenekleri uygun olanları kadromuza dahil etmek istiyoruz. Bu çalışma, altyapımızın güçlenmesine de katkı sağlayacaktır'' dedi. 
     Üstündağ, seçmeler için merkezi Almanya'ın başkenti Berlin'deki Malatyalılar Derneği'nden de destek aldıklarını kaydetti. 
     





</TEXT>
</DOC>
