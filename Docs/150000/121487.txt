<DOC>
<DOCNO> 121487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/siyaset/siy08.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Bizim gizli gündemimiz yok 
</HEADLINE>
<TEXT>

Başbakan, Anayasa değişikliğinden kimsenin tedirgin olmamasını istedi 
     ANKARA Milliyet 

     Başbakan Abdullah Gül, yapmayı düşündükleri Anayasa değişikliğinden kimsenin tedirgin olmamasını isteyerek, "Anayasa, işbirliği ve uzlaşma ile yapılacaktır. Bizim gizli gündemimiz ve gizli ajandamız yok" dedi. 
     Gül, partisinin grup toplantısında hükümetlerinin önceliğinin ekonomi ve demokratik standartları yükseltmek olduğunu söyledi. Hükümetin, kısa, orta ve uzun vadede gerçekleştireceği icraatı kamuoyuna açıkladığını kaydeden Gül, iktidarlarında Türkiye’nin bir dönüşüm yaşayacağını, reformların gerçekleşmesiyle Türk halkının yüzünün güleceğini ifade etti. 
     Türkiye’de yeni bir dönem başladığını, eski tarz siyasetin bittiğini dile getiren Gül şunları kaydetti 
     "Anlamsız çekişmeler ve uygulamalarla vakit geçirmeyeceğiz. Pozitif enerji vereceğiz. Muhalefete işbirliği içinde olacağız. Bizi takip etsinler ve yanlışlarımızı söylesinler. Yeter ki önyargılardan uzak olalım." 
     



 SİYASET 



















</TEXT>
</DOC>
