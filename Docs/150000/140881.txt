<DOC>
<DOCNO> 140881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko08.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklilikte vekil-bakan kapışması 
</HEADLINE>
<TEXT>

AKP’lilerin emeklilik yaşını düşüren tasarıyı delme girişimi Bakan Unakıtan’ı kızdırdı 
     ANKARA Milliyet 

     AKP, işsiz gençlere kadro açabilmek için 61 yaşını doldurmuş 2 bin 116 memuru emekli edebilmek üzere zorunlu emeklilik yaşını 65’ten 61’e düşüren tasarıyı delmeye hazırlanıyor. 
     AKP Samsun Milletvekili Musa Uzunkaya, tasarının kapsamının genişletilmesi için değişiklik önergesi hazırladıklarını belirterek, "61 yaşını doldurması koşulu aranmadan devlet görevinde fiilen 25 yılını tamamlayan memurların istekleri halinde emekli olmasını" istedi. 
     
     Altı önerge 
     AKP’liler kapsamı genişletmek için altı değişiklik önergesi hazırlayınca Plan ve Bütçe Komisyonu’ndaki görüşme bugüne ertelendi. Maliye Bakanı Kemal Unakıtan, kapsamın genişletilmesine karşı çıkıp, "61 yaşından önce emekliliğin söz konusu olması durumunda aktüeryal denge bozulur. Bu yaş sınırı büyük hesaplar ve incelemeler sonucunda hazırlandı, bozmayalım" dedi. 
     CHP’li Osman Kaptan da öğretim üyelerinin emeklilik yaşının 67’den 70’e çıkarılmasını önerdi. 
     



 EKONOMİ 























</TEXT>
</DOC>
