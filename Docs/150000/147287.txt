<DOC>
<DOCNO> 147287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko38.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların menkul değerler cüzdanı, 2 katrilyon 321 trilyon artışta 
</HEADLINE>
<TEXT>

     Bankaların alım satım amaçlı ve satılmaya hazır menkul değerler cüzdanı, 2 katrilyon 321.6 trilyon lira artış gösterdi. 
     Merkez Bankası verilerine göre, 14 Mart'ta 39 katrilyon 915.5 trilyon lira olan bankaların alım satım amaçlı ve satılmaya hazır menkul değerler cüzdanı, 21 Mart'ta 42 katrilyon 237.1 trilyon liraya çıktı. 
     Verilere göre, mevduat bankalarının portföyünde 20 katrilyon 768.6 trilyon lirası TL, 21 katrilyon 36.7 trilyon lirası da yabancı para menkul değerlerinden olmak üzere, toplam 41 katrilyon 805.3 trilyon liralık değerli kağıt bulunuyor. 
     Mevduat bankalarındaki TL menkul değerlerin 3 katrilyon 982,9 trilyon lirası hazine bonosu, 16 katrilyon 406.6 trilyon lirası devlet tahvili, 333.3 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin 969.5 trilyon lirası yurtdışında bulunurken, yurtiçi yabancı para cinsinden değerler arasında 19 katrilyon 600.7 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 386 trilyonu TL cinsinden, 304.9 trilyon lirası yabancı para olmak üzere, toplam 690.9 trilyon lirayı buluyor. 
     Bu bankalardaki TL menkul değerler içinde 59.8 trilyon liralık hazine bonosu, 266.4 trilyon liralık devlet tahvili, 57.2 trilyon liralık hisse senedi, yabancı para menkul değerler içinde de 304.8 trilyon liralık devlet tahvili yer alıyor. 
     





</TEXT>
</DOC>
