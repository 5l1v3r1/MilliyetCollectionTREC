<DOC>
<DOCNO> 130563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo04.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega İstanbul'da... 
</HEADLINE>
<TEXT>

     Sakatlığının tedavisi için gittiği Arjantin'den dönüşünü sürekli olarak erteleyen Fenerbahçeli Ariel Ortega İstanbul'a geldi. 
     Sarı-Lacivertli takımın ligin 17. haftasında Göztepe ile oynayacağı maç öncesi Arjantin'e giden yıldız futbolcu, yaklaşık 1 aylık sürenin ardından Türkiye'ye döndü. 
     Ülkesine gittikten sonra geri dönmeyeceği ileri sürülen Ortega'yı, Atatürk Havalimanı'nda menajeri Antinoya Caliendo ve işadamı Celalettin Bilgiç karşıladı. Havalimanında basının sorularını yanıtlayan Ortega, uzun süren bir yolculuğun ardından Türkiye'ye ulaştığını belirterek, ''Arjantin'de bulunduğum süre içinde sakatlığımın tedavisini sürdürdüm. Şimdi iyileştim, yarın takımımla birlikte çalışmalara başlayacağım'' dedi. 
     Ortega, yarın akşam saatlerinde Antalya'ya giderek Fenerbahçe kampına katılacak. 
     





</TEXT>
</DOC>
