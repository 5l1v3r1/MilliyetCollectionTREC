<DOC>
<DOCNO> 129887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/agun.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazadan geriye gözyaşı kaldı 
</HEADLINE>
<TEXT>

Kaptan pilot yeni evliydi Yakınlarının "THK’dan genç yaşta malulen emekli olduğunu" iddia ettiği kaptan pilot Alaattin Yunak’ın evliliği henüz bir yılı bile doldurmamıştı 
     MUSTAFA BAĞDİKEN DHA 

     Uçağın Kaptan Pilotu Alaattin Yunak’ın Gölcük’e bağlı Değirmendere beldesindeki baba evinde yas var. Henüz dokuz aylık evli olan Yunak’ın babası İshak Yunak, "Oğlum bu hatayı nasıl yapar" diyerek gözyaşı döküyor. Pilot Yunak’ın sinir krizleri geçiren annesi Rüveyde Yunak ile ablası Asuman Taran ise doktor kontrolünde... 
     Oğlunun Kuleli Askeri Lisesi’nden pilotluğu çok sevdiği için Hava Harp Okulu’na geçtiğini ve Hava Kuvvetleri’nde jet pilotu olduğunu anlatan İshak Yunak, "Pilot Üsteğmen rütbesiyle ordudan ayrılıp Türk Hava Yolları’na geçti" dedi. Ancak bazı yakınları Yunak’ın bir trafik kazası sonrası THK’dan genç yaşta malulen emekli olduğunu savundu. 
     
     ACI TESADÜF 
     Kaptan Pilot Alaattin Yunak’ın dokuz ay önce THY hosteslerinden Deniz Yunak’la evlendiği ve hostesliği bırakan eşinin İstanbul’da ailesinin yanında olduğu belirtildi. Bu arada Alaattin Yunak’ın 34 da, Diyarbakır seferine arkadaşının yerine çıktığı öğrenildi. Yakınları, Yunak’ın, pilot arkadaşının mazereti yüzünden uçtuğunu söyledi. 
     
Meğer ölüm nöbetindeymiş İkinci pilot Altuğ Ulusu, o akşam eşini yemeğe götürmeyi planlıyordu. Görevli pilot, mazeret bildirip gelmeyince, nöbetçi olduğu için Ulusu’yu çağırdılar 
     Futbol Federasyonu eski Başkanı Kemal Ulusu’nun oğlu Altuğ Ulusu, düşen uçağın ikinci pilotuydu. Ulusu, ailesinin anlattığına göre aslında "Konya" uçağında görevli değildi. Mazeret bildirip uçuşa gitmeyen ikinci pilotun yerine göreve çağrıldı, böylece o gece eşiyle yemeğe gitmek yerine ölüme kanat açtı. Oğlunun ölüm haberini Antalya’da alan baba Kemal Ulusu, dostlarının gönderdiği özel uçakla İstanbul’a döndü. Kemal Ulusu oğlunun naaşını almak için Diyarbakır’a giderken, anne İlkin Hanım ile diğer oğlu Atilla ilaçlarla yatıştırılmaya çalışıldı. Eşini kaybeden Aysun Ulusu ise acı haberi alınca astım krizi geçirdi. 6 yıl önce Aysun Hanım’la evlenen Ulusu, kaderinin bu denli tesadüfi çizilebileceğini bilemezdi belki. Ailenin yakınlarından alınan bilgiye göre Altuğ Ulusu, aslında Diyarbakır’a gidecek olan uçağın ikinci pilotu değildi. O gün nöbetçiydi. Akşam eşiyle baş başa yemek yemeyi planlıyordu. Ama göreve çağrıldı. 
     
     EN SON ANNESİNİ ARADI 
     PINAR AKTAŞ 

     Son konuştuğu kişi annesi oldu. Kokpitten aradığı annesine, son dakikada bir değişiklik olduğunu, Diyarbakır’a gittiğini ve kendisini merak etmemelerini söyledi. Ailesi, o telefondan sonra ölüm haberini aldı. 
     THY Uçuş İşletme Başkanı Kaptan Pilot İlhami Uslay ise, ailenin verdiği bilginin aksine Ulusu’nun kaza günü stand by nöbetçi olmadığını söyledi. 
     Oğlunun cenazesini teslim alan Kemal Ulusu, "Allah’tan pilotlar camdan fırladığı için yanmamışlar. Böyle bir acı var mı Ölüm şekline dua ediyoruz. Olayda pilot hatası olduğuna inanmıyorum" dedi. 
     
Eşi ve kızı öldü ama o bilmiyor7 yıl baba olma hasretiyle yanan Murat Öğretmen, 2.5 ay önce dünyaya gelen kızı İrem ve eşi Eser’i kazada kaybetti 
     Öğretmen Murat Karamutlu, yedi yıllık eşi ve meslektaşı Eser’le, henüz 2.5 aylık kızı İrem’i uçak faciasında yitirdiğinden habersiz, Diyarbakır Devlet Hastanesi’nde tedavi görüyor. Kardeşinin eşiyle birlikte Bismil Oğuzlar Köyü İlköğretim Okulu’nda görev yaptığını anlatan ağabey Mehmet Karamutlu, "Gerçeği ona nasıl söyleriz bilmiyorum. Yedi yıl boyunca çocuk hasretiyle yanıp tutuşuyorlardı. 2.5 ay önce İrem dünyaya geldi. İrem sarılık olduğu için İstanbul’a gitmişlerdi" diye konuştu. 
     Kardeşinin bilincinin yerinde olduğunu, ancak konuşmadığını ve ailesini sormadığını ifade eden Mehmet Karamutlu, şöyle konuştu 
     
     HENÜZ HİÇ KONUŞMADI’ 
     "Kaza yerinde eşi ve kızının öldüğünü gördü mü, bilmiyorum. Onların ölümünden habersiz olduğunu zannediyorum. Sadece donuk bakışlarla etrafını süzüyor. Vücudunda yanık ve kırıklar var." 
     
Bebekleri de onlarla gitti      NESLİHAN CUYAR İstanbul 

     Diyarbakır’da düşen uçakta bir aile de yok oldu. Rojda-Berat Kıran çiftinin hayatını kaybettiği uçaktan sağ kurtulan 1.5 yaşındaki kızları Helin de ölüme birkaç saat direnebildi... Berat Kıran 28 Batman SSK’ya bağlı Kozluk Sağlık İstasyonu’nda pratisyen hekim olarak görev yapıyordu. Dicle Üniversitesi’nde tıp eğitimi alırken, mühendislik bölümünde okuyan eşi Rojda Kıran’la 26 tanışan ve 6 yıl boyunca büyük aşk yaşayan çift, üç yıl önce evlendi. 
     
     SON ANDA VAZGEÇTİ 
     Rojda Kıran 1.5 ay önce yeğeni doğum yapınca İstanbul’a gitti. Eşi de 10 gün önce yıllık izninin bir bölümünü kullanmak için İstanbul’a geldi. Eşi geri döndükten sonra da bir süre İstanbul’da kalmayı planlayan genç kadın, aniden fikir değiştirip dönmeye karar verdi. Ve Kıran ailesi birlikte son yolculuklarına çıktı. 
     
     İkramiye kazandı ama hayatını kaybetti .. 
     Elvan Ayran’ın dayısı da yeğeninin özel bir televizyonun yarışma programından kazandığı para ödülünü aldıktan sonra Diyarbakır’a dönerken hayatını kaybettiğini söyledi. Ayran’ın dayısı Rasim Şahinaslan, yeğeninin üç gün önce Star televizyonunun yarışma programından kazandığı 2 milyar lira para ödülünü almak üzere İstanbul’a gittiğini, önceki gün ödülünü aldıktan sonra da uçağa bindiğini anlattı. 
     
     Hem depremden hem kazadan sağ kurtuldu 
     Yaralılardan Burak Altındağ’ın abisi Vecdi Altındağ da, kardeşinin bilgisayar mühendisi olduğunu ve iş için Diyarbakır’a gittiğini belirtti. Kardeşinin Marmara depreminde de Gölcük’te yedek subay olarak görev yaptığını anlatan Vecdi Altındağ, "Kardeşim o büyük depremden de mucize eseri yara almadan kurtulmuştu. Şimdi bu uçak kazasından da yaralı olarak çıktı. Kardeşimin kurtulacağını biliyordum" diye konuştu. 
     
Vaktinde uyansaydı...Rallici Behzat Külür, 07.00’deki Diyarbakır uçağını uyuyakaldığı için kaçırdı ve akşam düşen uçağa bindi. Oysa sabahki uçak 3 saate yakın rötar yapmıştı 
     SEMRA KARDEŞOĞLU İstanbul 

     Uçak kazasında yaşamını yitirenlerden biri de Türkiye pist şampiyonlarından ünlü rallici Behzat Külür oldu. Yollara meydan okuyan ve yarışmalarda sayısız ödül alan Külür, 43 yaşında hayata veda etti. Külür’ün çocukluk arkadaşı ve iş ortağı Engin Keçeli, olayla ilgili şunları anlattı 
     
     KIZI 1.5 YAŞINDAYDI 
     "Behzat çocukluk arkadaşım. Birlikte inşaat işinde ortak olduk. Kendi şirketinde askeriye mühimmat satışı yapardı. Son olarak Diyarbakır’da maden ocakları ile ilgileniyordu. 10 günde bir Diyarbakır’a giderdi. Önceki gün saat 16.30’da beni aradı. Diyarbakır’a gideceğini ancak sabah uyuyakaldığını ve sabah uçağına yetişemediğini söyledi. Bu nedenle akşam uçağına bindi. Havaalanından yaklaşık 30 kişiyi aramış, herkesle şakalaşıp vedalaşmış. Evliydi. Kızı Yasemin henüz 1.5 yaşındaydı. En büyük isteklerinden biri bir çocuk sahibi daha olmaktı. Arkadaşımı kaybettiğim için acım sonsuz." Bu arada Külür’ün kaçırdığını sandığı 07.00’deki İstanbul - Diyarbakır seferi, iki saat 45 dakika gecikmeyle 09.45’te kalkmıştı. 
     
     Ailesiyle son tatilini yaptı... 
     Diyarbakır’da yaşamını yitiren Aktan Tuncer’in, 7. Kolordu Komutanlığı’nda görevli kurmay binbaşı olduğu, ailesinin uçak yolculuğuna sıcak bakmaması nedeniyle de gezilerini sık sık karayoluyla yaptığı ortaya çıktı. 15 günlük iznini ABD’den gelen kardeşi, annesi ve babasıyla İstanbul’da geçiren Tuncer’in arkadaşları, şunları söyledi "Aktan görev gereği zaman zaman uçakla Macaristan’a gidiyordu. Ancak ailesi huzursuz olduğu için birçok yolculuğunu karayoluyla yapardı." Kimliği, askeri künyesinden saptanan Tuncer, bek rdı. 
     
     Merak etme bu son olacak’ 
     GÜLAY FIRAT İstanbul 

     28 yaşındaki kabin amiri Devlet Haliloğulları’nın küçüklüğünden beri en büyük hayali hostes olmaktı. Bu arzusuna 21 yaşındayken ulaştı. Almanca ve İngilizce’yi çok iyi konuşan Haliloğulları, sık sık yurtdışı seferlerine çıkıyordu. Cumartesi günü de Singapur’dan dönmüştü. Diyarbakır’a gitmeden önce annesine, "Merak etme, bu küçük uçakla son görevim" dedi. Çünkü, iki hafta önce terfi etmişti ve artık Boeing uçaklarında kabin amiri görevi yapacaktı. Ama ne yazık ki bu görevi yapmak kısmet olmadı... 
     
Emeklilik hayali yarım kaldı...      GÜLAY FIRAT İstanbul 

     Kazada hayatını kaybeden çiftlerden biri de Servet ve Sevinç Karadağ. Servet 56 ve Sevinç Karadağ 53 çiftinin ardında bitmeyen aşklarının mutlu hik yesi, gözü yaşlı çocukları ve yakınları kaldı. Iğdır’da doğup tanışan Karadağ çifti, evlenmek için birbirlerini tam sekiz sene bekledi. Yıllar akıp giderken, çocukları büyüdü. 
     
     MART’I BEKLİYORLARDI 
     Diyarbakır’da bir inşaat firmasında proje müdürü olarak çalışan inşaat mühendisi Servet Karadağ, evlendikten sonra da eşini yanından hiç ayırmadı. Tıpkı son yolculuğunda olduğu gibi. Karadağ, kardeşi Serap Işık’a Diyarbakır’da mart ayında bitecek işini tamamladığında, emekliye ayrılacağını ve Soyak Şelaleevleri’ne yerleşeceğini söyledi. Ancak kazayla birlikte bu güzel hayaller ve mutlu bir yuva yok oldu. 
     
     Evlilik hazırlığı yapıyordu 
     Evlilik hazırlıkları için İstanbul’a giden Siirt Emniyet Müdürlüğü’nde görevli Emniyet Amiri Yaşar Teliorman da kazada öldü. Pasaport Şube Müdürlüğü’nde vek leten görev yapan Teliorman 34 , bir süre önce nişanlısıyla görüşmek üzere İstanbul’a gitmişti. Emekli bir polis memurunun oğlu olduğu ve altı ay önce Siirt’e atandığı bildirilen Teliorman’ın ölümü, Siirt Emniyet Müdürlüğü’nü üzüntüye boğdu. 
     
     Hostes abla kardeşinin ölümüne inanamadı 
     YURTTAŞ TÜMER 

     Düşen "Konya" uçağında kabin görevlisi olan Deniz Karasu’nun hostes ablası Gaye Karasu, kardeşinin öldüğüne inanamadı. Abla Gaye Karasu ve yakınları, İstanbul’dan THY’nin tahsis ettiği uçakla dün Diyarbakır’a gitti. Kardeşinin cesedinin olduğu Diyarbakır Devlet Hastanesi’ne giden Gaye Karasu, yakınlarının ikazına rağmen, "Öldüğüne inanmıyorum. Onu görmek istiyorum" diyerek morga girdi. Karasu dışarı çıktığında şok içerisinde ve yarı baygın haldeydi. 
     
     7 yabancıyı ölüm Türkiye’de yakaladı 
     Diyarbakır’daki uçak kazasında hayatını kaybeden Finlandiyalı Elektrik Mühendisi Jouni Kulmala’nın, Büyükşehir Belediyesi Su ve Kanalizasyon İdaresi DİSKİ Başkanlığı’nın su basan pompalarının arızasını gidermek amacıyla geldiği bildirildi. DİSKİ Müdürü Nadir Bingöl, bu arızayı gidermek için Türkiye’de uzman bulunmadığını kaydetti. Bu arada ölenler arasında dört İngiliz, bir Avusturyalı, bir ABD’li ve iki vatansız kişinin bulunduğu belirtildi. İngiliz jeoloji mühendisi David Hastie’nin, Diyarbakır’a iş için geldiği kaydedildi. İngiliz Cring Land 46 ve Cring Holtohm’un 48 ise, Batman’da bulunan bir mobil termik santralındaki arızayı gidermekle görevli oldukları öğrenildi. 
     



 GÜNCEL 




















</TEXT>
</DOC>
