<DOC>
<DOCNO> 102440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/ekonomi/aeko.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK ve Enerji Kurulu’ndan Gökkafes’e 20 trilyon 
</HEADLINE>
<TEXT>

Gökkafes’in dört ofis katı için ayrı ayrı teklif veren ve toplam 20 trilyon lira ödeyen SPK ile Enerji Kurulu bölge müdürlüklerini buraya taşıyacak 
     NEDİM ŞENER 

     Hisseleri Tasarruf Mevduatı Sigorta Fonu’na TSMF devredilen Kentbank’ın Dolmabahçe’de kurulu Gökkafes’te genel müdürlük olarak kullanılması planlanan ofislerin satış işlemi tamamlandı. 
     TMSF tarafından ihaleye çıkartılan ofisler, kamu kuruluşları olan Sermaye Piyasası Kurumu SPK ile Enerji Piyasası Düzenleme Kurulu tarafından satın alındı. Kısa süre önce satışı tamamlanan giriş dahil dört kattan oluşan ofisler için iki kurumun toplam 20 trilyon ödeme yaptığı öğrenildi. 
     Ayrı ayrı ikişer ofis katı alan SPK ve Enerji Piyasası Düzenleme Kurulu’nun buraya İstanbul bölge müdürlüklerini yerleştirecekleri belirtildi. SPK’nın İstanbul Bölge Müdürlüğü halen Akmezkez’de kiralanan bir katta faaliyet gösteriyor. 
     Kapalı teklif usulüyle satılan bir giriş ve dört kattan oluşan toplam 6 bin 694 metrekarelik 60 ofis için son teklifler 23 Mayıs günü verildi. Değerlendirmenin ardından en iyi teklifi veren SPK ve Enerji Piyasası Düzenleme Kurulu’nun başvuruları uygun bulundu ve kesin satış sözleşmeleri temmuz sonunda imzalandı. 
     
     Ofisler de Fon’a geçmişti 
     Bankalar Kanunu’na göre yapılan uyarılara karşın gerekli tedbirleri almadığı ve bankanın kaynaklarını da hissedarlarının oluşturduğu sermaye grubuna aktardığı belirlenen Kentbank hisselerinin tamamına, Bayındırbank ve EGS Bank ile birlikte Bankacılık Düzenleme ve Denetleme Kurulu’nun BDDK 9 Temmuz 2001 tarihli kararı ile el konulmuştu. Bu karar ile Kentbank’ın malı olan Gökkafes’teki lüks ofisler de TSMF’nin mülkiyetine geçmişti. 
     
Akçakoca, BDDK için lüks olur’ diye kafese’ yerleşilmesini istemedi      Gökkafes’teki lüks ofisler bir ara Bankacılık Düzenleme ve Denetleme Kurulu BDDK içinde de tartışma konusu oldu. Bir grup BDDK üyesi bu ofislerin BDDK’nın İstanbul temsilciliği için ayrılmasını teklif etti. 
     Ancak BDDK Başkanı Engin Akçakoca, bu kadar yüksek fiyatlı ve lüks yerlerin Kurul tarafından çalışma ofisi olarak alınması halinde, bunu kamuoyuna anlatamayacaklarını belirterek önerileri geri çevirdi. BDDK’nın temsilciliği, Yaşarbank’ın eski genel müdürlük binasında bulunuyor. 
     



 EKONOMİ 















</TEXT>
</DOC>
