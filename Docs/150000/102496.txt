<DOC>
<DOCNO> 102496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/yasam/yas00.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm belli ama çözecekler ortada yok 
</HEADLINE>
<TEXT>

Aleviler iki gündür sorunlarını görmezlikten gelen siyasileri topa tutuyorlardı. Peki, siyasilerin olduğu cepheden Aleviler nasıl görünüyor. İşte bazı ipuçları... 
     Aleviler ve Seçim - 3 
Önay Yılmaz Ömer Erbil 

     Siyasiler tarafından sadece seçim dönemlerinde hatırlanan Aleviler, sorunlarına çözüm arayacak ve bunun arkasında duracak yeni yol arayışındalar. Ortak düşünceleri, bir partinin peşine takılmak yerine inceleyip, takip edip, ondan sonra oy vermek... Peki, Aleviler için karşı taraf’ yani politikacılar cephesi neler düşünüyor 
     ANAP’lı eski bakanlardan Ali Talip Özdemir, cemevleri için kaynak aktarımı konusunda plan bütçe komisyonunda mücadelelere giren bir politikacı. Belediye başkanlığı döneminde de Cem Vakfı’na kültür sitesi ve cemevlerinin yapımı için kaynak aktarımında bulundu. Özdemir, sorularımızı yanıtladı 
     
     Alevilere olan ilginiz nereden geliyor 
     Anne tarafımdan uzaktan da olsa Alevilikle ilgim olduğu söylenir. Adımı Hz. Ali’nin adı olan Ali koymuşlar. Hz. Ali’nin ailesini, yani Ehlibeyt’i sevenlere Talip denir. İkinci adım da Talip. Ağabeylerimin adları da, Hz. Ali’nin çocuklarının adı olan Hasan ve Hüseyin. Oğluma bir Alevi olan Yunus Emre’nin adını verdim. Ancak ben hizmet ederken Alevi - Sünni diye hiçbir zaman düşünmedim. 
     
     Devlet Alevi toplumuna ilgisiz mi kaldı 
     Alevi yurttaşlarımızın cemevinde kendi inancını yaşayabilmesi için başta Diyanet olmak üzere devlet ricalinin önemli bir katkısı olmamıştır. Belediye başkanlığım döneminde gücümün yettiği kadar cemevi açmaya çalıştık. Birkaç cemevi temelini attık, ama yetiştiremedik. 
     
     Peki ya siyasiler 
     Maalesef politikacılar Alevi toplumunun duygularını istismar etmişlerdir. Çoğunlukta olan fanatik düşünceli insanlardan ürktükleri için gelişme sağlanamamıştır. Dirayetli politikacılar da bunu gündeme getirmemiş, oy kaygısıyla üzerine gidememişlerdir. 
     
Toplumu barıştırmak gerek      Ne yapılmalı 
     Vatandaş, Ben Aleviyim, Hz. Muhammed’le birlikte Hz. Ali’ye gönül verdim’ diyorsa saygı duymak, ibadetini ona göre dizayn etmek lazım. İslam’da hoşgörüyü, Aleviliğin temelindeki hoşgörüyü anlatamadığımız için bugün inanç ayrılığı varmış gibi bir kamplaşmaya, gruplaşmaya doğru gidilmiştir. AB’ye talip olan ülkemizde, insanların inançlarına daha saygılı olacak bir yapılanmaya gitmek gerekir. Biz geçmişte cami ile cemevinin sırt sırta temelini attık. Cemevinde lokma yedik, camide namaz kıldık. Bu toplumu barıştırmak gerekir. 
     
     Alevi oyları sol partilere gider diye bir anlayış var. 
     Alevi yurttaşlar, kenara itildikleri için bazı gruplar başka şekilde propaganda imk nı bulmuşlardır. Peygamber şunu söylemiştir Ali’yi sevmeyen beni sevmesin.’ Siz kalkıp bunu ayırabilir misiniz Biz Bakırköy’den yüzde 52 oy aldık. Bildiğiniz gibi bu bölge Alevi yurttaşlar bakımından yoğundu. Eğer inanç birliğini sağlayıp hoşgörüyle bakarsanız vatandaşların sağ sol diye bir ayrımı olmaz. 
     
     Somut çözüm getiren bir parti var mı 
     Cesaretle bunu söyleyen bir partiye rastlamadım. 
     
     Neden cesaret edemiyorlar 
     Birincisi Aleviliğin ne olduğunu bilmiyorlar, bir de işlerine gelmiyor. Anlatılmadığı için de bu Sünni fanatik vatandaşlar tarafından farklı değerlendirilecek diye korkuyorlar. Diyanet yeniden yapılanmalı, ciddi bir parasal gücü var, bir hegemonyası var. Çok büyük bir KİT olmuş. Diyanet’i yeniden yorumlamak lazım. Oradan kaynaklanan bir etki olduğu kanaatini taşıyorum. 
     
"Bu siyasi yapı mutlaka değişmeli"      Aleviler seçimde ne yapacak 
     Alevilerin tek özlemi çağdaş demokrasinin oluşması, hukukun güvencesinde olmaları. Bunun içinde gerekli devlet yapısının dönüştürülmesini amaçlıyor. Bugüne kadar maalesef sloganlara, vaatlere rağmen bu gerçekleşmedi. Burada bir içtensizlik olduğundan Aleviler umutlarını yitirdi. 
     
     Siyasetçiler Alevilere verdikleri sözleri neden unutuyor 
     Maalesef siyaset yapısı bunu üretemiyor, insanlarla paylaşamıyor. Ürettiği siyasetin arkasında duramıyor. Bu yapıyla Tükiye’nin önünün açılması zaten mümkün değil. Kendisi demokratik olmayan yapıda demokrat bir adım atmanın imk nı yok. Anayasa siyasetin, demokratik sistemin vazgeçilmez unsuru olduğunu söylüyor. Bakıyorsunuz bunun hukuksallığı, katılımı yok. Önemlisi, ahlakı yok. Bu siyasi yapının değişmesi gerekir. 
     
     Politikacıların hepsi siyasi yapıdan şik yetçi, peki neden değişmiyor 
     Kendi yetkilerini halka devretmek zor bir olay. Liderler küçük menfaat gruplarına hizmet ediyor. Siyaseti günlük yaşıyor. Üretilen hangi projenin arkasında bir siyasi parti durdu. Bugüne kadar Aleviler hep CHP’ye bel bağladı. Ne yaptı CHP Bu parti mezhepçi parti olmayacaktır diyorlar. Birkaç Alevi seçildi diye mezhepçilik yapılmış olunmaz. Aleviler bu nedenle yeni arayışlar içine girdi. 
     
     Diyanet’e politikacılar h kim olamıyor mu 
     Eğitimde, devlet yapısında, inanç konusunda laikliği getirmek gerekir. Sorunu bütün görmeli. Bunları çözerseniz Diyanet kendiliğinden ciddi bir değişimin içine girer. Ben Aleviyim dediğinde bölücü olarak adlandırılan bir devlet yapısında, Alevilere Diyanet’te söz hakkı vermek sorunu çözmez. 
     
"Birkaç beyit sorunu çözmez"      "Aleviler bugüne kadar hep CHP’yi destekledi. CHP son dönemde Baykal’cı bir yapıya çevrildi. Atatürk’ün hoşgörü partisi kayboldu. Alevilerin kaçış sebebi budur. Hacı Bektaş’ın birkaç beytini söylemek Alevilerin sorunlarını çözmez. Onların da vatandaş olduklarının görülmesi gerekir. Alevileri hor görmeyecek bir siyasal partiyi bugün ben göremiyorum." 
     
"Diyanet’te söz hakları olmalı"      "Alevilik bir inançtır. Sağ ve sola oy verebilirler. Bulundukları bölgede kendilerine yakın ve sıcak buldukları parti ile temas kurabilirler. Seçimde blok bir Alevi oyunun tek partiye gideceğini sanmıyorum. Tunceli’de Alevi - Sünni meselesi yok. Zaten dar bölgeli bir seçim. Vatandaş adayların hepsini yakından tanıyor. Aleviliği bilen, bu kültürü yaşayan kimselerin Diyanet İşleri’nde yer almaları gerekir." 
     
     BİTTİ 



 YAŞAM 




















</TEXT>
</DOC>
