<DOC>
<DOCNO> 135377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/siyaset/asiy.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te Osmanlı tartışması 
</HEADLINE>
<TEXT>
Sinirlenen vekil Fatih fermanı okudu 
CHP’li Tütüncü, insan hakları açısından Fransız İhtilali’nin önemini vurgulayınca AKP’li Akgül’le tartışmak zorunda kaldı. AKP’li Akgül, Osmanlı dönemini anlattı 
     ANKARA Milliyet 

     Tüketicinin Korunması Yasa Tasarısı’nın görüşüldüğü TBMM Plan ve Bütçe Komisyonu’nda AKP’li Aziz Akgül ile CHP’li Enis Tütüncü arasında "Osmanlı torunu" tartışması yaşandı. 
     Tasarının Alt Komisyon’da geliştirilmesini isteyen Tütüncü, dünyanın insan hakları tartışmasını geride bıraktığını, artık tüketici, çevre hakları gibi hakları da içeren üçüncü kuşak hakların tartışıldığını söyledi. Tütüncü, insan hakları açısından Fransız İhtilali’nin önemini de vurguladı. 
     
     Ferman okudu 
     Fransız İhtilali örneğine sinirlenen Akgül, Fatih Sultan Mehmet’in tüketici haklarını da konu alan bir fermanını okudu. Akgül, Osmanlı’daki kadılık sisteminin zaman içinde Batı’da ombudsmanlığa dönüştüğünü, insan hakları konusunda Fransa’nın değil, Osmanlı’nın öncülük yaptığını belirtti. 
     Akgül’ün "Kendisinden önce konuşanların görüşleri üzerinde kelam kesmeyi det haline getirdiğini" belirten Tütüncü ise "Okuduğunuz ferman, padişah ve kulluk ilişkisini ortaya koyuyor. İnsan haklarının kaynağını tarihimizde arayacaksak, 13. yüzyıldaki Anadolu hümanizmine bakın. İsterseniz web siteme girip Anadolu hümanizminin açılımını görürsünüz" dedi. 
     Akgül, "Fermandaki kulluk değil, teba ilişkisi" diye bağırınca, Komisyon Başkanı Sait Açba’nın toplantıya ara vererek bitirebildiği sözlü kavga şöyle gelişti 

</TEXT>
</DOC>
