<DOC>
<DOCNO> 146851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur03.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a karşı fıkra bombardımanı... 
</HEADLINE>
<TEXT>

     ABD'nin Irak'a karşı savaş başlatmasının ardından ABD Başkanı George W. Bush'u "aptal" ve "kötü" olarak betimleyen fıkralarda ciddi bir artış yaşanıyor. 
     Savaş karşıtları, Irak savaşını protesto için her gün internette birbirlerine Bush'u aşağılayan fıkralar gönderiyor. İnternette dolaşan, Bush fıkralarından bazıları şöyle 
     
     "YÜZÜNE TÜKÜRÜLEN" BUSH 

     "Başkan Bush buyurmuş 
     -Üzerinde resmim olan pul bastırdım, başkanlığın bütün mektuplarında bu pullar kullanılacak. 
     Bir süre sonra görülmüş ki, pullar zarfa bir türlü yapışmıyor. Başkan Bush küplere binmiş ve yetkiliyi çağırıp sormuş 
     -Üstünde resmim olan pullar yapışmıyormuş, arkalarına zamk sürmediniz mi 
     -Sürdük efendim, demiş yetkili ve eklemiş . 
     -Yapışmamasının nedeni, herkesin pulun ön yüzüne tükürmesi'. 
     
     "APTAL" BUSH 

     Beş yolcusuyla seyahat eden uçak düşmek üzere, ancak 4 paraşüt var. Birinci yolcu . 
     - Ben Shaquille O'Neill, NBA'in en kıymetli oyuncusuyum. Bana bir şey olursa LA Lakers zor duruma düşer, benim yaşamam lazım' diyor ve alıp birinci paraşütü atlıyor. 
     İkinci yolcu 
     - Ben Hillary Clinton, NY senatörü ve belki de geleceğin Amerika ilk kadın Başkan adayıyım, benim de yaşamam lazım' diyor ve ikinci paraşütü alıp atlıyor. 
     3'üncü yolcu 
     - Ben George W. Bush. Amerika Başkanı'yım. Dünya üzerinde politik sorumluluklarım, bombalayacağım yerler var daha. Amerika tarihinin gelmiş geçmiş en zeki başkanının ölmesine izin vermezsiniz' diyor ve alıp atlıyor. 
     Dördüncü yolcu Papa, son yolcu olan 10 yaşındaki çocuğun gözlerinin içine bakıp 
     - Evlat ben yaşlı bir adamım, yaşayacağımı yaşadım, bu son paraşütü alıp atlamak senin hakkındır" deyince, çocuk Papa'ya bakıp 
     - Gerek yok amca geriye 2 paraşüt kaldı, şu Amerika'nın en zeki başkanı benim okul çantamı alıp atladı'. 
     
     BUSH'UN OKUL ZİYARETİ 

     George Bush bir ilkokulu ziyaret eder, çocuklara 
     -Sorusu olan var mı der. 
     Küçük Bob sözü alır 
     - Benim üç sorum olacak 1-Seçimlerde daha az oy almanıza rağmen nasıl oldu da Başkan oldunuz 2-Hiroşima'ya atılan atom bombası sizce dünyanın en büyük terör faaliyeti değil midir 3-Hiçbir neden yokken neden Irak'a saldırmak istiyorsunuz ' Aniden zil çalar ve çocuklar teneffüsse çıkarlar. 
     Çocuklar geri döndüğünde bu sefer sözü küçük Tom alır 
     -'Benim beş sorum olacak 1-Seçimlerde daha az oy almanıza rağmen nasıl oldu da Başkan oldunuz 2-Hiroşima'ya atılan atom bombası sizce dünyanın en büyük terör faaliyeti değil midir 3- Hiçbir neden yokken neden Irak'a saldırmak istiyorsunuz 4- Bugün neden zil 30 dakika erken çaldı 5- Bob nerede .' 
     
     "BEYİNSİZ BUSH" FIKRASI 

     Bir İngiliz doktor diyor ki 
     - Tıp bilimi bizde öyle ilerledi ki, biz bir adamın beynini alırız ve başkasına koyarız, onu altı haftada iş arayacak hale getiririz.' Alman doktor diyor ki 
     - Bu hiç bir şey değil biz bir adamın beynini çıkarırız ve başkasına koyarız, onu dört haftada savaşa hazır hale getiririz." Amerikalı doktor da diyor ki 
     - Beyler siz çok geridesiniz. Biz Teksas'tan bir beyinsizi aldık ve Beyaz Saraya koyduk. Şimdi ülkenin yarısı iş arıyor, yarısı da savaşa hazırlanıyor." 
     





</TEXT>
</DOC>
