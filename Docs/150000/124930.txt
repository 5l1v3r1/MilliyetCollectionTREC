<DOC>
<DOCNO> 124930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/yazar/pulur.html </URL>
<DATE> 2002/12/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa’yla karışık vergiler bindiriliyor... 
</HEADLINE>
<TEXT>

     TÜRKİYE’de hakkı yenenlerden, hakkı olduğu halde gereken yere gelemeyen mizah şairi Namdar Rahmi Karatay’ın bir şiiri vardır 
     "Servi gibi ümitler döndü birer iğdeye 
     Geçti Bor’un pazarı, sür eşeği Niğde’ye" der... 
     Bor’un pazarı niçin geçmiştir, eşek niçin Niğde’ye sürülmektedir 
     Çünkü umutlar, beklentiler boş çıkmıştır da ondan... 
     
     PERŞEMBE günkü MİLLİYET’te yeni vergi tasarısı haberini okuyunca aklımıza bu şiir geldi. 
     AKP’ye oy verip "Tek başına, iş başına" getirenler yeni hükümetten neler bekliyorlardı neler. 
     En azından eski hükümetlerin yaptıklarını, bunların yapmayacağını... 
     Bizde, her hükümet, bütçe açığını kapatmak için ne yapar 
     Vergi kor, vergiye bindirir, vergiyi artırır. 
     Peki, AKP ne yapıyor, farklı bir şey mi 
     O da Özel Tüketim Vergisi oranını 20 kat artırma yetkisini hükümete veren bir tasarıyı Meclis’e gönderiyor. 
     Bu ne demektir 
     
     MİLLİYET Ekonomi Servisi araştırmış, eğer bu vergi 20 kat artırılırsa, bakın neler oluyor... 
     Vergi dairelerine, belediye, gümrüklere, SSK’ya verilen beyannamelerden alınan vergi 4 milyon liradan 80 milyon liraya, taşıt kayıt, tescil işlemleri 20 milyondan 400 milyona, spor toto kuponları 60 bin liradan 1 milyon 200 bin liraya, cep telefonu aboneliği 10 milyondan 200 milyon liraya çıkıyor. 
     Bir de avcılık tezkeresi 60 milyon liradan 1 milyar 200 bin liraya... 
     Belki avcılar kızacak ama, herhalde en az itiraz edilecek olan da bu 
     
     VERGİLERE yapılan her zam, anında piyasaya yansıtılır, vergiyi veren elinde fırsat varsa bunu çarşıdan pazardan çıkarır. 
     Eeee, hani AKP vergileri düşürecek, azaltacak, iş bulacak, aş verecekti. 
     Eğer, bu memleketin deneyimli bir vatandaşıysanız bilirsiniz ki, hükümetler, vergiye, ya da ürünlere zam yapacakları zaman, gündemin başka konularla dolu olmasını fırsat bilirler. 
     İşte fırsat bu fırsat, günlerdir Avrupa ile yatıp Avrupa ile kalkıyoruz, herkes bunu konuşurken, vergi tasarısı sessiz sedasız Meclis’e gönderilir, yine de sessiz sedasız çıkarılır... 
     Hele el altında, CHP gibi bir muhalefet partisi varsa... 
     Muhteremler "ampul"ün karşısında "mum" gibiler, tek parti devrinin "Müstakil Grubu" bile onların yanında sanki ateş parçası... 
     Siz de ondan sonra bağırıp durun 
     "Hani vergiler indirilecekti " diye... 
     
     HİKAYEYİ bilirsiniz, köyün birinde dört vakit namaz kılınırmış, cahil köylüler bundan da şikayetçi, bekçiyi kasabaya, kadıya yollamışlar 
     "Git söyle, bize dört vakit zor geliyor, şunu üç vakte indirsin " 
     Bekçi gitmiş, derdini anlatmış, kadı bekçiyi kovalamış 
     "Neee, sizin köyde dört vakit mi namaz kılınıyor Beş vakit kılacaksınız, beş vakit " 
     Bekçi dönmüş, köylü etrafını sarmış 
     "İndirdi mi, indirdi mi " 
     Bekçi, elini yumruk yapıp sallamış 
     "Nah indirdi, bindirdi bindirdi " 
     Yoksa sizler de vergilerin ineceğine kananlardan mısınız 
     
     







li Paşa’dan bugüne 


Mutluluklar 


Basit yaklaşımlar 


Yeni bir ittifak doğdu... 


Avrupa’yla karışık vergiler bindiriliyor... 


DYP’de Ağar dönemi 


Mühendis Hanım robotu neden öptü 


Hayırdır inşallah, Teknoloji konuşmaya başladık 


İşsizlerin üçte biri lise ve üniversite mezunu 


</TEXT>
</DOC>
