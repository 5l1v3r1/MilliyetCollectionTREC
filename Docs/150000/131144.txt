<DOC>
<DOCNO> 131144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/spo04.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan, Fransız atağı 
</HEADLINE>
<TEXT>

Karadeniz ekibi dış transferde rotayı Nantes’ta forma giyen Laspalles’e çevirdi. Bordo-Mavili yöneticiler savunma oyuncusu için pazarlığa başladı 
     PSG’de de oynadı 
     TRABZONSPOR’DA dış transfer girişimleri yoğun bir şekilde sürüyor. Bordo - Mavililer’in gündemine şimdi de Fransa’nın Nantes takımında oynayan Nicolas Laspalles’in girdiği öğrenildi. 32 yaşındaki savunma oyuncusu daha önce 7 sezon Paris Saint Germain’in formasını taşımıştı. Nantes’a teklif sunan Bordo - Mavili yöneticilerin haber beklediği bildirildi. 
     
     Laspalles kimdir 
     Doğum Tarihi 27.11.1971 
     Doğum Yeri Montargis 
     Milliyeti Fransız 
     Boy 1.85 
     Kilo 82 
     Mevkii Defans 
     
     İstifalara kabul çıktı 
     ANTALYA’DA toplanan Trabzonspor Yönetim Kurulu, Ahmet Ağaoğlu ve dört arkadaşının istifalarını kabul etti. Yaklaşık dört saat süren görüşmeler sonrasında 10 gün içinde transfer yapılması da kararlaştırıldı. Futbolcuların 530 milyarlık alacaklarının ise ikinci yarı başlayana kadar ödenmesine karar verildi. 
     
     Aybaba’dan övgü 
     TRABZONSPOR Teknik Direktörü Samet Aybaba, Antalya kampında takımının sergilediği performanstan memnun kaldığını söyledi. Aybaba, "Takviyelerle birlikte tüm sorunlar sona erecek" diye konuştu. Lucescu yönetimindeki Beşiktaş’ın hedefe en yakın takım olduğunu da açıklayan tecrübeli hoca, "Biz de son ana kadar şansımızı kovalayacağız" diye konuştu. 
     



 SPOR 



























</TEXT>
</DOC>
