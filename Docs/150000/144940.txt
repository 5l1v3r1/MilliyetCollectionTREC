<DOC>
<DOCNO> 144940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/yas04.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman arası villakondu 
</HEADLINE>
<TEXT>

Orman vasfını kaybetmiş arazilerin satılacağı haberi duyulur duyulmaz Beykoz ve çevresindeki orman içinde pıtrak gibi binalar türemeye başladı 
     ŞENOL DEMİRCİ İstanbul 

     Hükümetin orman vasfını kaybetmiş hazine arazilerinin satışı için yaptığı hazırlık, kaçak yapılaşmayı hızlandırdı. Orman arazisi üzerine kurulu 9 bin kaçak yapının bulunduğu Beykoz’a bağlı Çavuşbaşı beldesinde kaçak yapılara her gün bir yenisi ekleniyor. Çavuşbaşı Belediye Başkanı Osman Şimşek ise aksini öne sürerek, beldesinde bir yıldır tek bir inşaata çivi çakılmadığını söylüyor. 
     Hazırlanan kanun değişikliğini kangren olmuş bir soruna neşter atmak’ sözleriyle tanımlayan Orman Bakanı Osman Pepe, orman arazisinin işgal edene değil, açık artırma ile kim fazla para verirse ona satılacağını belirtiyor. 
     
     İşgal edene arazi yok 
     "Amacımız işgalcileri mülk sahibi yapmak değil, devlete gelir sağlamak" diyen Pepe, orman vasfını yitirmiş 500 bin hektar arazi bulunduğunu anımsatıyor. Pepe, bu yoldan 25 milyar dolar gelir beklendiğini kaydediyor. 
     


YAŞAM 

























</TEXT>
</DOC>
