<DOC>
<DOCNO> 144899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/guncel/gun80.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bush yönetiminden televizyonlara tepki      ABD Deniz Piyadeleri’ne bağlı bir lojistik birimin, Irak’ın güney bölgelerinde konvoy halinde ilerlerken pusuya düşürülmesi sonrasında esir düşen biri kadın beş Amerikalı askerin görüntülerinin basına dağıtılması, Bush yönetimini öfkelendirdi. Washington, savaş esirlerinin "kamuoyunun ilgisini giderme ya da propaganda amacıyla" görüntülenmesinin Cenevre Savaş Sözleşmesi’nin ihlali olduğunu açıkladı. 
     
     ABD TV’lerİ yayInlamadI 
     ACNN, Fox, MSNBC gibi aralıksız savaş yayını yapan Amerikan televizyonlarının hiçbiri, bu görüntüleri ekrana getirmezken, "Kararın, Amerikan hükümetinin değil, kendi yayın kurullarının tasarrufu" olduğunu açıkladılar. ABD Başkanı George W. Bush, Irak’ın elindeki esirlere "insani muamele" yapması çağrısında bulunurken, Savunma Bakanı Donald Rumsfeld, esir düşen ve öldürülen ABD askerlerinin Irak yönetimi tarafından görüntülenmesi ve bu görüntülerin televizyona yansıtılmasının "Cenevre Sözleşmesi’ne aykırı" olduğunu söyledi. Genelkurmay Başkanı General Myers da, gelişmeyi, "Irak rejimin işlediği en son suç" diye nitelendirdi. 
     
Türk askeri, Irak’ta istikrarı sağlayacak      Başbakan Recep Tayyip Erdoğan, "Türk hava sahasının yabancı hava unsurlarına açılması, Türkiye’nin menfaatine olup Amerika ile müttefik olmamızın gereğidir" dedi. Televizyonda dün akşam "Ulusa Sesleniş" konuşması yapan Erdoğan, Kuzey Irak’taki pozisyonla ilgili şunları söyledi "Irak sınırının ötesinde belirli bir şerit boyunca yapacağımız askeri düzenleme, Türkiye’ye yönelebilecek göç hareketini kontrol edebilmeyi, göçmenlere insani yardımı etkinlikle ulaştırabilmeyi, güvenliğimize dönük bazı provokasyonları önlemeyi ve sınırlarımızın güvenliğini korumayı amaçlamaktadır. Türk askerinin mevcudiyeti, Türkiye ve bölge için bir güven ve istikrar unsuru olacaktır. Her zeminde barışın teminatı olan kahraman Türk Silahlı Kuvvetleri, bir kere daha yardıma muhtaç olanlara elini uzatacaktır." Erdoğan, Irak’ın toprak bütünlüğü ve ulusal birliğinin korunmasının Türkiye için önemli olduğunu da belirtti. 
     
20 km. girebiliriz’      ABD’nin haftalık Newsweek dergisinden Lally Weymouth’a demeç veren Başbakan Erdoğan, Türk birliklerinin Irak içlerine yaklaşık 20 km. girmesinin ABD tarafından kabul edildiğini söyledi. Erdoğan, "Türkiye, koalisyonun tam bir parçası olmadığı için üzgün müsünüz " sorusuna, "Türkiye, koalisyonun parçasıdır" yanıtını verdi. Erdoğan, "Uçuş hakkı istendiğinde, biz de Türk birliklerinin Kuzey Irak’ta olmasını istediğimizi söyledik. ABD de bunu onayladı" dedi. "Emin misiniz " sorusuna Erdoğan, "Dışişleri Bakanı Abdullah Gül, bu anlaşmayı Powell’la görüşmesi sırasında yaptı" yanıtını verdi. 
     
Vurulan C-130 nakliye uçağı İncirlik’e indi      Irak’ta vurularak yara alan ve ABD özel kuvvetlerini taşıyan C-130 tipi nakliye uçağı İncirlik’e indirildi. Askerler acil inişin ardından başka bir C - 130 uçağıyla Türkiye’den ayrıldı. Dışişleri Bakanı Abdullah Gül, konuya ilişkin,"C-130 uçağına yaralılar için İncirlik’e iniş izni verilmişti" dedi. 
     
İncirlik, Hayalet Üs’se döndü...      İncirlik’teki ABD askerlerinin, Keşif Güç’ün hukuken sona ermesiyle ülkeye dönmesi beklenirken, hafta sonu, üsteki bazı ofislere ilgili personel dahi gelmedi. Savaş uçakları uçuş yapmadı. Bu kapsamdaki tanker uçakları cuma gününden itibaren Türkiye dışına çıkarken, çadırkentte barındırılan 1200 kadar asker ve kararg hta görevli personelin de artık üsten ayrılabileceği kaydedildi. Üsse inen nakliye, tanker ve yolcu uçaklarının, Afganistan’a insani yardım ve personel değişimi kapsamında olduğu belirtilirken, üssü korumak için getirilen iki patriot rampasının golf sahasının yakınına kuruluş hazırlıkları başladı. Patriot parçalarının, önceki gece üsse inen C - 17 ve C - 5 nakliye uçaklarıyla geldiği anlaşıldı. 
     
Gül ABD ile olumsuzluk yok      Dışişleri Bakanı Abdullah Gül, "Televizyonlarda izlediğimiz sinema değil. Tüm insanlık, herkes sıkıntı içinde savaşın kısa sürmesini diliyor" dedi. 
     Gül, Türk askerinin Kuzey Irak’a girmesi konusunda ABD ile görüşmelerin koordinasyon içinde sürdüğünü ve hiçbir olumsuzluk yaşanmadığını söyledi. Türkiye’nin göçü ve terörü önleme amacıyla gireceğini anımsatan Gül, "Bir savaş ortamında olduğumuz için müttefiklerimizle görüşüyoruz ama doğal olarak Türkiye, bu kararı kendi iradesiyle verebilir" diye konuştu. 
     ABD eskerlerinin geri dönüş hazırlığı için de Gül, "TBMM’nin verdiği izin çerçevesinde çalışmalar yürüyor. Bu tezkerenin süresi üç aydır. Ama ileride insani amaçlı işbirliği de olacaktır" şeklinde konuştu. 
     
Kitle imha silahı şu ana kadar yok      Amerikan Genelkurmayı’nda görevli General Stanley McChrystal, Irak’ta bulunan askeri kuvvetlerin henüz kimyasal veya biyolojik silahlara rastlamadığını bildirdi. 1991 Körfez Savaşı’nın ardından yasaklanmalarına rağmen, Irak rejiminin sahip olduğu iddia edilen kitle imha silahlarıyla ilgili şimdiye kadar bir kanıt bulunamadığını belirten McChrystal, savaş başladığından beri scud füzelerinin de atılmadığını ve bu füzelerin varlığına işaret eden bir bilginin ulaşmadığını söyledi. 
     
İran İhlal olursa harekete geçeriz      İran İçişleri Bakanı Abdülvahid Musavi Lari, bir kez daha hava sahalarının ihlal edilmesi halinde ordunun harekete geçeceğini söyledi. İran resmi ajansının İRNA bildirdiğine göre Lari, "Sınırdaki askerlerimiz tam teyakkuz halinde ve durumu izliyor. İran hava sahasının ya da sınırının en ufak ihlali halinde derhal müdahale edecek" dedi. Irak’a yönelik savaşın başlamasından bu yana, İranlı yetkililer, hava sahalarının sürekli ihlal edildiğini öne sürüyor. 


GÜNCEL 
























</TEXT>
</DOC>
