<DOC>
<DOCNO> 113445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun16.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da porno ürüne yüzde 25 vergi 
</HEADLINE>
<TEXT>

     İtalya'da 2003 yılı bütçesinde porno sektöründen yaklaşık yüzde 25 oranında vergi alınması öngörüldü. 
     Başbakan Silvio Berlusconi'nin liderliğini yaptığı Forza İtalya partisi milletvekili Emanuele Falsitta, porno ürünlerinden yüzde 25 oranında vergi alınmasının, hükümet ortakları ve muhalefet tarafından kabul edildiğini açıkladı. 
     Öneriyi sunan Falsitta, "Tutucu değilim, ama porno sektörü gibi kolay para kazanılan dalların cezalandırılmasından yanayım" dedi. 
     Parlamentonun da vergiye onay vermesi halinde, pornografik film, video kaset, dergi, internet sitesi, telefon hattı ve bu tarz yayın yapan paralı televizyon kanallarından yüzde 25 oranında vergi alınacağı bildirildi. 
     Yeni vergiyle, porno ürünlerinin fiyatların yüzde 30 ila 50 artacağı ifade ediliyor. İtalya'da her yıl 300 porno film çekildiği, 400 bin video kaset satıldığı, internette yaklaşık 35 bin İtalyan porno sitesi bulunduğu belirtiliyor. 
     





</TEXT>
</DOC>
