<DOC>
<DOCNO> 108612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/spo10.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova’da Rus yok mu 
</HEADLINE>
<TEXT>

     Fatih Terim’in basın toplantısı bitmişti. Kızıl Meydan’a gidelim dedik. Ben, Mehmet Demirkol ve Kanat Atkaya . Moskova, taksinin en çok olduğu yer. Her araba bir taksi zaten. Polis, itfaiye, ambulans bile boşsa duruyor ve soruyor Nereye 
     İlk duran, sanki kullanan tarafından bahçesinde bir gün önce yapılmış gibiydi. Hava yine kirli, yine çok kirli ve yine sisli ve de yine kasvetli. Yağmur da yağıyordu. Bindik tabii. Üç - beş lisandan anlatmaya çalıştık, Kızıl Meydan’a gitmek istiyoruz. Anlatamadık. Kanat haritayı açmış, gösteriyor, aramızda da laflıyoruz. Aniden sordu direksiyondaki. Türk müsünüz abi Golü yemiştik. Ama yumuşamıştık da. Keyifsiz başlayan Moskova neşeleniyordu galiba. İkinci gol hemen geldi. Tarkan askere gitti mi Ve hemen 3 - 0 oldu. Tarkan’ın askerliği bitti mi Azeriydi bizimki. Tarkan’ı da sevmiyordu. Belki askerliği bitmesin istiyordu. Mahsun, İbrahim, Emrah dedi. En büyük onlar. Ve Hülya Avşar, Sibel Can ve Galatasaray. 18 milyonluk Moskova’da ilk bire bir oynadığımız Moskovalı’ya bakın 
     Sonra Kızıl Meydan’ı tam ortadan, Lenin’in Anıtkabircikimsi mozalesi tarafından geçip, bir İtalyan veya İtalyanvari bir restoran seçip filan falan... Baktık, rublemiz yok. Tam sağımızda da bir bürocuk. Hani üstünde change - exchange yazanlardan. İçeride de sekiz - dokuz Koreli. Uzun da sürüyor Koreli’nin, Rusya’da dolar bozdurması. Veya gişedekinin bozması. Lee Young dedik aniden. Laf olsun, torba dolsun. Doldu da. Gelen cevap tek kelimeydi. Trabzon. Hani hep denir ya Türkiye’nin tanıtımı, manıtımı. İşte Galatasaray, Malatasaray. Karayipler’de bile Galatasaray ile filan falan. Bu da bir saha içindeki sol kanat oyuncusunun, Moskova’nın Allah’ın unuttuğu bir sokağının bir change - exchange bürosunda sekiz - dokuz Koreli ve üç Türk arasındaki havayı nasıl ısıttığı, yumuşattığı. Size gelmese bize tuhaf geldi. Veya bana. 
     Moskova’da karşılaştığımız ilk dokuz - on kişinin birinin Azeri, diğerlerinin Koreli olması kulaklarımıza Tarkan, Emrah, Mahsun, İbo, Hülya, Sibel, Galatasaray, Trabzon’un dolması. Yok pasaport, masaport, yok dolar molar, ruble, lira, yok vize, mize. Yukarıdakiler daha farklı şeyler anlatmıyor mu size 
     
Sivori’den Ali Sami Yen’e      Lokomotiv Moskova adları. Tadları da stadları. Demiryollarının takımı onlar, yani bizim DDY’nin Rusya versiyonu gibi Devlet Demiryolları . Moskova’nın bir ucunda, bir bucağındaki, ağaçların kucağındaki stadlarını görseydiniz keşke. Eskisini yenilemişler. Bırakın Ali Sami Yen’i ve hikayesini, onu anlatmak bile ayıp. Şöyle anlatalım. Saraçoğlu’ndan bile daha sempatik, daha keyif verici ve öyle planlandığı için o müthiş akustiği ile olağanüstü etkileyici Lokomotiv’inki. Kale arkaları veya kalelerinin arkası zaten kalelerin hemen arkası. Yan tribünler öyle yakın ki, Hasan Şaş taç atarken neredeyse müsaade istiyor öndeki seyirciden. 
     Made in Bilgin bağlayalım. Hani o müthiş Arjantinli’nin, Sivori’nin, İtalya’yı titrettiği dönemlerdi. Sivori muhalifleri Pele, Pele dedikçe, Sivori’ciler, tamam Pele, Pele de ama gelsin İtalya’ya önce Sivori kadar oynasın derlerdi Pele İtalya’da oynamadı . Özhan Canaydın ve yönetimi boşversinler Almanya, Hollanda, İtalya, Fransa, Kanada, Kore, Japonya’yı ve oradaki stadları. Lokomotiv’inki kadar yapsın yeter, hatta yeter de artar bile. 
     



 SPOR 






























</TEXT>
</DOC>
