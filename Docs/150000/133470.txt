<DOC>
<DOCNO> 133470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo13.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Hakemlere açılan davalardan, oybirliği ile vazgeçilmiştir 
</HEADLINE>
<TEXT>

     Beşiktaş Kulübü İletişim Komitesi bugün bir yazılı açıklama yaparak, yönetimde herhangi bir görüş ayrılığı ve huzursuzluğun bulunmadığını belirtti. 
     Açıklamada, Merkez Hakem Kurulu'na MHK bağlı hakemlerin Beşiktaş Kulübü'nün başkan ve yönetim kurulu üyeleri hakkında açtıkları davalara, kulüp tarafından açılmış karşı davalardan vazgeçilmesi kararının, 20 Ocak Pazartesi günkü yönetim kurulu toplantısında oybirliği ile alındığı ifade edildi. 
     Bu kararın MHK'nın Kuşadası'nda gerçekleştirdiği seminerde, İkinci Başkan Hüsnü Güreli tarafından açıklandığı belirtilen açıklamada, ''Konu ile ilgili olarak yönetim kurulumuz arasında herhangi bir görüş ayrılığı ve huzursuzluk bulunmamaktadır'' denildi. 
     





</TEXT>
</DOC>
