<DOC>
<DOCNO> 106656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gunz1.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Öğretmene bir parmak bal      Eğitim tazminatı 175 milyon olacak 
     ANKARA Milliyet 

     Hükümet, öğretmenlere yılda bir kez verilen eğitim - öğretim tazminatını 175 milyon lira olarak belirledi. 2002-2003 eğitim - öğretim dönemi başlarken, hükümetin verdiği tazminat, öğretmenlere buruk bir sevinç yaşatacak. Milli Eğitim Bakanı Necdet Tekin’in ısrarla 230 milyon olarak belirlenmesini istediği tazminat, Hazine ile Maliye Bakanlığı tarafından fazla bulundu. Kaynak olmadığını savunan Hazine ve Maliye Bakanlıkları, 230 milyona karşı çıktı. 130 milyon lira öneren Hazine ve Maliye Bakanlığı ile yürütülen görüşmelerden sonra 175 milyon lira üzerinde mutabakat sağlandı. 
     
Bakan’ın ağzından acı gerçek      7 milyon vatandaş okuyup yazamıyor’ 
     Ulusal Eğitime Destek Kampanyası’nın 2. uygulama yılının başlaması dolayısıyla düzenlenen törene katılan Milli Eğitim Bakanı Necdet Tekin, Türkiye’de okuma - yazma bilmeyen vatandaşların sayısının 7 milyonu bulduğunu belirterek, "Kız çocukları belli bir yaşa geldikten sonra nüfusa kaydettiriliyor. O zaman da bu insanlar karşımıza okumaz - yazmaz olarak çıkıyor" dedi. Okuma yazma kampanyası kapsamında açılan 15 bin 510 kursa 341 bin 517 vatandaşın katıldığını belirten Semra Sezer de "Engelli vatandaşlarımıza evlerinde eğitim verdik. Kurslara katılamayacak durumda olanlara da eğitim materyalleri gönderdik" diye konuştu. 
     
     Jandarma kurslarını ilk kez duydum...’ 
     ANKARA Milliyet 

     Milli Eğitim Bakanı Necdet Tekin, jandarma bünyesinde Kürtçe öğreten bir mahalli diller okulu olduğunu bugüne kadar bilmediğini belirterek, "Kürtçe öğrenimi yapacak kuruluşlar özel. Bu özel kurslara öğretmen bulmak görevimiz değil. Ancak hazırladığımız yönetmelikle öğretmen koşullarını biz belirliyoruz. Bu durum, ilk kez olması nedeniyle henüz netlik kazanmadı" dedi. 
     Tekin, dün gazetecilerin soruları üzerine, AB’ye uyum çalışmaları çerçevesinde mahalli dil öğrenimi yapılabilmesi için Milli Eğitim Bakanlığı’nın bir yönetmelik hazırladığını belirtti. Bakanlığına bağlı yüzlerce dil kursu olduğunu kaydeden Tekin, yeni açılacak kursların hiçbir farkı olmayacağını dile getirdi. 
     
     Kahraman "Kont" Furkan’ı kurtardı 
     AHMET KORKMAZER Nevşehir DHA 

     NEVŞEHİR’DE, büfeci Asım Karabacak 54 , eşi Birsel ve üç çocuğuyla birlikte Gülşehir Açıksaray mevkiindeki Kızılırmak kıyısında piknik yapmaya gitti. Bu sırada ilköğretim 2’nci sınıf öğrenisi oğlu Furkan, kıyıdaki kumsalda oynarken çamura batmaya başladı. 3 aylık "Kont" adlı kangal köpeği, dişleriyle Furkan’ı külotundan çekerek kurtardı. Baba Karabacak, "Aile olarak köpeğimizi çeşitli yiyecekler vererek ödüllendirdik" dedi. 
     
     Akkise’de panzer eşliğinde keşif 
     MEHMET BÜYÜKARI Konya DHA 

     KONYA Akkise’de geçen yıl güvenlik güçleriyle vatandaşlar arasında çıkan ve bir kişinin ölmesiyle sonuçlanan olayların davasını gören Seydişehir Ağır Ceza Mahkemesi heyeti, dün beldeye gelerek keşif yaptı. Askeri panzerin de bulunduğu keşif sırasında çelik yelek giydirilen tutuklu sanık Kıdemli Başçavuş Ali Çalışkan, "Saldırıya uğrayınca kendimizi korumak için havaya ateş açtık. Vallahi billahi ben öldürmedim" dedi. Belediye Başkanı Abdullah Kayaalp de keşfe gelen görevlilere karanfil dağıttı. 
     
     Rapçi’ grup market soydu 
     İSMAİL POLAT İstanbul 

     ÜSKÜDAR’DA 21 marketi soyan üç hırsız yakalandı. Zanlılar, turistik bölgelerde gösteri amacıyla "Rap" dansı yapan amatör bir grubun üyeleri çıktı. Kısıklı’da önceki gece saat 02.00 sıralarında devriye gezen polis ekibi, Toygar Sokak’ta ellerinde valizler bulunan şüpheli üç kişiyi durdurdu. İkisi boş çıkan valizlerin üçüncüsünden tornavida, murç gibi hırsızlık yapmakta da kullanılabilen aletler çıktı. Bunun üzerine gözaltına alınan Serhat Şengel, Baki Eroğlu ve Kerim Şahin sorgulamalarında, Üsküdar’da 18, Ümraniye’de ise üç market hırsızlığına karıştıklarını, yaklaşık 20 milyar lira değerinde gıda maddesi, sigara ve bozuk para çaldıklarını itiraf etti. 
     
     Hollanda’da bana saldıranlar 9 kişiydi’ 
     ERDAL KILINÇ İstanbul 

     FEYENOORD Fenerbahçe karşılaşması için gittiği Hollanda’da, üç kişinin yumruk ve tekmeli saldırısı sonucu sol kaburgasında çatlak oluşan İstanbul Emniyet Müdürü Hasan Özdemir, saldırının DHKP - C’nin Belçika ve Hollanda sorumlusu tarafından planlandığını söyledi. Eyleme 9 kişinin katıldığını, bunlardan altısının çevre önlemi alırken, aralarında siyah kuşak sahibi bir karatecinin de bulunduğu üç kişinin saldırıyı gerçekleştirdiğini anlatan Özdemir, Hollanda polisinin bu kişileri yakalamaya çalıştığını kaydetti. 
     
     Halk otobüsü 3 çocuğu ezdi geçti 
     MEHMET TAŞÇIOĞLU DHA 

     GAZİANTEP’TE, Mehmet Şıhobars 35 yönetimindeki halk otobüsü, sürücünün direksiyon h kimiyetini kaybetmesi üzerine kontrolden çıktı. Otobüs, önce üzerinde Emrah 15 ve kardeşi Fırat Güler’in 12 bulunduğu bisiklete, ardından da kaldırımda duran Yeter Bozkurt 10 ve Mustafa Altun’a 15 çarptı. Kazada, Emrah Güler ile kardeşi Fırat Güler ve Yeter Bozkurt hayatını kaybetti. Altun ağır yaralandı. Şıhobars, gözaltına alındı. 
     



 GÜNCEL 

















</TEXT>
</DOC>
