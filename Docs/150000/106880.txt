<DOC>
<DOCNO> 106880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy05.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Son formul AB hükümeti 
</HEADLINE>
<TEXT>

     ANKARA Milliyet 

     ANAP lideri Mesut Yılmaz, "hükümetten çekilin" çağrısına Başbakan Bülent Ecevit’ten olumsuz yanıt gelince geç saatlerde taktik değiştirerek hükümetten çekilme yerine önce AB hükümeti istedi. 
     Strateji geliştirdiği dün akşamki Başkanlık Divanı toplantısı öncesinde Brüksel programını iptal eden Yılmaz, toplantıda kurmaylarının, "AB hükümetten daha önemli. Randevuları iptal etmeyin" uyarısı üzerine kararından vazgeçti. 
     Toplantı sonrası Türkiye’yi bir hükümet kriziyle başbaşa bırakmak istemediklerini, önce kurulacak AB eksenli hükümet uzlaşmasının ortaya çıkması ardından hükümetin düşürülmesi gerektiğini söyleyen Yılmaz, AB için de 12 - 13 Aralık tarihlerinin önemli olduğunu anlattı. 
     "Seçim mutlaka yapılmalıdır. 3 Kasım için büyük emek harcandı" diyen Yılmaz, 12 - 13 Aralık tarihlerinde AB üyeliğine takvim alınması için Türkiye’nin 40 yıldır sarfettiği çabaların boşa gitmemesi gerektiğini vurgulayarak, "Bu çabaların çöpe atılmasına hiçbir vicdan sahibinin razı olmaması gerekir" dedi. 
     Türkiye’yi hem erken seçime götürecek hem de AB üyeliğine destek veren geniş tabanlı geçici bir hükümet kurulması gerektiğini savunan Yılmaz, "MHP nin içinde olduğu bir hükümetle biryere varılamayacağı görüldü" dedi. Bu noktada hem Türkiye’yi AB ye taşıyacak hemde erken seçimi yapacak bir hükümet kurulması için 2 yol olduğunu kaydeden Yılmaz, "Birinci yol MHP’nin hükümetten çekilmesi, çekildiği bakanlıklarada AB ye destek veren partilerden bakanlar atanmasıdır. İkinci yol, MHP çekilmezse bu hükümetin düşürülmesi ve AB ye destek veren partilerin oluşturacağı geniş tabanlı bir hükümet kurulmasıdır. Erken seçim takviminden vazgeçilmemelidir" diye konuştu. 
     



 SİYASET 




















</TEXT>
</DOC>
