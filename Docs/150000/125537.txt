<DOC>
<DOCNO> 125537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/siyaset/siy07.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin seçimi iptal ettiren 
</HEADLINE>
<TEXT>

Siirt seçimlerinin iptal edilmesine neden olan köylüler 218 milyon lira para cezasına mahk m oldu. Kış dolayısıyla ceza tebliğ edilemedi 
     GÖKÇER TAHİNCİOĞLU Ankara 

     Pervari Cumhuriyet Başsavcılığı, Siirt’te 3 Kasım seçimlerinin iptal edilmesine neden olan Doğanköylüleri 218’er milyon lira para cezasına mahk m etti. Ancak yolları olmadığı ve sürekli kapandığı için seçimlerin protesto edildiği Doğanköy’de, yine kapanan yol yüzünden jandarma köye ulaşamadı. Ceza alan köylülere haklarındaki cezalar tebliğ edilemedi. 
     Kışın yollarının aylar boyu kapalı kalması, yaz - kış elektriksiz yaşamaları, işsizlik ve fakirlikle boğuşmaları nedeniyle 3 Kasım’da "seçim protestosu" yapan Doğanköylüler, Türkiye’nin kaderini değiştiren bir eyleme imza attı. Doğanköy’den kimsenin sandık başına gitmemesi nedeniyle, seçim günü köyde bulunması gereken 17, 18 ve 19 no’lu sandıklar, kurul oluşturulamadığı için kurulamadı. 
     Yapılan araştırmada sandık kurulunun, adını parti görevlisi olarak yazdıran ve bu nedenle sandık alanında bulunması zorunlu olan 23 kişinin protestoya katılması nedeniyle oluşturulamadığı anlaşıldı. Pervari Cumhuriyet Başsavcılığı da, soruşturma sonucu bu kişileri, Seçimlerin Temel Hükümleri Hakkında Kanun’a muhalefet suçundan 218 milyon lira "ön ödeme cezası"na mahk m etti. Kararın tebliğinden itibaren geçecek 10 günlük sürede köylüler para cezalarını ödemezse, haklarında dava açılacak. Köylüler bu davada, ödemedikleri cezanın yarısı oranında artırılmış para cezasına mahk m edilmeleri talebiyle yargılanacak. Köylüler, bu cezayı da ödemezse, hapis cezasına mahk m edilecek. 
     



 SİYASET 















</TEXT>
</DOC>
