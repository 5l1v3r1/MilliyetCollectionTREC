<DOC>
<DOCNO> 115150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko03.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel’de 13 yıllık Akbay iktidarı bitti 
</HEADLINE>
<TEXT>

Tekel Genel Müdürlüğü’nü 13 yıldır sürdüren Mehmet Akbay görevinden alındı. Yerine, vekaleten Tekin Kaymakoğlu atandı 
     ANKARA Milliyet 

     Tekel Yönetim Kurulu Başkanlığı ve üyeliği görevinden geçtiğimiz haftalarda alınan Genel Müdür Mehmet Akbay, yerine atanan Özelleştirme İdaresi Başkan Yardımcısı Sezai Ensari tarafından dün bu görevinden de alındı. Ensari, Genel Müdür Yardımcısı Tekin Kaymakoğlu’nun Akbay’ın yerine vekaleten atandığını açıkladı. Başbakanlık Teftiş Kurulu, yolsuzluk iddiaları nedeniyle Akbay hakkında soruşturma yürütüyordu. 
     Yaklaşık 13 yıldır Tekel Genel Müdürlüğü görevinde olan Akbay’ın, trilyonluk bir servete sahip olduğu ve yabancı sigara şirketleri ile gerçekleştirilen tütün takaslarında usülsüzlük yaparak kurumu zarara uğrattığı iddia edilmişti. Ayırca, Tekel’e tütün satan bazı şirketlere haksız ödeme yapıldığı ve Tekel’e tütün satan bir şirkete Tekel yöneticilerinin ortak olduğu yolunda iddialar bulunuyordu. 
     Öte yandan Özelleştirme İdaresi’nin de, Tekel’de yönetimi değiştirme operasyonu yapacağı ve Özelleştirme İdaresi Başkanı Turgut Bozkurt’un bazı KİT’lerde özelleştirmeye karşı olan direnci kırmak için yönetim değişikliği düşündüğü belirtiliyordu. 
     



 EKONOMİ 
















</TEXT>
</DOC>
