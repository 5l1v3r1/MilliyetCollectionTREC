<DOC>
<DOCNO> 123168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sonspo01.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Güreli Galatasaray maçında 3 puanı istiyoruz 
</HEADLINE>
<TEXT>

     Beşiktaş Kulübü İkinci Başkanı Hüsnü Güreli, Galatasaray ile yarın yapacakları derbi maçta 3 puan istediklerini söyledi. 
     Akaretler'deki kulüp binasında gerçekleştirilen bayramlaşmada basın mensuplarının sorularını yanıtlayan Hüsnü Güreli, bu sezon beraberliklerle toplam 10 puan yitirdiklerini ifade ederek, şöyle konuştu 
     ''Bu puan kayıpları olmasaydı Galatasaray maçında olası bir puan kaybını fazla önemsemeyebilirdik. Ama şampiyon olmak istiyorsak derbi maçlarını kaybetmemeliyiz. Hedefimiz 3 puan. Galatasaray ve Fenerbahçe maçlarını kazanırsak, şampiyonluk yolunda büyük bir avantaj elde etmiş olacağız.'' Derbi maçı yaklaşık 500 kadar siyah-beyazlı taraftarın izleyeceğini hatırlatan Güreli, ''Taraftarlarımız kendilerine ayrılan misafir taraftar bölümünde karşılaşmayı izleyecek. Herhangi bir olay yaşanacağını sanmıyorum. Beşiktaş taraftarları bilinçlidir'' dedi. 
     





</TEXT>
</DOC>
