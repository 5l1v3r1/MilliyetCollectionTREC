<DOC>
<DOCNO> 120667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/dunya/dun05.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de intihar balıkçıları çıktı 
</HEADLINE>
<TEXT>

     Filistinli militanlar, intifadanın başlamasından bu yana ilk defa bir balıkçı teknesiyle İsrail hedefine intihar saldırısı düzenledi. Gazze Şeridi açıklarındaki bir İsrail devriye botu yakınlarında içinde bulundukları tekneyi havaya uçuran militanlar, biri ağır olmak üzere dört İsrail askerinin yaralanmasına yol açtı. İki intihar bombacısı ölürken, aşırı dinci İslami Cihad Örgütü’nün askeri kanadı saldırının sorumluluğunu üstlendi. Devriye botundaki askerlerin şüpheli gördükleri "balıkçıları" uzaklaştırmak için tekneye tazyikli su sıktığı ve uyarı ateşi açtığı belirtildi. Uyarı ateşinden birkaç dakika sonra büyük bir patlama meydana geldi. 
     



 DÜNYA 














</TEXT>
</DOC>
