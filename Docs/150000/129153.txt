<DOC>
<DOCNO> 129153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur32.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik cezalarını artıran tasarı komisyondan geçti 
</HEADLINE>
<TEXT>

     Trafik kazalarının önlenmesi amacıyla Türk Ceza Kanunu'na "bilinçli taksir" kavramı eklenerek, bu durumda verilecek cezaların üçte bir oranında artırılmasını öngören yasa tasarısı, TBMM Adalet Komisyonu'nda kabul edildi. 
     Tasarı, sonucunu bildiğini halde suç işleyenlerin bilinçli taksir cezasının üçte bir oranında artırılmasını öngörüyor. Bu duruma göre, kaza riskini bile bile alkollü araç kullananların cezası üçte bir oranında artırılacak. 
     Cezaların İnfazı Hakkındaki Kanun'da değişiklik öngören tasarı, araç kullanarak ölüme neden olanlara verilen cezaların para cezasına çevrilmesini de önlüyor. 
     Tasarıya İçişleri Komisyonu'nda eklenen "Akaryakıt istasyonlarında ve eklentilerinde alkollü içki satılmaz" ibaresi CHP'li üyelerin itirazı üzerine tasarı metninden çıkarıldı. 
     





</TEXT>
</DOC>
