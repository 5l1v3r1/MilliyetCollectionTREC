<DOC>
<DOCNO> 124077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/spor/aspo.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Werner Lorant evindeki ilk demecini Milliyet’e verdi 
</HEADLINE>
<TEXT>
BENİ HİÇ SEVMEDİLER’ 
Alman hoca, bazı yöneticiler, bazı çevreler ve bazı basın organlarına ne yaptıysa yaranamadığını söyledi, "En büyük zararı eski futbolcular veriyor" dedi 
     MEHMET DEMİRCAN 

     Hiç istemediler’ 
     BAVULUNU toplayıp Almanya’nın yolunu tutan Lorant, evinde Milliyet’e Fenerbahçe’de yaşanan olayların perde arkasını tek tek anlattı. Alman hoca, "Bazı yöneticiler, bazı çevreler ve bazı basın organlarına ne yaptıysam yaranamadım. Bütün derbileri kazandım, yine olmadı. Suçlu bendim ve suçlu gitti. Şimdi Fenerbahçe bütün maçlarını kazanıp, şampiyon olacak " yorumunu yaptı. 
     
     Eskiler düşman 
     TAKIMDA olup bitenleri en iyi futbolcuların bildiğini vurgulayan Alman hoca, Fenerbahçe’nin asıl düşmanlarının eski futbolcular olduğunu iddia etti. Lorant şunları söyledi "Hep kötü sonuçlarla biten maçlardan sonra konuşuyorlardı. Kimse maçtan önce yorum yapmıyordu. Bana göre bu eski oyuncuların takıma etkisi devam ettiği sürece, Fenerbahçe hiçbir şekilde başarılı olamaz." 
     
     Beni uyuttular’ 
     LORANT yardımcı konusunda yönetimin sürekli "Tamam" diyerek kendisini uyuttuğunu açıkladı. Tecrübeli hoca, "Söz verdiler, yapmadılar. İlyas Tüfekçi’yi istedim, "Ters olur" dediler. Engin Fırat geldi, "Tecrübesiz" dediler. Engin, Frankfurt’ta yardımcı antrenörlük yaptı. Tercüman olayı da beni sinirlendirdi. Mustafa Kıran iyi biri ama futbol terimlerini bilmiyordu" dedi. 
     
     Yalnız kalamadık’ 
     BAŞKAN Aziz Yıldırım’ın herşeye rağmen kendisine sürekli destek verdiğini açıklayan Lorant, "Ancak Sayın Yıldırım ile başbaşa hiç kalamadık" ifadelerini kullandı. Alman hoca sözlerini şöyle noktaladı "Başkan ile konuşurken, her zaman arada ya Osman Yalçın vardı ya da Hakan Bilal Kutlualp. Bu nedenle başkanla istediğim diyalogları kurmakta hep zorlandım." 
     
     OĞUZ’A 
     Göreceğiz’ 
     "Onun hakkında fazla şey söylemek istemiyorum. Galiba, beni hiç sevmedi. Çünkü 1 yıl boyunca, onunla daha fazla zaman geçirmek amacıyla uğraş verdim. Hatta başbaşa yemek yemek için, Kemal Dinçer kanalıyla resmen randevu talep ettim. Ama benimle bir yemek bile yemedi. Umarım başarılı olur. Fenerbahçe’de, teknik direktörlüğü kaldırıp, kaldıramayacağını hep beraber göreceğiz" 
     
     YÖNETİME 
     Kandırdılar’ 
     "Ailton’u istedim, almadılar. Leverkusenli Yıldıray Baştürk’ü istedim, pahalı’ dediler, yine almadılar. Erhan Albayrak’ı istedim, ücretini bahane olarak ileri sürdüler, transfer etmediler. Okan ve Nihat’ı önerdim, onlara da ücretleri yüzünden sürekli karşı çıktılar. Sonunda gittiler, 25 milyon dolarlık Arjantinli Ortega’yı aldılar. Beni resmen kandırdılar." 
     
     KÖSTEBEĞE 
     Çok aday var’ 
     "Köstebek konusuna gelince... Eğer onu bulmuş olsaydım, hemen kovmuştum. Zaten Fenerbahçe’de köstebeği bulmak oldukça zor. Çünkü, Sarı - Lacivertli kulüpte köstebek adayı o kadar çok insan var ki... Bu yüzden kirli çamaşırı kendi başıma yıkamama kararı aldım. O yüzden istifa ettim. Şimdi göreceğiz Fenerbahçe bensiz daha mı başarılı mı, yoksa daha mı başarız olacak " 
     
     Takım karnesi 
     RÜŞTÜ Harika bir kaleci. Sakatlığı nedeniyle 4 maç oynamadı. İşte Fenerbahçe’nin hali. 
     MİRKOVİÇ Çok iyi bir profesyonel, mükemmel bir oyuncu. 
     FATİH İyi kesici, ancak öğrenecek çok şeyi var. 
     MUSTAFA DOĞAN Güvenilir bir oyuncu, ancak her insan hata yapabiliyor. 
     ÜMİT Hem iyi futbolcu, hem de iyi bir insan. Karakterli ve dürüst. 
     YUSUF Yetenekli, ama hepsi o kadar. 
     CEYHUN Nasıl bir oyuncu olduğunu anlayamadım. Daha çok çalışmalı. 
     ABDULLAH Trabzonspor’da oynadığı dönemlere dönmeli. 
     ORTEGA Onunla artık işim olmaz. Ama olağanüstü bir futbolcu. 
     SERHAT Çok genç. Hırslı. Ancak tecrübe kazanmalı. 
     REVİVO Tam bir takım oyuncusu. 
     RAPAJC Olağanüstü yetenekli. Ancak, biraz da takımını düşünmeli. 
     ALİ GÜNEŞ İdmanların kralı. Keşke maçlarda da böyle olsa. 
     TUNCAY Bence Türk futbolunun en büyük yeteneği. 
     
Lorant, Alman basınında yaylım ateşini sürdürdü HançerledilerLorant, Kemal Dinçer’in kendisini arkadan vurduğunu söyledi, "Ben istifa ettim" dedi 
     HALİL HOŞSÖZ Frankfurt 

     FENERBAHÇE’DE görevine son verilen Lorant, Bild gazetesine verdiği demeçte, menajer Kemal Dinçer’in kendisini hançerlediğini söyledi. İşine son verilmediğini, kendisinin istifa ettiğini vurgulayan Lorant, "Bana yapılanları kabul etmem mümkün değil. Özellikle de Kemal Dinçer’in... Beni o hançerledi" dedi. Lorant’ın, ayrılmak için 380 bin euro tazminat aldığı ileri sürüldü. 
     LORANT açıklamasında, en büyük hatasının Türkiye’ye yalnız gitmek olduğunu dile getirdi. Alman çalıştırıcı, "Kendi kurduğum bir teknik kadroyla işlerim kolay olurdu. Türkiye’ye mutlaka geri döneceğim. Bu kez herşey farklı olacak" yorumunu yaptı. Boğaziçi’ni de çok sevdiğini kaydeden Werner Lorant’ın bir süreliğine İspanya’da tatil yapacağı açıklandı. 
     



 SPOR 

























</TEXT>
</DOC>
