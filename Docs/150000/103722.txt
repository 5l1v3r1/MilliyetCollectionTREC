<DOC>
<DOCNO> 103722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/zbirand.html </URL>
<DATE> 2002/08/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
CHP’de, yeni bir sayfa açılıyor... 
</HEADLINE>
<TEXT>

     rtık eski defterleri kapatalım. 
     Deniz Baykal kavgacıymış, bölücüymüş gibi iddiaları da bir yana bırakalım. 
     Kemal Derviş mi CHP’yi ilhak etti, yoksa CHP mi Derviş’i teslim aldı tartışmaları da artık anlamsız. 
     Aslına bakarsanız, bundan sonrası tamamen Baykal-Derviş ikilisinin tutumlarına bağlı. Deniz Baykal, akıllı bir operasyon sonucu Derviş’i ikna etti ve kadrosuna kattı. Şimdi önemli olan, atılan bu adımı oya dönüştürmektir. Yoksa, Derviş’i yıpratmak ve etkisizleştirmek için zaman harcamak sadece akılsızlık olur. Artık her ikisinin çıkarı, birlikte ve uyumlu biçimde çalışmalarına bağlıdır. 
     Unutulmaması gereken bir diğer nokta daha var. O da, Kemal Derviş’in son derece dayanıklı bir insan olmasıdır. Hükümette bulunduğu sürede, özellikle Devlet Bahçeli ve MHP ekibinden çok eleştiri almıştı. Zaman zaman dayanılmaz noktalara gelmesine rağmen, direnmesini bilmişti. Fevri davranmamış ve direnmişti. Yani Derviş, kolayca yutulacak ve elemine edilecek bir insan olmadığını göstermişti. Şimdi de aynı Derviş ile karşı karşıyayız. Ayrıca, bu iki lider arasında "1’inci adam" olma yarışı da beklenmemeli. Derviş, 1’incilikte iddiası bulunmadığını sık sık tekrar ettiği için, Baykal rahatlayacaktır. Partinin liderliğini götürürken, Derviş de kendi katkısını getirecektir. 
     Seçimlere kadar bu ikili arasında bir sorun beklenmemeli. Seçimlerde ortaya çıkacak olan manzara ise, sonrasındaki ilişkileri belirleyecektir. 
     Acaba Derviş CHP’ye tahmin 
     edildiği kadar büyük bir katkıda bulunabilecek mi 
     YTP konusunda sergilediği tutum, inandırıcılığını bir oranda zedeledi. Ayrıca, beraberinde getireceği seçmenlerin içinde, Deniz Baykal’a karşı bir soğukluk h l var. Bu duygu ne oranda aşılabilecek ve bu seçmenler her şeye rağmen, Derviş’e olan bağlılıklarını ne oranda sürdürecekler bilinmiyor. 
     Tabii, CHP içinde Derviş’e tepki duyanların 
     varlığını da unutmamak gerekiyor. Çekilen sıkıntıları 
     Derviş’e fatura edenler de mutlaka çıkacaktır. 
     Özetlememiz gerekirse, Baykal-Derviş ikilisi, topluma güven verdikleri, CHP’nin değiştiğini gösterdikleri oranda kazanacak ve partiyi de büyütecek. 
     Artık yorumları, iç çekişmeleri bırakıp seçim alanlarına düşülmeli. Artık toplum ikna edilmeli. 
     
Böyle vali olursa, sırtımız yere gelmez      Geçenlerde Osmaniye Valisi İsmail Fırat ile ilgili bir haber okudum. Hürriyet Gazetesi’nde yayınlandı ve yalanlanmadı. 
     İsmail Fırat ciddi bir insandır. 
     Nasıl oldu da böyle bir konuşma yaptı, anlayamadım. AB’yi eleştirebilir, ancak devleti temsil eden biri olarak şu sözleri söylemesi beni çok şaşırttı 
     "Ben bir vali olarak 
     Türk Bayrağı’nın üzerine 
     AB bayrağı astırtmam. Kimsenin de müstemlekesi olmayacağız. Bizi AB’ye almazlar. Kendi öz değerlerimizden ve Kıbrıs’tan toprak tavizi vererek, AB’ye giremeyiz. Kimsenin de müstemlekesi olmayız." 
     Üstelik bu da yetmiyormuş gibi, konuşmasına şöyle devam etmiş. "Bu ülke 1000 yıldır Türk yurdu. Ama azınlık okulları ile bu yurdu istila etmişler, azınlık okulları açmışlar, bizi kendi kültürümüze yabancı bırakmışlar. "İngilizce öğrenmek istiyorsan, İngiliz gibi düşüneceksin" diyerek, bizi İngiliz yapmışlar. Oysa biz Türk’üz, dilimiz de Türkçe. Türkçe’yi unuttuk. Türkçe eğitime ağırlık vermek zorundayız. Siz öğretmeler, artık kuş dili ile konuşmayın. Birer Türkçe sözlük alın, Türkçe’yi öğrenin." 
     İsmail Bey devletin değil de, Bahçeli Bey’in valisi olsa sorun yok. Ancak T.C. Devleti’nin valisi olarak böyle bir konuşma yapmamalıdır. 
     
AB’den önce savcılara anlatalım...      Hafta başı Kopenhag’daydım. 
     Mesut Yılmaz başkanlığındaki heyet, önce Danimarka Başbakanı, ardından Dışişleri Bakanlığı ve sonra da Danimarka basınına dil döktü. AB uyum yasalarının 
     ne denli önemli olduğunu, Cumhuriyet döneminin 
     en cesur reform hareketini oluşturduklarını anlattılar. 
     Tam o sırada, Danimarkalı bir gazeteci küçük bir haber kupürü uzattı 25 Mayıs’ta 2’nci Diyarbakır Festivali’nin kapanış günü verdikleri konserde, "Herre Peş" ileri 
     adlı Kürtçe bir şarkı nedeniyle, Kome Asmin grubunun 
     11 üyesinin, TCK’nın 169’uncu maddesi olan "terör örgütüne yardım ve yataklık" iddiasıyla , Diyarbakır 
     4 nolu DGM’de yargılanmalarının sürdüğü haberiydi... 
     Nerede kaldı reformlar Kime neyi inandırmaya çalışıyoruz Resmi yetkililer 15 başkent dolaşıp reform paketini anlatmak için boş yere zaman harcamasınlar. 
     Her şeyi bırakıp, önce kendi savcılarımızı ve yargıçlarımızı eğitelim. Onların kafalarını değiştirelim. Sonra, 
     AB yollarına düşelim. Emin olun, yabancıları ikna etmek, bizimkileri ikna etmekten daha kolay... 
     
Vergi veren enayi mi oluyor      Yandaki haberi okuduktan sonra içinizden vergi vermek gelir mi Tam aksine, kendimi enayiler listesine eklemem gerekir. 
     Futbol klüpleri açıkça vergi kaçırıyorlar. Üstelik, göz göre göre kaçırıyorlar. Gazeteler çarşaf çarşaf yazıyor, kimin ne kadar 
     kaçırdığını ilan ediyorlar. 
     Kimsenin kılı kıpırdamıyor. 
     Maliye Bakanlığı nerede 
     En basit bir hata yüzünden insanların süründürüldüğü, denetim memurları tarafından didik didik ettirildiği bu ülkede, açıkça vergi kaçırılıyor. Savcılar görmezden geliyor, defterdarlar susuyor. 
     Ayıptır. Bu yapılan rezilliktir. 
     Utanın ve kimseyi de vergi kaçakçılığı ile suçlamayın. 
     
Danimarkalılara çok üzüldüm...      Geçen pazartesi öğlene doğru İstanbul’dan Kopenhag’a doğru hareket ederken hava kapalıydı ve yağmur yağıyordu. Yeşilköy’de uçağa binerken, gözucuyla İskandinav Hava Yolları’nı gördüm. Yüzlerce yolcu, heyecanla İstanbul’u gözlüyordu. Kapının üstünde de, uçağın Kopenhag’dan geldiği yazılıydı. Zavallı turistlerin, uçaktan çıkınca suratları uzadı. Dışarıdaki havayı görünce, moralleri bozuldu. Üstelik epey masraf yapmışlardı. 
     Biz, üç saatlik bir uçuş sonrasında Kopenhag’a indik. Bir de ne görelim, dışarısı pırıl pırıl. 
     Hava 25-26 derece sıcak. İnsanlar deniz kıyılarını doldurmuş. Sokaklar cıvıl cıvıl. 
     İstanbul’a tatile ve güneşe gelen Danimarkalı turistlere çok acıdım. 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
