<DOC>
<DOCNO> 144985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun26.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Irak savaşı Erdoğan ile ABD'nin arasına açtı" 
</HEADLINE>
<TEXT>

     Fransa'da yayınlanan Le Figaro gazetesi, ''Irak savaşının, Başbakan Recep Tayyip Erdoğan'ın ABD ile arasının açılmasına yol açtığını'' yazdı. 
     Gazetenin haberinde, savaş öncesi yaşanan gelişmelerin, Türkiye ve ABD ittifakını sarstığı öne sürüldü. 
     Haberde, ''Türkiye'nin en az destek karşılığında en fazla maddi yardımı alabilmek için çaba sarf ettiği savunuldu ve ''Türkiye büyük risk aldı ve kaybetti'' yorumunda bulunuldu. 
     ''Türkiye'de ordunun kriz sırasında AK Parti iktidarına yardımcı olmadığı'' iddia edilen haberde, muhalefetin de tezkereye karşı çıktığı hatırlatıldı. 
     Haberde ayrıca, ''Türkiye'nin ABD ile ilişkilerinin bozulması dışında, Kıbrıs sorunu ve kuzey Irak'taki gelişmeler yüzünden Ankara-AB ilişkilerinin de olumsuz etkilenebileceği'' yorumu yapıldı. 
     




</TEXT>
</DOC>
