<DOC>
<DOCNO> 128705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yasam/yas01.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en genç kutup k şifi 
</HEADLINE>
<TEXT>

Eksi 52 derecede, 3 hafta boyunca 1100 kilometre yol kat eden 23 yaşındaki İngiliz izci Andrew Cooney, Güney Kutbu’na ulaştı 
     DIŞ HABERLER SERVİSİ 

     23 yaşındaki İngiliz izci Andrew Cooney, Güney Kutbu’na yaya olarak giden en genç k şif unvanını aldı. Eksi 52 dereceye varan dondurucu soğuk ve şiddetli kar fırtınalarına göğüs gerip aralıksız 3 hafta boyunca 1100 kilometre yol yürüyen Cooney, önceki gün Güney Kutbu’na ulaştı. Kutup noktasında bir araştırma istasyonu kuran Amerikalı bilim adamları tarafından karşılanan İngiliz genç, "Fantastik duygular içindeyim. Çok gururluyum" diye konuştu. 
     
     100 kiloluk kızakla.. 
     Hedefine ulaşır ulaşmaz Nottingham’daki anne babası Marilyn ve Terry Cooney ile uydu telefonuyla konuşan Andrew, çok müthiş bir deneyim yaşadığını dile getirdi. Cooney çifti de oğullarının başarısını şampanya içerek kutladı. 
     Andrew Cooney, ekipteki 5 arkadaşıyla 11 Kasım’da başladığı zorlu yolculuğunda çeşitli engellerle karşılaştı. Yolculuğun hemen başında düşerek omzunu inciten Andrew, yola ilaç alarak devam etti, incinen omzuyla 100 kiloluk kızak çekti. 
     
     Babası için yaptı 
     Yolculuk sırasında 3 bin metre yüksekliğe tırmanan ve yükseklik hastalığından etkilenen Andrew, eksi 52 derecelik soğukla mücadele etti. 5 yıl önce yemek borusu kanserine yakalanan babası için böyle bir keşfe girişen Andrew, hastalıkla ilgili araştırmalar yapılması için ciddi miktarda bağış toplamayı umuyor. 
     Andrew Cooney’in Güney Kutbu’na ayak basmasıyla yine bir İngiliz genci olan 27 yaşındaki Tom Avery’nin sadece 5 günlüğüne sahip olduğu "kutba giden en genç İngiliz k şif" unvanı da elinden alınmış oldu. 
     



 YAŞAM 






















</TEXT>
</DOC>
