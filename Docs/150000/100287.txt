<DOC>
<DOCNO> 100287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun17.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan, ele geçirdiği Çeçen militanları Rusya'ya iadeyi reddetti 
</HEADLINE>
<TEXT>

     Gürcistan'ın, hafta sonunda sınırdan sızan Çeçen militanları Rusya'ya iade etmeyi reddettiği bildirildi. 
     Rusya Başsavcısı Vladimir Ustinov, yaptığı açıklamada, Gürcü makamlarının iadeyi reddettiğini bildirdi. 
     Rusya Devlet Başkanı Vladimir Putin, dün yaptığı açıklamada, Çeçen militanların derhal iadesini istemiş, ''Gürcistan'ın yakaladığı bu haydutları bize iade etme hızı, terörizme karşı mücadele kararlılıklarının da ölçüsü olacak'' demişti. 
     Gürcistan'dan hafta sonunda Rusya'nın Çeçenistan kesimine sızan kalabalık bir Çeçen militan grubuyla çıkan çatışmanın ardından geri döndüğü bildirilen 7 Çeçen militan, Gürcü güçlerine teslim olmuştu. 
     





</TEXT>
</DOC>
