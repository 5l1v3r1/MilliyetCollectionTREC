<DOC>
<DOCNO> 117099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yasam/yas02.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürün inadı çocukları tüketti 
</HEADLINE>
<TEXT>

Yeni taşındıkları mahalledeki okulun müdürü Sercan ile Serkan’ın kaydını yapmamakta direndiği için çocuklar her gün tam 6 kilometre yol yürüyor 
     BURCUM DEVREZ İstanbul 

     İstanbul’da oturan Mehmet Bulut, çocukları için ilginç bir hukuk mücadelesi sürdürüyor. Güneşli’de oturan baba Bulut, iddiasına göre, ilköğretimde okuyan çocukları Sercan ve Serkan’ı yeni taşındıkları evin 100 metre uzağında bulunan okulun müdürü Şerafettin Namlı’nın inadı yüzünden’ Doğa İlköğretim Okulu’na kaydettiremiyor. 
     Okullar açılmadan İkitelli’den Halkalı’ya taşındıklarını belirten baba Mehmet Bulut, çocuklarının naklini de Doğa İlköğretim Okulu’na yaptırmak istemiş. 
     
     Dilekçe yağmuru 
     Ancak iddiasına göre, Doğa İlköğretim Okulu müdürü Güneşli’den gelen hiç bir öğrenciyi almam’ diyerek çocukların okula naklini yapmamış. Bu nedenle de Sercan ve Serkan, eski okulları Güneşli İlköğretim Okulu’na gidip gelmek için günde altı kilometre yürüyorlar. 
     Okul müdürünün bu tavrına anlam veremeyen baba Mehmet Bulut, Küçükçekmece İlçe Milli Eğitim Müdürlüğü’ne dilekçeyle başvurdu. Milli Eğitim, Bulut’un talebini yerinde bulup onaylı bir yazı bile verdi. Ancak yine kayıt yaptıramayınca bu kez Kaymakamlık’a başvuran Bulut, bundan sonra yaşadıklarını şöyle anlattı 
     "Kaymakamlık beni yeniden okul müdürüne gönderdi. Ancak müdür Şerafettin Namlı Beni Milli Eğitim’e şik yet etmişsiniz, çıkın dışarı" dedi. Ben de bu defa İl Milli Eğitim Müdürlüğü’ne gittim. İl Milli Eğitim Müdür Vekili Mustafa Ürey’in imzaladığı yazıyı okula götürdüm ama yine de sonuç alamadım." 
     Bulut, son çare olarak Küçükçekmece Cumhuriyet Savcılığı’na Namlı’nın "görevini kötüye kullanarak çocuklarını mağdur ettiği" iddiasıyla suç duyurusunda bulunduğunu da belirtti. 
     
     Servis param yok’ 
     Beyoğlu Belediyesi’nde memur olarak çalışan Mehmet Bulut son olarak şunları söyledi "Maddi durumum iyi değil. Bu nedenle okula gitmeleri için çocuklarımı servise veremiyorum. Çocuklar her gün Halkalı’dan İkitelli’ye yürüyor. Çaresizim, kanun yoluyla yapılması gerekenlerin hepsini yaptım. Çalmadığım kapı kalmadı, hiçbirinden de cevap alamadım." 
     



 YAŞAM 



















</TEXT>
</DOC>
