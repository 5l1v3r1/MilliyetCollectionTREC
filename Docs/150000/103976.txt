<DOC>
<DOCNO> 103976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun02.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de kaybolan iki kız çocuğunun cesetleri bulundu 
</HEADLINE>
<TEXT>

     ABD'de geçen Ocak'tan bu yana kayıp olan 13 yaşlarındaki komşu kızları Miranda Gaddis ve Ashley Pond'un cesetleri bulundu. 
     Oregon Emniyet Müdürü Gordon Huiras, Ward Weaver 39 adlı bir kişinin evinin arkasında önceki gün bulunan cesedin Miranda'ya ait olduğunun tespit edildiğini, dün de aynı kişinin evinin arka bahçesinde gömülü bir cesedin daha bulunduğunu açıkladı. 
     İkinci cesedin diğer kız çocuğuna ait olup olmadığı araştırılıyor. 
     Bu arada polis, Weaver'ın, kızların kaybolmasıyla ilgili davanın şüphelisi olduğunu, ancak henüz suçlama yapılmadığını bildirdi. 
     Ashley, 9 Ocak'ta küçük kız kardeşiyle kahvaltısını yaptıktan sonra okula gitmek için evden çıktıktan sonra kaybolmuştu. Ashley'in arkadaşı Miranda da, 8 Mart'ta kaybolmuştu. 
     Weaver, 19 yaşındaki oğlunun kız arkadaşına tecavüz ettiği gerekçesiyle 13 Ağustos'tan bu yana cezaevinde yargılanmayı bekliyor. Weaver'ın oğlu, babasını, Ashley ve Miranda'yı öldüren kişi olarak polise ihbar etmişti. 
     





</TEXT>
</DOC>
