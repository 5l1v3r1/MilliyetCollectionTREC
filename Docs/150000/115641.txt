<DOC>
<DOCNO> 115641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sonspo19.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da hedef 3 puan 
</HEADLINE>
<TEXT>

     Galatasaray, Avrupa Şampiyonlar Ligi H Grubu'nda Lokomotiv Moskova ile oynayacağı karşılaşmada mutlak galibiyeti hedefliyor. 
     Sarı-kırmızılıların, grupta iddiasını sürdürebilmesi için mutlak galip gelmeleri gerekirken, yarın saat 21.45'de Ali Sami Yen Stadı'nda oynanacak karşılaşmada sakatlığı geçen Batista'nın ilk 11'de yer alması bekleniyor. 
     Galatasaray'ın, Lokomotiv Moskova karşılaşmasına, Mondragon, Ümit Davala, Almaguer, Bülent, Hakan, Cihan Ayhan , Ergün, Baliç, Pinto Hasan ve Cristian ilk 11'yle çıkması bekleniyor. 
     
     HAKEM İLK KEZ TÜRK TAKIMININ MAÇINI YÖNETECEK 
     Galatasaray-Lokomotiv Moskova maçının Alman hakemi Wolfgang Stark, ilk kez bir Türk ekibinin maçında düdük çalacak. 
     Kariyerinde bugüne kadar 23 uluslararası karşılaşmada görev yapan 33 yaşındaki Stark'ın yönettiği bu maçlarda 11 kez ev sahibi, 5 kez deplasman takımları galip gelirken, 7 karşılamada rakipler yenişemedi. 
     
     LOKOMOTİV'İN 3 OYUNCUSU KART SINIRINDA 
     Galatasaray'ın, yarınki karşılamada kart sınırında olan oyuncusu bulunmazken, Lokomotiv Moskova'da 3 oyuncu tehlike sınırında. 
     Rus ekibinde, Obiorah, Pashinin ve Sennikov, Galatasaray maçında sarı kart görmesi halinde Club Brugge ile oynayacakları son karşılaşmada forma giyemeyecekler. 
     





</TEXT>
</DOC>
