<DOC>
<DOCNO> 122057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/spor/spo04.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ZİRVEDE ÇIT YOK 0-0 
</HEADLINE>
<TEXT>

Üç büyüklerle şampiyonluk yarışı yapan Gaziantepspor ile Trabzonspor’un mücadelesi golsüz bitti. Karadeniz ekibi ikinci yarıda daha atak göründü 
     Hakem anons yaptırdı 
     BU sezon zirvede üç büyükleri yalnız bırakmayan Gaziantepspor ile Trabzonspor’un mücadelesinden gol çıkmadı. 12. dakikada Viola, Erdinç ile girdiği ikili mücadelede yere düştü. Antepliler’in penaltı beklentisi sonuç vermedi. 30’da ise korner atışı için köşeye giden Aurelio, tribünden gelen bir cisimin kafasına gelmesiyle yere yıkıldı. Hakem, 3 nolu anonsu yaptırdı. 
     
     Fatih değerlendiremedi 
     İKİNCİ yarıda da iki takımın gelişen atakları vardı. 55’te Trabzonspor Fatih, 75’te de Gaziantepspor’dan Viola, yakaladıkları pozisyonları takımları lehine değerlendiremedi. Bundan sonraki dakikalarda da Fatih Tekke ile Kırmızı - Siyahlı kaleyi yoklayan Karadeniz ekibi, bunlardan da beklediği sonucu alamayınca karşılaşma başladığı gibi bitti. 
     
     Çok pozisyon kaçırdık’ 
     TRABZONSPOR Teknik Direktörü Samet Aybaba, "Deplasman takımı olarak bu kadar pozisyona gireceğimiz ender maçlardan birini oynadık. Bu kadar pozisyona girip golü bulamıyorsanız yapacak bir şey yok. Net 10-12 pozisyonumuz vardı. Yolumuza devam edeceğiz. Trabzonspor’u l yık olduğu yere getireceğiz" dedi. 
     
     Son vuruşlar isabetsizdi 
     GAZİANTEPSPOR Teknik Direktörü Gigi Multescu, sonucun normal olduğunu söyledi. Rumen çalıştırıcı, "Bu maçı kazanmayı çok istiyorduk. Sahaya çok arzulu ve stresli çıktık. Ama bu oyuna yansımadı. Son vuruşlarımız isabetsizdi. Rakip çok güçlüydü. Kontrataklarda çok iyiydi" diye konuştu. 
     
     Gökdeniz cezalı 
     GAZİANTEPSPOR maçına Sarı kart sınırında çıkan Trabzonspor’un başarılı futbolcusu Gökdeniz. dünkü karşılaşmada gördüğü sarı kartla cezalı duruma düştü. Genç oyuncu, bu hafta oynanacak Denizlispor maçında forma giyemeyecek. 
     



 SPOR 






























</TEXT>
</DOC>
