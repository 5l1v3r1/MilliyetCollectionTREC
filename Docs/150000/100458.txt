<DOC>
<DOCNO> 100458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/ycil.html </URL>
<DATE> 2002/08/07/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Beşiktaş’ta tuhaflık 
</HEADLINE>
<TEXT>

     Beşiktaş, bu yıl çok akıllı bir iş yaptı ve Lucescu’yu aldı. Belki henüz hazır değiller ama, bence ligin flaş takımları arasında yer alacaklar. İlhan Mansız ve Pascal bir araya gelince, Beşiktaş tam bir canavar olur. 
     Yalnız garibime giden bir şey var... Lucescu Zafer, Tolga, Dobra ve Zago’yu istemediğini açıkladı. Yönetim de "Sen de vatandaşın Radu’yu gönder" diye dayattı. Radu gitti, diğerleri şimdilik duruyor. Belli ki, bu dört oyuncuyu Sinan Engin aldı, Lucescu da beğenmedi. 
     Anlaşılan Sinan Engin artı yönetim, Lucescu ile ipleri gerdi. Lig başlarken, Beşiktaş’ın bu sorunu hemen çözmesi lazım. Bir kurumda iki baş olmaz. Bence Lucescu haklı. 
     Hastalık konusunda çok titizimdir. Özellikle bu konuda yorum yapmaktan da kaçınırım. Ama Doktor Mete Düren, bir ay önce bir televizyon kanalında Pascal’ın kanser olduğunu açıkladı. Allah korusun... Sonra Pascal alındı... 
     Bu doktor işinin eğli, öyle bir hata yapması mümkün değil. Alındığına göre demek ki, hasta değil. Pascal çok renkli ve iyi bir insan. O’nun adına sevindim. Sağlıklar diliyorum. 
     
     Fenerbahçe’yi Kızılyıldız maçında seyrettim. İyi oynadılar, nefis goller attılar. Washington da üç golle iyi puan aldı. Ortega ve Revivo mükemmeldi. Lorant bazı oyuncuları kazanmak için, haklı olarak değişik yerlerde deniyor. Örneğin Ceyhun... Hiç oynamamasına rağmen sağ çizgide elinden geleni yaptı. Lorant ikinci yarı Serhat’ı denedi. İki asisti iki gol oldu. 
     Orada bir de Ali Güneş’i denedi. Bence doğru yaptı. Kuvvetli takım karşısında denemeyecek de lig de mi deneyecekti 
     Lorant’ın artık görmesi geren iki sorun var Sağ çizgide Ali Güneş, Hakan Bayraktar hatta Ali Akdeniz de oynar. İkinci önlibero ile defansın yan toplardaki zaafı için tedbir alınması şart. Bence ikinci önlibero için Ogün, Abdullah ve Ceyhun burada iş yapar. Yusuf ve sakatlıkları geçince İsmail, Ali Akdeniz ve Tuncay da Fener’de forma bulurlar. Kulübeyi istim üzerinde tutarsa Lorant bu işi götürür. 
     Küfür konusu artık emniyete, savcılığa intikal eden, hakemin iki defa anons yapması halinde bir maç saha kapatma ve para cezalarına varan bir ciddiyete döndü. Takımını düşünmeyen seyirciye artık huzur yok bence. 
     



 SPOR 
























</TEXT>
</DOC>
