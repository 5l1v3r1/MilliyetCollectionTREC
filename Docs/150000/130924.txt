<DOC>
<DOCNO> 130924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas04.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzurunuzda Kömür Baba’ 
</HEADLINE>
<TEXT>

Konya’da 40 yıl önce imara açılan mezarlık bölgesinde bir apartmanın kömürlüğünde bulunan 4 mezara insan akıyor 
     MEHMET KAYHAN YILDIZ Konya DHA 

     Türkiye’nin birçok yerinde rastlanan ve bilinçsizce efsane haline getirilen Bardakçı Baba’ gibi türbelere Konya’da bir yenisi eklendi. 
     Her şey, Merkez Karatay ilçesindeki Eski Garaj mevkiinde 40 yıl öncesine kadar mezarlık olan bölgenin imara açılmasıyla başladı. Bölgede hızla apartmanlar yükselirken, Burhan Dede Caddesi’nde bir evin kömürlüğündeki dört mezar ise, Burhan Dede’nin evliya olduğuna inanıldığı için korumaya alındı. Burhan Dede, eşi Saliha ve çocuklarına ait oldukları öne sürülen mezarların yanına kaplar içinde konulan tuz ve çamurlu suyun yaraları iyileştirdiği iddiası da yayılınca, kömürlüğe’ Türkiye’nin dört yanından insan akmaya başladı. 
     
     Oysa kaydı bile yok 
     Ancak durum sonunda kömürlüğün bulunduğu evin sahibi İbrahim Işık’ı bile isyan ettirdi. Mezarların şifa dağıttığını duyan gece yarısı gelip dua ediyor. Gelenler arasında doktor bile var’ diyen Işık, mezarların naklini istedi. 
     Evliya olduklarına inandıkları için mezarları kaldıramadıklarını belirten Işık, "Yetkililerin ilgilenmesini istiyorum. Ev küçük, kömürlerimizi mezarların bulunduğu odaya koyuyoruz. Artık mezarlarla iç içe yaşamaya alıştık, çocuklar bile korkmadan kömürlüğe girip çıkıyor" diye konuştu. 
     Mezarla ilgili herhangi bir kaydın bulunmadığını belirten Kültür Müdürü Necip Mutlu ise, "Mezarın Burhan Dede’ye ait olup olmadığı belli değil" derken, Vakıflar Bölge Müdürlüğü de mezardan haberleri bile olmadığını söyledi. 
     



 YAŞAM 

























</TEXT>
</DOC>
