<DOC>
<DOCNO> 128880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun02.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Litvanyalılar sandık başında... 
</HEADLINE>
<TEXT>

     Litvanya'da devlet başkanlığı seçiminin ikinci turu için, halk sandık başına gidiyor. 
     Oy verme işleminin saat 07.00'de başladığı seçimde, 2,7 milyon seçmenin oy kullanması bekleniyor. Oy verme işleminin saat 20.00'de sona ereceği seçimin ilk sonuçları, gece yarısına doğru açıklanacak. 
     Seçimde, ilk turda en yüksek oy oranına ulaşan iki aday, Devlet Başkanı Valdas Adamkus 75 ile eski başbakan Rolandas Paksas 46 karşı karşıya geliyor. 2 kez başbakanlık, 2 kez de Vilnius belediye başkanlığı görevini yürüten Paksas, geçen yıl kurulan Liberal Demokrat Parti'nin başkanı. 
     İlk turda, Adamkus oyların yüzde 35,06'sını, Paksas da yüzde 19,4'ünü almıştı. 
     Seçimde rakibine karşı favori gösterilen eski ABD vatandaşı Adamkus, Litvanya'nın NATO ve AB üyeliklerine katılmasını sağladığı için halktan destek görüyor. 
     Adamkus'un devlet başkanlığı döneminde, Litvanya, geçen ayki NATO zirvesinde İttifak'a katılmaya, 13 Aralık'taki Kopenhag zirvesinde de AB üyeliğine davet edilmişti. 
     Litvanya'nın yeni devlet başkanı, görevine gelecek ayın sonunda başlayacak. 
     





</TEXT>
</DOC>
