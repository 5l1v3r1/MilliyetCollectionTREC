<DOC>
<DOCNO> 127623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo10.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre Avrupa'da Inter'den daha iyi bir takım yok... 
</HEADLINE>
<TEXT>

     FC Inter takımının yıldız futbolcularından Emre Belözoğlu, Avrupa'da FC Inter'den daha iyi bir takım olmadığını söyledi. 
     İtalyan liglerine Noel tatili dolayısyla verilen 2 haftalık tatil nedeniyle Türkiye'de bulunan Emre, La Gazzetta dello Sport Gazetesi'nde bugün yayımlanan demecinde, şunları kaydetti 
     ''Eğer Avrupa Şampiyonlar Ligi ile lig şampiyonluğu arasında tercih yapacak olursam 'lig' derim. Geçen 5 Mayıs tarihinde anlatılması zor bir düş kırıklığı yaşadık. Ama o günden herkes daha güçlü çıkmayı başardı. Avrupa Şampiyonlar Ligi'nde kısa zamanda turdan çıkmayı garanti edeceğiz. 6 veya 7 tane üst klas futbolcumuz var. Gerek teknik gerekse fizik yönünden bizden daha güçlü takım yok'' dedi. 
     Uzun zamandır yüksek bir grafikle oynayan formda futbolcu, kendisinin için önemli olanın daha fazlasını yapmaktan daha çok bulunduğu yüksek form düzeyini korumak olduğunu bildirdi. 
     ''Bence 2002'nin en iyi İtalyan futbolcusu Gigi Di Biaggio'' diyen Emre, Di Biagio'nun her yönüyle dört dörtlük bir futbolcu olduğunu kaydetti. Genç yıldız, FC Inter Kulübü Başkanı Massimo Moratti için, ''Benim için çok önemli. En ufak sorunla bile ilgileniyor. Olağanüstü bir insan'' derken teknik direktör Hector Cuper hakkında da, ''Sakat olduğum anlarda bana çok fazla güven verdi. İngiliz takımlarındaki birçok öneriyi reddedip gerçek bir futbolcu olmak için Inter'e geldim. Cuper ile ideal bir rehberi buldum'' yorumunda bulundu. 
     Öte yandan Ronaldo ile ilgili bir soruyu yanıtlayan Emre, Brezilyalı yıldız futbolcunun ''Altın Top''u kazanmasını normal olarak değerlendirdi. 22 yaşındaki genç futbolcu, İtalya'da formasını giyeceği tek takımın FC Inter olduğunu, lacivert siyahlılarda herşeyi kazandıktan sonra gelecekte yeniden Galatasaray formasını giyebileceğini sözlerine ekledi. 
     





</TEXT>
</DOC>
