<DOC>
<DOCNO> 149729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun44.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens William, 1. sınıf restorana çorapla girdi 
</HEADLINE>
<TEXT>

     İngiltere Veliaht Prensi Charles'ın büyük oğlu Prens William, spor ayakkabısıyla girmesine izin verilmeyen 1. sınıf restorana, ayakkabılarını çıkarıp çoraplarıyla girdi. 
     Sun gazetesindeki habere göre, Londra'nın Kensington semtindeki bir restorana girmek isteyen 20 yaşındaki Prens William, kapı görevlisi tarafından tanınmayınca, spor ayakkabılarıyla içeriye sokulmadı. 
     Ayakkabılarını çıkarıp, yandaki dükkanın kapısına bırakan Prens William'ın çoraplarıyla restorana girmesine izin verildi. 
     Prens William, restorana girdikten sonra alkol oranı yüksek ''Flaming Ferraris'' isminde üç tane kokteyl içti. 
     Restoranda bulunan bir kişi, gazeteye yaptığı açıklamada, ''Bu kokteylden sadece bir tane içen ve ayakta duramayan birçok yetişkin gördüm, fakat prens üç tanesini arka arkaya içti'' dedi. 
     





</TEXT>
</DOC>
