<DOC>
<DOCNO> 131233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko12.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 yılında 34.7 milyar dolarlık ihracat yapıldı... 
</HEADLINE>
<TEXT>

     İhracat ve ithalat, 2002 yılını artışla kapattı. 
     Gümrük Müsteşarlığı geçici verilerine göre, geçen yılın Ocak-Aralık döneminde 34 milyar 684 milyon dolarlık ihracat, 46 milyar 411 milyon dolarlık da ithalat yapıldı. 
     Buna göre geçen yıl, önceki yıla kıyasla ihracat yüzde 9.9, ithalat da yüzde 13.7 oranında arttı. 
     2001 yılında ihracat 31 milyar 561 milyon dolar, ithalat da 40 milyar 833 milyon dolar olarak gerçekleşmişti. 
     Bu verilerle birlikte, 2001 yılında 9 milyar 273 milyon dolar olan dış ticaret açığı, geçen yıl 11 milyar 727 milyon dolara yükseldi. 
     İhracatın ithalatı karşılama oranı da yüzde 77.3'dan, yüzde 74.7'e geriledi. 
     
     ARALIK AYI 

     Öte yandan 2002 yılının Aralık ayında ihracat 2 milyar 718 milyon dolar, ithalat da 4 milyar 489 milyon dolar olarak gerçekleşti. 
     İhracat, önceki yıla göre yüzde 0.51 gerilerken, ithalat yüzde 29.8 oranında arttı. 
     Bir önceki yıl aynı ay ihracat 2 milyar 732 milyon dolar, ithalat da 3 milyar 459 milyon dolar olmuştu. 
     Geçen yıl Aralık ayında dış ticaret açığı 1 milyar 771 milyon dolar, ihracatın ithalatı karşılama oranı da yüzde 60.6 oldu. 
     





</TEXT>
</DOC>
