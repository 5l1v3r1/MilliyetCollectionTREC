<DOC>
<DOCNO> 143384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sondun20.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşık 10 bin Peşmerge Türk sınırı yakınına yerleşti... 
</HEADLINE>
<TEXT>

     Kuzey Irak'ta yaklaşık 10 bin Peşmergenin, Türkiye-Irak sınırına yerleştiği iddia edildi. 
     İRNA'nın haberine göre, İran'ın batısında Irak sınırı yakınındaki Kürdistan eyaletinden izlenen Irak Kürdistan Yurtseverler Birliği'nin IKYB televizyonu ''PUK TV''nin verdiği haberde, IKYB lideri Celal Talabani ve Irak Kürdistan Demokrat Partisi IKDP lideri Mesud Barzani'nin yaptığı görüşmede aldıkları ortak kararla ''Türk askerlerinin Kuzey Irak'a girmesi olasılığına karşılık Peşmergelerin tedbir olarak 'Kürdistan'ı savunmak için' Türkiye-Irak sınırına yerleştirildiği'' belirtildi. 
     Haberde, IKYB yetkilisi Kosred Resul Ali'nin, ''Kuzey Irak'ta halkın normal yaşamanı sürdürdüğünü, Irak'ta savaş olması durumunda Kürt halkının zarar görmeyeceğini, Kürt halkını ve Irak Kürdistan'ını savunmak için her türlü tedbirleri aldıklarını'' söylediği kaydedildi. 
     





</TEXT>
</DOC>
