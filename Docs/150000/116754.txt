<DOC>
<DOCNO> 116754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur18.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Genel Başkanı Bahçeli oyunu kullandı 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, oyunu Anıttepe İlköğretim Okulu'nda kullandı. 
     Bahçeli, oyunu kullanmak üzere saat 13.00'te Anıttepe İlköğretim Okulu'na MHP Genel Başkan Yardımcısı Şevket Bülent Yahnici ve bir grup partiliyle birlikte geldi. 
     4443 numaralı sandıkta oyunu kullanan Bahçeli, seçmen bilgi kartı ve kimlik kartını görevlilere verdi. Bahçeli, oyunu sandığa atarken, ''hayırlı olsun'' dileğinde bulundu. Bahçeli'nin oy verme işlemi tamamlandıktan sonra sol işaret parmağına çıkmayan boya sürüldü. 
     Bahçeli, okul çıkışında gazetecilerin sorularını yanıtladı. Bir gazetecinin, milletvekili genel seçimlerinin değerlendirmesini istemesi üzerine Bahçeli, ''Huzur ve güven ortamında yüce Meclisimizin almış olduğu karar doğrultusunda ülkemiz erken bir seçimi uygulamaya koymaktadır. Milletimize, bütün siyasi partilerimize hayırlı uğurlu olmasını cenabı Allah'tan niyaz ederim'' dedi. 
     Bahçeli, ''Seçim istikrarı getirir mi '' sorusuna, ''İnşallah, umuyoruz milletimizden...'' karşılığını verdi. 
     





</TEXT>
</DOC>
