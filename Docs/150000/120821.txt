<DOC>
<DOCNO> 120821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/astro/index.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük olasılıkların günü 
</HEADLINE>
<TEXT>

Bugün gökyüzünde ateş elementinin ağırlığı son derece coşkun, enerji dolu bir güne işaret ediyor. Yeni projeler, bize yeni bakış ve heyecan getiren uğraşlar söz konusu olabilir. Kullanmaya bakın. Koç'lar bugün şanslı günlerindeler. Kendilerini ortaya koyacak büyük fırsatlar söz konusu. Aşkta da mutlu olabilirler. Boğa'lar mücadelelerinde başarılı olmak için kararlılık göstermek zorundalar. Yakın çevrede, aile ve evle ilgili konularda becerikli davranacaklar. İkizler sözleri ile başkalarını etkileyecek. Kısa yolculuk, eğitim ve hareketten yana büyük şanslar söz konusu. Daha verimli olmaya çalışmalılar. Yengeç'ler de parasal alanda daha dikkatli olmalılar. Büyük alışverişlerden uzak durmak gerekiyor. Cazip görünen şeyler sonra hayal kırıklığı getirebilir. Aslan'lar önde ve dikkat çekici konumdalar. İstediklerini elde etmek konusunda şans onlardan yana olacak. Bu arada yeni başlangıçlar yapmak için de uygun fırsatlar var. Başak'lar geçmişe ait konularla yüzleşebilirler. Duygusal konularda aşırı hassas davranabileceklerini görüyoruz. Her zamanki gibi ılımlı olmalılar. Terazi'ler iş hayatında verimli sonuçlar elde edebilirler. Bunu yaparken arkadaşlardan, grup çalışmalarından keyif duyacaklar. İleriye yönelik iyimser hedefler cesaretlendirici olacak. Akrep'ler iş hayatında güçlü konumdalar. Üstleri ile ilişkilerde şanslı olduklarından daha fazla ilgi uyandırabilirler. Öne çıkmak ve parlamak olanağı mevcut. Yay'lar enerji dolular ve hevesle hareket ederek, yeni şeyler öğrenebilirler. Yolculuk, hareket ve değişiklikler olumlu sonuçlar verecek. Şanslarına güvenmeliler. Oğlak'lar ortaklaşa konularda daha esnek olmalılar. Eşlerinin ya da ortaklarının maddi kaynaklarından yararlanabilecekler. Duygusal alanda olumlu değişiklikler mümkün. Kova yakın beraberlikler ve duygusal alanda daha aktif davranacak, ortaklaşa konularda şans onlara yardımcı olacak. Bununla birlikte, inat etmek pek çok şeyi zora sokabilir. Balık'lar günlük işlerinde verimli bir gündeler. Yeni girişimler onlara motivasyon ve verimlilik getirmekte. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
