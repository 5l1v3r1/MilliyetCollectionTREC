<DOC>
<DOCNO> 127849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/dunya/dun02.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Her sakallı, Bin Ladin 
</HEADLINE>
<TEXT>

     DIŞ HABERLER SERVİSİ 

     Avrupa ve ABD’de 11 Eylül saldırılarının ardından başlayan terör paranoyası, İspanya’da bir kara mizah örneği olarak vücut buldu. Murcia kenti emniyetine önceki gün gelen bir ihbar telefonunda, ABD’nin bir numaralı düşmanı Usame bin Ladin’in Sevilla istikametindeki bir otobüs durağında görüldüğü öne sürülmüştü. 
     Beklenmedik telefon üzerine alarm durumuna geçen Murcia polisi yollara barikatlar kurdu, devriyeleri artırdı. Bir otobüs şoförü ve bir durak görevlisi olan görgü tanıkları, tarif ettikleri uzun boylu, sakallı ve türbanlı kişinin ısrarla Bin Ladin olduğunu öne sürüyordu. Murcia’da kısa süren bir Bin Ladin avından sonra gerçek anlaşıldı... Görgü tanıklarının bahsettikleri kişi Muhammed Bouchrif isimli Fas doğumlu bir Belçika vatandaşı çıktı. 
     



 DÜNYA 











</TEXT>
</DOC>
