<DOC>
<DOCNO> 147658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/siyaset/siy11.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Bezmen serbest 
</HEADLINE>
<TEXT>

Polis merkezinden kızı Alara Malaz ve oğlu Destan Bezmen’le birlikte çıkan Halil Bezmen, çevredeki vatandaşlar tarafından yuhalandı. 
     İSMAİL POLAT 

     ABD’den 22 Mart’ta Türkiye’ye iade edildikten sonra tutuklanan Halil Bezmen, dün dört saat içinde iki ayrı adliyede art arda çıkan üç tahliye kararıyla serbest kaldı. Bezmen, bazı malların gümrük çıkış beyannamelerinin gerçeğe aykırı şekilde düzenlendiği iddiasına ilişkin davanın görüldüğü Bakırköy 1. Ağır Ceza Mahkemesi’nde 2 Nisan’da yapılan duruşmada tahliye olmuştu. 
     Bezmen, dün de iki ayrı adliyedeki üç davada h kim önüne çıktı. Bakırköy 3. Ağır Ceza Mahkemesi’ndeki duruşmaya, "evrakta sahtecilikle" suçlanan Bezmen katılırken, diğer 14 sanık gelmedi. Bezmen, Üsküdar 1. Ağır Ceza Mahkemesi’nde, "tarihi eser kaçakçılığı" ve "gümrük beyannamesinde yanıltıcı belge düzenlemek" suçlarından yargılandığı iki davada da tahliye oldu. 
     13 gün kaldığı Kartal Özel Tip Kapalı Cezaevi’nden çıkış yapmaya hazırlanan Bezmen, hakkında üç ayrı suçtan arama kararı olduğu gerekçesiyle gözaltına alındı. Arama kararlarının kaldırıldığının anlaşılması üzerine Bezmen serbest bırakıldı. 
     


SİYASET 

















</TEXT>
</DOC>
