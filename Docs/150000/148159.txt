<DOC>
<DOCNO> 148159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sonspo09.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, farklı yenilginin üzüntüsünü yaşıyor... 
</HEADLINE>
<TEXT>

     Elazığspor'da Altay deplasmanında alınan 5-1'lik farklı yenilginin üzüntüsü yaşanıyor. 
     Kulüp Başkanı Baki Aydın, yarın yönetim kuruluyla bir toplantı yapacaklarını ve yeni bazı kararlar alacaklarını belirterek, hiçbir takımın kendilerinden üstün top oynamadığını, takımda bir aksaklığın olduğunu, ama bu aksaklığın ne olduğunu çözemediklerini söyledi. 
     Aydın, dün İzmir deplasmanından farklı bir yenilgi aldıkları için üzgün olduklarını ve beklenmedikleri bir yenilgi aldıklarını ifade ederek, futbolcular, teknik heyet ve yöneticilerin morallerinin bozuk olduğunu kaydetti. 
     Takımın bugün Elazığ'a geleceğini bildiren Aydın, şöyle dedi 
     ''Yarın yönetim kurulu ile bir toplantı yapıp, bazı yeni kararlar alacağız. Hiçbir takım bizden üstün top oynamıyor, takımda bir aksaklık var ama ne olduğunu çözemiyoruz. Altay maçından aldığımız bu ağır yenilgiyi unutmak durumundayız. Kendi sahamızda oynayacağımız Adanaspor maçını düşünmek zorundayız. Adanaspor maçı bizim için ölüm kalım niteliği taşıyor. Ligde Fenerbahçe'yi izlememiz ve Fenerbahçe'nin de rakiplerine yenilmesi bizi olumsuz yönde etkiliyor. Adanaspor maçından 3 puan almak için taraftar desteğine ihtiyacımız var. Çünkü Adanaspor maçını kaybetmemiz durumunda ligdeki konumumuz çok farklı olacak.'' 
     
     2. YARIDA DEPLASMANDA EN FAKLI YENİLGİ 
     Elazığspor, 2. yarıda oynadığı deplasman karşılaşmalarından hiç galibiyet alamazken, en farklı yenilgiyi Altay deplasmanında aldı. 
     Ayrıca sezon başında Portekiz'in Sportin Braga takımından kiralık olarak alınan Brezilyalı Ze Roberto, takımda 2 kırmızı kart görerek en fazla kırmızı kart gören oyuncusu oldu. 
     Elazığspor'un ligin ikinci bölümünde deplasman maçlarında aldığı sonuçlar şöyle 
     19. Hafta 
     Trabzonspor - Elazığspor 1-1 Dk. 60 Meszaros, Dk. 65 Fatih 
     21. Hafta 
     Gaziantepspor - Elazığspor 4-0 Dk. 1-51 Erdal, Dk. 76 Alper, Dk. 90 İlhan 
     23. Hafta 
     Malatyaspor - Elazığspor 1-1 Dk. 34 Czinege, Dk. 43 Tolga 
     25. Hafta 
     Galatasaray - Elazığspor 3-0 Dk. 17-75 Ümit Karan, Dk. 47 Hasan Şaş 
     26. Hafta 
     Altay - Elazığspor 5-1 Dk. 32-73 Effa, Dk. 48 Sinan, Dk. 69 Da Silva, Dk. 86 Fatih, Dk. 90 Oktay 
     





</TEXT>
</DOC>
