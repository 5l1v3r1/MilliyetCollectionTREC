<DOC>
<DOCNO> 133520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/dunya/dun02.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BM silah denetçilerinin raporu açıklandı 
</HEADLINE>
<TEXT>
Savaş yanlıları cesaretlendi 
Silah denetçileri Irak’a temiz k ğıdı’ vermeyince, Güvenlik Konseyi’ni göreve’ çağıran ABD, Bağdat’a tanınacak sürenin aylarla değil, haftalarla’ sınırlanmasında ısrarlı 
     YASEMİN ÇONGAR Washington 

     BM silah denetçilerinin, Irak’a "temiz k ğıdı" vermemeleri, başından beri Bağdat’ın silahsızlanmaya niyeti olmadığını savunan Washington’da, "askeri harek t olasılığını artıran bir gelişme" sayıldı. 
     BM Silah Denetimi Komisyonu Başkanı Hans Blix ile Uluslararası Atom Enerjisi Başkanı Muhammed El Baradey’in dün Güvenlik Konseyi’ne sundukları raporlarda, Irak’ın kendileriyle "tam" bir işbirliği yapmadığını ve halen elinde kimyasal ve biyolojik silah olabileceğini saptamaları, ABD Dışişleri Bakanı Colin Powell tarafından, "Irak, BM’nin 1441 sayılı kararını da ihlal etmiştir. Bağdat’ın zamanı tükeniyor" diye yorumlandı. Denetçilerin kendilerine daha fazla süre tanınması talebi ise, "Gerekli olan zaman değil, Bağdat’ın tutum değiştirmesi" diye yanıtlanıyor. Güvenlik Konseyi’ni kendi kararına sahip çıkmaya çağıran Washington, Irak’a "nihai bir ültimatom" verilse bile, bunun "aylarla değil, haftalarla sınırlanmasında" ısrarlı. 
     ABD’nin BM Büyükelçisi John Negroponte, "1441 sayılı karardaki aciliyet mesajına rağmen, Irak hiçbir şey olmamış gibi bildiğini okumuştur. Şimdi BM Güvenlik Konseyi’nin de, hiçbir şey olmamış gibi davranması tehlikesi var" dedi. Beyaz Saray Sözcüsü Ari Fleischer ise, "Irak’a daha fazla süre tanınmasını istemek, daha fazla oyalanmayı istemekle aynı. Irak, denetçileri oyalıyor" dedi. 
     



 DÜNYA 












</TEXT>
</DOC>
