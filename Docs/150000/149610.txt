<DOC>
<DOCNO> 149610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/astro/index.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gergin adımlar 
</HEADLINE>
<TEXT>

     
     Haftaya gergin bir adım atıyoruz. Gün içinde dikkat etmemiz gereken çok detay var. Huzur bulmak kolay olmayacak. Esnek davranmalıyız. Koç’lar günlük işlerini daha iyi planlamalılar. Elde olmayan nedenler yüzünden gecikmeler yaşayabilirler. Bu arada sağlığa da önem verilmeli. Boğa’lar istekli olsalar da engellerle ya da sınırlamalarla karşılaşabilirler. Aşk hayatında kendini iyi anlatamamak mümkün. Spekülasyondan da uzak durmalılar. İkizler esnek olduğu sürece rahat hareket edecek, akılcı olmak gerekiyor. Ev, aile ya da anne ile ilgili konular öne çıkabilir. Yengeç’ler kısa yolculuklar, haberleşme ve hareket getiren konularda dikkatli olmalılar. Ciddi düşünmek ve iyi organize olmak gerekiyor. Aslan’lar parasal alanda daha önlemci olmalılar. Yeni kazançlar elde edebilmek için daha fazla çalışmak gerekiyor. Başak’lar burçlarındaki Ay sayesinde daha girişken olmakla birlikte mücadeleye de açık durmalılar. Duygusal hayatlarında dalgalanma söz konusu olabilir. 
     Terazi’ler beklemede kalmalılar. Yeni adımlar riskli. Bu arada duygusal alanda huzursuzluk ve yalnızlık hissi onları zorlayabilir. İyimserliğini korumalılar. Akrep’ler ileriye yönelik planlarında değişikliğe gitmek zorunda kalabilirler. Bu arada seçim yapmak zorunda kalmaları onları köşeye sıkıştırabilir. Yay’lar için artan sorumluluklar ya da tamamlanması gereken işler ciddi bir yaklaşım gerektiriyor. Esnek olmalılar ama bu arada sorumluluklarını da ihmal etmemeliler. Oğlak’lar diğer burçlara oranla daha rahatlar ama düşünsel konularda, kendi görüşlerinde yeteri kadar açık olamayabilirler. Eleştirilere de hazırlıklı olmalılar. Kova’nın ortaklaşa konular ve para söz konusu olduğunda daha dikkatli olması ve kendi şahsi kaynaklarını korumaya özen göstermesi gerekecek. Borç alacak konuları sıkıntı getirebilir. Balık’lar kendilerini yeteri kadar rahat ve özgür hissedemeyebilirler. Halbuki duygusal konularda daha açık ve net olmak gerekecek. 
     


            Faks 287 74 37 
      




</TEXT>
</DOC>
