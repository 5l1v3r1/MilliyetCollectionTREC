<DOC>
<DOCNO> 134469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sondun07.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "İkinci bir BM kararı alınacağına inanıyorum" 
</HEADLINE>
<TEXT>

     İngiltere Başbakanı Tony Blair, BM Güvenlik Konseyi'nin, Irak'ın silahsızlanmasına yönelik ikinci bir karar alacağına inandığını söyledi. 
     ABD Başkanı George Bush ile görüşmesinin ardından ülkesine hareket eden Blair, uçakta gazetecilere yaptığı açıklamada, BM'nin ikinci bir karar almasının, Irak'a askeri operasyon konusunda ikiye bölünen dünyayı bir fikirde birleştireceğini belirtti. 
     Blair'in, bugün ilerleyen saatlerde Güney Afrika Devlet Başkanı Thabo Mbeki ile bir araya gelmesi ve gelecek hafta Fransa'ya giderek Cumhurbaşkanı Jacques Chirac ile görüşmesi bekleniyor. 
     ABD'de Bush ile bir araya gelen Blair, Irak lideri Saddam Hüseyin'in kendisinden silahsızlanmayı isteyen BM kararlarını ihlal ettiğini söylemiş ve BM'nin ikinci bir karar vermesini tercih ettiğini belirterek, ''Önemli olan uluslararası kamuoyunun tekrar bir araya gelmesidir'' demişti. 
     





</TEXT>
</DOC>
