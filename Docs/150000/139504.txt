<DOC>
<DOCNO> 139504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur03.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu ve Beşiktaş'ta iki ayrı patlama... 
</HEADLINE>
<TEXT>

     Beşiktaş ve Beyoğlu'nda iki ayrı işyeri önüne koyulan bombaların patlaması sonucu maddi hasar meydana geldi. 
     Barbaros Bulvarı Hoşsohbet Sokak 1 numarada bulunan Unidet Parcel Service UPS adlı kargo şirketinin giriş kapısı önüne, kimliği belirsiz kişi ya da kişilerce yerleştirilen bomba, saat 01.15 sıralarında patladı. 
     Patlama nedeniyle, işyerinin kapısı parçalandı. 
     Gümüşsuyu İnönü Caddesi 94 numarada faaliyet gösteren MNG Factoring Leasing adlı işyerinin önüne bırakılan bombanın patlamasıyla da işyerinin camları kırıldı. 
     Görgü şahitleri, patlamadan birkaç dakika önce olay yerinden içinde 2 kişinin bulunduğu beyaz renkli bir otomobilin ayrıldığını bildirdiler. 
     Bomba uzmanları yaptıkları inceleme sonucu, eş zamanlı her iki patlamaya, kola kutusu içine yerleştirilen el yapımı zaman ayarlı bombaların neden olduğunu belirledi. 
     





</TEXT>
</DOC>
