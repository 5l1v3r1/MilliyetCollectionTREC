<DOC>
<DOCNO> 130080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur27.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yerini inceleyen savcı Gerek görülürse soruşturma açılacak... 
</HEADLINE>
<TEXT>

     Diyarbakır Cumhuriyet Başsavcısı Sait Gürlek, uçak kazasıyla ilgili incelemenin sürdüğünü, gerek görülürse soruşturma açılacağını söyledi. 
     Başsavcı Gürlek, İstanbul- Diyarbakır seferini yaparken önceki akşam iniş sırasında havaalanına düşen uçağın her iki kara kutusunun da bulunduğunu hatırlattı. 
     Kazayla ilgili bilirkişi incelemesinin sürdüğünü belirten Gürlek, ''Yapılan incelemeden sonra gerek görülürse soruşturma açılacak. Henüz soruşturma açmış değiliz. Şimdilik böyle bir şey söz konusu değil'' dedi. 
     Uçaktaki bagajların toplandığını, ancak ölenlerin yakınlarına henüz teslim etmediklerini belirten Gürlek, ''Şimdilik yapmamız gereken bazı şeyler var. Daha sonra bagajları teslim edeceğiz'' dedi. 
     





</TEXT>
</DOC>
