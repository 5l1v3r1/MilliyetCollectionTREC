<DOC>
<DOCNO> 141938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo06.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yok edici Nihat 
</HEADLINE>
<TEXT>

İspanyol medyası, milli oyuncumuzun süper futbolunu yine manşetlere taşıdı 
     MEHMET ÇİFTÇİ 

     "Gece kabusu döndü" 
     ALAVES karşısında bir gol atan, bir gol de attıran Nihat, İspanya medyasının yine ilgi odağı oldu. Nihat’ın, artık Real Sociedad’ı aştığını belirten futbol yorumcuları, oyuncumuzu yere göğe sığdıramıyorlar. Marca gazetesi, bir hafta sonra sahalara dönen Nihat için "Gece kabusu geri döndü" başlığını kullandı. Gazete, "Nihat - Darko Kovaceviç çifti, rakiplerin uykusunu kaçırmaya devam ediyor" diye yazdı. 
     
     Paket teklif gelir 
     EL Mundo ise başlığında Nihat’a "Demolation man yokedici " diyerek, Kovaceviç ile birlikte İspanya Ligi’nin en yıkıcı ve tahrip edici çifti olduğunu, bu ikilinin hem Sociedad’a hem de lige ayrı bir tat verdiğini vurguladı. Sport gazetesi, "Real Sociedad’da her yol Nihat ve Kovaceviç’e çıkar" başlığının altında, "Her birinin 13 golü var. Transfer sezonunda bu ikiliye paket bir öneri gelirse şaşırmayın" yorumunu yaptı. 
     



 SPOR 























</TEXT>
</DOC>
