<DOC>
<DOCNO> 146068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/dunya/dun01.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıda karşılığı petrole uzatma 
</HEADLINE>
<TEXT>

     Birleşmiş Milletler BM Güvenlik Konseyi, Irak’a yönelik gıda karşılığı petrol programını değiştiren ve 45 gün süreyle uzatan karar tasarısını dün oybirliğiyle kabul etti. "BM Genel Sekreteri Kofi Annan’a, programın uygulanması konusunda gerekli değişiklikleri yapması için yetki veren tasarıyı onaylayan Konsey, 45 gün bitmeden, süreyi yeniden uzatabilecek. Tasarı, Irak halkının ihtiyacı olan insani yardım malzemesi ve gıda maddelerinin satın alınması sürecini de hızlandırıyor. BM tarafından uygulanan gıda karşılığı petrol programı, savaşın başlaması üzerine askıya alınmıştı. ABD Başkanı George W. Bush da tasarıyı oybirliğiyle kabul eden Güvenlik Konseyi’ne teşekkür etti. 
     


DÜNYA 














</TEXT>
</DOC>
