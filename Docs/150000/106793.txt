<DOC>
<DOCNO> 106793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo07.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin deplasman yolculuğu başladı... 
</HEADLINE>
<TEXT>

     Gaziantepspor ve Malatyaspor ile arka arkaya deplasmanda karşılaşacak olan Fenerbahçe'nin zorlu deplasman yolculuğu başladı. 
     Sarı-lacivertliler, yarın Gaziantepspor ile yapacağı erteleme maçı için Gaziantep'e gitti. Gaziantepspor maçının ardından Malatya'ya geçeçek olan Fenerbahçe kafilesi, 14 Eylül Cumartesi günü de Malatyaspor ile yapacağı lig maçının ardından İstanbul'a dönecek. 
     Ligde arka arkaya yapacağı Gaziantepspor ve Malatyaspor maçlarından 6 puan almayı hedefleyen Fenerbahçe Teknik Direktörü Werner Lorant, UEFA Kupası'nda AIK Solna ile deplasmanda yapacakları karşılaşmaya moralli çıkmak istiyor. 
     
     RAPAİÇ VE MİRKOVİÇ'İN TEDAVİLERİ SÜRÜYOR 
     Fenerbahçe'nin dünkü antrenmanında sakatlanan Rapaiç ve Mirkoviç de Gaziantep kafilesinde yer aldığı bildirildi. 
     İki futbolcunun tedavilerinin Gaziantep'de devam edeceği, yarınki maçta oynayıp, oynamayacaklarının burada yapılacak kontrolden sonra belli olacağı kaydedildi. 
     
     İSMAİL VE ALİ AKDENİZ YOK 
     Fenerbahçe'nin 3 gün arayla 2 lig maçı yapacak olması nedeniyle Lorant, sakat olan İsmail ile Ali Akdeniz dışındaki tüm futbolcuları Gaziantep'e götürdü. 
     Sabiha Gökçen Havalimanı'ndan özel uçakla Gaziantep'e uçan sarı-lacivertliler, orada yapacağı çalışmayla da hazırlıklarını tamamlayacak. 
     Genç futbolculardan Semih'i de Gaziantep'e götüren Alman çalıştırıcının, son antermandan sonra 18 kişilik Gaziantepspor maçı kadrosunu belirleyeceği öğrenildi. 
     
     MUHTEMEL 11 
     Lorant'ın, A Milli Takım'ın Slovakya ile yaptığı maçta attığı gol ve oynadığı futbolla beğeni toplayan Serhat'ı, Gaziantepspor karşısında Washington ile birlikte forvette oynatması bekleniyor. 
     Alman teknik adam'ın Denizlispor maçında ilk 11'de oynattığı Ali Güneş ve Cem'e yarınki maçta ilk 11'de görev vermemesi, sakatlığı düzelen Revivo'yu ise ilk 11'de oynatabileceği öğrenildi. 
     Fenerbahçe'nin yarınki maça şu muhtemel 11 ile çıkması bekleniyor 
     Rüştü, Fatih, Ogün, Mustafa, Serhat, Johnson, Ortega, Steviç, Abdullah, Revivo, Washington. 
     





</TEXT>
</DOC>
