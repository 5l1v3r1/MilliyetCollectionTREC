<DOC>
<DOCNO> 142372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/spo03.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAŞ'A GİGGS RESTİ 
</HEADLINE>
<TEXT>

Inter, 2.3 milyon Euro isteyen Hasan’a 1.7 milyon önerdi. "Ya bunu imzala, ya da Ryan Giggs’i alıyoruz" kozunu kullanan İtalyan kulübü, Galatasaraylı oyuncuyla 3 yıllık anlaşma sağladı 
     MEHMET DEMİRCAN 

     Son nokta kondu 
     HASAN Şaş ile Inter flörtünde son noktaya gelindi. Galatasaraylı futbolcuyu kadrosuna kazandırmak için sezon başından bu yana çaba harcayan İtalyan kulübünün, sonunda Hasan ile 3 yıllık anlaşma sağladığı ifade edildi. Taraflar arasındaki uzlaşma bir sır gibi saklanırken, milli futbolcunun Galatasaray ile sorun yaşamaması için olayın gizlendiği, sezon sonunda resmi mukaveleye imza atacağı öğrenildi. 
     
     600 bin Euro fark 
     İMZA sürecine kadar Inter ile sıkı bir pazarlığa giren Hasan Şaş’ın, İtalyanlar’dan yıllık 2.3 milyon Euro istediği belirtildi. Ancak Mavi - Siyahlılar’ın, "Ya 1.7 milyon Euro’yu kabul edersin, ya da Manchester United’tan Giggs ile anlaşırız" kozunu kullanarak Hasan’ı ikna ettikleri öğrenildi. Giggs de geçtiğimiz günlerde İngiltere’den ayrılmayacağını açıklamıştı. 
     
Divan ayaklandı      GALATASARAY’IN olağan aylık divan toplantısına Başkan Özhan Canaydın’ın gelmemesi ve sadece yönetici Mehmet Şencan’ın bulunması tepkilere neden oldu. Toplantıda yönetim sert bir dille eleştirilirken, üyelerden Sedat Örnek, "Başkan bir kere geldi. Özal gibi icraatlarını anlattı. Sonra ortada yok. Bize ayda iki saatini ayırmalıydı" dedi. Eski yöneticilerden Kemal Onar, kulübün borçlarını bir felaket olarak nitelendirdi. 
     KEMAL Onar mali açıdan ağır eleştirilerde bulundu. Onar, "Ekonomik durum iç açıcı değil, Galatasaray tüm mal varlığını satsa bile borcunun ancak 3’te 1’ini ödeyebilir" dedi. Divan Kurulu Başkanı Semih Haznedaroğlu ise, "Türkiye mucizeler ülkesidir. Vergi affı olmasaydı bu borcumuz 140 milyon dolar olacaktı. Yeni mucizeler sonucunda bu borçlarımız da azalabilir" diyerek üyelere moral verdi. 
     
Aynı kadro, aynı Cim-BomFenerbahçe maçındaki 11’i beğenen Galatasaray Teknik Direktörü Terim, İstanbulspor karşısında da takım kurgusunu bozmayacak 
     ERHAN TELLİ 

     Terim futboldan memnun kaldı 
     SAKAT ve cezalı oyuncularından dolayı Fenerbahçe karşısında farklı bir 11 ile sahaya çıkan Galatasaray’da aynı kadronun sahaya çıkacağı öğrenildi. Teknik Direktör Fatih Terim’in bu takımdan son derece memnun kaldığı, İstanbulspor karşısına da takımını bozmayacağı belirtildi. Terim’in, sakatların durumuna göre kadroda bazı küçük değişiklilerde gerçekleştirebileceği ifade edildi. 
     
     Revivo beklentisi 
     DERBİDE beline darbe alan ve iki gündür idmanlarda yer almayan Haim Revivo’nun bugün bir kez daha kontrolden geçeceği bildirildi. İsrailli futbolcunun öğleden sonra yapılacak kontrollerinden sonra durumunun netlik kazanacağı kaydedildi. Öte yandan Sarı - Kırmızılılar, İstanbul maçının hazırlıklarına dün yaptığı tek idman ile devam etti. 
     
Kadıköy kıyaslaması      Savunma hazır 
     GALATASARAY, Fenerbahçe maçından dolayı savunmasını hazırladı. Sarı - Kırmızılı yöneticiler, Kadıköy’de yapılan ilk maçta meydana gelen olayları da gündeme getiren bir savunmayı Futbol Federasyonu’na gönderecek. Cim - Bom’un, hazırladığı dosyada, iki karşılaşmada yaşanan olaylar kıyaslandı. 
     
     Dosyalar çıktı 
     O dönemde hazırlanan, ancak Başkan Özhan Canaydın tarafından rafa kaldırılan dosyayı yeniden çıkaran Sarı - Kırmızılılar, Fenerbahçe’ye bir maç ceza verildiğini belirtirken, "Bizde çıkan olaylar, Kadıköy’dekinin yanında çok küçük kalır. O yüzden adaletli bir karar verilmeli" ifadesini kullandı. 
     
Coşkulu gece      CÜNEYT KARAKAYA 

     Galatasaray Lisesi yararına dün bir gece düzenlendi. Candan Erçetin, Ferhan Şensoy gibi ünlülerin de yer aldığı geceye giriş 20 milyon liraydı. Futbolculardan Xavier, Lukunku, Ümit Davala, Ümit Karan, Volkan ve Batista’nın katıldığı organizasyonda Fatih Terim’in kızı Merve de yeraldı. Futbolculara büyük sevgi gösterilerinde bulunuldu ve imza yarışına girildi. Ençok ilgiyi Xavier görürken 200 davetli doyasıya eğlendi. 
     



 SPOR 
























</TEXT>
</DOC>
