<DOC>
<DOCNO> 137449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adını değiştirmezsen perde’ diyemezsin .. 
</HEADLINE>
<TEXT>

Vajina Monologları’ isimli oyundaki vajina’ sorun oldu. Kadıköy Kaymakamı Yüksel Peker oyunun Halk Eğitim Merkezi’nde sahnelenmesi için şart koştu Adını değiştirin, izin vereyim 
     BİRSEN ALTUNTAŞ 

     Kadıköy Kaymakamı Yüksel Peker, Almula Merter’in sahneye koyduğu, Arzu Yanardağ, Berna Öztürk, Güner Özkul ve Müge Oruçkaptan’ın rol aldığı "Vajina Monologları" isimli oyundaki "Vajina" sözüne taktı. 
     Oyunu Hadi Çaman Tiyatrosu’ndan sonra Kadıköy Halk Eğitim Merkezi’nde sahnelemek için Milli Eğitim Müdürlüğü’nden onay alan Merter, son anda Kadıköy Kaymakamı Yüksel Peker’in engeliyle karşılaştığını söyledi. Kaymakam Peker’in Vajina Monologları’yla ilgili önüne getirilen evraktaki "vajina" kelimesini kırmızı kalemle çizdiğini anlatan Almula Merter, "Kaymakam Bey, adı değiştirilmedikçe oyunun sahnelenmesine kesinlikle izin vermeyeceğini söyledi" dedi. 
     
     Biletler satıldı... 
     Oyunun ilk temsilini Kadıköy Halk Eğitim Merkezi’nde bu cumartesi yapmayı planladıklarını ve bu nedenle biletleri satışa sunduklarını belirten Merter, şöyle konuştu 
     "Böyle bir engelle karşılaşacağım aklımın ucundan dahi geçmezdi. Şoke oldum. Ben bu oyunu iki aydır sahneliyorum. Ayrıca Vajina Monologları aynı isimle 34 ülkede daha sahneleniyor. Ancak Kaymakam Yüksel Peker, çağdaş bir insandan beklemediğim bir yaklaşımda bulundu ve tıbbi bir terim olduğu mahkemece kabul edilmiş olan vajina’ sözünün, sadece kadının cinsel organını ifade ettiğini belirterek, Bana Fransızca, İngilizce laflar etmeyin, vajinanın Türkçesi kadının cinsel organı demek. Türkiye’de her şey öyle ortalarda konuşulamaz. Bu benim ahlak ve mantık anlayışıma ters. Oyunun ismini değiştirin. Ancak ondan sonra sahnelenmesine izin veririm’ dedi." 
     
Vajina Monologları 34 ülkede oynandı      Eve Ensler’in yazdığı ve dünyanın değişik yerlerindeki kadınların yaşamlarından kesitlerin sunulduğu "Vajina Monologları" isimli oyun, şimdiye kadar Fransa, İngiltere, Hollanda, ABD, Almanya ve İsviçre başta olmak üzere 34 ülkede aynı isimle sahneleniyor. Bazı ülkelerde dördüncü yılına giren oyunda Brooke Shields, Kate Winslet, Whoopi Goldberg, Alanis Morissette gibi star isimler de rol aldı. 
     



 YAŞAM 
























</TEXT>
</DOC>
