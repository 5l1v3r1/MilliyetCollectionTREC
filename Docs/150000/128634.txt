<DOC>
<DOCNO> 128634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur33.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti Siirt seçimlerinde 3-0 yapmayı hedefliyor... 
</HEADLINE>
<TEXT>

     AK Parti, Siirt'te yenilenecek seçimlerde 3 Kasım'dan daha fazla oy almayı hedefliyor. 
     AK Parti Grup Başkanvekili Salih Kapusuz, parti olarak hedeflerinin seçimi 3-0 kazanmak olduğunu söyledi. 
     Siirt'te ''ciddi bir seçim kampanyası'' yapacaklarını anlatan Kapusuz, ''Siirt halkının AK Parti ve Sayın Tayyip Erdoğan'a büyük oranda sahip çıkacağını düşünüyoruz. Bu nedenle, bir önceki seçime göre daha fazla oy almayı hedefliyoruz'' dedi. 
     Kapusuz, Tayyip Erdoğan'ın eşinin Siirtli olduğu hatırlatarak, ''Erdoğan, bu kentte okuduğu şiirden dolayı mahkum olmuştu. Siirtliler bu nedenlerin yanı sıra, illerinden bir başbakan çıkarmanın gururunu yaşayacaklardır'' şeklinde konuştu. 
     Erdoğan'ın Siirt'ten aday olup olmaması yönündeki tartışmalara dikkati çeken Kapusuz, ''Erdoğan, büyük ihtimalle bu ilden milletvekili adayı olacaktır'' görüşünü ifade etti. 
     AK Parti, 3 Kasım seçimlerinde Siirt'ten 1 milletvekili çıkarmıştı. 
     





</TEXT>
</DOC>
