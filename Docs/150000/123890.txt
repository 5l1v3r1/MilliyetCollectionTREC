<DOC>
<DOCNO> 123890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/yazar/akyol.html </URL>
<DATE> 2002/12/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP, asker ve Avrupa 
</HEADLINE>
<TEXT>

     BAŞBAKAN Abdullah Gül’le konuşuyorum. "Askerlerin irtica brifingi" kavramına çok tepki gösteriyor 
     - Yok öyle bir şey, kesinlikle... 
     Genelkurmay’ın "iç ve dış güvenlik" brifingi daha önce verilecekmiş, Başbakan bayramdan sonrayı uygun bulmuş. 
     Gül, askerlerin son derece "saygılı ve kibar" davranışlarından övgüyle söz ediyor 
     - Herhangi bir normal demokraside hükümet ve asker ilişkileri nasılsa, öyleydi. 
     Gül devam ediyor 
     - 3 saatten fazla görüştük. Irak, Kıbrıs, AB, terör... İrtica ise bu üç saat içinde galiba 5 - 6 dakika aldı. Bilinen konular, yeni bir şey yok. Beni rahatsız eden hiçbir şey söylenmedi... 
     
     TV’LERİN sanki asker yine hükümeti sıkıştırmış gibi bir hava yarattığını söyleyen Gül, hemen Genelkurmay Başkanı Org. Özkök’ü aramış. 
     Yayınların nereden kaynaklandığı sormuş, çok üzücü bulduğunu, üstelik yanlış haberler verildiğini anlatmış. 
     Gül, "Doğrusu, Sayın Özkök de çok üzülmüştü, hemen ilgilendi" diyor. 
     Gerçekten, Genelkurmay Basın Dairesi’nden "yalan ve spekülatif" haberleri tekzip eden bir açıklama yapıldı. 
     Başbakan bundan çok memnun olmuş. 
     Gül ve Özkök TV haberlerinin "bir yerden kaynaklanmadığı, yakıştırma olduğu sonucuna" varmışlar. 
     130 bin irticacı memurun tasfiyesi istenmedi mi 
     - Hayır kesinlikle böyle bir rakam telaffuz edilmedi 
     Peki ne konuşuldu 
     - Başbakanlık Takip Kurulu’nun çalışmaları anlatıldı. Dedim ya beni ve arkadaşlarımı rahatsız eden bir şey olmadı. 
     
     REFAHYOL zamanında, MGK toplantılarına katılan DYP’li bir bakandan dinlemiştim 
     - Yemek arası verildi. Erbakan ve askerler son derece doğal bir şekilde sohbet ediyorlardı. İşler iyi galiba diye düşünüyordum ki, Erbakan Tevrat’tan bahsetmeye başladı .. 
     Tevrat’a göre İsrail Fırat Nehri’ne kadar topraklarımızı istilaya hazırlanıyormuş İsrail Meclisi’nde bunun gizli haritası varmış Falan filan .. 
     Herhalde askerler Gül’le, bakanlarla ve yarın Erdoğan’la daha sık görüştüklerinde ne kadar farklı bir yeni nesille karşı karşıya olduklarını göreceklerdir Analitik düşünceli, geniş ufuklu, demokrat dindarlar... Tam sosyolog Weber’in modernleşme dönemindeki Alman dindarları için anlattığı gibi 
     Bu fark, eski Refah tabanının "muhafazakar demokrat" AKP’ye dönüşümünün ifadesidir. 
     Kaldı ki, 28 Şubatçılar, objektif bilgilerle değil, "andıçölardaki "amaca göre düzenlenmiş istihbarat bilgileri" ile baktıkları için, o zamanki tabanı bile doğru teşhis edememişlerdi. "Refah tabanı silahlanıyor, İran türü halk ayaklanmaları olacak, Kuran kurslarında Atatürk’e küfredilen yeminler yapılıyor" gibi gerçek dışı açıklamalar derin bir komplo zihniyetinin yansımasıydı. Ticarileşme, orta sınıflaşma yani sekülerleşme dinamizmi bile "irticai sermaye" diye damgalanmıştı. 
     İşte o taban SP’yi yüzde 2’de bıraktı Merkez sağla bütünleşerek AKP’yi güçlü bir iktidar yaptı ve AKP, hiçbir hükümette görmediğimiz kadar AB için çalışıyor AKP artık kendini Batı’ya kabul ettirmiştir. 
     
     







AKP, asker ve Avrupa 


Hiiiç enseyi karartmayın 


Kitap ve sendika 


Gül’den 2005’e ret 


Her şey ortada, düğüm Kıbrıs’ta 


Halk oylaması mayınları 


Üniversiteler AB’ye nasıl bakıyor 


Enflasyon hedefi tutacak mı 


Damardan takiye 


Avrupa’nın falı Fenerbahçe’nin hali... 


Ayşe’nin aklı da, yüreği de Urfa’da kaldı 


Senin Sinemaların 


Büyümenin motoru ihracat 


</TEXT>
</DOC>
