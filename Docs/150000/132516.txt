<DOC>
<DOCNO> 132516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/ekonomi/eko02.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumların vergi yükü düşürülüyor 
</HEADLINE>
<TEXT>

Gelirler Genel Müdür Vekili Osman Arıoğlu, kurumların toplam vergi yükünün yüzde 65’lere ulaştığını belirterek, "Bunu yüzde 50 düzeyine çekmek için yasal düzenleme yapılacak" dedi 
     ANKARA Milliyet 

     Gelirler Genel Müdür Vekili Osman Arıoğlu, Kurumlar Vergisi’nde, k r payları üzerinden ödenen Gelir Vergisi’yle birlikte yüzde 65’e ulaşan toplam vergi yükünün, yüzde 50 civarına çekilmesi için yasal düzenleme yapılacağını açıkladı. 
     Cumhurbaşkanı’nın onayını bekleyen Vergi Barışı’ yasasıyla getirilen düzenlemelerle ilgili olarak ekonomi muhabirlerine bilgi veren Arıoğlu, önümüzdeki dönemde enflasyon muhasebesine geçiş başta olmak üzere vergi yasalarında ve vergi idaresinin etkinleştirilmesine yönelik bir dizi düzenlemeye gidileceğini, Kurumlar Vergisi’ne yönelik düzenlemenin çalışmalarının sürdüğünü söyledi. 
     Şirketlerin yüzde 33 dolayındaki Kurumlar Vergisi’nin yanı sıra, ortaklarına dağıtılan k r payı üzerinden de ortalama bu düzeyde bir Gelir Vergisi ödediği ve toplam vergi yükünün yüzde 64 - 65’e ulaştığına işaret eden Arıoğlu, bunun çok yüksek olduğunu ve makul bir düzeye çekileceğini vurguladı. Bu yöndeki çalışmaların halen sürdüğünü belirten Arıoğlu, "Enflasyon muhasebesi uygulanmayan bir ortamda, bu fazla bir yük. Bunun makul ölçüye çekilmesinde yarar var. Kurumdan yüzde 33 alınıyor. Toplam yük yüzde 51, 52 ya da 49 olsun ama hiçbir zaman yüzde 65 olmamalı" dedi. 
     
     Asıl borç 5 katrilyon 
     10 katrilyon liralık vergi alacağının yarısını vergi asıllarının, yarısını da ferdi alacakların oluşturduğunu belirten Arıoğlu, kriz nedeniyle 2.5 katrilyon lira dolayında bir verginin ödenemediğini söyledi. Arıoğlu, "İstanbul’da üzerine 60 - 70 iş incelemesi almış ama bunlara başlayamamış elemanlarımız var. 4 bin inceleme elemanının her birine 20 iş düştüğü hesaba katıldığında inceleme elemanlarının elindeki dosya sayısı 80 bin dolayında diyebiliriz" dedi. 
     
Hafızayı silmeyeceğiz’      Vatandaşlık numarası ile vergi kimlik numarasının birleştirileceğini hatırlatan Arıoğlu, 26 milyona ulaşan vergi kimlik numaralarının da birleşme sonrası korunacağını söyledi. Arıoğlu, "Vergi numaralarına ilişkin hafızayı saklamaya devam edeceğiz. Hafıza silme gibi bir durum söz konusu değil" dedi. 
     Maliye Bakanı Kemal Unakıtan ile ilgili davanın Vergi Barışı Kanunu ile getirilen affın kapsamı dışında olduğunu belirten Arıoğlu, "Kanundaki sahte fatura ve belge kullanımına dönük aftan, Orhan Aslıtürk gibi isimler de yararlanamayacak. Bu kişilerin sahte belge düzenlemesi söz konusu" diye konuştu. 
     



 EKONOMİ 




















</TEXT>
</DOC>
