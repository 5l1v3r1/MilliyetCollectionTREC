<DOC>
<DOCNO> 138782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur14.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergeler çizmeyi aşıyor... 
</HEADLINE>
<TEXT>

     Geçen haftaki sayısında Kuzey Irak'ta olası bir Türk - Kürt çatışması çıkabileceğini yazan Newsweek Dergisi, bugün piyasaya çıkacak olan son sayısında Kuzey Irak'ta her geçen gün gerilimin artığına dikkati çekti. 
     Dergi, Washington'un Irak'la savaşması için Türkiye ye ihtiyacı var ancak Iraklı Kürtler, Türklere de en az Saddam'a duydukları kin ve nefretle bakıyorlar'' diye yazdı. 
     ABD'nin Irak savaşında sayılı haftalar kaldığını savunan Newsweek Dergisi, ABD'nin Saddam'a karşı müttefiki olan Türkiye ile Kuzey Iraklı Kürtler arasındaki tansiyonun da giderek artığını ileri sürdü. Dergiye demeç veren Peşmergeler, Türklere duydukları nefreti anlattılar. 
     Türkiye'yi, Saddam Hüseyin rejimiyle eşit tuttuklarını belirten Peşmergeler, Türkiye ve Türklere kin kustular. 
     Dergiye açıklama yapan Peşmergelerden Farhan Haci Şükrü, Türk askeri birlikleri Kuzey Irak ta bazı bölgelerde konuşlandılar. Bu bölgeye ilk girmeye başladıklarından bu yana Türklerden korkuyoruz. Onlar da bize Saddam dan farklı davranmıyorlar. Liderimiz Barzani, emir verirse, silahlarımızı alıp Türklerle savaşırız'' dedi. 
     Yine dergiye Türkiye'ye kinini kusan peşmerge Sabah Mustafa Muhammed'in görüşleri şöyle 
     Türkler evlerine dönsün. Bizim için Saddam neyse Türkler de aynıdır. İkisi de düşmanımız.'' Sözde Kurdistan ın, Yeniden Yapılanmasından Sorumlu Bakan Nasreen Mustafa Sideek de Newsweek Dergisine şunları anlattı 
     Saddam'dan daha çok Türklerden korkuyoruz. Türkiye'nin siyasi ve askeri gücünü kullanıp bölgeye hakim olmak istemesi, tansiyonu artıracaktır.'' 
     
     ATEŞLE OYNUYORLAR 

     Bu arada ABD ile yaptığı görüşmelerden şımaran Mesut Barzani, Türk ordusuna karşı silahlı direniş tehditleri savurmaya başladı. 
     Kuzey Irak'taki varlığını, Türk Silahlı Kuvvetleri'nin yaptığı operasyona borçlu olduğunu, birlikleri imha edilmek üzere iken Türkiye'den yardım istediğini unutan Barzani, tansiyonu yükseliyor. KDP sözcüsü Zebari, Türkiye'nin bölgeye girmesinin çatışmaya yolaçacağını öne sürüyor. 
     Barzani, savaşa sıcak bakıyor ve peşmergelerin ABD tarafından silahlandırılmasını istiyor. 
     KDP kanalları dışında en büyük tehdit ise Barzani'nin yeğeni ve Hizbullah Partisi Başkanı Ethem Barzani'den geldi. 
     Ethem Bardani, Kuzey Irak ve Güneydoğu'da halkı Türk ordusuna karşı silahlı mücadele çağırdı. 
     Barzani, "Kuzey Kürdistan'da mücadele eden güçler" ifadesini kullanarak PKK'yı Türk ordusuna saldırıya çağırdı. 
     





</TEXT>
</DOC>
