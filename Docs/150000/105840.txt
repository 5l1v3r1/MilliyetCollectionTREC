<DOC>
<DOCNO> 105840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/spor/spo15.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Minder de start 
     DÜNYA Büyükler Güreş Şampiyonası bugün İran’ın başkenti Tahran’da başlıyor. Kura çekiminde 55’te Ersin Çetin İspanyol ve Moğol, 66’da Mehmet Yozgat, Bulgar ve Yunan, 84’te Serhat Balcı, Bulgar ve Beyaz Rus rakipleriyle eşleşti. Bu arada Aydın Polatçı’nın dün bir oğlu dünyaya geldi. 
     
     Williams rüzgarı 
     ABD Açık’ta bir numaralı seribaşı Serena Williams, Hantuchova’yı 6-2, 6-2’lik setlerle yenerek yarı finale kaldı. Venus de, Rubin’i 6-2, 4-6 ve 7-5’le geçip, ilk sekize kaldı. Jennifer Capriati, Fransız Mauresmo’ya 4-6, 7-6 ve 6-3 yenilerek turnuvaya veda etti. Tek erkeklerde Pete Sampras, Tommy Haas’ı elediği maçta 200. grand slam zaferine ulaştı. 
     
     Yüzmede rekor 
     AVUSTRALYA’NIN Melbourne kentindeki Kısa Kulvar Yüzme Şampiyonası’nda, Matt Welsh, Jim Piper, Geoff Huegill ve Ashley Callus’dan kurulu Avustralya takımı, erkekler 4x100 metre karışıkta 3.28.12 ile dünya rekoru kırdı. Eski rekor 3.29.00 ile ABD’ye aitti. 
     
     İlk devre Rumlar’ın 
     HENTBOLDA Bayanlar EHF Kupası ilk tur ilk maçında, Kıbrıs Rum Kesimi’nden Latsia Lefkoşa ile karşılaşacak Üsküdar Belediyesi, Ledra Palas’tan girişi kabul ettiremeyince Ada’ya Larnaka’dan girmek zorunda kalacak. Federasyon, 8 Eylül’deki maçtan sonra çıkışı Ledra Palas’tan yapmak için EHF’ye yazı yazdı. 
     
     Ralli paniği 
     DÜNYA Ralli Şampiyonası’nın Kıbrıs Rum Kesimi ayağının Türkiye’ye verilme ihtimali Ada’da paniğe yol açtı. FIA’nın 1 Ekim’deki karar toplantısı öncesi Türkiye’nin daha cazip oluşu ve ticari ağırlığının etkinliği Rum Kesimi’ni telaşlandırdı. Şampiyona kaybedilirse, Ada 20.5 milyon dolar kayba uğrayacak. 
     
     Program açıklandı 
     SÜPER Lig ve Avrupa maçlarının programı belli oldu. Gaziantep - Fenerbahçe erteleme maçı 11 Eylül’de 20.00’de oynanacak. Program şöyle 5. Hafta 13 Eylül Cuma 20.00 Galatasaray - Kocaeli, Cumartesi 15.30 Malatya - Fenerbahçe, 19.00 Denizli - Elazığ, Trabzon-Gençlerbirliği, Ankaragücü - Adana, Pazar 16.30 İstanbulspor - Bursa, 19.00 Göztepe-Beşiktaş, Gaziantep - Altay, Diyarbakır - Samsun, 18 Eylül Çarşamba 19.00 L.Moskova - Galatasaray, 19 Eylül Perşembe 18.00 Denizli - Lorient, 19.00 Ferençvaros - Kocaeli, 19.45 Beşiktaş - Sarajova, 20.00 Solna - Fenerbahçe, 21.45 Ankaragücü - Alaves. 
     



 SPOR 


























</TEXT>
</DOC>
