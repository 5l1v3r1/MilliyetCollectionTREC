<DOC>
<DOCNO> 147231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun28.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta pavyonlar da yerle bir oldu.. 
</HEADLINE>
<TEXT>

     Bağdat'a yönelik dünkü hava saldırısında, fuardaki pavyonlar yerle bir oldu, civarda 11 kişi öldü. 
     Fuar alanına giden muhabirler, tümü yerle bir olan pavyonlarla karşılaştı. Kapalı olduğu için fuarda ölen ya da yaralanan olup olmadığı konusunda bilgi alınamadı. 
     Bombardıman sırasında, fuarın karşısına düşen Kızılay'a bağlı doğumevinin kapısının önünde 7 kadın ile fuarın önünden geçen bir otomobilin içinde bulunan 4 kişinin öldüğü öğrenildi. 
     Bu arada, Bağdat'ı hedef alan bombardıman sürüyor. Irak hava savunma sistemleri bombardımana katılan uçaklara ateş açıyor, kentte yangınlar çıkıyor. 
     Irak Devlet Başkanı Saddam Hüseyin, televizyon yoluyla Kut kenti halkına ilettiği mesajda, aşiretleri cihada çağırdı. Irak lideri, müttefik askerlerinin öldürülmesini ve yurdun saldırganlardan kurtarılmasını istedi. 
     





</TEXT>
</DOC>
