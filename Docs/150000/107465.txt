<DOC>
<DOCNO> 107465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur17.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK'ten çocuklu eylem... 
</HEADLINE>
<TEXT>

     KESK İzmir Şubeler Platformu üyeleri, çocuklarıyla beraber Konak Meydanı'nda eylem düzenledi. Çocuklar adına konuşan Dicle Şahin 9 , ''Sağlıklı bir gelecek için kreşe, eğitim desteğine ve süte ihtiyacımız var'' dedi. 
     KESK ile hükümet arasındaki toplusözleşme görüşmelerinin devam ettiği süreçte KESK İzmir Şubeler Platformu, talepleri arasında yer alan kreş, annelik hakları, çocuk ve aile yardımını dile getirmek amacıyla Konak Meydanı'nda bir eylem düzenledi. 
     Kalabalık bir grubun bir araya geldiği eylemde başı çeken çocuklar oldu. Çocuklar, ''Kreş hakkımızı istiyorum'', ''Eğitim desteğimizi istiyoruz'' yazılı pankartlar taşıdılar. Çocuklar adına konuşan 9 yaşındaki Dicle Şahin, anne ve babalarının aldığı maaşın eğitimleri ve sağlıklı gelişimleri için yeterli olmadığını bildirdi. Şahin, hak ettikleri eğitimi almaları ve kreş masraflarının karşılanması için ek ödemelere ihtiyaçları bulunduğunu anlattı. 
     KESK Dönem Sözcüsü Musa Sever ise doğum izinlerinin ILO standartları 6 hafta doğum öncesi, 12 hafta doğum sonrası olmak üzere 18 haftaya çıkarılmasını talep ettiklerini söyledi. Sever, bir diğer taleplerinin ise kreş olduğunu kaydetti. 
     KESK'in dün Kayseri'de düzenlediği eylemde yine bir çocuğa söz verilmesiyle ilgili olarak soruları yanıtlayan Psikiyatrist Dr. Suat Sabri Aslan, bu tür eylemlere, çocukların da getirilmesinin, onların ruh sağlığını olumsuz etkileyebileceği uyarısında bulunmuştu. Özellikle yaşı küçük çocukların, bu tür ortamlardan uzak tutulmasını isteyen Aslan, şunları söylemişti 
     ''Eyleme götürülen çocuk, atılan sloganlar, polis yoğunluğu, olayı görüntüleyen gazeteciler karşısında ürker ve kendi kendine, Bunlar ne yapıyor Ben niye buradayım diye sorar. Annesinin elinden tutmak, ona sığınmak ister. Bu sırada annesi alkışlıyor, pankart taşıyor olabilir. Bu durumda çocuk, annesine karşı güvensizlik duygusu besler. Daha da önemlisi, eyleme götürülen çocuklarda, topluluğa katılma fobisi ortaya çıkabilir.'' 
     





</TEXT>
</DOC>
