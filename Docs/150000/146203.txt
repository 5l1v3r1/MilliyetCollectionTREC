<DOC>
<DOCNO> 146203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko11.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Türkiye'nin izlediği tavır, dünyanın saygı duyduğu tavırdır 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Türkiye'nin savaş konusunda izlediği tavırın dünyanın saygı duyduğu tavır olduğunu söyledi. 
     İncelemelerde bulunmak üzere geldiği Sivas'ın Gemerek İlçesi'nin ardından Şarkışla İlçesi'ne gelen Şener, halka hitaben yaptığı konuşmada, vatandaşların taleplerini karşılayabilmek için eldeki bütün imkanları seferber ettiklerini kaydetti. 
     Hükümetin göreve geldiğinden beri, Cumhuriyet tarihinin en önemli ve ağır kararlarını vermek zorunda kaldığını anlatan Şener, ''Önce Kopenhang zirvesi ve Avrupa Birliği süreciyle ilgili önemli bir süreçten geçtik. Sonra Kıbrıs ve Annan Planı karşımıza çıktı. Bunların hepsinden önemlisi Irak meselesi oldu'' dedi. 
     Televizyon kanalları ve basında sürekli konuyu farklı savunan insanların, izlemiş oldukları politikanın, ana noktalarını görmemezlikten geldiğini dile getiren Şener, şöyle konuştu 
     ''Şu anda ortaya çıkan Irak konusundaki politikanın Türkiye'nin menfaatlerine ve beklentilerine en uygun tavır ve politika olduğunu belirtmek istiyorum. Türkiye'nin izlediği tavır, dünyanın saygı duyduğu tavırdır. 3'üncü dünya ve ortadoğu ülkelerinde sağlıklı tavırımız nedeniyle itibar kazandık.'' 
     




</TEXT>
</DOC>
