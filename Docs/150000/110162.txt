<DOC>
<DOCNO> 110162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sondun08.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Irak ile ilgili karar tasarısının içeriğini uygun bulmadı 
</HEADLINE>
<TEXT>

     Rusya'nın, ABD ve İngiltere'nin Irak ile ilgili BM'de hazırladığı karar tasarısının içeriğini uygun bulmadığı bildirildi. 
     ABD Dışişleri Bakan Yardımcısı Marc Grossman ve İngiltere Dışişleri Bakanlığı Siyasi İşler Direktörü Peter Ricketts'in dün Moskova'da yaptıkları temaslar sırasında Rus tarafına verdikleri tasarı metniyle ilgili olarak İnterfaks'a açıklama yapan görüşmelere yakın bir kaynak, ''Metnin mevcut içeriği uygun değil'' dedi. 
     Bu arada, Metnin içeriğinin değiştirilmesi ve Rus tarafının görüşlerinin dikkate alınmasıyla ilgili pazarlıkların da sürdüğü öğrenildi. 
     Rus tarafı, dün yaptığı açıklamalarda, metin üzerinde çalışmaların sürdüğünü belirtmişti. 
     ABD ve İngiltere'nin metni Güvenlik Konseyi'nden geçirebilmeleri için, veto yetkisi bulunan Rusya'nın görüşlerini dikkate almaları gerekiyor. 
     





</TEXT>
</DOC>
