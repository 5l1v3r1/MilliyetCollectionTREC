<DOC>
<DOCNO> 110043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yazar/bila.html </URL>
<DATE> 2002/09/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Kürt devletine izin vermeyiz 
</HEADLINE>
<TEXT>

     Irak krizi kapıya dayandı. Pazartesi günü Tarık Aziz Ankara’da olacak. Irak lideri Saddam’ın mesajını Cumhurbaşkanı Sezer ve Başbakan Ecevit’e iletecek. Ankara’nın beklediği bir diğer konuk da ABD Dışişleri Bakan Yardımcısı Jones. 
     Ankara’nın ABD’nin Irak’a müdahalesine karşı olduğu biliniyor. Bu görüşü hem ABD Dışişleri Bakan Yardımcısı Jones’a, hem de Tarkı Aziz’e yinelenecek. 
     Ancak, Ankara’nın ABD’nin alacağı tavırdan bağımsız olarak yakından izlediği bir de Kuzey Irak’taki gelişmeler var. Barzani ve Talabani’nin uzlaşması, bir anayasa taslağı hazırlamaları, bir federasyon öngörmeleri, Kerkük’ü Kürt başkenti ilan etmeleri gibi gelişmeler Ankara’yı kaygılandırıyor. Kuzey Irak’ta bir Kürt devleti altyapısı neredeyse tamamlanmış durumda. 
     Ankara’nın kaygı duyduğu konuların başında da bu geliyor. ABD’nin müdahale etmesi ve doğacak kaos ortamında bir Kürt devletinin ilan edilmesi... 
     Böyle bir durumda Ankara ne yapar 
     Başbakan Ecevit, dünkü görüşmemizde bu sorumuza şu yanıtı verdi 
     - Gelişmeleri ben de kaygıyla izliyorum. Tepkilerimizi her fırsat ve zeminde ortaya koyduk. Kuzey Irak’ta fiilen bir Kürt devleti oluşturma yolunda epeyce mesafe aldılar. Eğer bunu resmileştirirlerse, Türkiye olarak biz bir Kürt devleti kurulmasına tahammül edemeyiz. Böyle bir devlet kurulması Türkiye’nin yaşamsal çıkarlarıyla bağdaşmaz. 
     - Böyle bir gelişme olursa Türkiye’nin tepkisi ne olur 
     - Biz her türlü olasılığa karşı askeri ve diplomatik bütün önlemlerimizi alıyoruz. Türkiye böyle bir durumda olaya kendi açısından bakar ve gereğini yapar. 
     Ecevit’in sözleri yeterince açık... 
     Kuzey Irak’ta bir Kürt devleti ilan edilirse, Türkiye bu olaya seyirci kalmayacak. Ankara’nın güç kullanmak dahil her türlü müdahaleye hazır olduğu anlaşılıyor. 
     Başbakan Ecevit ve Dışişleri Bakanı Şükrü Sina Gürel’in her fırsatta askeri yön de dahil her türlü gelişmeye Ankara’nın hazırlıklı olduğunu vurgulamaları, bu konudaki kararlılığın bir ifadesi. Benzeri mesajlar askeri yetkililer tarafından da veriliyor. 
     Ankara hazır, gelişmeleri izliyor... 
     
     







Huntington ve İslamcı’ Özal 


Sonbahar yağmurları 


Sayısayarlık... 


Ecevit Kürt devletine izin vermeyiz 


Savaş rüzgarları eserken biz ne yapıyoruz 


Gönül tercihi 


Bir deniz yıldızı hik yesi 


Kopenhag’da umut yok... mu 


Bu yazıyı okumak yasak 


Sorun yok, ofis çok...’ 


Seçimi iptal senaryosu 


Siyasilere af mı geliyor 


Sergi üzerine sergi 


</TEXT>
</DOC>
