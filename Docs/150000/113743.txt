<DOC>
<DOCNO> 113743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur20.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'de depremzedelere 2.6 trilyon liralık yardım 
</HEADLINE>
<TEXT>

     Afyon'da 3 Şubat 2002 tarihinde meydana gelen 6.0 şiddetindeki deprem felaketinde zarar gören vatandaşlara, Başbakanlık Sosyal Yardımlaşma ve Dayanışmayı Teşvik Fonu'ndan 2 trilyon 847 milyar 400 milyon lira yardım yapılacak. 
     Afyon Valisi Ahmet Özyurt, dağıtılacak yardımların, barınma, ölüm ve işyeri sosyal yardımı olduğunu söyledi. Vali Özyurt, yardım talebinde bulunan depremzedelerin başvurularının 2 ekip tarafından incelendiğini kaydetti. 
     Çalışmalar doğrultusunda hak sahiplerine ödenmek üzere Başbakanlık Sosyal Yardımlaşma ve Dayanışmayı Teşvik Fonu'ndan 2 trilyon 847 milyar 400 milyon lira talep edildiğini bildiren Özyurt, "Bu para intikal eder etmez hak sahiplerinin banka hesaplarına aktarılacak. Çağrıda bulunulmasına rağmen vakfa gelmeyerek istenilen zorunlu belgeleri vermeyen hak sahiplerinin de hakları saklı kalacaktır" dedi. 
     





</TEXT>
</DOC>
