<DOC>
<DOCNO> 117555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sondun04.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova Savcılığı Çeçen baskınında 128 rehine öldü... 
</HEADLINE>
<TEXT>

     Rusya'nın başkenti Moskova'da silahlı Çeçen teröristler tarafından tiyatro binasında rehin alınanlardan 128'inin öldüğü bildirildi. 
     İnterfaks ajansında, Moskova Savcılığı tarafından yayınlanan son açıklamaya dayanan haberde, rehinelerden 8'i yabancı uyruklu 120'si Rus olmak üzere toplam 128'inin öldüğünü belirtildi. 
     Haberde, 5 rehinenin silahlı eylemciler tarafından kurşunlanarak öldürüldüğü ve 4 kişinin de kimliğinin şu ana kadar tespit edilemediği kaydedildi. 
     23 Ekim'deki tiyatro baskınından sonra, yüzlerce rehineyi kurtarmak için başlatılan operasyonda, Rus güçlerinin Çeçen topraklarından çekilmesini isteyen 19'u kadın toplam 41 Çeçen terörist Rus özel birlikleri tarafından öldürülmüştü. 
     Aynı operasyonda 120 rehinenin öldüğü, bunların tamamına yakınının Rus güçler tarafından kullanılan gaz yüzünden hayatını kaybettiği biliniyordu. 
     





</TEXT>
</DOC>
