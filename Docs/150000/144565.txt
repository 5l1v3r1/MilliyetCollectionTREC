<DOC>
<DOCNO> 144565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko11.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş, dünya havayollarına fazladan 10 milyar dolara patlayabilir 
</HEADLINE>
<TEXT>

     Irak Savaşı'nın, 11 Eylül'ün olumsuz etkilerinden halen kurtulamamış durumdaki dünya havayolları sektörüne fazladan 10 milyar dolar zarara mal olabileceği bildirildi. 
     Uluslararası Hava Taşımacılık Birliği'nden IATA yapılan açıklamada, dünya havayolu şirketinin 11 Eylül saldırılarından beri 30milyar dolar zarar ettiği, Irak Savaşı'nın etkisiyle bu toplam zararın40 milyar doları bulabileceği belirtildi. 
     Irak Savaşı 2001 yılından beri zarar ettikten sonra ilk kez bu yılkara geçmeyi uman dünya havayolları sektörü için kötü bir sürpriz oldu. 
     IATA, Eylül ayında yaptığı tahminde 11 Eylül'den sonra azalan uluslararası uçuşların yeniden artış göstermesine bağlı olarak sektörün bu yıl dünya ölçeğinde net 2 milyar dolar kara geçmesinin beklendiğini bildirmişti. 
     Irak Savaşı'nın etkisiyle Ortadoğu'ya yönelik uluslararası uçuşlarda birdenbire meydana gelen azalma bu iyimser senaryonun gerçekleşmesini zora soktu. 
     IATA Başkanı Giovanni Bisignani, havayolları sektörünün içinde bulunduğu krizi aşabilmesi için hükümetlerin anlayış göstermesini istedi. 
     Bisignani, hükümetlerin sektör üzerinde uyguladığı katı kurallarınsektörde zorunlu hale gelen değişimi engellediğinden yakınarak, sektörde uluslararası birleşmeleri ve yabancı sermaye transferlerini güçleştiren mevzuatın daha esnek kılınmasını talep etti. 
     





</TEXT>
</DOC>
