<DOC>
<DOCNO> 124160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko10.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi Olağanüstü Genel Kurulu 27 aralık'ta yapılacak... 
</HEADLINE>
<TEXT>

     Petrol Ofisi A.Ş.'nin birleşme ve sermaye artırımı gündemli Olağanüstü Genel Kurulu, 27 Aralık Cuma günü toplanacak. 
     Petrol Ofisi'nden Borsa'ya gönderilen açıklamaya göre, şirketin birleşme ve kayıtlı sermaye tavanı artırımına ilişkin başvurularının Sermaye Piyasası Kurulu'nca onaylanması koşuluyla, sermaye tavanının 250 trilyon liradan 500 trilyon liraya yükseltilmesi, İş Doğan'ın 30 Eylül 2002 tarihi itibariyle tüm aktif ve pasiflerinin bir kül halinde devir alınması suretiyle birleşilmesi, birleşme nedeniyle çıkarılmış sermayenin 250 trilyon liradan 374 trilyon 126 milyar 989 milyon liraya yükseltilmesi konuları, Olağanüstü Genel Kurul'da görüşülecek. 
     Şirketin İstanbul Maslak'taki merkezinde yapılacak toplantının gündeminde, birleşme nedeniyle yapılacak işlemler hakkında Yönetim Kurulu'nun yetkilendirilmesi konusu da yer alıyor. 
     





</TEXT>
</DOC>
