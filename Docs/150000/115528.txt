<DOC>
<DOCNO> 115528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/siyaset/asiy.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

ABD’li generaller kahve içmeye gelmediEmekli orgeneral Başer, "Irak’a operasyon ihtimali azaldı. Ama tehlike tümüyle geçmiştir diye düşünmek iyimserlik olur" deyip ekliyor "Schwarzkopf’un 2002 versiyonu Orgeneral Fransk ile Orgeneral Ralston, Türkiye’ye kahve içmeye gelmedi. Ön yoklama yaptılar" 
     DERYA SAZAK 

Körfez Savaşı’nda Türkiye İncirlik’i açmıştı. 10 yıl sonra gelişen teknoloji ve Afganistan operasyonu da dikkate alındığında ABD açısından Türkiye’deki üslerin kullanımı stratejik önemde midir 
     İncirlik, ABD’nin işini kolaylaştırır. 
     
İncirlik’siz olmaz mı 
     Benim askerlik anlayışıma göre bunu demek zor. İncirlik’siz de olur. Türkiye üsleri kullandırmazsa Körfez bölgesi var, Kuveyt, Katar gibi Arap ülkeleri var. Ürdün bu açığı kapatacak kolaylıkları sağlayabilir. Kişisel olarak elbette İncirlik’in önemini belirtmeliyim, benim düşüncem ABD ile Türkiye buna karar verirse çok büyük katkısı olur ama kullanılmazsa ABD bu açığını başka tarafta kapatır. t Pentagon, Türkiye’deki üslerden yararlanmayı ister mi 
     Gayet tabii ister. Stratejik ortaklık kapsamında İncirlik’te bizim komutamız altında bir kısım ABD uçakları zaten bulunuyor. Üslerin ya da Türkiye topraklarında askeri amaçlı güçlerin kullanılmasına karar verecek makam siyasi otoritedir. Hükümet ve TBMM bu yönde karar alırsa asker gereğini yapar. 
     
3 Kasım’da seçime gidiliyor. Kuzey Irak’a müdahale gereği doğsa Silahlı Kuvvetler’in yurtdışına gönderilmesi konusunda bir karar alınması gerekir mi 
     Kuzey Irak’ta şu anda net bir statü yok. 36’ncı paralelin üzerinde Saddam rejimi kendi egemenliğini kullanamıyor. Devletimizin politikası da Irak’ın toprak bütünlüğünün korunması yönünde. Orayı Irak toprağı sayıyoruz. Türkiye için Kuzey Irak’ta Kürt devleti savaş nedenidir. Bugünkü belirsizlik karşısında Türkiye’nin Silahlı Kuvvetler’ini Kuzey Irak’a sokmasında özel bir izne gerek duyulmayabilir. Ancak bu Irak devletini muhatap alarak yapılacak bir operasyon olursa siyasi karar alınması gerekir. 
     
Türkiye’nin bölgeye müdahale etmesi halinde TBMM’den yetki alınması gerekir diyorsunuz, öyle mi 
     Evet. 
     
Kuzey Irak’ta göçü önlemek ya da güvenlik bölgesi oluşturmak üzere sınırı geçmek gerekirse... 
     O konuda daha önce alınmış kararlarla verilmiş yetkiler var diye düşünüyorum. 
     
30 Ağustos’ta emekliye ayrıldınız, birkaç ay öncesine dek Güneydoğu ve Türkiye’nin Irak sınırlarının da denetiminden sorumlu İkinci Ordu’nun komutanıydınız. Sıcak takip mümkün diyorsunuz 
     Mümkün. 
     
1995’te PKK’yı takip amacıyla Kuzey Irak’a girilmişti. O zaman Başbakan’ın askeri danışmanıydınız. 
     Evet. 
     
Kuzey Irak bataklık mı 
     Öyle korkulacak bir yer değil. Bizim ülkemizde, kendi topraklarımızda Kuzey Irak’tan daha güç araziler, bölgeler var. 
     
Başbakan’ın Gençleri kaybederiz’ endişesi neydi 
     Sayın Başbakan savaşın arzu edilmezliğini’ vurgulamak için öyle konuşmuş olabilir. Bir savaşı göze alıyorsunuz, her türlü riski göze almak zorundasınız. Churchill’in çok güzel bir sözü vardır Savaş kararını veren siyasi lider, o noktadan sonra olayların hakimi değildir, gelişmeler onun hakimidir.’ Savaşın sizi nerelere sürükleyeceği hiç belli olmaz. 
     
Savaştan çok barışı özendirmeliyiz. 
     Kesinlikle... Bölgede barışı sağlamak tüm ülkelerin ideali olmalıdır. 
     
     AKILCI OLAN BARIŞTIR 
ABD’yi de barışçı çözümlere yaklaştırmak gerekiyor. 
     Her olayda olduğu gibi dış ilişkilerde de önemli olan aklı istihdam edebilmek. Dünyada karar verme noktasındaki liderlerin de akılcı çözümleri düşünmesi gerekiyor. Aklın gösterdiği yol da barıştır. 
     
ABD’li generallerin Ankara ziyareti operasyona hazırlık olarak görüldü. Gerçi komutan Franks, Talebimiz yok’ dedi ama Genelkurmay Başkanı Hilmi Özkök’ün Washington’a yapacağı gezi de taşıyor. 
     Üniformasını iki ay önce çıkarmış bir emekli asker olarak Silahlı Kuvvetler adına konuşma hakkına sahip değilim. Bu görüşmeler tabii ki ABD’nin talebi üzerine olmuştur diye tahmin ediyorum. Orgeneral Joseph Ralston, ABD’nin aynı zamanda Avrupa’daki kuvvetlerin komutanı, İncirlik’teki Amerikan birlikleri ona bağlı. Orgeneral Tommy Franks ise Körfez Savaşı’ndaki Schwarzkopf’un 2002 versiyonu. Elbette gelişleri Irak’la ilgili. Herhalde bir kahve içmeye gelmediler. Ön yoklama gibi bir çalışma diyebiliriz. 
     
     ABLUKA DENENEBİLİR 
Geçen defa savaş Irak ordusunun Kuveyt’ten çıkarılması şeklinde oldu. Bu defa Saddam devrilecek. Bağdat, Vietnam olmasın 
     Bağdat’ta kara birliklerinin çatışması şeklinde bir harekata girişmek bana göre yanlış. Bunun başka yolları var. Abluka yöntemi var Bağdat’ı kuşatırsınız, belli bir süre sonra Saddam pes etme durumunda kalır ya da içerideki unsurlar tarafından devrilebilir. Gidip de orada Vietnam usulü savaşı başlatmak akıllıca bir adım olmaz. 
     
Kürt devletinde ısrar, bir gün Türkiye ile ABD’yi karşı karşıya getirir mi 
     Türkiye’nin stratejik önemiyle, dostluğunun taşıdığı değer 10 - 15 tane Kuzey Irak’la karşılanamaz. 
     
Schwarzkopf’la çalışmıştık...Birinci Körfez Savaşı’nda Genelkurmay’da göreviniz neydi 
     Plan ve Harekat Daire başkanıydım. Bu konulardan doğrudan sorumlu olan dairenin başkanıydım. Kara harekatından hemen önce Schwarzkopf’un karargahındaydım. Beraber çalışmalarımız oldu. Savaşta o sıcaklığı yaşadık. 
     
O zaman da Saddam’ın savaş makinesinden, kıyamet topları’ndan söz ediliyordu ama Bağdat’a yönelik 45 günlük ağır hava saldırılarının ardından kara savaşı çok kısa sürdü. Bu kadar kolay olacağı bekleniyor muydu 
     Bana göre bekleniyordu. Çünkü ABD’nin ve müttefiklerin elinde Saddam’ın elindeki sistemlerin tamamının çökertilmesini sağlayacak teknolojik üstünlük vardı. O teknoloji sizdeyse endişelenmeniz gerekmez. 
     
Amaç gözdağı vermekGeçen haftaya kadar Başbakan Savaşa sürükleniyoruz’ diyordu. ABD’nin Afganistan ve Körfez birlikleri komutanı Tommy Franks Ankara’ya geldi. MGK toplandı. Bu tırmanış bıçak gibi’ kesildi. ABD, Saddam’ı devirmekten vazgeçti denilebilir mi 
     Ortadoğu stratejik bir coğrafya. ABD’nin bölgedeki gücü ve simgesi açısından bir de İsrail olgusu var. İsrail’e gelecek bir zarar Amerika’ya da yapılmış gibi algılanıyor. ABD şu anda tek süper güç. Ancak yaşanan değişimlerin kendisi için hayırlı olmadığını görüyor. Bizim çocukluğumuzda süper güç denilince Adamın atom bombası, dünyayı mahveder’ türünden şeyler anlatılırdı. Olmuyor, bakınız işte 11 Eylül’de iki üç tane uçakla ne felaketler yarattılar. İnsan düşünmek bile istemiyor, o terör örgütlerinin eline kitle imha silahları geçerse neler olacağını... ABD’nin sert çıkışlarında temel güdü güvenlik. 
     
Önleyici güç .. 
     ABD’nin Saddam’a yönelik baskı politikasının altında bu var. Terörizme destek veren ülkelere ders vermek. Dünyaya da gözdağı veriyor. Kitle imha silahı sağlamayı düşünenler varsa onları da hedef alacağını gösteriyor. 
     
     PETROL FAKTÖRÜ 
Dünyada kitle imha silahına sahip pek çok ülke var. Tehdit algılaması neden Bağdat rejimi üzerinde yoğunlaşıyor 
     Belki de en kolay sonuç alınacak yer orası diye değerlendirildi. Güvenlik endişesi öne geçiyor ama bölgedeki petrol faktörü de ABD’nin Ortadoğu politikasında önemini koruyor. Ekonomik fayda mutlaka etkiliyordur. 
     
Bush’un ve Colin Powell’ın açıklamaları oldu, Irak’ta silahsızlanma olursa savaş çıkmaz’ diye. Silah denetçileri sizce başarılı olabilir mi Çünkü BM kararlarının ihlali’ ABD açısından savaş nedeni sayılacak. 
     Savaş tehlikesi tümüyle geçti demek iyimser bir görüş olur. Azaldığı söylenebilir. Bence Saddam yönetimi BM koşullarını yerine getirmeye çalışacaktır. Çünkü bir savaşın kendisine de neye mal olacağını bilmektedir. Evet elinde silahları var. Belli ölçüde ateş gücüne sahip ama en büyük kayıp Irak’ın olacak. 
     
AB için bayağı uğraştıracaklarAB süreciyle noktalayalım. 11 Aralık’ta Kopenhag zirvesinden müzakere takvimi bekliyoruz ama eski Doğu Bloku’ üyelerini birliğe katan Avrupa, soğuk savaşta Batı’nın Rusya sınırında güvenliğini sağlayan, ileri karakol görevini’ yapan Türkiye’yi oyalıyor. 
     Evet, acı verici bir görüntü... Avrupa’nın Türkiye’ye karşı tutumu, tarihten gelen süreç içindeki gelişim uzun boylu tartışılabilir. Burada önemli olan tarihten doğru dersleri çıkarmaktır’. Bunu yapamıyoruz. Yapabilmiş olsaydık bugün çok daha farklı konumlarda olabilirdik. Görünen o ki AB üyeliği için bizi bir hayli daha uğraştıracaklar. 
     



 SİYASET 



















</TEXT>
</DOC>
