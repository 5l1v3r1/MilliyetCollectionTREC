<DOC>
<DOCNO> 127058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo14.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin kupa hasreti... 
</HEADLINE>
<TEXT>

     Fenerbahçe, iddialı girdiği 2002-2003 futbol sezonunda, Avrupa ve Türkiye'de katıldığı 3 kupaya çok erken veda ederek taraftarlarını düş kırıklığına uğrattı Geçen sezon Avrupa Şampiyonlar Ligi'ndeki kötü performansı nedeniyle yarattığı düş kırıklığını, bu sezon silmek isteyen sarı-lacivertli ekip, ön eleme turunda karşılaştığı Hollanda'nın Feyenoord Rotterdam takımı karşısında elenmekten kurtulamadı. 
     Avrupa'da başarılı sonuçlar elde etme hedefini bu kez UEFA Kupası'nda deneyen Fenerbahçe, ilk turda İsveç'in AIK Solna takımını geçti, ancak 2. turda eşleştiği Yunanistan'ın Panathinaikos takımı karşısında bir kez daha düş kırıklığı yaşayarak, Avrupa kupaları sayfasını bu sezon için de erkenden kapattı. 
     Fenerbahçe, 19 yıldır müzesine götüremediği Türkiye Kupası'nda ise bu sezonki ilk maçında, 2. kademede deplasmanda İkinci Lig A Kategorisi ekiplerinden Konyaspor'a 1-0 yenilerek, yine başarılı olamadı. 
     
     KUPA MAÇLARI 

     Fenerbahçe'nin bu sezon Avrupa ve Türkiye'de yaptığı kupa maçları sonuçları şöyle 
     Avrupa Şampiyonlar Ligi 3. ön eleme turu 
Feyenoord - Fenerbahçe.... 1 - 0 
Fenerbahçe - Feyenoord.... 0 - 2 
UEFA Kupası 1. tur 
AIK Solna - Fenerbahçe.... 3 - 3 
Fenerbahçe - AIK Solna.... 3 - 1 
UEFA Kupası 2. tur 
Fenerbahçe - Panathinaikos 1 - 1 
Panathinaikos - Fenerbahçe 4 - 1 
Türkiye Kupası 2. kademe 
Konyaspor - Fenerbahçe.... 1 - 0 

     
     13 GOLE, 8 GOLLE KARŞILIK VERDİ 

     Sarı-lacivertli takım, bu sezonun ilk bölümünde yaptığı 7 kupa maçında 13 gol yerken, rakip filelere 8 gol gönderdi. 
     Avrupa Şampiyonlar Ligi ön eleme turunda Feyenoord Rotterdam'a, Türkiye Kupası'nda da Konyaspor'a karşı gol atma başarısı gösteremeyen futbolcular, UEFA Kupası'nda AIK Solna filelerine 2 maçta toplam 6, Panathinaikos filelerine ise 2 gol gönderdi. 

     
</TEXT>
</DOC>
