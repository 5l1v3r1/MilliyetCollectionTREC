<DOC>
<DOCNO> 120380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sondun02.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft "Windows ile Explorer'da güvenlik açıkları var" 
</HEADLINE>
<TEXT>

     Bilgisayar yazılım devi Microsoft, dünyada en yaygın şekilde kullanılan işletim sistemi Windows ile en fazla kullanılan internet tarayıcısı Explorer'da ciddi güvenlik açıkları belirlendiğini duyurdu. 
     Microsoft'tan dün yapılan açıklamaya göre, bu açıktan yararlanacak bilgisayar korsanları, ev ve işyerlerindeki bilgisayarları ele geçirebilirler. Açıklamada, sadece Windows'un en son sürümü olan Windows-XP'de açık bulunmadığı kaydedildi. 
     Windows ve Explorer'daki güvenlik açıkları, Microsoft'un ''http www.microsoft.com technet'' adresinde bulunan yama indirilerek kapatılabiliyor. 
     Microsoft'un açıklamasında, ''Bu açık çok ciddidir ve Microsoft firması, tüm kullanıcıların yamayı yüklemek üzere derhal harekete geçmelerini tavsiye etmektedir'' denildi. 
     





</TEXT>
</DOC>
