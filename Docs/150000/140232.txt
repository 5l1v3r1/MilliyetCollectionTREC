<DOC>
<DOCNO> 140232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yasam/yas02.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı şişmanlar daha zor algılıyor 
</HEADLINE>
<TEXT>

ABD’nin Boston Üniversitesi’nde yaptığı bir araştırma, aşırı kilonun, erkeklerin zeka seviyesini düşürdüğünü ortaya çıkardı 
     DIŞ HABERLER SERVİSİ 

     AŞIRI kilonun fiziksel zararlarıyla ilgili araştırmalar hemen her gün gazetelerde yer alıyor. Ancak yeni bir araştırma, şişmanlığın öğrenme kapasitesine de etkisini ortaya çıkardı. Framingham Kalp Çalışması, 1950’li yıllarda başlatıldı ve binlerce kişi katıldı. 
     
     Yüzde 23 daha az başarı 
     UZMANLAR, kilolu erkeklerde "zihinsel kıvraklığın" azaldığını tespit ettiler. Boston Üniversitesi’nde yapılan çalışmaya katılan ve kendilerine verilen mantık testlerini çözmeleri istenen erkeklerden, şişman olanlar, olmayanlara göre yüzde 23 daha az başarılı oldu. 
     BİLİM adamları, kadınlarda aynı etkinin olmadığını belirledi ancak nedenini açıklayamadı. Fazla yağların beyindeki kan dolaşımını etkilediği ve bunun sonucunda gerçekleşen "küçük çaplı inmelerin" zihinsel fonksiyonlarda azalmaya yol açtığı belirtiliyor. 
     
     Çocuklar için de tehlikeli 
     ARAŞTIRMAYI gerçekleştiren Profesör Merill Elias’a göre sonuçların asıl korkutucu yanı, aşırı kilolu çocuklarda zihinsel gelişimin azalacağını ortaya koymuş olması. Elias, "Tombul çocuk iyidir" anlayışının tarihe karışabileceğini belirtiyor. 
     



 YAŞAM 























</TEXT>
</DOC>
