<DOC>
<DOCNO> 100246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yasam/ayas.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecrübeli erkek kazanır 
</HEADLINE>
<TEXT>

Genç kadınların, kendilerinden yaşça büyük erkeklere ilgisinin nedeni elbette ki çok çeşitli... Ancak pek çok araştırmaya göre, en önemli neden, kadınların aradıkları bilgi, tecrübe ve statüyü olgun erkeklerde bulmaları 
     Neden genç kadın Neden olgun erkek - 1 
Pınar Aktaş 

     Başlarken... Telefonun diğer ucunda kendisinden 20 küsur yaş küçük olan öğrencisiyle evlenen ünlü bir jinekoloji profesörü... Doktoru, benimle konuşması için ikna etmeye çalışıyorum. "Çok mütevazı bir hayatım var" diyor, istemiyor. Sonra da bombayı patlatıyor "Pınar Hanım, kasaba giderseniz taze et alırsınız değil mi " Donup kalıyorum ve karşılıklı bir kahkaha atıyoruz. O kahkaha yüzümde mide bulantısı ifadesi olarak kalıyor. 
     Her ilişki bir çıkar’ mı Herkes karşısındakinden bir şeyler almak için mi ilişkiye girer Biri genç’, öteki zengin - statü sahibi’ diye mi yaklaşır 
     "Neden Genç Kadın - Neden Olgun Erkek " başlıklı yazı dizimizde, genç kadınların olgun erkekleri, olgun erkeklerin de genç kadınları neden seçtiklerini psikolog, psikiyatr ve sosyologların bu tarz ilişkiler hakkındaki yorumlarını okuyacaksınız... Yaşayanlar anlatacak... 
     
     Genç kuşak kadınlar, artık çok genç yaşta cinselliği yaşamaya, bir erkek arkadaşla çıkmaya başlıyorlar. Ancak bu yaşlarda girilen ilişkiler oldukça kırılgan ve ayrılığa müsait oluyor. Erken yaşta ayrılıklar yas ve travmaları beraberinde getiriyor. Bu yaslar ve travmalar da kişiye bir olgunluk ve tecrübe kazandırıyor. Genellikle kendi yaş gruplarına yakın yaşlardaki insanlarla yaşadıkları bu tarz ilişkiler kadınları, daha olgun, problemsiz, kendine güveni olan, yaşamda ona daha çok katkıda bulunacak erkeklere yöneltiyor. 
     
     Statü atlama isteği 
     İkinci boyut ise sosyal açıdan statü atlama isteği. Yaş, kişilere belli bir oranda sosyoekonomik güvence gibi belli statüleri sağlıyor. Genç yaştaki insanlar, hayatın ilk basamaklarında olduğu için bu tarz güvenceleri sağlayamayabiliyor. Kendi yaşıtıyla belki vapura binip simit yiyebilecekken, kendisinden daha olgun bir adamla çok daha iyi ortamlarda bulunma ve daha statülü insanlar tanıma şansını yakalıyor. Bu düşünceler de genç kadınları, sosyal güvenceyi sağlamış, olgun erkeklere yöneltiyor. 
     
     Bir tür baba arayışı... 
     Bir grup için ise geçmişte yaşadığı çatışmalar oldukça önem taşıyor. Mutsuz bir yuvada büyüyen ya da sorunlu bir babanın çocuğu olan genç kadınlar, bu çatışma nedeniyle kendisine babalık yapabilecek standartta erkeklerin peşine düşüyor. Ya da bunun tam tersi gerçekleşiyor. Kendisini hayatı boyunca koruyup kollayan iyi bir babanın kızı da beraber olacağı adamı babasına benzeyenler’ arasından seçiyor. Bu tip erkekler de genelde kendi babasının yaşına yakın, korumacı- kollamacı oluyor. 
     Uzmanlar, severek birlikte olan veya evlenen çiftlerin de yabana atılmaması gerektiği kanısında... Severek evlenen ve aralarında oldukça yaş farkı bulunan çiftlerin ilişkilerinin temelinde bireylerin olgunlukları, güvenleri, birbirlerine saygıları, sevgileri yatıyor. 
     
Bana kızan kadınlar da genç sevgili edinsin ’Boşandığı eşinin kendisinden 36 yaş küçük kızı Pınar ile evlenen Refik Erduran, herkese genç sevgili tavsiye ediyor 
     Gazeteci-Yazar Refik Erduran ve eşi Pınar, genç kadın-olgun erkek’ ilişkisinin en belirgin örneklerinden... Onların hik yesini ilginç kılan bir diğer faktör ise oldukça yazılıp çizilen Eski eşinin kızıyla evlendi’ haberleri... Erduran, üçüncü evliliğini yaptığı Tülay Güngör’den ayrıldıktan sonra üvey kızı Pınar’la evlendi. Pınar Erduran’dan önce bir erkek, bu yıl da biri kız, diğeri erkek ikiz çocuk sahibi oldu. Erduran’ın Tülay Güngör’le arasında 16 yaş fark vardı. Pınar Erduran’la ise arasında tam 36 yaş var. Onlara birlikte olmanın kolay ve zor yanlarını sorduk 
     
     Azrail araya girerse...’ 
Aradaki yaş farkının iyi ve kötü yanları neler 
     R.E. Kuşaklar arası diyalog çok ilginç. Diledikçe zaman sınırını aşıp başka bir dünyada yaşar gibi oluyorsunuz. Ama aynı zaman sınırı’ tatsız da olabiliyor. Çok geçmeden Azrail’in araya girivereceğini düşünmek hazin. 
     P.E. Refik’ten çok şey öğrendim ve öğreniyorum "Yaşıma uygun" denilen pek çok erkeği gözlemleme fırsatı da buldum. Tercihimi bilinçli yaptım. Hiç ama hiç pişman değilim. Benim açımdan yaş farkının olumsuz bir yanı yok. Kocam disko sevmiyor ama ben de sevmiyorum. Ortaklaşa yapabildiğimiz şeyler ağır basıyor. Örneğin ikimiz de deniz tutkunuyuz. Vakit buldukça birlikte sörf yapar, yüzeriz. 
     
Çevrenizden tepki aldınız mı 
     R.E. Orta yaşlı evli hanımların çoğu görüntümüze sinirleniyorlar. "Benim kocam da böyle bir halt yer mi " diye kaygılandıklarından herhalde... Oysa, öyle bir şey olursa, tavsiye ederim Bana kızacaklarına, kendileri de genç bir eş edinsinler. Hem onlar, hem delikanlı için iyi olur. 
     Şeytan bunun neresinde ’ 
     P.E. Yaş farkı yüzünden açık tepki almadık pek. Refik’i çocuklarla görüp "Torunlar da çok seviliyor, değil mi " diyenler oluyor. O da "Bunlar torunumun çocukları" diyor, gırgır geçiyor. Asıl eleştiri konusu, annemden ayrılıp benimle evlenmiş olması. Bunu ahlak bakımından ayıplamaya kalkan çok. Ama biz ahlakı başkalarına zarar vermemek diye anlıyoruz. Bizde "yıkılan yuva" yok. Annem, Refik’ten dostça ayrıldı ve bıraktığı boşluğu benim doldurmamı uygarca, olumlu karşıladı. Çocuklarımı çok seviyor. Şeytan bunun neresinde 
     
Aradaki yaş farkının bir gün karşılıklı iletişiminizi etkileyebileceğini düşünüyor musunuz O durumda nasıl davranırsınız 
     R.E. Öyle bir durumda onu serbest bırakırım. Pınar benden çok daha muhafazak r. Yaklaşımlarım onun dengeli tutumu yanında zıpırca kalıyor kimi zaman. Aramızda kopukluk olursa o daha olgun biri ile evlenir, ben daha genç ve sivri akıllı birini ararım. 
     P.E. Refik bir iletişim ustası. Öyle sorunla karşılaşırsak şaşarım. Olursa da, karşılıklı yetenek ve birikimlerimizi seferber ederek üstesinden geliriz. 
     
Genç kadınlar anlatıyor      Yaşıtlarım sorunluydu’ 
     D.Y. Reklamcı, 26 Bugüne kadar çok sayıda olgun erkekle birlikte oldum. İlki, benden 16 yaş büyüktü. Üniversitede okuyordum, 19 yaşındaydım. Arkadaşımın arkadaşıydı. O zamanlar belki de bir meslek sahibi olması, kendinden emin hareketleri, konuşması, duruşu, gülüşü etkilemişti beni. Çocuğu olan bir kadınla birlikteydi. Ben de yaşıtlarımdan biriyle. Zamanla ilişkimiz ilerledi. İkimiz de sevgililerimizden ayrıldık. Yaşıtlarımla yaşadığım sorunlar onda yoktu. Beni anlıyor, olgun davranıyor, sorun çıkarmıyordu. İşi ciddiye bindirip iki yıl sonra nişanlandık. Bir durum karşısında benden daha az heyecan duymasına sinirleniyordum, bu sert tartışmalara neden oluyordu. Onu çok sıktığımı, ona güvenmediğimi ve bu yüzden nefes alamadığını söyleyip duruyordu. Üniversite bitip de ailemin yanına dönünce Hanya’yı Konya’yı anladım. Ben döndükten sonra çocuklu kadınla yine görüşmeye başlamış. Aramadım, aramadı. Yüzüğümü ve bende bulunan tüm eşyalarımı postalayıp ona iade ettim. 
     
     Kişiliği oturmuş, güvenilir’ 
     Y.D. Turizmci, 25 Onu tanıdığımda 24 yaşındaydım ve kendi yaşlarımda birçok sevgilim olmuştu. O ise 44 yaşında boşanmış bir erkekti. Beraberliğimiz iki yıla yaklaştı. Yakında evleniyoruz. Kendimden 20 yaş büyük biriyle ilişkiye girmeyi hiçbir zaman onaylamazdım. Hatta bunu yapan arkadaşlarımı şiddetle eleştirirdim. Ama kendimi bir anda böyle bir aşkın içinde buldum. Öğrendim ki asıl olan sevgiymiş. Etrafımdaki birçok kız arkadaşım olgun erkekleri tercih ediyor. Can, kadınları benim yaşımdaki erkeklerden çok daha iyi tanıyor. Hiçbir erkekte görmediğim kadar sağlam, oturmuş ve güvenilir bir kişiliğe sahip. Aynı zamanda beni çok eğlendiriyor, anlıyor ve değer veriyor. Beni şımartmasını çok seviyorum. 
     
     YARIN 

</TEXT>
</DOC>
