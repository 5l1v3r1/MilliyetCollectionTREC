<DOC>
<DOCNO> 110761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/soneko17.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'de 10.1 trilyonluk yolsuzluk zararı... 
</HEADLINE>
<TEXT>

     Maliye Bakanlığı muhasebat kontrolörleri, geçen yıl 145 birimde yaptıkları inceleme sonucunda, Hazine'nin, yolsuzluklar ve usulsüzlükler nedeniyle, 10 trilyon 128.2 milyar lira zarara uğradığını belirledi. 
     Türkiye Serbest Muhasebeci ve Mali Müşavirler, Yeminli Mali Müşavirler Odaları Birliği'nin TÜRMOB aylık yayın organı Bilanço'nun Eylül sayısında yer alan araştırmaya göre, Maliye Bakanlığı muhasebat kontorlörleri, geçen yıl 15 muhabese müdürlüğü, 1 merkez saymanlık müdürlüğü, 50 mal müdürlüğü, 8 katma bütçeli saymanlık müdürlüğü, 59 döner sermaye saymanlığı, 9 kurum saymanlığı, 2 bütçe idare başkanlığı ve bir vergi dairesi olmak üzere 145 birimde denetim gerçekleştirdi. Bu denetimler sonucunda, yolsuzluklar ve usülsüzlükler nedeniyle 9.2 trilyon lira Hazine zararı tespit edildi. 
     Söz konusu zararda, 7 trilyon 731.3 milyar lira ile döner sermaye saymanlıkları ilk sırada yer aldı. 
     Denetimler sonucunda, 108 inceleme raporu, 4 soruşturma raporu, 2 fezleke, 2 ön inceleme raporu olmak üzere 116 rapor düzenlendi. Düzenlenen raporlar sonucunda 56 kişi hakkında suç duyurusunda bulunulurken, 12 memur hakkında disiplin cezası, iki döner sermaye saymanı hakkında da söz konusu görevi yerine getiremeyeceği nedeniyle görevinden alınması önerisi yapıldı. 
     Tedavi giderleri ile ilgili harcama belgelerinin incelenmesi sonucunda, 6 eczanenin anlaşmalarının fesh edilmesi istendi. 
     
     ZARARIN KAYNAKLARI 

     Tespit edilen 10.1 trilyon liralık hazine zararının 2 trilyon 159 milyar liralık bölümü tedavi ve yeşil kart mevzuatına aykırı işlemlerden kaynaklandı. 
     Personel kanunları, harcırah ve bağlı mevzuata aykırı işlemlerden dolayı 1 trilyon 293 milyar lira, 2886 sayılı devlet ihale kanunu ve bağlı mevzuata aykırı şlemlerden dolayı 2 trilyon 60 milyar lira Hazine zararı belirlendi. Gelir kurumları ve bağlı mevzuata aykırı işlemlerden kaynaklanan hazine zararı ise 4 trilyon 614 milyar lira olarak ortaya çıkarıldı. 
     Yolsuzluklar ve usulsüzlük sonucu oluşan Hazine zararının 1 trilyon 380.3 milyar lirası genel bütçe, 1 trilyon 16.5 milyar lirası katma bütçeli kuruluşlarda, 7 trilyon 731.3 trilyon lirası ise döner sermaye işletmelerinde tespit edildi. 
     Hazine TÜRMOB'un Bilanço dergisinde yayımlanan habere göre, Maliye Bakanlığı muhasebat kontrolörlerince geçen yıl 145 birimde yapılan denetim sonucunda belirlenen 10.1 trilyon liralık hazine zararının konulara göre dağılımı şöyle 
     

TÜRÜ TUTARI bin lira TEDAVİ 2.159.089.0 İHALE 2.060.523.2 PERSONEL 1.293.578.3 GELİR 4.614.849.4 BANKA 138.6 TOPLAM 10.128.178.5      





</TEXT>
</DOC>
