<DOC>
<DOCNO> 106929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/guclu.html </URL>
<DATE> 2002/09/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yeni sınav sistemi 
</HEADLINE>
<TEXT>

     Üniversiteye giriş sisteminde her şey sil baştan değişti. Aslında sınavın içeriğinden çok katsayılarla oynandı. Sınav yine tek aşamalı. Sorulan soruların içeriği yine aynı. Meslek liselerinin önü yine kapalı. Hatta bu kez hepten kapalı. Matematik ve Türkçe’nin ağırlığı zaten fazlaydı. Biraz daha artırılmış. Peki değişen ne Sadece puanların çarpıldığı katsayılar. Önceden 200’lük puan sistemi vardı. Şimdi 300’lük sistem gelmiş. Eskiden taban puan 120 idi, şimdi 165’e çıktı. Aslında değişen bir şey yok. Sadece rakamlar büyümüş. 
     Alan dışı bir tercihi kazanmak neredeyse imk nsız bir hale gelmiş. Eskiden 02, 05 olan katsayılar şimdi 03, 08 olmuş. Örneğin Ortaöğretim Başarı Puanı OÖBP 60 olan bir öğrenci, eskiden alanıyla ilgili bir tercih yaptığında 60 x 05 30, alan dışı tercih yaptığında 60 x 02 12 puan alıyordu. Aradaki fark da 18 puandı. Çok zor olsa da kapatılır gibiydi. Oysa şimdi alanıyla ilgili tercih yaptığında 60 x 08 48, alan dışında ise 60 x 03 18 puan alacak. Aradaki fark ise 48 - 18 30 puan. Bunun anlamı şu. Siz siz olun alan dışı tercihte bulunmayın. 
     Milli Eğitim Bakanı Necdet Tekin, teknik lise mezunlarının kendi alanlarıyla ilgili fakülte seçiminde diğer adaylarla eşit koşullarda yarışacağını söylemişti. Anlaşılan o ki Bakan Bey’i dikkate alan olmamış. Bir yılı hazırlık olmak üzere 5 yıl bilgisayar bölümünde öğrenim gören bir öğrenci bilgisayar mühendisliğine girişte yarışa düz lise mezunlarının 30 puan gerisinden başlayacak. Dolayısıyla hayalini kurduğu bir bölümü kazanması mümkün olmayacak. 
     Yeni sistem lisedeki başarı durumunu daha da önemli hale getiriyor. Oysa Türkiye gibi standart eğitimin olmadığı ülkelerde bu çok tehlikeli. 2 bini aşkın lise birincisinin açıkta kaldığı dikkate alındığında okul başarısının önemli bir gösterge olmadığı açıkça görülür. Ama YÖK’ün dershane fobisi yüzünden olan yine gariban başarılı öğrencilere olacak. 
     Bir başka haksızlık noktası ise fen liselerine. Fen lisesi öğrencileri bugüne kadar mağdur duruma düştükleri için düz liselere geçiş yapıyorlardı. Nitekim pek çoğu da geçen öğretim yılının sonunda okul değiştirdi. Ama şimdiki sistem geçenlere avantaj değil dezavantaj getiriyor. Bu nedenle isteyenlerin tekrar eski okullarına dönebilmelerine olanak sağlanmalıdır. 
     Dil puanı hesaplanırken sadece Türkçenin dikkate alınıp sosyal bilimlerin göz ardı edilmesi de tartışılan konulardan bir diğeri... 
     Sistemle ilgili değerlendirmelerimiz devam edecek... 
     
     ÖSYM mağduru Gökseli 2 
     ÖSS cevap kartı ÖSYM tarafından kaybedilen Gökseli’ye h l bir cevap yok. ÖSYM hatasını kabul edip bir an önce çözüm üretmeli. Bu konuda gelen tepkiler çığ gibi. ÖSYM gibi güvenilir bir kurum böyle davranırsa diğerleri ne yapar diyorlar. ÖSYM’nin bu konudaki açıklamasını bugün de beklemeye devam edeceğiz... 
     
     Her çocuk başarılıdır 
     Okullar açılıyor. Evlerde konuşulan en önemli konu yine çocuklarımız ve eğitim. Hükümet gitmiş gelmiş inanın sokaktaki vatandaşın umurunda değil. İşte bu ortamda çocuğunuz için en doğru olanı bulmak ve yapmak çok önem taşıyor. Aslında her çocuğun mutlaka başarılı olabileceği bir yeteneği var. Ama önemli olan bunu bulup çıkarmak. Bu açıdan bakıldığında üç gündür gazetemizde devam eden dizi yazı çok önemli. Konuyu bir kez de ekrana taşıyıp yarın akşam Kanal D’de Genç Bakış’ta tartışacağız. Çocuğunu önemseyen herkes için çok önemli bu konu umarız okullar açıldığında öğretmenler tarafından da ciddiye alınır... 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
