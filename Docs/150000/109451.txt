<DOC>
<DOCNO> 109451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yasam/yas07.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cami avlusuna hamster’ bıraktılar 
</HEADLINE>
<TEXT>

     Cami avlularına terk edilen bebeklerden sonra Konya’da hamster cinsi bir "krikri"nin akvaryum içinde terk edilmesi, görenleri hayrete düşürdü. Büyükşehir Belediyesi Camii’ne ikindi namazı için gelenler, avluda üzerine not bırakılmış bir "krikri" gördü. "Ekonomik krizden dolayı pek sevimli tüy yumağı yavrumuza bakamaz olduk. Yavrumuz krikri size emanet. Lütfen ona iyi bakın" yazılı bir notun iliştirildiği sevimli hayvana, cemaatin ihbarı üzerine belediye zabıta ekipleri sahip çıktı. Zabıta ekipleri, patlamış mısır ikram ettikleri "krikri"yi, Kozağaç Parkı’ndaki mini hayvanat bahçesine yerleştireceklerini bildirdi. 
     



 YAŞAM 

















</TEXT>
</DOC>
