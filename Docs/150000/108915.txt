<DOC>
<DOCNO> 108915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/gun02.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrakçının bayramı 
</HEADLINE>
<TEXT>

Partiler tanıtımlarını yapmak için milyonlarca metre bayrak siparişi verdi. Çevreciler, doğada yaklaşık 400 yılda yok olabilen polietilen maddeden yapılan bayraklar için "isyan" ediyor 
     ASLI ÖKTENER İstanbul 

     Seçim yarışına giren partiler, tanıtımlarını yapmak için milyonlarca metre bayrak siparişi verdi, trilyonlarca lira para yatırdı. Ancak doğada yaklaşık 400 yılda yok olabilen polietilen maddeden yapılan bayraklar, çevreye büyük zarar veriyor. 
     DYP bayrak yaptırma işine hızlı girdi. Bugüne kadar 1 milyon metre bayrak yaklaşık 3 milyon adet , 1 milyon rozet, 750 bin fular hazırlattı. Bu hazırlıklar için 3 trilyon lira ayırdı. 
     DSP de ondan geri kalmayıp 1 milyon tane bayrak bastırdı. AKP de bayrak, rozet ve diğer baskılar için bugüne kadar 750 milyar lira harcadı. CHP ise, şu ana kadar 500 milyar lira harcayıp 500 bin bayrak yaptırdı. İhtiyaç olduğunda yeni siparişler verilecek. 
     CHP Genel Sekreter Yardımcısı Bülent Baratalı, beş firmaya bayrak yaptırdıklarını belirterek, "Depolarımız şu an dolu. Diğer partiler gibi değiliz, bayrak konusunda çok tasarruflu davranıyoruz" dedi. 
     YTP İstanbul Milletvekili Erol Al ise, Hazine yardımı alamadıklarını hatırlatarak, "Genel Merkez olarak seçim malzemesi yatırma konusundaki imk nlarımız çok sınırlı. Seçim kampanyası yürütecek mali imk nlarımız yok. İller kendi imk nlarıyla bayrak yaptıracaklar" dedi. 
     DSP İstanbul İl Teşkilatı için 16 ton bayrak basacaklarını belirten Mur - Ba Plastik şirketi yöneticisi Mehmet Temizkan, "Bu 200 bin bayrak demek. Tanesini 200 bin liradan basıyoruz. Toplam fiyatı 40 milyar lira ediyor" diye konuştu. 
     İstanbul’da bayrak yaptırmada başı CHP, AKP ve ANAP’ın çektiğini belirten Temizkan, "Bayrak fiyatları kullanılan malzeme, ebada göre çeşitlilik gösteriyor. Polietilen maddeden yapılan bayraklar seçim sonrası bize getirilir ve ikinci kalite poşete çevrilerek piyasaya sunulur" şeklinde konuştu. 
     
Geri dönüşümü zor      Çevre ve Kültür Değerlerini Koruma ve Tanıtma Vakfı ÇEKÜL Genel Koordinatörü Zeynep Boratav ise şöyle konuştu "Estetik kirlilik bir yana plastik çok özel koşullarda geri kazanılabilen bir madde. Parti bayrakları için kullanılan polietilen adlı plastik ise en ucuz ve en kalitesizi. Bu nedenle geri dönüşümü daha da zor. En fazla bildiğimiz siyah poşetlere dönüşebiliyor." 
     
     Plastik yerine bez 
     Plastiğin doğada 300 - 400 yılda kaybolduğuna dikkat çeken Boğaziçi Üniversitesi Çevre Bilimleri Enstitüsü Öğretim Üyesi Prof. Dr. Günay Kocasoy da, partilere bayraklarını plastik yerine geri dönüşmüş k ğıt ya da bezden yapmaları önerisinde bulundu. Deniztemiz Turmepa Genel Sekreteri Aziz Duman, plastiğin denizde de büyük kirlilik yarattığını belirterek, "Plastiğin denizde kaybolması 450 yılı buluyor. Özellikle denizde yarattığı kirlilik oksijeni de azaltıyor, ekolojik denge bozuluyor" dedi. 
     
     Yasaklama yok 
     İstanbul İl Çevre Müdürü Yavuz Çengel, bayrakların yapıldığı maddesinin kullanımı açısından bir yasaklama olmadığını belirterek, şöyle dedi "İstanbul Valiliği’nin de bayrakların çevre kirliliği yaratmayacak şekilde donatılması ve az kullanılması yönünde girişimleri var. Daha önceki seçimlerde olduğu gibi bu seçimde de ilçe belediyeleri seçim yasağının başladığı saatte bayrakları toplayarak geri dönüşüm istasyonuna gönderecek." 
     



 GÜNCEL 








geçerli olur mu 







</TEXT>
</DOC>
