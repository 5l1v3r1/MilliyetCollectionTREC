<DOC>
<DOCNO> 103770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur17.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette tanıştığı Filipinli genç kızla evlendi... 
</HEADLINE>
<TEXT>

     Malatya'da bir genç, internet aracılığıyla tanıştığı Filipinli genç kızla evlendi. 
     ODTÜ Makine Mühendisliği Bölümü'nden mezun olan ve bir özel şirkette çalışan Özan Özerol 27 ile Filipinli Liezi İbarra 29 arasında internet ortamında çetleşme ile başlayan arkadaşlık evlilikle sonuçlandı. Melekoğlu Düğün Salonu'nda Filipinli İbarra ile dünya evine giren Özerol, geçen yıl internette çetleştiği İbarra ile arkadaşlıkları gelişince telefonda görüşmeye başladıklarını söyledi. 
     İngilizce konuştukları İbarra'nın kendisini Filipin'e davet ettiğini anlatan Özerol, ''Filipinler'de İbarra'yı ailesinden istedim. Ailesi de olumlu karşılayınca evlenmeye karar verdik. İbarra ile evlendiğim için çok mutluyum'' dedi. 
     Düğünde Belediye Başkanı Mehmet Yaşar Çerçi, evlenen çiftlerle halay çekti. 
     





</TEXT>
</DOC>
