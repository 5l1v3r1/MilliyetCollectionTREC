<DOC>
<DOCNO> 144525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun48.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtı gösteriler sürüyor... 
</HEADLINE>
<TEXT>

     Dünyanın her köşesinde barış gösterileri sürüyor. 
     İskandinav ülkelerinde gösteri düzenleyen on binlerce kişi Irak'a saldırıları kınadılar. Finlandiya'nın başkenti Helsinki'de toplanan yaklaşık 20 bin kişi ''Savaşı durdurun'', ''George Bush, CIA bugün kaççocuk öldürdünüz '' şeklinde sloganlar attılar. 
     İsveç'inaşkenti Stockholm'de düzenlenen, yaklaşık 15 bin kişininkatıldığı ve ilk kez hükümetten yetkililerin yer aldığı gösteride de, ABD öncülüğündeki güçlerin Irak'a düzenlediği saldırılar protesto edildi. 
     İsveç'in ikinci büyük kenti Göteborg'da da yaklaşık 10 bin kişininkatıldığı barışçı protesto gösterisi düzenlendi. 
     Danimarka'nın başkenti Kopenhag'da yaklaşık 10 bin kişinin katıldığı gösteride de, ABD, İspanya ve İngiltere protesto edilirken, Amerikan ve İngiliz bayrakları yakıldı. 
     Norveç'in başkenti Oslo'daki gösteride Amerikan Büyükelçiliği önünde yaklaşık 10 bin kişi toplandı. 
     ''Benim adıma savaşa hayır'' sloganı etrafında bütünleşen göstericilerin sessizlik içinde yürüyüşe geçtiği belirtildi. 
     Tunus'ta ise yaklaşık 5 bin kişinin Irak halkıyla dayanışma içindeolduğunu göstermek üzere yürüyüş düzenlediği belirtildi. İktidar partisinin yanı sıra muhalefet partilerinin temsilcileriyle sivil toplum örgütlerinin de katıldığı protesto gösterisinde, ABD Başkanı George Bush yönetimini protesto eden göstericilerin, ''Kanımızla canımızla Irak'ı savunuruz'', ''Korkak Bush, terörizmin anası Amerika'', ''Tunus Irak ile birlikte'' yazılı pankartlar taşıdığı bildirildi. 
     Savaş Avusturya'da da protesto edildi. 
     Başkent Viyana'da düzenlenen barış yürüyüşüne yaklaşık 13 bin kişinin katıldığı, Graz'da da 500 kişinin savaşı protesto ettiği belirtiliyor. 
     





</TEXT>
</DOC>
