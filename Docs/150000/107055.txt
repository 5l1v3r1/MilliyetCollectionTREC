<DOC>
<DOCNO> 107055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur27.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP ve TDP seçime birlikte giriyor... Sema Pişkinsüt ÖDP'ye geçti 
</HEADLINE>
<TEXT>

     Özgürlük ve Dayanışma Partisi ÖDP ile Toplumcu Demokratik Parti TDP 3 Kasım seçimlerinde işbirliği yapmak için anlaştılar. 
     ÖDP Genel Başkanı Ufuk Uras ve TDP Genel Başkanı Sema Pişkinsüt bugün Parlamento'da bir basın toplantısı düzenleyerek, TDP adaylarının ÖDP listelerinden aday olacaklarını bildirdiler. Pişkinsüt, farklı kurumsal yapıların seçime birlikte girebilmesi amacıyla yaptıkları görüşmelerin perde arkasında ''birilerini Parlamento'ya taşımak adına oynanan oyunları izlediklerini'' bildirdi. 
     Pişkinsüt, ÖDP ile ilkeli bir sol dayanışmanın örneğini vermek istediklerini kaydetti. Pişkinsüt, TDP'nin kurumsal kimliğini sürdürmeye devam edeceğini, ancak ÖDP listelerinden aday olacakları için İstanbul Milletvekili Nazire Karakuş, İzmir Milletvekili Mehmet Özcan ve kendisinin ÖDP'ye katıldıklarını bildirdi. 
     Bu gelişmenin ardından TDP'nin TBMM'de temsili düşerken, ÖDP 3 milletvekili ile temsil edilir hale geldi. 
     





</TEXT>
</DOC>
