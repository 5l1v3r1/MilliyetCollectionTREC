<DOC>
<DOCNO> 133265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun20.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
''ABD askerleri evlerine naylon torbalar içinde dönecekler'' 
</HEADLINE>
<TEXT>

     Irak Devlet Başkanı Saddam Hüseyin'in büyük oğlu Uday'ın sahibi olduğu Babil gazetesi, ''ABD ve İngiltere'nin Irak'ı istila etmesi halinde, Amerikan ve İngiliz askerlerinin evlerine naylon torbalar içinde döneceklerini'' yazdı. 
     Gazetenin başyazısında, ''Uçaklar, füzeler ve modern teknolojinin rejimleri değiştirmediğini biliyorlar ve bu, rejimini değiştirmek istedikleri ülkeyi istila etmek zorunda oldukları anlamına geliyor. Bu aynı zamanda, Iraklı kahramanların elinde ölecek askerlerini buraya getirmek zorunda olmaları anlamına geliyor'' ifadeleri kullanıldı. 
     Yazıda, ''İngiliz ve Amerikan askerlerinin, bundan kaçınmak ya da daha öncekilerin akıbetiyle karşılaşarak evlerine naylon torbalar içinde dönmekten başka seçenekleri bulunmuyor. Bu torbaların sayısı o kadar çok olacak ki, ne ABD Başkanı George Bush ne de İngiltere Başbakanı Tony Blair bunu saklayabilecek durumda olacaklar'' denildi. 
     





</TEXT>
</DOC>
