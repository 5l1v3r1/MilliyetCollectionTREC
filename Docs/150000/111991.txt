<DOC>
<DOCNO> 111991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sondun08.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Marquez, anılarını yazdı ''Anlamak için yaşamak'' 
</HEADLINE>
<TEXT>

     ''Yüzyıllık Yalnızlık'', ''Kolera Günlerinde Aşk'' gibi kitaplarıyla tanınan Latin Amerikalı yazar Gabriel Garcia Marquez, son kitabında bu kez yaşadıklarını anlattı. 
     Marquez'in 3 ciltlik ''Vivir para Contarla'' Anlatmak İçin Yaşamak adını verdiği anı kitabı, ilk kez dün gece anavatanı Kolombiya'da kitabevlerinde görüldü. Latin Amerika ve İspanya'da bu hafta piyasaya çıkması beklenen otobiyografik kitap, 1 milyondan fazla basıldı. 
     Kitabı İspanya'da yayınlayacak Mondadori Yayınevi'nin editörü Claudio Lopez de Lamadrid, anıların İngilizce, Fransızca ve Almanca baskılarının da yakında piyasaya çıkacağını söyledi. 
     Marquez'in çocukluk yıllarının, Kolombiya yakın tarihi ile iç içe geçen gençlik dönemlerinin, gazetecilik yaşamının yer aldığı 579 sayfalık otobiyografisinin de diğer eserleri gibi çok satması bekleniyor. 
     Kolombiya'da, birçok ülkede olduğu gibi popüler kitaplar korsan baskı yapılarak sokaklarda satılıyor. Bu nedenle yetkililer, Marquez'in son kitabının korsan baskısına karşı alarma geçmiş durumda. 
     74 yaşında ve lenf kanseri olan Marquez, 1982 yılında Nobel Edebiyat Ödülü'nü almıştı. 
     





</TEXT>
</DOC>
