<DOC>
<DOCNO> 103855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yazar/yilmaz.html </URL>
<DATE> 2002/08/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Derviş sınandı, sıra CHP’de... 
</HEADLINE>
<TEXT>

     Kemal Derviş artık siyasetçi. Bundan böyle yalnızca arkadaşlarının evine gitmeyecek, halka da gidecek. Halka Hazine’nin borç ödeme planını değil, yoksulluğun üstesinden nasıl geleceğini anlatmak zorunda kalacak. Hepimiz merakla bekliyoruz Derviş seçim vakti geldiğinde, yoksullaşan Türkiye’ye kaldıracak sunabilecek mi 
     Ve artık gündemdeki isim Kemal Derviş değil, CHP. 
     
     Yasa değişmeden asla 
     Türkiye’ye geldiği günden beri iş dünyası ile sıcak diyalog kuran Derviş, CHP’ye katılımların önünü açar mı, patronlar siyasete girer mi 
     Bu soruya muhatap olması beklenen TÜSİAD çevresinden bir işadamı şöyle diyor 
     "Siyasi Partiler Yasası değişmeden, siyasete girmem. Lider arkadaşım olduğu için doğruları söyleme hakkımın olması parti içi demokrasinin varlığını göstermez." 
     Çeşitli partilerden siyasete gireceği söylentisi yayılan TOBB üyesi başkanlarla da aynı konuyu konuştuğumda, aldığım yanıt bundan farklı değil. 
     Seçimlerin halkın beklentisi ve iradesi yönünde en geniş katılımı sağlayacak sonuçlar doğurmasından duyulan endişe bir yana, kimse liderin iki dudağı arasında bir siyasal kimlik edinmek istemiyor. 
     
     Sempati oya döner mi 
     Derviş’e iş dünyasının genel yaklaşımı şöyle 
     Kritik bir kavşakta, en büyük krizi teknik olarak yönetmek üzere Türkiye’ye bürokrat olarak çağrıldı, bakan olarak geldi. Siyasal krize ve güvensizliğe rağmen otomobili devirmeden götürdü. İşini iyi bilen bir adam oduğu için de sempati kazandı. Aynı çevreler, "Derviş nereye gitse, seçim kazanır" havasının da test edilmediğini vurguluyor. 
     Siyasal dizaynların peşine takılmadan, aklı ve yüreği ile bir tercih yapıp CHP’e gittiğini vurguluyorlar. Demirel’in adamlarını yanına alan YTP’ye gitmediği için, "Sözünün eri mi, değil mi" sorgulamasına girmeye gerek görülmüyor. 
     Türkiye’nin yapısal sorunlarını çözebilmek ve bu süreçte toplumsal tepkileri göğüsleyebilmek Meclis’te irade çoğu gerektirdiği için, solda birleşme gayretleri sürdüren Derviş’in CHP ile işadamlarından ne tür fedakarlıklar isteyeceği de şimdilik bilinmezler arasında. İşte tam da bu nedenle sendikalara ve sivil toplum örgütlerine sorumluluk yüklediği gözden kaçıyor. 
     
     Pazarlık tepkisi 
     Pazarlıklar söylentisi... 
     CHP’nin 6 oku pazarlık edilmiş, 20 milletvekilliği istenmiş v.s... 
     Derviş’i tanıyan bir işadamı kızgın bu konuda, "Yalan" diyor ve ekliyor 
     "20 milletvekili istemek, Meclis’te grup kurmayı kafaya koymak demektir. Ne Derviş böyle bir talep de bulunabilir, ne de Baykal kabul eder..." 
     CHP’nin seçim listesi Derviş’ten saklı gizli yapılmayacağına göre, bu tartışmanın gereksiz olduğunu düşünüyorum. Aralarında kalben uyum varsa, birlikte liste yapacaklardır. 
     Yine çok tartışılan bir noktayı daha soruşturdum Deniz Baykal’a güvenilir mi Hırçın mı 
     Bu soruya sosyal demokrat kamplaşma içinde kalan kesim, "Evet" yanıtın vermekte tereddüt etmiyor, ancak Türkiye’nin geleceğine ışık yakmak için eski kırgınlıkları siyasal tez haline getirmenin sakıncalı olduğunu öne sürenler, "Hayır" karşılığı veriyorlar. 
     CHP kendini Derviş’e beğendirdi, sıra halka geldi. Asıl mesele de bu değil mi 
     
     







Zurnanın zırt dediği... 


Sola hediye... 


Mahcup bir girişim 


Feri sönmüş yıldızlar 


Kimse kimseye güvenmiyor 


Erkek olmanın yolu, kadın olmamaktan geçer 


Amerika’daki Türkler ve mankafalar... 


Günbatımı Hasankeyf 


Sait Faik’in Sinağrit Baba’sı Derviş mi 


Siyaset bitti Şimdi "Tepki Oyu Havaları" 


Derviş’li CHP borç ve faiz çıkmazını aşabilir mi 


İstanbul’da çöp, elektrik oluyor 


Derviş sınandı, sıra CHP’de... 


</TEXT>
</DOC>
