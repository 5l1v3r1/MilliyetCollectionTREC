<DOC>
<DOCNO> 127398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/yaksoy.html </URL>
<DATE> 2002/12/28/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Şöhret 
</HEADLINE>
<TEXT>

     Hiç düşündünüz mü şöhret nedir diye... Şöhret kişinin, fazla kişilerce tanınmak arzusudur. Bu isteyerek veya istemeyerek olur. Çünkü şöhretin iyisi ve kötüsü vardır. 
     Burada şöhret sahibi olmayı şiddetle arzu eden ve her yola başvuran, bunu provake eden kişileri ele almak istiyoruz. 
     Son yıllarda olur olmaz saçmalıklarla, gündemde şöhreti zorlayan politikacılar yanında, şimdi sporda da yalanla şöhreti yakalamaya çalışan kişilere rastlanmaktadır. 
     Malesef bu kişiler, kendileri gibi şöhret budalaları bularak ve onlarla tartışarak, toplumda belli bir şöhrete ulaşmak gayretindedirler. Ve üzülerek görülüyor ki, toplum da bu kişileri çok defa ciddiye almaktadır. Ne yazık ki, değer de vermektedir. Bu toplumsal bir yanlışlıktır. 
     Son günlerde sporda şiddet olaylarının orjinini onama yönünde çalışmalar yapılmaktadır. Sanırız ki, sporda şiddeti önlemenin bir yolu da bu yalancı şöhretlere medyada yer vermemektir. Toplum ne kadar iyi eğitimli ise, yalancı şöhretleri de o kadar az olur. 
     Tıpkı yalancı peygamberler gibi... 
     



 SPOR 

























</TEXT>
</DOC>
