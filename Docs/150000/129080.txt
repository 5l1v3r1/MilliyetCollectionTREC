<DOC>
<DOCNO> 129080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko18.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 40 yıl sonra Tampa Körfezi'nden Küba'ya ihracata başladı... 
</HEADLINE>
<TEXT>

     ABD yönetiminin Küba'ya ticaret ambargosu koymasından 40 yıl sonra Florida Eyaleti Tampa Körfezi'nden Küba'ya ticaret, mal sevkıyatı yeniden başladı. 
     PCS Phosphate adlı Amerikan şirketinin 3 bin 150 metrik tonluk hayvan yemi kargosu bir gemiye yüklenip Küba'daki Cienfuegos limanına yollandı. 
     Bu şirket, Havana'da Eylül ayındaki ilk Amerikan gıda ve tarıma dayalı sanayi fuarına katılan yaklaşık 300 Amerikan şirketi arasındaydı. Şirket, ABD'deki diğer limanlardan daha önce de Küba'ya mal sevk etmişti. 
     Ticaret ambargosuna konulan istisnayla, Küba'ya Amerikan gıda ve tarıma dayalı sanayi mallarının bedeli nakitle ödenmek zorunda. Küba, bu istisnanın konulduğu 2000 yılından beri Amerikan şirketlerinden 200 milyon doları aşkın gıda ve diğer tarım ürünleri satın aldı. 
     Küba'nın diğer ülkelerle ticaretinde 11 milyar dolarlık borcu bulunduğunu ve kredi garantilerine güvenilemeyeceğini belirten ABD'deki ambargo destekçileri, Küba'ya sadece nakit karşılığı gıda ve tarım ürünü satışları rejiminde herhangi bir değişikliğe karşı çıkıyor. 
     





</TEXT>
</DOC>
