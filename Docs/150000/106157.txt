<DOC>
<DOCNO> 106157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur23.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP, kıraathaneye atılan bombayı provakasyon olarak görüyor 
</HEADLINE>
<TEXT>

     ÖDP İstanbul İl Başkanı Sinan Tutal, bildiri dağıtırken bir partilinin öldürüldüğü Okmeydanı'ndaki Yücetepe Kıraathanesi'nin bombalanmasının bir provokasyon girişimi olduğunu belirtti. 
     Tutal, yaptığı yazılı açıklamada, ÖDP'nin, şiddeti toplumsal yaşamdan dışlamayı benimseyerek faaliyetlerini sürdüren bir parti olduğunu ve kimse ile kan davası gütmediğini ifade ederek, şunları kaydetti 
     ''Bu bombalı saldırıyı Okmeydanı halkına ve ÖDP'ye yapılmış bir saldırı sayıyor ve protesto ediyoruz. Yücetepe Kıraathanesi'nin bombalanması açıkça bir provokasyon girişimidir. Bu olay Okmeydanı'nda gerilimden, cinayetten medet uman çevrelerin sinsi planlarının bir parçasıdır. ÖDP, arkadaşımızın hayatına kasteden saldırıya kaynaklık eden toplumsal koşulların ortadan kaldırılmasında politik mücadeleyi esas alır. Okmeydanı'nda yaratılmak istenilen kaos ortamına karşı tüm Okmeydanı halkını duyarlı olmaya ve provokasyona karşı birlikte tutum almaya çağırıyoruz.'' 
     





</TEXT>
</DOC>
