<DOC>
<DOCNO> 144337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur06.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Bezmen Türkiye'ye getiriliyor 
</HEADLINE>
<TEXT>

     Türkiye'nin iade talebi doğrultusunda bir süredir Amerika Birleşik Devletleri'nde ABD tutuklu bulunan Halil Bezmen, yarın İstanbul'a getirilecek. 
     Alınan bilgiye göre, Bezmen'i getirmek üzere Emniyet Genel Müdürlüğü İnterpol Daire Başkanlığı'na bağlı bir ekip, ABD'ye gitti. 
     İade işlemlerinin tamamlanmasının ardından ekip, Bezmen'i teslim alarak yarın Türkiye'ye getirecek. 
     Halil Bezmen hakkında 2683 sayılı Kültür ve Tabiat Varlıklarını Koruma Kanun'a muhalefet suçundan İstanbul Üsküdar 1. Ağır Ceza Mahkemesi'nde, 1918 sayılı Kaçakçılığın Men ve Takibine Dair Kanun'a muhalefet suçundan Üsküdar 1. Ağır Ceza Mahkemesi ile Bakırköy 1. Ağır Ceza Mahkemesi'nde, evrakta sahtecilik suçundan Bakırköy 3. Ağır Ceza Mahkemesi'nde davalar bulunuyor. 
     Türkiye'den 1994 yılında ayrılan Bezmen hakkında 1995 yılında iade talebinde bulunulmuştu. 
     Halil Bezmen'in 2002 yılından bu yana ABD'de tutuklu olduğu bildirildi. 
     





</TEXT>
</DOC>
