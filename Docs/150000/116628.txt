<DOC>
<DOCNO> 116628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/ekonomi/eko05a.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft hükümetle anlaştı yargı uzlaşmayı onayladı... 
</HEADLINE>
<TEXT>

Federal yargı Microsoft ve ABD hükümeti arasında yapılan anlaşmaya onay verdi. Böylece anti tekel davası temyize kaldı 
     EKONOMİ SERVİSİ 

     Microsoft aleyhine açılan anti tekel davasında, şirketin ABD hükümeti ile yaptığı anlaşmaya yargıdan onay geldi. Mahkemenin kararı dokuz ABD eyaletinde geçerli olacak. Bilindiği gibi Microsoft aleyhinde, ticari rakipleri dört yıl önce tekelcilik davası açmış, Microsoft da hükümet ile karşılıklı tavizler içeren bir anlaşma yapmıştı. Federal yargı, şirket ile hükümet arasındaki bu anlaşmayı onayladı. 
     Anlaşma ile Microsoft ürünlerinin kullanımında şirketin kısıtlamalarının önemli bir bölümü kalkıyor. Microsoft, diğer yazılım şirketlerine Windows için yazılım üretmeleri için teknik data aktaracak. 
     Rakip ürünleri kullanan bilgisayar üreticilerine misilemede bulunamayacak. Kendi yazılımları için düzenli lisans terimleri kullanacak. Bazı figür ve simgelerinin kaldırılmasına izin verecek. Microsoft’un hisseleri de karardan sonra yüzde 7 değer kazanarak 56.70 dolara yükseldi. 
     Microsoft kendi kurallarını tekrar gözden geçireceğini açıkladı. Yönetim Kurulu Başkanı Bill Gates, "Bu davada önemli bir basamağı da arkamızda bırakmış olmaktan mutluyuz" dedi. Otoriteler ise mahkemeyi Microsoft’un kazandığı görüşündeler. 
     



 EKONOMİ 




















</TEXT>
</DOC>
