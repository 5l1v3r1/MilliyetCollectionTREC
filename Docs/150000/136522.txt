<DOC>
<DOCNO> 136522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/siyaset/siy01.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Başkanı’ndan yasadışı’ komite... 
</HEADLINE>
<TEXT>

Prof. Azrak, YÖK Başkanıyla toplanan Rektörler Komitesi’nin yasal dayanağı olmadığını söyledi 
     SİBEL KAHRAMAN İstanbul 

     Son günlerde her adımları ilgiyle izlenen YÖK Başkanı Kemal Gürüz başkanlığında toplanan Rektörler Komitesi’nin yasal dayanağı olmadığı bildirildi. Maltepe Üniversitesi Hukuk Fakültesi öğretim üyesi ve YÖK üyesi Prof. Dr. Ülkü Azrak, Rektörler Komitesi’nin hala ayakta tutularak kanuna aykırı davranış içinde bulunulduğunu söyledi. Rektörler Komitesini düzenleyen hükmün 1983’de 2547 sayılı kanundan çıkarıldığını anlatan Azrak, "YÖK kanun koyucunun kaldırmış bulunduğu, 1983 tarihinden sonra kanuna aykırı hala gelmiş olan bir yönetmeliği ve buna dayanan Rektörler Komitesi’ni hala ayakta tutmakta ve bu suretle kanuna aykırı bir davranış içinde bulunmaktadır. Rektörler Komitesi de kanuna dayanmayan bir organ olma niteliğini sürdürmektedir" diye konuştu. 
     ODTÜ Rektörü Prof. Dr. Ural Akbulut da, Rektörler Komitesi’nin yasadan kalktığını ilk defa duyduğunu belirtti. Yıldız Teknik Üniversitesi Rektörü Prof. Dr. Ayhan Alkış da, "Rektörler komitesinin yasal bir tabanı var mı yok mu net olarak bilmiyorum. Fakat komite danışma kurulu olarak çalışıyor ve böyle bir birlikteliğe ihtiyaç var" diye konuştu. Galatasaray Üniversitesi Rektörü Prof. Dr. Erdoğan Teziç ise, Komite’nin kanundan çıkarıldığını belirterek, "Ancak bir araya gelmemizi engelleyen yasal bir şey yok" dedi. 
     



 SİYASET 











</TEXT>
</DOC>
