<DOC>
<DOCNO> 119513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sondun15.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Yeni Türk Başbakanı Avrupa yanlısı..." 
</HEADLINE>
<TEXT>

     Fransa'da yayınlanan siyasi gazetelerde çıkan haberlerde, Hükümeti kurmakla görevlendirilen Abdullah Gül'ün, ''Avrupa yanlısı ve ılımlı bir siyasetçi olduğu'' yorumları yapıldı. 
     Le Figaro gazetesi, ''Abdullah Gül, Ankara'da bir Avrupa yanlısı'' başlığıyla verdiği haberde, Gül'ün ılımlı bir siyaset adamı olduğunu bildirdi. 
     Fransız gazetesi, Kayseri'den muhafazakar bir aileden gelen Gül'ün, ''güler yüzlü'' kişiliğine dikkati çekti ve yeni Başbakan'ın kariyeri hakkında okuyucularına ayrıntılı bilgi verdi. 
     Liberation gazetesi de, Abdullah Gül'ün ''Avrupa yanlısı'' tavrını ön plana çıkardığı haberde, mükemmel İngilizce konuşan yeni Başbakan'ın yabancı mali ve diplomatik çevrelere güven verdiği yorumunu yaptı. 
     Fransız gazetesinin haberinde, TÜSİAD'ın yeni hükümetin proğramına destek verdiği hatırlatılırken, CHP lideri Deniz Baykal'ın ''Gül iyi bir seçim'' şeklindeki açıklamasına dikkati çekti. 
     Liberation, bununla birlikte ''türban yüzünden, yeni hükümetle laik çevrelerin arasının kısa bir süre sonra bozulmasının beklendiği'' yorumunu yaptı. 
     





</TEXT>
</DOC>
