<DOC>
<DOCNO> 121436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur27.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da okuldan çıkan öğrenciler bir grupla kavga etti 
</HEADLINE>
<TEXT>

     Kartal'da öğrencilerle bir grup arasında çıkan kavgada, 1'i öğrenci 2 kişi yaralandı. 
     Uğur Mumcu Mahallesi'ndeki Vali Erol Çakır Ticaret Meslek Lisesi'nin dağılımı sırasında yürüyerek okuldan çıkan ve 100 metre kadar uzaklaşan bazı öğrenciler ile bir grup arasında, henüz belirlenemeyen bir nedenle kavga çıktı. 
     Kavgada, lise son sınıf öğrencisi İsmail Cemil 18 sağ bacağından aldığı bıçak darbesi, karşı gruptan Ali Yakut da 18 ayağına kırık cam şişeyle vurulması sonucu yaralandı. 
     Olaydan sonra öğrenci olmayan gruptakiler kaçarken, Kartal Dr. Lütfi Kırdar Eğitim ve Araştırma Hastanesi'ne kaldırılan Cemil ve Yakut'un sağlık durumlarının iyi olduğu bildirildi. 
     Polis yetkilileri, kavganın çıkış nedenine ilişkin soruşturmaya başlandığını ve okul önündeki önlemlerin artırıldığını söylediler. 
     





</TEXT>
</DOC>
