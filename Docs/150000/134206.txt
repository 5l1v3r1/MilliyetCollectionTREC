<DOC>
<DOCNO> 134206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/siyaset/siy03.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazışma var restleşme yok 
</HEADLINE>
<TEXT>

Başbakanlık, MİT’le aralarında güvenlik soruşturması’ yazışması olduğunu ama bir kriz olmadığını açıkladı 
     ANKARA Milliyet 

     Başbakanlık, Başbakan Abdullah Gül’ün MİT Müsteşarı Şenkal Atasagun’a "personel alımında gereken güvenlik soruşturmalarında "sadece adalete intikal" eden bilgilerin gönderilmesini istediği yolundaki haberleri yalanlarken çelişkiye düştü. 
     Başbakanlık’tan dün yapılan açıklamada, bir gazetede Gül ile Atasagun arasında güvenlik soruşturması konusunda "restleşme" yaşandığına ilişkin haberin gerçeğe uygun olmadığı öne sürülürken, "Başbakanlığın MİT’ten mahkeme kararlarına dayanmayan, bir şekilde kanıtlanmamış, belgesi olmayan sadece soyut iddiaları içeren bilgilerin gönderilmemesinin istendiği" belirtildi. Açıklamada şöyle denildi "MİT Müsteşarlığı’nın Başbakanlığa gönderdiği bir yazıda güvenlik soruşturmalarıyla ilgili olarak taleplerin giderek artmakta olduğu, bunların azaltılması halinde soruşturmaların daha daha sağlıklı olacağı bildirilmiştir." Açıklamada MİT’in ilgili yazıya "Yalnızca adli makamlara intikal eden bilgiler isteniyorsa Adalet Bakanlığı veya mahkemelerden alınabilir" yanıtı verdiği iddiasının hayal ürünü olduğu kaydedildi. 
     
Telekulak davası "affa" uğradı...      Usulsüz telefon dinledikleri gerekçesiyle haklarında "görevlerini kötüye kullandıkları" ve "ihmal" ettikleri gerekçesiyle dava açılan aralarında Ankara eski Emniyet Müdürü Cevdet Saral ve eski Emniyet Müdür Yardımcısı Osman Ak’ın da bulunduğu 38 sanığın yargılandığı "Telekulak Davası", Şartla Salıverme Yasası kapsamına alınarak ertelendi. Sanıklar, 5 yıl içinde aynı suçu bir kez daha işlemezse, dava tamamen ortadan kalkacak. Kırıkkale 2. Asliye Ceza Mahkemesi’nde görülen davanın karar duruşmasına aralarında Saral ve Ak’ın da bulunduğu 9 sanıkla çok sayıda sanık avukatı katıldı. n ANKARA Milliyet 
     



 SİYASET 













</TEXT>
</DOC>
