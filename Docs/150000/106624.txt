<DOC>
<DOCNO> 106624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur26.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Sezer'i telefonla aradı... 
</HEADLINE>
<TEXT>

     Cumhurbaşkanı Ahmet Necdet Sezer, ABD Başkanı George W. Bush ile bir telefon görüşmesi yaptı. Bush, Türkiye ile sahip olduğu danışmaları önümüzdeki dönemde kesintisiz biçimde sürdürme kararlılığında olduğunu vurguladı. 
     Cumhurbaşkanlığı Basın Merkezi'nden konuya ilişkin olarak yapılan açıklama şöyle 
     ''ABD Başkanı George W. Bush bugün Cumhurbaşkanı Ahmet Necdet Sezer'i telefonla arayarak, kendisinin 12 Eylül'de B.M. Genel Kurulu'nda bir konuşma yapacağını ve uluslararası toplumun bir tehdit öğesi olarak uğraşmak durumunda olduğu Irak konusunda görüşlerini açıklayacağını belirtmiştir. Amerika Birleşik Devletleri'nin bu konudaki görüş ve değerlendirmelerine büyük önem verdiği yakın dostu ve müttefiki Türkiye ile sahip olduğu danışmaları önümüzdeki dönemde kesintisiz biçimde sürdürme kararlılığında olduğunu vurgulamıştır. 
     Cumhurbaşkanı Sezer, bu görüşme sırasında, Türkiye'nin Irak'taki durum hakkındaki görüşlerini etraflı biçimde açıklama olanağını bulmuştur. Cumhurbaşkanı Sezer, bu fırsattan yararlanarak, Türkiye ile ABD arasındaki stratejik ortaklık ilişkisinin ekonomi ve ticaret boyutunun, siyasal ve askeri boyutun erişmiş olduğu düzeye çıkarılması beklentimizi dile getirerek, Başkan Bush'un bu konudaki ilgi ve desteğine güvendiğimizi kaydetmiştir.'' 
     





</TEXT>
</DOC>
