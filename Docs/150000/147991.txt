<DOC>
<DOCNO> 147991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/guncel/gun20.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikayeyi en güzel Ayşegül anlattı... 
</HEADLINE>
<TEXT>

Yüzden fazla ilköğretim öğrencisinin katıldığı Onur Güvener Öykü Anlatı Yarışması’nın birincisi belli oldu 
     ASLI ÖKTENER İstanbul 

     Milliyet Gazetesi Sorumlu Müdürü Eren Güvener’in trafik kazasında hayatını kaybeden oğlu Onur Güvener adına bu yıl beşincisi düzenlenen "öykü - anlatı" yarışması finali Bilfen Eğitim Kurumları’nda yapıldı. Kazasker Lions Kulübü’nce düzenlenen yarışmaya çeşitli illerden yüzden fazla ilköğretim okulu öğrencisinin öyküleri katıldı. 
     
     Finalistler jüri karşısında 
     Seçilen 10 finalist önceki gün jüri karşısına çıktı. İlk üç sırayı, "Teşekkür ederim öğretmenim" öyküsüyle Özel Bilfen İlköğretim Okulu öğrencisi Ayşegül Özbayır, "Hasta Çocuk" öyküsüyle Özel İlke İlköğretim Okulu öğrencisi Buse Toprak ve "Misket" adlı öyküsüyle Giresun Özel Yavuz İlköğretim Okulu öğrencisi Ömer Selim Unat aldı. 
     
     Hediyeler dağıtıldı 
     İkinci olan Toprak’ın ödülü Eren Güvener tarafından verildi. İstanbul İl Milli Eğitim Müdürü Ömer Balıbey de Güvener’e "Bir evladınız gitti, binlerce evladınız Onur’un gözü, kulağı sesi oldu. Trafik canavarını inşallah bu ülke bir gün yenecektir" dedi. Ödül töreninde 10 finaliste çeşitli hediyeler dağıtıldı. 
     
Öğrenciler kavga ederek’ anlaşıyor      ANKARA Milliyet 

     İlköğretim okullarının üst sınıflarındaki öğrencilerin kendi aralarındaki sorunları önemli ölçüde "kavga ederek" çözdüğü belirlendi. Dokuz Eylül Üniversitesi’nden Yrd. Doç. Dr. Abbas Türnüklü ile araştırma görevlisi İdris Şahin, İzmir’de alt sosyoekonomik seviyedeki 23 ilköğretim okulunun 6, 7 ve 8. sınıf öğretmen ve öğrencileri arasında bir araştırma yaptı. 
     Öğrencilerin yüzde 33’ü sorunlarını "kavga ederek" aşmaya çalıştıklarını belirtirken, yüzde 21’i sorunlarını "konuşarak", yüzde 12’si "uyararak", yüzde 11’i "kendi aralarında uzlaşma yolu bularak" çözümlediğini kaydetti. 
     Araştırmaya katılan öğretmenler, öğrenciler arasındaki çatışmaların okul yöneticilerince yüzde 30 "öğüt vererek", yüzde 19 "aileleriyle görüşerek" giderildiğini belirtti. 
     


GÜNCEL 






















</TEXT>
</DOC>
