<DOC>
<DOCNO> 107550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yasam/yas02.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes’te nota depremi 
</HEADLINE>
<TEXT>

Yüksek volümlü elektronik müzik ve onbinlerce izleyicinin hücumuna uğrayan ama bir şey olmaz’ denilen Efes Antik Tiyatrosu çökmenin eşiğinde... 
     VEYSEL EROL İzmir DHA 

     Dünyanın en büyük antik kenti Efes’teki tiyatronun yasağa rağmen kalabalık ve yüksek sesli sanatsal etkinliklere tahsis edilmesine tepkiler giderek büyüyor. 
     Müzikal organizasyonlardan zarar gördüğü için onarıma alınan tiyatronun onarım projesi sorumlusu yüksek mimar Arzu Öztürk, antik tiyatroların koro ve dramalar için tasarlandığını belirterek şunları söylüyor "Pop konserleri ve dans gösterilerini onbinlerce kişi izliyor. Modern ışık ve ses düzenekleri kurulurken de yapı zarar görüyor." 
     
     Can güvenliği de tehlikede 
     Tiyatroyla ilgili tartışmalar 1993’te başladı. 20 - 25 bin kişilik Mikis Theodorakis, Zülfü Livaneli, Joan Baez, Sting konserlerinden sonra ses ve kalabalıktan zarar gördüğü belirlendi. 
     Bunun üzerine Kültür Bakanlığı bir koruma projesi hazırladı ve konserlere sınırlama getirilmesi planlandı. 1993’te oluşturulan komisyonun raporunda "Konser, gösteri gibi faaliyetler sonucunda oluşan aşınma ve tahribatlar tehlike sinyalleri vermeye başladı, can güvenliğini de tehdit eder boyuta ulaştı" denildi. 
     Tiyatro iki yıl etkinliklere kapatıldı ama 1995’te yeniden açıldı. Açılışa tepkiler sürerken nihayet 2000 yılında onarıma başlandı. Tiyatronun, izleyici sayısı 7 bini aşmayacak klasik müzik konserlerinde kullanılması, elektronik alet ve ses yükseltici kullanılan etkinliklere izin verilmemesi karara bağlandı. Ancak, Bakanlığın protokolü ve ilçe Güvenlik Kurulu’nun aldığı kararlara rağmen geçen yıl Sultans of the Dance’ topluğu bir hafta boyunca Antik Tiyatro’da gösteri sundu. Geçen hafta da tiyatroda 20 bin kişinin izlediği Sezen Aksu konseri gerçekleştirildi. 
     
     Böyle giderse çöker 
     Bu konserden sonra Kültür Bakanlığı’nın, kendi koyduğu yasakları deldiğini öne sürenler seslerini daha da yükselttiler. İşte karara tepki gösterenlerin söyledikleri 

</TEXT>
</DOC>
