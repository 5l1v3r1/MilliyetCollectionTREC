<DOC>
<DOCNO> 105504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko22.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın diplomatik atağı petrol fiyatlarını düşürdü 
</HEADLINE>
<TEXT>

     Irak yönetiminin bir ABD saldırısından kaçınmak için başlattığı diplomatik atak uluslararası piyasalarda petrol fiyatlarının düşmesine neden oldu. 
     Londra borsasında bütün petrol çeşitleri için gösterge oluşturan Brent türü petrolün varil fiyatı 29 sent azalarak 27.25 dolara indi. 
     ABD hafif petrolünün varil fiyatı da 37 sent azalarak 28.1 dolara geriledi. 
     Irak Başbakan Yardımcısı Tarık Aziz'in Güney Afrika'nın Johannesburg kentinde devam eden Dünya Sürdürülebilir Kalkınma Zirvesi sırasında Birleşmiş Milletler Genel Sekreter Kofi Annan ile görüşmesinde uluslararası silah denetçilerinin Irak'a dönüşüne izin vermeyi düşünebileceklerini söylemesi, olası bir ABD saldırısı ile ilgili kaygıları bir ölçüde yatıştırdı. 
     Petrol piyasası, Petrol İhraç Eden Ülkeler Örgütü OPEC petrol bakanlarının bu ay içinde yapacakları toplantıda 2 yıldır uygulanan üretim kısıntısını hafifletebileceklerine ilişkin işaretlerin artmasından dolayı da rahatladı. 
     





</TEXT>
</DOC>
