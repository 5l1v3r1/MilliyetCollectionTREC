<DOC>
<DOCNO> 139019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur30.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzden son anda kurtuldu 
</HEADLINE>
<TEXT>

     Eskişehir'de iki aydan bu yana kapalı olan Live Side adlı barda üniversite öğrencisi M.T.'ye 21 tecavüz etmeye kalktığı öne sürülen bar müdürü Gürbüz Demirtaş 39 , komşu esnafın haber vermesi üzerine suçüstü yakalandı. 
     Arkadaşlarına bakmak için önceki gün 21.00 sıralarında İsmet İnönü Caddesi Akka Pasajı'ndaki bara giren M.T., içeride kimsenin olmadığını görünce dışarı çıkmak istedi. Ancak bu sırada bar müdürü Demirtaş, iddiaya göre "Gel sana bir kahve ısmarlayayım" dedi. Teklifi önce kabul etmeyen genç kız ısrar üzerine Demirtaş ile kahve içmeyi kabul etti. Barın kapısını kapatan Demirtaş, bir süre sonra genç kızın ağzını kapatıp dans pistine götürerek elbiseleri çıkarmaya başladı. Demirtaş, "Sesini çıkartırsan seni öldürürüm" diye tehditte bulunduğu M.T.'ye tecavüz etmek istedi. Genç kızın "imdat" çığlıklarını duyan üst kattaki esnaftan Mahmut Sert, telefonla polisi aradı. Polis barın kapısını kırıp içeri girdiklerinde genç kız ve Demirtaş'ı çırılçıplak buldu. 
     Demirtaş'tan şikayetçi olan M.T. polise başından geçen olayı şöyle anlattı 
     "Barın kapalı olduğunu bilmiyordum. Dışarı çıkacağım sırada ısrarla 'Kahve içelim' dedi. Zorlayınca kabul ettim. Barın kapısını kapattı. Elinde bira şişesiyle yanıma geldi. Diğer eliyle ağızımı kapatıp sürükleyerek beni dans pistine götürdü. Elbiselerimi zorla çıkarmaya başladı. Kendisi de soyunuyordu. Kapılar kitliydi bir yere kaçamadım. Bağırıp yardım istedim. Tecavüz edeceği sırada içeri polisler girip beni kurtardı." Olay sırasında alkollü olduğu belirtilen Demirtaş ise "Susma hakkımı kullanacağım" diyerek ifade vermedi. 
     





</TEXT>
</DOC>
