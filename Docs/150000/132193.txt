<DOC>
<DOCNO> 132193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/soneko16.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 173.97 puan yükselerek, 1. seansı 10,764.25 puandan tamamladı. Hisse senetleri ortalama yüzde 1.64 değer kazandı. 
     Seans başında sıkışık seyir izleyen endeksin, seans sonuna doğru gelen alımlarla 10,750 seviyesinin üzerine çıktığını vurgulayan uzmanlar, bu alımların, ihale beklentileri paralelinde geldiğini savunuyorlar. 
     Endeks, 1. seansa 14.34 puan artışla 10,604.62 puan seviyesinde başladı. 
     Endeks, seansın ilk yarısını ise 17.21 puan düşüşle 10,573.07 puandan geçti. Endeks, 173.97 puan ve yüzde 1.64 artışla 10,764.25 puandan seansı kapattı. 
     Endeks, seans içinde en düşük 10,520.83 puana gerilerken, en yüksek nokta olarak da kapanıştaki değerine ulaştı. 
     Seans kapanışında mali endeks 275.47 puan artışla 13,269.36 puana, sanayi endeksi 126.30 puan artışla 10,362.63 puana ve hizmetler endeksi 76.99 puan artışla 7,106.53 puana yükseldi. 
     Böylece, önceki kapanışa göre mali grup hisseler ortalama yüzde 2.12, sanayi grubu hisseler ortalama yüzde 1.23 oranında ve hizmetler grubu hisseler ortalama yüzde 1.10 oranında değer kazandı. 
     İşlem gören toplam 281 hisse senedinden 173'ü değer kazanırken, 29 hisse senedi değer yitirdi, 79 hissenin fiyatında ise değişiklik olmadı. 
     Seansta, 163 trilyon 666 milyar 556 milyon liralık işlem hacmi oluştu. 
     Tofaş Otomobil Fabrikaları, Garanti Bankası, İş Bankası C , Yapı ve Kredi Bankası ve Tüpraş en yoğun işlem gören hisseler oldu. 
     





</TEXT>
</DOC>
