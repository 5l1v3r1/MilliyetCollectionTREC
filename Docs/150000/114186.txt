<DOC>
<DOCNO> 114186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yazar/uras.html </URL>
<DATE> 2002/10/21/ </DATE>
<TIME>  </TIME>
<AUTHOR> Güngör URAS NEW YORK  </AUTHOR>
<HEADLINE>
Leona Helmsley’in ABD’de hayatı kaydı Türkiye’de olsa yaşardı... 
</HEADLINE>
<TEXT>

Ayşe Hanım Teyze’nin 2003 yılında ödeyeceği verginin yüzde 20’si yani 16.5 katrilyon lira batan bankaların borçlarının sadece faizine gidecek. ABD’de evinin havuz faturasını sahip olduğu otele ödeten Leona Helmsley ise 4 yıl hapse mahkum oldu, mallarını kaybetti 
     2003 yılında Ayşe Hanım Teyzem, maydanoz, zeytin, peynir satın alırken peşin peşin KDV ödeyecek. Her 100 liralık KDV ödemesinin 20 lirası ile her ne isim altında olur ise olsun halkın ödeyeceği her türlü verginin beşte biri ile banka batıranların, bankaları hortumlayanların halkın sırtına yükledikleri borç faturasının faizi ödenecek... 
     2003 yılında bu ödemelerle fatura temizlenebilecek mi Hayır... Daha yıllar boyu Ayşe Hanım Teyzem ile Ali Rıza Bey Amcam bu faturayı ödeyecek... 
     Hem ödeyecek hem de seslerini çıkarmayacak. Çünkü seslerini çıkarırlar ise bankaları hortumlayarak batıranlar fena halde alınıyor. Kıyamet koparıyor. Maliye Bakanı geçen hafta sonu açıkladı. Devletin borçlanarak batan bankaların boş kasalarına koyduğu paranın 2003 yılı faizi 16.5 katrilyon lira tutuyor. 2003 yılı vergi geliri tahmini 81.5 katrilyon lira olduğuna göre, 2003 yılında toplam vergi gelirinin beşte biri hortumcuların halkın sırtına yükleyip gittikleri faturanın faizini ancak karşılayacak demektir. 
     Düşününüz... Hortumcuların 2003 yılı bütçesine sadece ve sadece faiz yükleri 16.5 katrilyon lira. Buna karşılık devletimiz ana sorumluluk ve görev alanlarından tarımsal kesimdeki çiftçiyi ve üreticiyi desteklemek için 2.6 katrilyon lira, yatırımlara 8.3 katrilyon lira para bulabiliyor. 
     Ve bütün bunlara, benim saf ve bakir halkım, çiftçim, işçim sesini çıkaramıyor. 
     Hortumcuların hortumladıkları yanlarına kalıyor. 
     
Her ülkede bu böyle mi      Sayın okuyucularım, size Leona Helmsley’in hikayesini hatırlatayım da, bizdeki çarpıklığı daha iyi görünüz. 
     Leona Helmsley, 1921 doğumlu bir hanım. Kocası Harry Helmsley New York’ta emlak kralı idi. Ünlü Empire State Building binası dahil çok sayıda gayrimenkule ve 14 otele sahipti. Leona Helmsley kendi adlarını taşıyan lüks ve pahalı Helmsley Oteller zincirini işletiyordu. 
     1989 yılında evlerinin bahçesindeki havuzun inşa ve bakım faturası sahip olduğu otelin hesabından ödendiği ve bu yoldan vergi kaçırarak devleti zarara uğrattığı tespit edildi. Daha sonra vergi konusunda ve de ücretlerini başka kuruluşlara ödeterek evinde personel çalıştırdığı hakkında başkaca yanlışları ortaya çıktı. 1992 yılında 4 yıl süre ile hapse ve 750 saat kamu hizmetinde çalışmaya mahkum oldu. 
     İyi hal nedeniyle 18 ay sonra hapisten çıktı ama devlete dünya kadar ceza ödedi. Otellerinin birçoğunu, gayrimenkullerinin büyük kısmını satmak zorunda kaldı. 1998 yılında kocası öldü. Leona Helmsley’in hala belli sayıda gayrimenkulü var ama hayatı kaymış durumda. 
     Sayın okuyucularım, batan bankaların faturası çok ağır. Mahkumuz. Bu faturayı ödeyeceğiz. Fakat, faturayı öderken bu ödemenin karşılığında bazı şeyleri bilmemiz, öğrenmemiz de gerekli. 
     
Burası Türkiye abicim      1 Hangi banka hortumlanmaktan, hangisi kötü yönetimden hangisi kendiliğinden battı Hala bilemiyoruz. 2 Bugüne kadar kimler hakkında ne suçlama ile dava açıldı bilemiyoruz. 3 Bugüne kadar hiçbir dava sonuçlanmadığından kim suçlu kim suçsuz bilemiyoruz. 4 Bugüne kadar kime ne borç faturası çıkarıldı, kim ne borç ödedi, kim ne ödeyecek bilemiyoruz. 5 Hortumlandığı için kötü yönetimden veya kendi kendine batan banka sahiplerinin bankaları devletin kucağına attıkları, faturayı Ayşe Hanım Teyzem ile Ali Rıza Bey Amcama yükledikten sonra hiçbir şey olmamışçasına, eski parıltılı yaşamlarını, hovardaca harcamalarını sürdürmelerini anlayamıyoruz... Biliyorum "Burası Türkiye abicim " diyeceksiniz. Haklısınız... Zavallı Leona Helmsley... Türkiye’de olsa yaşardı... ABD’de olduğu için üç kuruşluk havuz faturasından hayatı kaydı. 
     
Batık bankalar ve zararları      EKONOMİ SERVİSİ 
     
     Banka Adı Egebank 
     Sahibi Murat Demirel 
     Zararı 1.3 milyar dolar 
     
     Banka Adı Etibank 
     Sahibi Dinç Bilgin 
     Zararı 800 milyon dolar 
     
     Banka Adı İnterbank 
     Sahibi Cavit Çağlar 
     Zararı 1 milyar dolar 
     
     Banka Adı Bank Kapital 
     Sahibi Mahmut Ceylan 
     Zararı 350 milyon dolar 
     
     Banka Adı Bank Ekspres 
     Sahibi Korkmaz Yiğit 
     Zararı 380 milyon dolar 
     
     Banka Adı Yurtbank 
     Sahibi Ali Balkaner 
     Zararı 650 milyon dolar 
     
     Banka Adı Bayındırbank 
     Sahibi Kamuran Çörtük 
     Zararı 100 milyon dolar 
     
     Banka Adı İktisat Bankası 
     Sahibi Erol Aksoy 
     Zararı 1.200 milyar dolar 
     
     Banka Adı Kentbank 
     Sahibi Mustafa Süzer 
     Zararı 711 milyon dolar 
     
     Banka Adı Toprakbank 
     Sahibi Halis Toprak 
     Zararı 675 milyon dolar 
     
     Banka Adı Esbank 
     Sahibi Yavuz Zeytinoğlu 
     Zararı 1 milyar 500 milyon dolar 
     
     Banka Adı Pamukbank 
     Sahibi M. Emin Karamehmet 
     Zararı 2 milyar 773 milyon dolar 
     
     







Babalar ve oğullar 


ABD ve Kuzey Irak’a mesaj 


Tetik çekme hakkına karşı 


2003 bütçesi umutlu ama temkinli 


Bush, Saddam, generaller 


Beni al, beni al Onu alma 


Piyasalar iyi senaryoya inanmak istiyor ama... 


Leona Helmsley’in ABD’de hayatı kaydı Türkiye’de olsa yaşardı... 


</TEXT>
</DOC>
