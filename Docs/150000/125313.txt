<DOC>
<DOCNO> 125313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/gun10.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk donduruyor 
</HEADLINE>
<TEXT>

     DOĞAN HABER AJANSI 

     Soğuk ve yağışlı hava yurt genelinde etkisini sürdürürken, Erzurum ve Kars’ta üç kişi donarak öldü. Bolu genelinde görüş mesafesi sis yüzünden 10 metreye kadar düştü. Sıfırın altında 26 dereceyle Türkiye’nin en soğuk kenti Erzurum’da küspe taşıyan kamyonların arkalarında oluşan buz sarkıtlarının bir metreye ulaşması, sürücülere zor anlar yaşattı. 
     
     KÖY YOLLARI KAPANDI 
     Ekipler, 200’ü aşkın kapalı köy yolunun yeniden ulaşıma açılması için çalışmalarını dün de sürdürdü. Erzurum Tortum’da Osman Polat’ın 84 donarak öldüğü belirlendi. Kars Şenevler’de aklı dengesi yerinde olmadığı belirtilen Nusret Ayak 90 , donarak yaşamını yitirdi. Konya Bozkır’a bağlı Taşbaşı köyünde ormana yakacak toplamaya çıkan Müslüme Yaren’i 70 arama çalışmalarında donarak öldüğü belirlendi. 
     
     DOĞU’DA 15 DERECE AZALACAK 
     Orta Akdeniz üzerinden gelen yağışlı hava bugün Doğu Karadeniz’de yağmur ve karla karışık yağmur, Doğu Anadolu’nun doğusunda kar ve Akdeniz’de ise yağmur ve sağanak şeklinde olacak. Yağışlı hava, yerini yarın yeni bir soğuk ve yağışlı havaya bırakacak. Cuma günü de yurdun büyük bir bölümünde etkili olması beklenen yağışlı hava, iç ve doğu kesimlerde kar şeklinde görülecek. Soğuk havanın, yurdun büyük bir bölümünde hava sıcaklıklarının mevsim normallerinin 5, Doğu Anadolu’da ise normallerin 10 -15 derece altında seyretmesine neden olacağı kaydedildi. 



 GÜNCEL 



















</TEXT>
</DOC>
