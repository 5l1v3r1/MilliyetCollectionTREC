<DOC>
<DOCNO> 123894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/yazar/cemal.html </URL>
<DATE> 2002/12/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Her şey ortada, düğüm Kıbrıs’ta 
</HEADLINE>
<TEXT>

     BRÜKSEL 
     Avrupa Birliği yarın başlayacak Kopenhag Zirvesi’nde Türkiye’yi düş kırıklığına uğratabilir mi Tarihi verir gibi yapıp Türkiye’yle müzakereleri çıkmaz ayın son çarşambasına erteler mi Bunu yaparken Güney Kıbrıs’ı da içeri buyur eder mi 
     Bunun adı kabus senaryosu. 
     Yani büyük kriz... 
     Mümkün mü 
     Bu soruyu, Brüksel ve Ankara’da Türkiye - AB ilişkilerinin en yakınında yer alan üst düzeydeki üç Türk diplomatik kaynağına dün sordum. 
     Birinin yanıtı 
     "İhtimal veremiyorum. Olmaması lazım. Bunu göze alamazlar diye düşünüyorum. Ancak her şey çok ortada " 
     İkincisinin yanıtı 
     "Her şey spekülasyona açık. Konjonktür, müzakere tarihi açısından çok müsait Türkiye için... Ama ortada her şey Bundan sonrası tamamen siyasal kararlarla ilgili... Son gün son dakikaya kadar her şey değişebilir." 
     Üçüncüsünün yanıtı 
     "Avrupa’nın tarihi o kadar büyük hatalarla dolu ki... Buna bir yenisini daha inşallah eklemezler " 
     AB ile bire bir ilgili, üst düzeydeki üç Türk diplomatik kaynağının bu sözleri, zirveye giderken henüz hiçbir şeyin kesinlik kazanmadığına işaret ediyor. Ama bir tedirginliği de yansıtıyor. 
     Kırılgan bir durum 
     Siyasal kararlılıkla kararsızlığın, diplomatik yaratıcılıkla körlüğün son ana kadar edecekleri danstan ne çıkacağını şimdiden kestirmek kimse için kolay değil. Çünkü herkes elindeki kağıtları göğsüne çok yakın tutuyor ve kozlarını göstermek istemiyor. 
     Ankara’nın çizgisi malum 
     Müzakerelere başlamak için yeterince ödev yaptığımızı belirterek 2003 yılı içinde, en geç 2003 sonunda üyelik müzakerelerinin başlamasını istiyoruz AB’den... 
     Paris’le Berlin’e gelince 
     Müzakere için 1 Temmuz 2005 ev ödevlerinin yapılıp yapılmadığını görmek, gözden geçirmek için de Aralık 2004... 
     Londra - Roma - Madrid - Lizbon - Atina ekseni var bir de. Buraya Belçika’nın da katılması bekleniyor. Bu grup, yukarıdaki iki tarihi biraz daha orta yere, 2004 yılına çekmeye çalışıyor. 2003 sonuyla 2004 yılı baharına kadar getirip Türkiye’nin ikna edilebileceğini düşünenler var bu kampta... 
     Dördüncü pozisyona gelince 
     AB Komisyonu’yla dönem başkanı olarak Danimarka’nın bu noktada olduğu söylenebilir. Buna göre, AB’nin bir mekanizması bulunduğu, buna göre Türkiye’ye bir yol haritasının çizildiği ve bu yolda mekanizmanın işlediği, gereği yapılınca, müzakerelerin zaten başlayacağı belirtiliyor. 
     Komisyon’a göre, henüz gerekenler yapılmadığı için de Kopenhag Zirvesi’nde Türkiye dosyası ileri bir tarihe, örneğin 2003 Selanik Zirvesi’ne ertelenir. 
     Dört pozisyon böyle. 
     Türkiye’nin 2005’i kabul etmesi söz konusu gözükmüyor. Çünkü böyle bir kabul, Türkiye’nin 15’ler yerine 25’lerle muhatap olması demek. Ayrıca, müzakerelerin 2010’u, hatta 2013’ü aşması anlamına geliyor. 
     Komisyon’un çizgisinde öngörüldüğü gibi, Türkiye dosyası ertelenebilir mi Buna Türkiye, belki Kıbrıs’ın üyeliğinin de ertelenmesiyle evet diyebilir. Peki, böyle bir durumu Yunanistan kabul eder mi 
     Yakın ihtimal değil tabii. 
     Türkiye kendi 2003 tarihinin ileri atılmasına ve koşula bağlanmasına evet diyebilir mi Yani Londra - Roma - Madrid - Atina eksenine yaklaşıp şartlı tarihe evet diyebilir mi 
     Olabilir diyenlere rastlanıyor. 
     Peki, Kıbrıs ne olacak 
     Ankara’nın evet diyeceği tarihsel bir düzenleme için gerekli adımlar acaba Türk tarafınca Kıbrıs’ta atılabilecek mi KKTC Cumhurbaşkanı Denktaş buna hazır mı 
     Bilemiyorum. 
     Soru işaretleri var. 
     Ankara’nın, AKP iktidarının Kıbrıs’ta çözüm’ için ne kadar kararlı olduğu, Türkiye’nin geldiği tarihsel kavşakta hayati önem taşıyor. 
     Evet, yumurta tavuk hikayesi 
     Ama çok kritik bir oyun. 
     Avrupa yolundan sapmak istemiyorsak, iktidar lideri Tayyip Erdoğan’ın dediği gibi, "Avrupa Birliği, Türkiye için Cumhuriyet’in kuruluşundan sonra en büyük çağdaşlaşma projesi" ise, - ki öyle - o zaman Kıbrıs konusunda yeni hükümetin de kesin bir kararlılık içinde olması şart. 
     Elbette önce AB de gereğini yapacak, yani Türkiye’nin tarihi sağlam kazığa bağlanacak, başka çare yok. 
     Ama düğüm yine de Kıbrıs 
     Bütün taraflar için öyle. 
     Yarın Kopenhag’dan devam... 
     
     







AKP, asker ve Avrupa 


Hiiiç enseyi karartmayın 


Kitap ve sendika 


Gül’den 2005’e ret 


Her şey ortada, düğüm Kıbrıs’ta 


Halk oylaması mayınları 


Üniversiteler AB’ye nasıl bakıyor 


Enflasyon hedefi tutacak mı 


Damardan takiye 


Avrupa’nın falı Fenerbahçe’nin hali... 


Ayşe’nin aklı da, yüreği de Urfa’da kaldı 


Senin Sinemaların 


Büyümenin motoru ihracat 


</TEXT>
</DOC>
