<DOC>
<DOCNO> 142654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun16.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'ta yeni silahlarını mı deneyecek 
</HEADLINE>
<TEXT>

     ABD'nin olası Irak Savaşı'nda yeni silah sistemlerini deneyeceği öne sürüldü. 
     Moskova'daki düşünce kuruluşu Carnegie Center'ın silahsızlanma programından sorumlu yetkilisi Aleksander Pikayev, ABD'nin yeni silahlarını açıkça sergilemesinin savaşa yönelik propagandasının bir parçası olduğunu kaydetti. 
     İtar-Tass haber ajansının bildirdiğine göre, Pikayev Irak sorununa çözüm konulu basın toplantısında yaptığı konuşmada, ''Her şey tam yol gidiyor. Bu tür gösteriler Iraklı generalleri Saddam Hüseyin'i devirmeye kışkırtmak veya Anglo-Amerikan orduya direnmemeyi önermelerini sağlamak için yapılıyor'' diye konuştu. 
     Pikayev, ABD'nin Körfez Savaşı ve Yugoslavya'nın bombalanması sırasında, dünya kamuoyunun görüşlerini dikkate almadan başta zayıflatılmış uranyum olmak üzere en yeni tip silahları kullanmaya hazır olduğunu gösterdiğini belirtti. 
     





</TEXT>
</DOC>
