<DOC>
<DOCNO> 142036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko34.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Post American Airlines, iflasın eşiğinde 
</HEADLINE>
<TEXT>

     Dünyanın en büyük havayolu şirketi olduğu belirtilen American Airlines, iflasın eşiğinde. 
     ''New York Post'' gazetesinin haberine göre şirket, çalışanlarından istediği ve toplamı 1.8 milyar doları bulan fedakarlıkları elde edemediği takdirde iflas talebinde bulunacak. Gazete, bu yoldaki açıklamanın işçi sendikası liderlerinden biri tarafından yapıldığını duyurdu. 
     Sendika lideri John Ward, ''iflasın uzak değil, yakın olduğu'' görüşünü ifade etti. 
     American Airlines şirketinin borsadaki hisseleri, 22 Ocak'tan bu yana yüzde 14 oranında kayba uğradı. 
     Şirket yöneticileri, geçen ay çalışanlara çağrıda bulunarak, 1.8 milyar dolarlık fedakarlığa ihtiyaç duyduklarını belirtmişlerdi. 
     American Airlines'ın, giderlerinde yıllık 4 milyar dolarlık kısıntı yapmaya çalıştığı da belirtildi. 
     





</TEXT>
</DOC>
