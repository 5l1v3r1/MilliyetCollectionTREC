<DOC>
<DOCNO> 104593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun15.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşerref uyardı "Saldırı İslan dünyasında kargaşaya neden olur" 
</HEADLINE>
<TEXT>

     Pakistan Devlet Başkanı Pervez Müşerref, ABD'yi, ''Irak'a saldırdığı takdirde İslam dünyasında yeni bir kargaşaya neden olabileceği'' yolunda uyardı. 
     Müşerref, BBC radyosuna yaptığı açıklamada, ABD'nin Irak harekatı için uluslararası destek görmeyeceğini ve böyle bir harekatın İslam dünyasında çok olumsuz yansımaları olacağını söyledi. Müşerref, ''Müslümanlar her yerde sıkıntı çektiklerini düşünüyor. Bu yüzden Müslüman dünyasında yabancılaşma hissi var ve bu harekatın daha fazla yabancılaşmaya yol açacağını düşünüyorum'' dedi. 
     Washington yönetiminin yanında olduklarını söyleyen Müşerref, ancak bunun, dünyanın her yerinde operasyonlara katılmaya başlayacakları anlamına gelmediğini belirtti. 
     Müşerref, Irak'a saldırı olduğu takdirde Pakistan'da da dini çatışmaların artabileceği tahmininde bulundu. 
     





</TEXT>
</DOC>
