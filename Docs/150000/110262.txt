<DOC>
<DOCNO> 110262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yasam/ayas.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamburg-Antalya intikam hattı’ 
</HEADLINE>
<TEXT>

Aldatılan koca, eşini Almanya’dan Türkiye’ye kadar izledi ve havalimanında eski nişanlısıyla buluşunca ikisini de bıçakladı 
     Aldatıldığını öğrenen bir eş, Almanya’dan Antalya’ya kadar takip ettiği karısını, sevgilisiyle birlikte Antalya Havalimanı Dış Hatlar Terminali otoparkında bıçaklayarak yaraladı. 
     Hamburg’da hemşirelik yapan Nezaket Ak 23 , sigarayı bırakması dolayısıyla, çalıştığı hastanenin kendisine ödül olarak tatil verdiğini söyleyerek, eşi Ali Ak’tan 24 tek başına tatil yapmak için Türkiye’ye gitme izni aldı. Kısa süre önce, memleketleri Trabzon’un Vakfıkebir ilçesinde tatil yapmış olmalarına rağmen karısının yeniden Türkiye’ye gitme isteğinden şüphelenen Ali Ak, Antalya Kemer’deki bir otelde yer ayırtarak, eşi ve oğlu İrfan’ı Türkiye’ye yolcu etti. 
     
     Telefon faturasını buldu 
     Eşinin ayrılmasından kısa süre sonra eline geçen yüklü telefon faturasındaki bir cep telefonunun geceyarısından sonra arandığını fark eden Ak’ın kuşkuları iyice arttı. Cep numarasının eşinin Vakfıkebir’deki eski nişansılı Hasan Gedikli’ye 27 ait olduğunu öğrenen Ak, vakit geçirmeden Antalya’ya geldi. Ak, yer ayırttığı otelde bulamadığı eşini, dönüş tarihinde havaalanında karşılamaya karar verdi. Ak, dönüş tarihinde Antalya Havalimanı Dış Hatlar Terminali’nin otoparkında yakaladığı eşi Nezaket Ak’ı üç, Hasan Gedikli’yi ise iki yerinden bıçaklayarak yaraladı. Kaçmaya çalışan Ali Ak da gözaltına alındı. 
     



 YAŞAM 




















</TEXT>
</DOC>
