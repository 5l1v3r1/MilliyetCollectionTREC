<DOC>
<DOCNO> 116949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/soneko13.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 11 bin puana dayandı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 735.64 puan artışla 1. seansı 10,952.72 puandan tamamladı. 1. seansta hisse senetlerinin ortalama değer kazancı yüzde 7.20 olarak gerçekleşti. 
     Seçim sonuçlarında görülen tek başına iktidar tablosu Borsa'da iyimser karşılandı ve alımları getirdi. 
     Endeks, 1. seansta 13.60 puan artışla 10,230.68 puan seviyesinde açıldı. İlk dakikalarda kararsız bir seyir izleyen endeks, daha sonra yükselişe geçerek seansın ilk yarısını 439.28 puan artışla 10,656.36 puandan geçti. 
     Seansın sonuna doğru bir ara 11,000 puanın üzerine çıkan endeks, bu noktadan gelen satışlarla bir miktar geriledi. Yüksek işlem hacminin dikkat çektiği seansta endeks en düşük 10,189.48, en yüksek de 11,011.96 puanı gördü. 
     Seans kapanışında mali endeks 879.37 puan artışla 13,328.45 puana, sanayi endeksi 605.01 puan artışla 10,387.05 puana, hizmetler endeksi de 610.17 puan artışla 7,718.92 puana yükseldi. 
     Böylece önceki kapanışa göre mali grup hisseler ortalama yüzde 7.06, sanayi grubu hisseler ortalama yüzde 6.18, hizmetler grubu hisseler ortalama yüzde 8.59 oranında değer kazandı. 
     1. seansta işlem gören toplam 282 hisse senedinden 260'ı değer kazanırken, 10 hisse senedi değer kaybetti. 12 hissenin fiyatında ise değişiklik olmadı. 
     Seansta, 595 trilyon 774 milyar 450 milyon liralık işlem hacmi oluştu. 
     1. seansta İş Bankası C, Garanti Bankası, Sabancı Holding, Akbank ve Tüpraş en yoğun işlem gören hisseler oldu. 
     
     DÖVİZ CEPHESİ 

     Öte yandan serbest döviz piyasasında da hareketli saatler yaşandı. Sabah 1 milyon 700 bin lira alış, 1 milyon 732 bin lira da satış fiyatıyla güne başlayan dolar, saat 12 00 itibariyle alışta 1 milyon 675 bin, satışta 1 milyon 683-686 bin lira seviyesine indi. 
     Sabah 1 milyon 722 bin liralık satış fiyatıyla açılan Euro da 1 milyon 676 bin liraya düştü. 

     
</TEXT>
</DOC>
