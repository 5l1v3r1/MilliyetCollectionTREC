<DOC>
<DOCNO> 125904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo25.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da İstanbulspor maçı hazırlıkları... 
</HEADLINE>
<TEXT>

     Birinci Süper Futbol Ligi takımlarından Adanaspor, İstanbulspor maçı için bugün yaptığı son antrenmanın ardından kampa girdi. 
     Teknik Direktör Bahri Kaya yönetiminde Çıldırım Köyü'ndeki tesislerde yapılan antrenmanın ardından kampa giren turuncu-beyazlı ekipte, Kocaelispor maçı sonrasında yönetim tarafından takımdan uzaklaştırılan Necati ve Pachola, İstanbulspor maçının 18 kişilik kadrosuna alınmadı. 
     Genel Menajer Şahabettin Yavuzer, İstanbulspor'la aynı şirketin 2 takımı olmalarına rağmen saha dışında kardeş, saha içerisinde de rekabet içerisinde bulunduklarını söyledi. Yavuzer, şunları kaydetti 
     ''Geçen sezon puana en ihtiyaç duyduğumuz dönemlerde İstanbulspor bizi farklı yenmişti, onların da puana en ihtiyaçları olduğu dönemde ise biz onları farklı skorla yenmiştik. Yarınki maçta da mutlak galibiyet için mücadele edeceğiz. Taraftarlarımızın desteğiyle galip geleceğimize inanıyorum.'' 
     





</TEXT>
</DOC>
