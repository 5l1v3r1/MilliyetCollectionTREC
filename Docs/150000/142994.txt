<DOC>
<DOCNO> 142994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun15.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
The Sunday Times Iraklı bilimadamı kaçarken öldürüldü... 
</HEADLINE>
<TEXT>

     İngiltere'de yayımlanan The Sunday Times gazetesi, Irak'ta bir kimyasal silah uzmanının ülkeden kaçmaya çalışırken yakalandığını ve öldürüldüğünü iddia etti. 
     Gazetenin haberinde, 35 yaşındaki Halis Muhsin El Tikriti'nin bir kimyasal silah programında mühendis olarak çalıştığı ve ''Irak'ın kimyasal silah programının son denetimlerden gizlenmesi'' konusunda yapılan çalışmaların başında bulunduğu belirtildi. 
     Haberde, bu çalışmalar çerçevesinde bazı silahların Dicle nehri yakınlarında Baci bölgesinde gömüldüğü, çalışmalarda yer alan kişilerin, konuşma olasılığına karşı birer birer yok edilmeye başlandıkları öne sürüldü. 
     Batı'ya kaçan Ebu Haccac adlı bir Iraklının ifadesine dayanan gazete, öldürülme korkusuyla kaçmaya çalışan El Tikriti'nin kaçma girişimi sırasında öldürüldüğünü yazdı. 
     





</TEXT>
</DOC>
