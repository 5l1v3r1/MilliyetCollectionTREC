<DOC>
<DOCNO> 146480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yasam/ayas.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç çetesi hatıra fotoğrafına yakalandı 
</HEADLINE>
<TEXT>

Kaçırdıkları çocukları zorla kapkaççı yapan çetenin lideri yakalandıktan sonra Ben onları tanımıyorum’ dedi ama fotoğraflar yalan söylüyorsun’ diyordu 
     ELVAN EZBER İstanbul 

     Diyarbakır’dan getirdiği küçük çocuklara kapkaç yaptırdığı belirtilen şebekenin lideri İdris Şaşmaz ısrarla iddiaları reddediyordu ama ele geçen fotoğraflar onu yalanladı. 
     Çocukları tanımadığını iddia eden Şaşmaz’ın, arkadaşlarıyla birlikte esrar lemi yaparken ve çaldıkları paraları çocukların başının üzerinde tutarken çektirdiği resimler bulundu. 
     
     Çocuklara eğitim ’ 
     Bir süre önce Asayiş Şube Yankesilik ve Dolandırıcılık Büro Amirliği ekipleri, kandırarak ya da zorla getirilen çocukları kapkaççı olarak eğiterek zorla çalıştıran bir şebekeyi ortaya çıkardı. 
     Sefaköy ve Bayrampaşa’da iki adrese baskın düzenleyen ekipler dördü çocuk 11 kişiyi gözaltına aldı. Evde yapılan aramada üç tabanca, 11 çalıntı telefon, dijital fotoğraf makineleri ve çaldıkları 85 milyar lira para ele geçirilirken, çocukların stadyum, pazar ve alışveriş merkezi gibi kalabalık yerlerde yankesicilik ya da kapkaç yaptığı belirlendi. 
     Yapılan sorgulamalarda yankesicilikten hırsızlığa kadar onlarca suçtan sabıkaları bulunan zanlılar, çocukları kaçırarak zorla hırsızlık yaptırdıkları iddialarını reddetti. Ancak evde bulunan fotoğraflar, zanlıların çocuklarla bağlantısını ortaya çıkardı. 
     
     Kapkaç parasıyla alem 
     Fotoğraflarda, şebeke lideri İdris Şaşmaz’ın çocukların getirdiği paralarla esrar lemi yaptığı, daha sonra her çocuğun kazandığı paraları başından aşağı döktüğü görülüyordu. 
     Emniyetteki işlemlerin tamamlanmasının ardından dört çocuk ailelerine teslim edilmek üzere Çocukları Koruma Şube Müdürlüğü’ne gönderildi. Mahkemeye sevk edilen zanlılardan İdris Şaşmaz, Musa Yılmaz, Şehmuz Şaşmaz, Murat Tan ve Mevlüt Yılmaz tutuklanarak cezaevine gönderildi. 
     


YAŞAM 
























</TEXT>
</DOC>
