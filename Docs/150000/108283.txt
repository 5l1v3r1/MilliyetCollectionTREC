<DOC>
<DOCNO> 108283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/soneko28.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Heyeti, TBB'de... 
</HEADLINE>
<TEXT>

     İstanbul Yaklaşımı konusundaki çalışmaları izlemek üzere geçen hafta Türkiye'ye gelen Dünya Bankası heyeti, Türkiye Bankalar Birliği TBB yetkilileriyle biraraya geldi. 
     TBB'nin Akmerkez'deki Ofisi'nde gerçekleştirilen ''Finansal Yeniden Yapılandırma Programı Uygulamaları Değerlendirme Toplantısı''na, TBB'den Adnan Memiş, Burak Akgüç, Emre Yıldırım, H. Şükrü Oruç, Reha Yolalan ve Süleyman Kalkan katılıyor. Dünya Bankası'ndan ise Gürhan Özdora, Mario Gobbo, Hormoz Aghdaey, Robert R. Gourley'in katıldığı basına kapalı toplantı saat 15.15 dolayında başladı. 
     Adnan Memiş, basın mensuplarının soruları üzerine, toplantının teknik bir çalışma olacağını belirtti. 
     Toplantıda, İstanbul Yaklaşımı Projesi'ne Dünya Bankası'nın 500 milyon dolarlık desteğinin hayata geçirilerek, bir an önce ivme kazandırılması ve etkinleştirilmesi konusunda görüş alış verişinde bulunulması bekleniyor. 
     Aynı zamanda Ankara'da da çalışmalar yürüten Dünya Bankası heyetinin, yarın Devlet Bakanı Masum Türker ve Hazine yetkikilerine gelinen nokta konusunda bilgi vermeleri bekleniyor. 
     





</TEXT>
</DOC>
