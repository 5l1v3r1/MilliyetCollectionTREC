<DOC>
<DOCNO> 136403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo00.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
HADDİNİ BİLSİN 
</HEADLINE>
<TEXT>

Futbol Federasyonu Yönetim Kurulu Üyesi Hüsnü Hayali, Şenol Güneş’in hakkını aldığını söyledi, "Kendisine sahip çıktık, dünya markası haline getirdik" dedi 
     MEHMET DEMİRCAN 

     Tepkiler büyüyor 
     MİLLİ Takım Teknik Direktörü Şenol Güneş’in kırgınlık içeren ve hakkını almadığını ima eden açıklamalarına Futbol Federasyonu Yönetim Kurulu Üyesi Hüsnü Hayali’den sert cevaplar geldi. Hayali, riske girerek Şenol Güneş’i göreve getirdiklerini söyleyip, "Başkanımız her şartta ona sahip çıktı ve bugün dünyada sayılı bir marka olmasını sağladı" diye konuştu. 
     
     Aile bozulmaz’ 
     HÜSNÜ Hayali, bu açıklamalardan sonra üzülmesi ve kırılması gereken insanın Futbol Federasyonu Başkanı Haluk Ulusoy olması gerektiğini de vurguladı. Hayali şunları söyledi "Ay - Yıldızlı forma için hizmet veren herkes hakkını almıştır. Kimseye vaadde bulunmadık. Şenol Güneş’in sıkıntılarını dışa açması hoş değil. Bu sorunlar aile içinde de çözülebilirdi." 
     
Ulusoy Kişisel bir sorun yok      FUTBOL Federasyonu Başkanı Haluk Ulusoy, Şenol Güneş ile ilgili çarpıcı açıklamalar yaptı. Ulusoy, Milli Takım’ın huzurunu bozdurmayacağını dile getirip, "Ağzımdan çıkan her sözün arkasında durdum. Geçmişte Güneş’e ülke karşıydı. O gün karşı çıkanlar bugün Güneş’i savunuyorlar. Ancak biz onu en kötü gününde bile yalnız bırakmadık. Kişisel bir sorunum yok. Olsaydı birlikte çalışmazdık" diye konuştu. 
     
İlhan Mansız’ı kızdırdılar      REAL Sociedadlı Nihat ile Tayfun dün havaalanında sık sık İlhan Mansız’a takıldılar. İki futbolcunun, gazetecilerin İlhan ile birlikte toplu fotoğraf çekme isteği üzerine "İlhan, ELLE dergisinden 500 bin dolar istemiş. Biz de o kadar isteriz" demelerine yıldız futbolcu çok kızdı.İlhan, sert bakışlarla bu şakaya tepki gösterdi. 
     
Rebrov’dan övgü      FENERBAHÇE’NİN Ukraynalı yıldızı Rebrov ile Milan’da forma giyen golcü Shevchenko dün Ukrayna kafilesi ile birlikte İzmir’e gitti. Rebrov, Türkiye’nin Milli Takım düzeyinde büyük bir atılım yaptığını dile getirerek, "Dünya Kupası üçüncülüğü çok büyük bir başarı. Türkiye’nin Avrupa Şampiyonası’na katılıp, aynı dereceleri tekrarlayacağına inanıyorum" dedi. 
     
Güneş’ten uyarılar      İngiltere önemli’ 
     AVRUPA Şampiyonası’nda İngiltere ile oynayacakları maçın Türk futbolu adına önemli bir sınav olduğunu söyleyen Teknik Direktör Şenol Güneş, futbolcularına gözdağı verdi. Güneş, "Herkesin konuşacağı yer sahadır. Sahada başarılı olan formayı giyer" dedi. Güneş, Tayfun konusunda ise şunları dile getirdi, "Oynamayan her oyuncuyu sorun olarak görürsek, o zaman vay bizim halimize. Tayfun ile bugüne kadar hiçbir problemim olmadı." 
     
Milliler’e büyük ilgi      A MİLLİ Takım, Ukrayna maçı için dün İzmir’e uçtu. Adnan Menderes Havalimanı’nda Ay - Yıldızlı ekibi İzmirli futbolseverler çiçeklerle karşıladı. Kafile yol yorgunluğuna karşın tek antrenmanla hazırlıklarını sürdürdü. Teknik Direktör Şenol Güneş’in çift kale maçta aday kadroya yeni çağrılan isimlere şans verdiği gözlendi. Milli Takım hocası son idmanda taktiksel hazırlıklar yaptırdı. 
     
Kura günü      ALTINCI FİFA Konfederasyon Kupası Kıtalararası Futbol Şampiyonası’nın kuraları bugün Paris’te çekilecek. Saat 20.00’de Stade de France’da yapılacak olan kura çekimlerinde Türkiye, Brezilya ile aynı grupta yer alacak. Türkiye’yi Milli Takımlar Sorumlusu Selami Özdemir temsil edecek. 
     



 SPOR 


























</TEXT>
</DOC>
