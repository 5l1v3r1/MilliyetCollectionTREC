<DOC>
<DOCNO> 114817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/cetiner.html </URL>
<DATE> 2002/10/24/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Seyirci koyun sürüsü değil, elbet yuuuh çekecek 
</HEADLINE>
<TEXT>

     Maçlarda tribünleri dolduran on binlerce seyirci, futbolculara, hakemlere ana avrat belden aşağı küfür etmesin, sinkaflı tempolarla bağırmasın... elbette bu böyle olsun diye bütün medya ile akılları başlarında kişiler yıllardır mücadele ediyor. 
     Hani, şu yakın zamana kadar ön cephede olan hakemleri yine bizler her şeye rağmen melek ilan ettik ya Buyurun işte "vur deyince öldürdüler", bir afra bir tafra Ayrıca da görülmedik, duyulmadık kararlar veriyorlar Doğrusu az, yanlışı pek çok düdük çalıyorlar, isyan etmemek mümkün değil 
     Sarı kart, kırmızı kart ve şimdi de oyunu tatil etmek tehdidi ile anons çıktı başımıza Sebebi ne Hakem beyefendi tribünlere caka satacak, medyatik olacak, ekranlardan milyonlara kendisini gösterecek Bir tür şov 
     Anons ne demek Oyuncuya nasıl sarı kart, kırmızı kart gösteriyorlarsa bu defa da seyirciye aynı cezaları verme uyarısı Öyle değil mi 
     İ... hakem diye çılgınca ve çirkin tezahürat yapılırsa ve bu tekerrür ederse, maçı engelleyici hareketler görülürse anons tamam da. Bir kulübün taraftarı diğer kulübün taraftarıyla veya oyuncularıyla dalga geçerse, espri ile süslenmiş nakaratla duygularını ortaya koyarsa suç olur mu Ne demek yani, on binlerce seyirci cenaze kaldırır veya konser dinler gibi mi maç seyredecek 
     
     Hakemlere görgü niteliği 
     Galatasaray - Diyarbakır maçına değineceğim. Kaleci Şenol kendi takımından bir oyuncunun vuruşu ile gol yedi. Dünyanın en usta futbolcularının bile başına gelebilecek şanssızlık bu. Ve o gol ile Diyarbakır nefis bir futbol sergilemesine rağmen yenildi. Galatasaray taraftarı ise sevinç içinde tribünlerden "I love you Şenol" diye tempo tutmaya başladılar. Küfür etmediler, sinkaf yok, hakeme hakaret yok Bu ne ilkel futbol anlayışıdır ki, böyle ince dalga geçmeyi cezalandırmaya çalışıyor Yine gazetelerde çıkan günün esprisi "Tostumu yedim 6 Kasım’da gel" hiç küfürle, hakaretle kıyaslanabilir mi Bunları anlamayacak nitelikte kişilere maç yönetimi verilebilir mi 
     On binlerce erkek kadın, genç yaşlı ve çocuk maça niçin gidiyor Birikimini boşaltmak, bağırmak, heyecanlanmak, sevinmek, üzülmek, aynı zamanda kafasının içindekini değiştirebilmek için. Dünyanın neresinde görülmüş tezahürat yapmadan, yuuuh çekmeden, bağırmadan heyecansız maç seyreden seyirci Bunlar insan yahuu koyun sürüsü değil 
     Hakem beyefendi haksız penaltı verecek, kasten tekme atanı görmeyecek, yanlış ofsayt düdüğü çalacak. Ama seyirci tepki göstermeyecek, bağıramayacak, taa gönlünün derinliklerinden yuh çekemeyecek öyle mi 
     Bu biraz da siyasetçilerin iktidar olduklarında, ne muhalefet, ne murakabe istemelerine benziyor Yok öyle şey. 
     
     Kova Osman’ın kişilik gücü 
     Ey bizim kuşağın delikanlıları nasıl hatırlamazsınız Galatasaray’ın ünlü kalecisi Osman İncili’yi. Lakabı Kova Osman’dı. Daha sahaya çıkarlarken Fenerbahçe - Beşiktaş tribünlerinden "Kova Osman, Kova Osman" sesleri, dalga dalga uğultu içinde stadyumu sarardı. Ne yapardı rahmetli Osman İki elinin işaret parmağı ile on binlerin korosunu orkestra şefi gibi yönetirdi. Kızsa bile belli etmezdi, morali bozulmazdı. Büyük futbolcu Baba Hakkı’ya kızınca Kova Hakkı diye bağırırlardı, sert sert bakardı o kadar ama iyi futbol oynamakla karşılık verirdi. Bunların daha pek çok örnekleri var. 
     Evet, seyirci küfür etmesin, çirkin hareketler yapmasın, hepimiz bunu istiyoruz. Ama iş hakemlerin espri anlayışına, ruh yapısına, görgüsüne kaldıysa kapatın sahaları gitsin 
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
