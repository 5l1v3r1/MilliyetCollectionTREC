<DOC>
<DOCNO> 103404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sonspo21.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, hazırlık maçında Kartalspor'u 4-1 yendi 
</HEADLINE>
<TEXT>

     Fenerbahçe, İkinci Lig B Kategorisi B Grubu takımlarından Kartalspor ile yaptığı hazırlık maçını 4-1 kazandı. 
     Kartalspor'un sezon açılışı dolayısıyla yapılan karşılaşmada, Fenerbahçe Teknik Direktörü Werner Lorant, yedek futbolcular ve genç oyuncularına kadroda yer verirken, sakatlıkları nedeniyle uzun süre takımdan ayrı kalan İsmail, Tuncay ve Ali Akdeniz'e de şans vererek bu futbolcuların durumlarını görme fırsatı buldu. 
     Sarı-lacivertli ekibin yabancı futbolcularından Ortega, Washington ve Steviç ise kadroda yer almadı ve Samandıra Tesisleri'nde özel bir çalışma programı dahilinde antrenmanlarını sürdürdü. 
     Bu arada, İsrail Milli Takımı'nın İspanya ile dün yaptığı özel maçta sağ arka adalesinden sakatlanan Revivo'nun durumunun ciddi olmadığı bildirildi. Yarın sabah İstanbul'a gelecek olan Revivo'nun tedavisinin süreceği açıklandı. 
     Öte yandan, ülkelerinin milli takımlarına giden Rapaiç'in bu gece, Mirkoviç'in de yarın İstanbul'a geleceği kaydedildi. 
     Fenerbahçe, Feyenoord ile yapacağı Avrupa Şampiyonlar Ligi 3. ön eleme rövanş maçının hazırlıklarını, yarın çift antrenmanla sürdürecek. 
     





</TEXT>
</DOC>
