<DOC>
<DOCNO> 109349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo13.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız ''2-3 gün içinde idmanlara katılacağım'' 
</HEADLINE>
<TEXT>

     Almanya'da geçirdiği menüsküs operasyonlarının ardından, rehabilitasyon dönemini de bu ülkede geçiren Beşiktaş'ın milli futbolcusu İlhan Mansız, bugün İstanbul'a döndü. 
     Mansız, Atatürk Havalimanı'nda yaptığı açıklamada, 2-3 gün içinde takımla idmanlara başlayacağını söyledi. 
     Kısa süre içinde üç ameliyat geçirdiğini, bunun kendisi için kolay olmadığını ifade eden İlhan, ''Durumun şu an çok iyi. Sahalara dönmek için sabırsızlanıyorum'' dedi. 
     Basın mensuplarının, Beşiktaş'ın son haftalarda aldığı başarısız sonuçlarla ilgili soruları üzerine de İlhan, ''Ligdeki duruma baktığımız zaman dördüncü sıradayız. Liderle aramızda 1 puan var. O kadar da başarısız değiliz. Takım kendini toparlayacaktır. Sakatların da düzelmesiyle iyi bir Beşiktaş'ı hep beraber izleyeceğiz'' diye konuştu. 
     Havalimanından, Ümraniye'deki BJK Nevzat Demir Tesisleri'ne giden İlhan Mansız, bu akşamki antrenmanda sadece hafif koşu yapacağını kaydetti. 
     





</TEXT>
</DOC>
