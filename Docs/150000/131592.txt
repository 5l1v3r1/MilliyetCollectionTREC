<DOC>
<DOCNO> 131592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun08.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekreterlik kötü çağrışım mı yapıyor 
</HEADLINE>
<TEXT>

ÇAPRAZ ATEŞ 
     AYTEN GÖRGÜN 

     TBMM’de bazı sekreterler yaka kartlarında "sekreter - daktilo" yazılmasından rahatsızlık duydular. AKP Diyarbakır Milletvekili Aziz Akgül de, sekreterlerin şik yetleri üzerine sekreter denmemesi’ için çalışma başlattı. Gül, "Sekreter unvanı artık kullanılmıyor. Ayrıca sekreter sözcüğünün toplumda kötü çağrışımları var. Sekreter yerine yönetici yardımcısı ya da milletvekili yardımcısı demek gerekir" dedi. Gül’ün sözleri, "Sekreter kelimesi kötü bir çağrışım mı yapıyor " sorusunu gündeme getirdi. 
     
     İhsan Yener Sekreterlik Kursu Kurucusu 
Saygınlığa gölge düşürmez      Sekreterlik saygın bir meslektir, küçümsenmemelidir. Mekanik daktilo ülkemizde bile kalmadı. Vaktiyle sekreter, sadece daktilo yazan kişi değildi. Stenograf, büro memurları, muhasebe elemanları da sekreterlik kapsamındaydı. Daktilo tarihe karıştığı için "daktilo sekreter" denilmiyor, ama "bilgisayar sekreter" de denilemiyor. Burada yönetici olan sekreter ile yöneticinin yardımcısı olan sekreter ayrı ayrı değerlendirilebilir. Birleşmiş Milletler Genel Sekreteri’ni tanımayan yoktur. Bunun kötü çağrışımla bir ilgisi var mı Saygınlığa gölge düşürücü anlamı da yoktur. 
     
     Ediz Hun Eski ANAP Milletvekili 
Dünyada kullanılıyor      Bütün dünyada sekreter kelimesi kullanılır. Yönetici yardımcısı da denilebilir. Türkiye’de başarılı işadamlarının yanında çok kuvvetli lisanı, yüksek lisansı, doktorası olan sekreterler çalışıyor. Sekreterime yardımcım’ diyorum. Bütün işlerime yardım eden, bana kolaylık sağlayan biri. Yönetici yardımcısı denilebilir, sekreter de. Benim için hiçbir farkı yok. Birçok yönetici, sekreterlerine farklı davranıyor ise bu onların kişilik sorunudur. Her şeyden önce, insanın insana saygılı olması gerekir. 
     
     Dr. Özkan Pektaş Psikiyatr 
Kötü meslektaş olur      Sekreterlik çok ulvi bir meslek. Kelime kötü çağrışım yapıyor’ denilmesi hastalıklı bir yaklaşım. Kötü meslek yok, kötü meslektaş var. Mesleğin ismini yok etmek büyük haksızlık. Bir yöneticinin sağ kolu sekreteridir. Sekreterin başarısı, kişinin de başarısını da getirir. Alınganlığa mahal vermek doğru bir şey değil. Sekreter, insanın hayatında karısından kocasından bile daha önemli oluyor. Çok önemli bir meslek. İyi bir sekreter, patronunu, müdürünü en başarılı yerlere taşır. Sekreterler de mesleklerine sahip çıkmalılar. Sekreterim’ demekten utanç duymamalılar. Bir ofisi yöneten sekreterdir. 
     
     Şükran Şakir Kadınlarla Dayanışma Vakfı 
Problemli bir kavram      Sekreter kelimesi, dil açısından değil, iş ve toplumsal yaşamda karşılığı açısından problemli. Sekreterlik, kadınların yoğun olarak çalıştığı bir alan. Sekreterin, patronun, işverenin en yakın çalışma arkadaşı ya da asistanı konumu her tür taciz, sömürü ve şiddete açık olmasını çağrıştırıyor. Sekreter yerine asistan, alan sorumlusu ya da koordinatör kelimelerini kullanmak daha doğru. Durumu değiştirmek kadın hareketinin gelişmesi ve güçlenmesiyle ilgili. Kadınların kazanımlarının yasal teminat altına da alınması gerekir. Çalışma hayatında kadını aşağılayan, ayrımcılık içeren yasalar değişmeli. 
     
     Yrd. Doç. Recep Bozlağan Marmara Ü. 
Asistanlık daha farklı      Sekreterlik bir kadın mesleği olarak kabul ediliyor. Amirinin, yöneticisinin sırlarını, gizli bilgilerini, belgelerini muhafaza eden, kendisine güvenilen kişiye sekreter deniyor. Yönetici asistanlığı ise, sekreterlikten farklı ve geniş kapsamlı bir şey. Bir yöneticiye yardım eden, şef makamında bulunan biri de yönetici asistanı olabilir. Popüler bir kelime olduğu için yönetici asistanı, yönetici yardımcısı’ demek uygun görülüyor. İşyerlerinde büro yönetimi ve sekreterlik bölümlerinin ismi ayrılabilir. 
     
     Prof. Dr. Şükrü Haluk Akalın TDK Başkanı 
Farklı anlamları var      Fransızca’dan geçen sekreterya’ secretariat kelimesi sekreterlik işlerinin yapıldığı yer anlamına geliyor. Sekreterlik kelimesi ise yine Fransızca’dan dilimize geçen "sekreter" secretaire sözüne -lik’ ekinin getirilmesiyle oluşmuştur. Sekreterin görevi, yazmanlık, k tipliktir’ anlamıyla, bir veya daha çok sekreterin çalıştığı yer veya büro’ anlamlarına gelir. Yönetici yardımcısı sözünün anlamı başkadır. Yasalara, kurallara veya belli şartlara uygun biçimde çalışmayı sağlayan yöneticinin, işlerini yaparken kendisine yardım eden kişiye yönetici yardımcısı denmektedir. 
     



 GÜNCEL 























</TEXT>
</DOC>
