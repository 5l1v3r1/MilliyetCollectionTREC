<DOC>
<DOCNO> 107494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/ekonomi/eko12.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski oyunla büyüme olmaz’ 
</HEADLINE>
<TEXT>

     Hazine Müsteşarı Faik Öztrak, "Türkiye’de oyunu eski oyuncuların eski kurallarına göre oynamada ısrarlı davranılıyor. Yeni oyuncular ile oyun biçimi yerleşmeden, özlenen büyüme sürecine geçilemez" dedi. ODTÜ’deki 6. Uluslararası Ekonomi Kongresi’nde yaptığı konuşmada bağımsız Merkez Bankası’nın programın bekçisi olduğunu belirten Öztrak, "Ekonomik programa sivil toplum örgütleri sahip çıkmasaydı, zor olurdu" diye konuştu. 
     
     Başka alternatif yok’ 
     Merkez Bankası Başkanı Süreyya Serdengeçti de enflasyonla mücadelenin, başka bir önceliğe feda edilmemesi gerektiğini, başka bir alternatif olmadığını söyledi. Ağustosta imalat sanayi üretiminin bir miktar hız kaybedeceğinin beklendiğini anlatan Serdengeçti, belirsizliğin, yatırım ve tüketim talebini yavaşlattığını da belirtti. Türkiye Bankalar Birliği Başkanı Ersin Özince ise "Kayıt dışı mutlaka önlenmeli. Cumhuriyetin sınırları ne kadar önemliyse, ekonominin sınırları da o kadar önemli" dedi. 
     



 EKONOMİ 



















</TEXT>
</DOC>
