<DOC>
<DOCNO> 123194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur09.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, İstanbul'da... 
</HEADLINE>
<TEXT>

     Geçirdiği kalp ameliyatı nedeniyle yaklaşık iki aydır New York'ta bulunan Kuzey Kıbrıs Türk Cumhuriyeti KKTC Cumhurbaşkanı Rauf Denktaş, THY'ye ait tarifeli uçakla İstanbul'a geldi. 
     KKTC Cumhurbaşkanı Denktaş, Atatürk Havalimanı Devlet Konukevi'ne gelişinde askeri törenle karşılandı. 
     Karşılamada Başbakan Abdullah Gül, İçişleri Bakanı Abdülkadir Aksu, AK Parti Genel Başkanı Recep Tayyip Erdoğan, İstanbul Vali Vekili Hüseyin Ece, 52. Zırhlı Tümen Komutanı Tümgeneral Metin Yavuz Yalçın, İstanbul Emniyet Müdürü Hasan Özdemir, İstanbul Büyükşehir Belediye Başkanvekili Ümit Özerol, KKTC İstanbul Başkonsolosu Arif Altay hazır bulundu. 
     Denktaş ile eşi Aydın, kızı Ender Denktaş da Türkiye'ye gelirken, torunu Rauf Denktaş karşılayanlar arasında yer aldı. 
     





</TEXT>
</DOC>
