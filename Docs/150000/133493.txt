<DOC>
<DOCNO> 133493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur16.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde ilk belirlemelere göre 1 kişi öldü... 
</HEADLINE>
<TEXT>

     Tunceli'nin Pülümür İlçesi'nde meydana gelen depremde ilk belirlemelere göre Sağlamtaş Köyü'nde bir kişi enkaz altında kalarak yaşamını yitirdi. 
     Pülümür Kaymakamı Ali Ada, yaptığı açıklamada, ilk belirlemelere göre, Sağlamtaş Köyü'nde soyadı Yıldırım olan ancak adı henüz kesinleştirilemeyen bir kadının enkaz altında kalarak öldüğünü bildirdi. 
     İlçeye bağlı diğer köylerden henüz kesin bilgi alamadıklarını kaydeden Ada, araştırmaların devam ettiğini söyledi. 
     Ada, Valilik ve Kızılay tarafından gerekli yardımların da hazırlandığını belirterek, Erzurum'dan iki TIR yardım geleceğini açıkladı. 
     Ada, ilçede özellikle acil olarak çadır ve katalitik ısıtıcıya ihtiyaç olduğunu söyledi. 
     Bu arada, Tunceli Valisi Mustafa Erkal da Pülümür İlçesi'nde incelemelere başladı. 
     





</TEXT>
</DOC>
