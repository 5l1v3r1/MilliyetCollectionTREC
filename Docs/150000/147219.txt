<DOC>
<DOCNO> 147219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun16.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush, oğluyla gurur duyuyor.. 
</HEADLINE>
<TEXT>

     ABD Başkanı George W. Bush'un babası ve eski başkan George Bush, oğlunun zafere kadar ordunun başında olacağını söyledi. 
     Baba Bush, Kuzey Carolina'daki Cherry Point'ta bulunan donanma üssüne dün yaptığı ziyaret sırasında askerlere hitaben yaptığı konuşmada, oğlunun yeteneklerini överek, ''Size Başkan'ın dümende olduğunu, sorumluluklarından vazgeçmeyeceğini söyleyebilirim'' dedi. 
     Bush, ''Başkan donanmayla gurur duyuyor. Onunla düzenli olarak konuşuyorum ve hep bana deniz piyadeleri ve bütün askerlerle ne kadar gurur duyduğunu söylüyor'' dedi. 
     Beyaz Saray'ın eski sahibi, ''Nasıl bir deniz piyadesi hiçbir zaman sorumluluklarından vazgeçmezse, başkumandanın da sorumluluklarından vazgeçmeyeceği ve sizleri güç durumda bırakmayacağını bilmeli, bundan endişe duymamalısınız'' diye konuştu. 
     





</TEXT>
</DOC>
