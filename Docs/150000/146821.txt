<DOC>
<DOCNO> 146821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/soneko42.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 3.15'lik artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 222.10 puan artarak 9,773.83 puandan kapandı. 
     Hisse senetleri, ikinci seansta ortalama yüzde 2.33 oranında değer kazandı. 
     İlk seanstaki 76.64 puanlık artış dikkate alındığında, borsa endeksi günün tamamında 298.74 puan yükseldi. Hisse senetlerindeki günlük artış ise yüzde 3.15 oldu. 
     Seansa 10.50 puanlık artışla 9,562.23 puandan başlayan endeks, ilk yarıyı da 146.53 puan artışla 9,698.26 puandan geçti. 
     ABD Dışişleri Bakanı Colin Powell'ın Türkiye'ye yapacağı ziyaretin iki ülke arasındaki ilişkilerin gelişimi açısından olumlu karşılanması alımları getirdi. Seans içinde en düşük 9,543.11 puanı gören endeks, seansı ulaştığı en yüksek seviye olan 9,773.83 puandan tamamladı. 
     Kapanışta mali endeks 225.09 puan artışla 11,579.01 puana, sanayi endeksi 246.65 puan artışla 10,017.59 puana, hizmetler endeksi 127.88 puan artışla 6,479.22 puana yükseldi. 
     Böylece ilk seansa göre mali grup hisseler ortalama yüzde 1.98, sanayi grubu hisseler ortalama yüzde 2.52, hizmetler grubu hisseler ortalama yüzde 2.01 değer kazandı. 
     2. seansta işlem gören toplam 300 hisse senedinden 198'i değer kazandı, 34'ü değer kaybetti, 68'inin fiyatında değişiklik olmadı. 
     Seansta, 157 trilyon 879 milyar 37 milyon liralık işlem hacmi kaydedildi. İki seanstaki toplam işlem hacmi 251 trilyon 389 milyar 511 milyon lira olarak belirlendi. 
     2. seansta, Garanti Bankası, İş Bankası C , Arsan Tekstil, Tüpraş ve Sabancı Holding en yoğun işlem gören hisse senetleri olarak belirlendi. 
     





</TEXT>
</DOC>
