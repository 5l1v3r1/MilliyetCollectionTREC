<DOC>
<DOCNO> 112303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko04.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gölcük’e Transit’ turizmi 
</HEADLINE>
<TEXT>

Ford, başarılı bayilerine Kocaeli fabrikası gezisi ödülü’ veriyor. Avrupa’dan Ford çalışanları, gruplar halinde Kocaeli’ye geliyor. Şimdiye kadar 2 bin kişi fabrikayı gezdi 
     ŞULE YÜCEBIYIK 

     Ford Otosan’ın Kocaeli fabrikası, Avrupa ülkelerindeki Ford çalışanları ve bayiileri için turistik merkez haline geldi. 2003 yılından itibaren Avrupa ülkelerinde piyasaya çıkacak olan Transit modelinin üretildiği fabrika, Ford Motor Co.’nun Avrupa’daki en yeni teknolojiye sahip ve en iddialı fabrikası. Bu nedenle Ford yöneticileri, bayiileri ve satış elemanları 30 - 40 kişilik ekipler halinde fabrikayı ve yeni aracı görmeye geliyorlar. 
     Ford Otosan Kocaeli fabrikası yetkilileri yılbaşından itibaren yurtdışından 2 bini aşkın kişinin, Ford’un Avrupa’daki yeni hafif ticari üretim merkezini ziyaret ettiğini belirtiyorlar. 
     
En çok satan fabrikayı geziyor      İlginç bir gelişme de, Almanya, Hollanda, Danimarka, İspanya, Belçika, İngiltere ve İtalya’da Ford bayiilerinin en çok otomobil satışını gerçekleştiren satış temsilcisine "Kocaeli Transit fabrikası ve İstanbul seyahati" ödülü vermeleri. Ford Europe’un yönlendirmesi sonucunda, bu ülkelerdeki en başarılı satış temsilcileri iki günlüğüne davet ediliyor. Satış elemanları bir gün Kocaeli’nde ağırlanıyor, fabrikayı geziyor, Transit’i ve üretim sistemini tanıma fırsatı buluyor. Böylece, yeni Transiti ilk gören olma şansını elde ediyor. Yetkililer, en son olarak da Almanya’nın posta şirketi Deutsche Post’un büyük bir ekiple yeni Transit Connect’i görmeye geldiğini, büyük bir filo siparişinin gündemde olduğunu belirttiler. 
     



 EKONOMİ 
























</TEXT>
</DOC>
