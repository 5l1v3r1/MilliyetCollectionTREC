<DOC>
<DOCNO> 105241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/yazar/akyol.html </URL>
<DATE> 2002/09/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Aydınlar Yüzyılı 
</HEADLINE>
<TEXT>

     BÜYÜK beyinler nasıl çalışır, çarpışır ve nasıl yanılır Michel Vinock "Aydınlar Yüzyılı" adlı eserinde bunu anlatıyor. Boğaziçi Yayınları, Cağaloğlu Ortaklar Han, PK. 1397, Sirkeci İstanbul. 
     Ergun Göze’nin dilimize kazandırdığı bu harika kitap, Dreyfus olayında büyük Fransız romancısı Emile Zola’nın muhteşem adalet savaşıyla başlıyor. 
     Yahudi kökenli Binbaşı Dreyfus 1894’te "Alman casusu" diye mahkum edilip ordudan atılır. Romancı Zola "İtham Ediyorum" başlıklı makalesinde Dreyfus’un suçsuz olduğunu, Genelkurmay’ın baskısıyla mahkum edildiğini yazar 
     Orduya ve adliyeye hakaretten mahkum edilen Zola’nın söyledikleri 
     "Her şey bana karşı görünüyor. Meclis de, sivil güçler de, ordu da... Büyük tirajlı gazeteler de, onların zehirlediği kamuoyu da... Bir tek düşüncem var Hakikat ve adalet aşkı... Ben galip geleceğim." Sf. 35 
     Sol Dreyfus’u, sağ devlet’i savunur. Sonunda, yeniden yargılanan Dreyfus beraat eder. Ve Zola şüpheli bir şekilde evinde ölü bulunur 
     
     YASSIADA’DA sahnelenen yüzlerce Dreyfus faciası karşısında Celal Bayar’ın anılarında bir feryat vardır 
     - Bizde bir Zola çıkmadı 
     Hatta bizim aydınlar alkışladılar 
     Zola’nın cenaze töreninde büyük romancı Anatole France şunu söylemiş 
     "Adaletten ümidini kesmeyerek Fransa’ya layık bir evlat olmuştur. Görülmemiş bir hakaret ve cehalet yığınının önüne dikilmiş... Muazzam bir eserle vatanını şereflendirmiştir..." Sf. 71 
     Zola’nın isyanı, Fransa’da adalet duygusunu güçlendirerek Cezayir’deki Fransız sömürgeciliğine karşı çıkan Fransız aydın kuşağına ilham kaynağı olmuş. Sf. 616 
     Kitapta büyük yazar Andre Gide’in Stalinci olunca nasıl göklere çıkartıldığı da anlatılıyor. Stalin’in ülkesine gittiğinde "Doğu tipi ikramlara" boğulan Gide gerçekleri yazmaktan geri durmaz. Stalinizmi eleştirir ve "emperyalist ajanı, faşist" diye yerin dibine batırılır Sf. 288 vd. 
     
     FRANSA’DA solun büyük beyinlerinden Sartre ile sağın büyük beyinlerinden Raymond Aron’un savaşları Solun baskısı altındaki üniversitenin Aron’u sağcı diye dışlaması ve ancak büyük mücadelelerle geri dönebilmesi Sf. 431 vd 
     Beyin savaşını Sartre kazanıyor gibi gözüküyordu Daha popülerdi, Fransız entelektüel hayatı da Marksizmin büyüsü altındaydı, 
     Aron "Aydınların Afyonu" adlı eseriyle Marksizmin nasıl bir büyü, bir "dünyevi din" olduğunu ortaya koydu. Zaman, Aron’u haklı çıkaracaktı. Sf. 438 vd. 
     Aron’un en önemli tezi 
     "Bizim, komünizmin inancına ve doktrinine karşı ortaya koyabileceğimiz bir inanç ve doktrin teklifimiz yok. Bundan mahcubiyet de duymuyoruz. Çünkü bütün dünyevi dinler birer mistifikasyondur. İnsanlığın bütün dertlerini tek bir sebebe bağlarlar. Halbuki gerçek başkadır ve tek bir sebep yoktur." Sf. 439 
     Ve 20. yüzyıla "aydınlar yüzyılı" dedirten Fransız aydınları, artık "topyeküncü ideolojiler ve egzotik vaatler" büyüsüne kapılmıyor, somut, ayakları yerde çözümler üzerine düşünüyorlar. Sf. 616 
     Kitap, muhteşem bir entelektüel ziyafet sofrası... 
     
     







Aydınlar Yüzyılı 


Dolar 


Üç kritik karar 


Brzezinski diyor ki... 


Rakamlar memuru zorluyor 


Hayali ihracattan Naylon Holding’e... 


AB’nin takvim oyunu 


Ne mutlu Anadoluluyum diyene 


Ulusal ekonominin aldatıcı cazibesi 


Fakirlere vah vah’ toplantısı 


</TEXT>
</DOC>
