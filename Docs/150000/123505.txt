<DOC>
<DOCNO> 123505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun07.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taylan'da 250 bin mahkum topluca aerobik yaptı... 
</HEADLINE>
<TEXT>

     Tayland'da mahkumlar, bugün topluca aerobik yaptı ve ''suçtan vazgeçme'' sözü verdi. 
     Tayland kralının 75. doğum yıldönümü nedeniyle düzenlenen programa, ülkenin 134 hapishanesindeki toplam 250 binden fazla mahkum katıldı. 
     Başkent Bangkok'un kenar mahallelerindeki kadın hapishanesinde, sarı tişort ve siyah şort giymiş 6 bin mahkum, aerobik öğretmenlerinin yönetiminde 30 dakika boyunca ritmik hareketler yaparken, muhafızların gözetleme kulelerinden denetlemelerini sürdürdüğü görüldü. 
     55 yıldır tahtta bulunan Kral Bhumibol Adulyadej, geçen Perşembe 75. yaşına girmişti. 
     Program sonunda mahkumlar, suç işlemekten ve uyuşturucu kaçakçılığından vazgeçeceklerini belirten büyük bez pankartlara imza attılar. 
     Tayland'da mahkumların yüzde 80'ini, uyuşturucuyla ilgili suçlardan hüküm giyenler oluşturuyor. 
     Mahkumların yanı sıra normal vatandaşların da sağlıklarını korumaları için aerobik yapmalarını teşvik eden Tayland'da geçen ay Başbakan Thaksin Shinawatra, 46 bin 824 kişiyle bir aerobik programına katılmıştı. 
     





</TEXT>
</DOC>
