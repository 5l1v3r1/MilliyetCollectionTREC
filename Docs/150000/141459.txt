<DOC>
<DOCNO> 141459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/zbirand.html </URL>
<DATE> 2003/03/08/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kuru fasulyenin nimetleri 
</HEADLINE>
<TEXT>

     Gül hükümeti, Irak tezkeresi konusunu kelimenin tek anlamıyla yüzüne gözüne bulaştırdı. Bu yetmiyormuş gibi, Kıbrıs konusunda da çözüme gitme cesaretini gösteremedi. Denktaş, çözüm istemeyenleri ikna etti ve kazandı. 
     Bugün, ülkenin bu iki tutum nedeniyle uğrayabileceği kısa ve uzun vadeli zararlardan söz etmek istiyordum. Ancak vazgeçtim, zira söylenecek pek fazla birşey kalmadı. 
     Hayırlı olsun demek ve sizlere Kurufasulyenin nimetlerinden söz etmek istiyorum. Bugünkü durumumuz Kurufasulyenin macerasına çok benziyor. Deniz Arman 1996 yılında 32.GÜN'deki bir yayında söylenecek birşey kalmayınca, bu benzetmeyi yapmıştı... 
     Kurufasulye çok önemli bir gıdadır. 
     Önce ıslatır, gazını alır ve yumuşatırsınız. Ardından da istediğiniz yemekte kullanabilirsiniz. 
     Örneğin, piyaz yapabilirsiniz. 
     Biraz zeytinyağı, limon, tuz biber, soğan ve maydanoz da eklediniz mi, tadına doyum olmaz. İstemiyorsanız plaki de olur veya amiral gemisi, yani bildiğimiz Kurufasulye yemeği... Ama dikkat etmeli, helmeli olması son derece önemli. Helmeli olmadığı taktirde ağız tadını tutmaz. Parça kuzu eti, pastırma veya sucukla hazırlanmasını tavsiye ederim. Yanına bir de pilav koyarsanız, keyfine doyum olmaz. 
     Kurufasulye'nin uluslararası boyutu da vardır. 
     Fransızlar, bizim kurufasulye'yi domuz pastırması ve domuz sosisi ile hazırlar ve adına Cassoulet derler. Fransız mutfağının en popüler yemeklerinden biridir. 
     Amerikalılar ise, kurufasulyeye ketçap, şeker ve domuz pastırması ekler ve fırında pişirirler. Adına da Baked Beans denir. 
     Afiyet olsun... 
     
     
     
BU DERGİYİ MUTLAKA OKUYUN      Istanbul Bilgi Üniversitesinin bir süredir yayınladığı Foreign Policy adlı dergiye dikkatlerinizi çekmek istiyorum. Soli Özel'in yönetiminde, Amerika'nın prestijli FP'sinin Türkçesi ve ek olarak Türkiye'yi yakından ilgilendiren konularda uzmanların katkıda bulundukları makalelerle yayınlanıyor. 
     Özellikle kaynak sıkıntısı çektiğini söyleyen Üniversiteliler, vizyonlarını geliştirmek isteyen düşünürler ve siyasete ilgi duyan herkese tavsiye ederim. hele bu defaki sayısında, Avrupa Birliği, Kıbrıs ve Irak konularında son derece ilginç incelemeler var. 
     Birkaç sayısını okuyun, sonra karar verin. Faks 0212 216 23 29- Bilgi İletişim Grubu Yayıncılık ve Haber Ajansı Ltd. Şti. İnönü caddesi no 28 Kuştepe 80310- Şişli-İstanbul 
     
     
     
ARAPLAR, IRAK SAVAŞINI DURDURABİLİR Mİ      İslam Konferansı Örgütü İKÖ doruğunun Katar'daki toplantısı, Arapların kendi içlerindeki bölünmeyi çok net şekilde gösterdi. Irak ile Kuveyt temsilcilerinin birbirlerini hakaret yağmuruna tutmalarını doğal görsek dahi, bizi hayret ettiren nokta, diğerlerinin bu tartışma karşısında sessiz kalmalarılydı. 
     İslam dünyası Irak'a sahip çıkamıyor. Tek bir sesle ABD'ye karşı bir tutum saptayamıyor. Herkesin gizli bir gündemi var. hepsi karınlarından konuşuyorlar. 
     Böyle bir manzara karşısında, Türkiye'nin barış çabaları da sonuçsuz kalıyor. "bravo Türkiye" deyip, Başbakan Gül'ün sırtını sıvazlamanın ötesine geçemiyorlar. 
     Kendini savunamayanlar, başkalarından yardım bekleyebilirler mi 
     
     
     
ALMAN VAKIFLARI KOMEDİSİ BİTTİ      Alman Vakıfları casusluk yaptıkları ve Türkiye'nin bölünmesi için çalıştıkları için DGM'ye verilmişlerdi. DGM savcısı Nuh Mete Yüksel iddialarını yayınlanmış bir kitaba dayandırmış ve elinde "yeterli delil" bulunduğunu bildirerek davayı açmıştı. 
     Nuh Mete Yüksel ayrılınca, dosya yeni savcıya geçti ve bu defa "yeterli delil bulunmadığı" ortaya çıktı ve Ankara 1 nolu Devlet Güvenlik Mahkemesi rekor sürede, 60 günde beraat kararı verdi. 
     Şimdi şu sorular soruluyor 
     - Bir savcı nasıl oluyor da "yeterli delil bulunmadan" dava açabiliyor 
     - Nasıl oluyorda, bazı davalarda sanıklar aylarca iddianame dahi görmeden bekletiliyor da, dış baskı nedeniyle bazı davlar jet hızıyla sonuçlandırılıyor. 
     Bu durum tüm adalet sistemi için de geçerli. 
     Eğer savcı ve yargıçlarımız doğru dürüst bir eğitimden ve reform sürecinden geçirilmezlerse, Alman Vakıfları gibi garabet davalar sürer gider. 
     
     
     
ASLAN BUGÜN RÖVANŞI ALMALI      Hiçbir Galatasaraylı 6-0'lık FB mağlubiyetini unutamaz. Bugün rövanş maçı oynanacak. Hem de Ali Sami Yen'de yapılacağı için, sonuç daha önem kazanıyor. 
     GS'ın Kupa'dan elenmesi veya lig yarışında BJK'nın çok gerisinde kalması dahi önemli değil. Önemli olan 6-0'ın rövanşıdır. FB'nin Ali Sami Yen'de yenilmesidir. Bu işin gerisi yok. 
     Üstelik biz taraftarların artık sabrı doldu. Hiçbir mazeret istemiyoruz. Bugün FB'nin yenilmesini gözlüyoruz. 
     O kadar... 
     
     
     
DOĞUŞ KENDİNİ SAVUNUYOR...      Doğuş, kimi tarafından göklere çıkarıldı, kimi tarafından yerin dibine sokuldu. O ise hep sustu. İlk defa basın toplantılarıyla değil, bir kitapla kendini anlatıyor. Doğuş'u sevenin de, sevmeyenin de okuması gereken bir kitap. AN Yayıncılık Tel 0212 230 59 06 
     
     
     
DOĞU ANADOLU'DAN BİR İŞ ADAMI...      Kayhan Türkmenoğlu, Doğu Anadolu'lu bir iş adamıdır. Ilk defa bir iş adamı gözüyle bölge'nin kalkınması ve İnsanı sorunlarının çözülmesi üzerine bir kitap yazdı. Herkes anılarını yazdı, ancak Türkmenoğlu farklı bir yaklaşımla ortaya çıkıyor. Ilgilenenler Tel 0432 216 75 40, Faks 0432 216 75 39 bu kitabı okurlarsa bölgenin gereksinimlerini daha iyi anlayabilirler. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
