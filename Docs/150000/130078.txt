<DOC>
<DOCNO> 130078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur25.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazasında ölen anne ve 2,5 aylık kızı toprağa verildi... 
</HEADLINE>
<TEXT>

     Diyarbakır'daki uçak kazasında, yaralı olarak kurtulan öğretmen Murat Karamutlu'nun ölen eşi Eser ve 7 yıl sonra kavuştukları 2,5 aylık kızı İrem'in cenazeleri, Antakya'da toprağa verildi. 
     İstanbul-Diyarbakır seferini yaparken düşen uçaktan mucize eseri yaralı kurtulan Murat Karamutlu'nun ölen öğretmen eşi Esen ve 2,5 aylık kızı İrem Karamutlu, Serinyol Beldesi'ndeki mezarlıkta defnedildi. 
     Cenaze törenine, anne Atra ve baba Yusuf Yeşiloğlu, yakınları ve Serinyol Belediye Başkanı Sabahattin İnal ile vatandaşlar katıldı. 
     Yakınları, Bismil İlçesi Oğuzlar Köyü İlköğretim Okulu'nda görev yapan Murat ve Esen Karamutlu'nun, kızlarının sarılık tedavisi için gittikleri İstanbul'da, hastalıkla ilgili olumlu bilgiler vererek uçağa bildiklerini, ancak bu talihsiz olayın yaşandığını belirttiler. 
     Bu arada, Murat Karamutlu'nun, Diyarbakır Devlet Hastanesi'nde tedavisinin sürdüğü ifade edildi. 
     





</TEXT>
</DOC>
