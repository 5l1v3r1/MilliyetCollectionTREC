<DOC>
<DOCNO> 144584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo15.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Takımımız ilk kez seyircisiz bir karşılaşma yaşayacak. 
</HEADLINE>
<TEXT>

     Elazığspor Kulübü Başkanı Baki Aydın, Galatasaray maçına hazır olduklarını belirterek, takımın ilk kez seyircisiz bir karşılaşmaya çıkacağını söyledi. 
     Baki Aydın, yaptığı açıklamada, yarın Galatasaray karşısında puan almak zorunda olduklarını belirterek, Gaziantepspor karşısında yitirilen puanları bu maçta telafi etmek istediklerini bildirdi. 
     Takımın moralinin iyi olduğunu ifade eden Aydın, kaleci Kingston'un sakatlığı, Erhan Namlı'nın ise kart cezası olduğu için Galatasaray karşısında forma giyemeyeceklerini kaydetti. 
     Aydın, şöyle konuştu 
     ''Galatasaray karışısında puan almak zorundayız. Elazığspor, ilk kez seyircisiz bir karşılaşmaya çıkacak. Bu maçın seyircisiz olmasını istemezdik. Çünkü İstanbul'da da çok sayıda Elazığspor taraftarı var. Bunların bu önemli karşılaşmada bize destek olmasını isterdik ama olmadı. 
     Ben de ilk kez seyircisiz bir karşılaşma izleyeceğim. Antrenmana çıkar gibi bir maç olacağını düşünüyorum. Şartlar ne olursa olsun bizim puan ya da puanlar almamız gerekiyor. Bunu da başaracağımıza inanıyorum.'' 
     





</TEXT>
</DOC>
