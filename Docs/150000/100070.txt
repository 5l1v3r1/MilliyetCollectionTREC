<DOC>
<DOCNO> 100070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/ulagay.html </URL>
<DATE> 2002/08/05/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Derviş çok zor bir işe soyundu 
</HEADLINE>
<TEXT>

     Kemal Derviş, merkezden sola açılan bir yelpazede bir tür güç birliği sağlama çabasını sürdürüyor. Derviş’in ancak bu yolda bir başarı elde ettiği taktirde siyasete atılacağını, aksi halde akademik hayata döneceğini iddia edenler de var. 
     Son dönemde anonim haber kaynağı olarak yaygın ilgi gören "Derviş’in yakın çevresi"ne dahil olmadığım için Sayın Derviş’in neden böyle bir çaba içine girdiği konusunda birinci ağızdan bilgi sahibi değilim, ancak kendime göre tahminlerim var. Sanıyorum Derviş, dünyanın ve Türkiye’nin nasıl tehlikeli bir konjonktür içine girmekte olduğunun farkında. Bu çalkantılı dönemde Türkiye’yi yönetecek hükümetin sağlam bir seçmen desteğine ve meşruiyet tabanına oturması gerektiğini de biliyor. Bu hükümetin merkezden sola açılan bir desteğe oturması da Derviş’in kafasındaki projeyi hayata geçirmesi için gerekli tahminler ve değerlendirmeler yanlış çıktığı için yeni tahminde bulunmak istemiyorum ama Derviş’in ortak bir hedefe yöneltmeye çalıştığı kişilerin geçmişteki tavırları ve benmerkezci yaklaşımları, Derviş’in işinin hayli zor olduğunu düşündürüyor. Umarım benim kaygılarım bir kez daha yersiz çıkar ve Derviş yapmak istediğini başarır. 
     Hemen belirtelim ki Derviş bu zor işi başarsa bile yeni zorluklarla karşılaşacak. Bu zorluklar, bu kez iyimser davranıp Derviş’in oluşturduğu birlik cephesinin 3 Kasım’dan başarılı çıktığını varsaysak bile, bitmeyecek. ABD’nin durumu, Latin Amerika’nın içine düştüğü çıkmaz ve diğer gelişmeler çok kritik bir döneme girmekte olduğumuzu gösteriyor. 
     
Latin Amerika içimizi karartıyor      Önce Arjantin "hastalandı", geçen yıldan beri çok ağır bir krizin pençesinde kıvranıp duruyor. Son bir yıl içinde Arjantin halkı akla gelebilecek her felaketi yaşadı, paraları battı, işyerleri kapandı, sokaklara dökülüp dükkanları bile yağma ettiler Arjantin’de. Bu yılın ilk çeyreğinde Arjantin ekonomisi 16 küçüldü, işsizlik oranı 22’ye dayandı, son üç yıldır ekside olan enflasyonun 2002 sonunda yeniden 100’ü aşması bekleniyor. Geçen yıl 145 milyar dolar borçla iflas bayrağını çeken Arjantin’deki tedavisi zor hastalığın "bulaşıcı" olmadığını söyleyip teselli bulanlar şimdi Uruguay’da, Brezilya’da, Peru’da, Paraguay’da, Ekvador’da ortaya çıkan "salgın hastalık" belirtileri karşısında tam bir panik içinde. ABD’nin "arka bahçesi" sayılan Latin Amerika, sanki zaman tünelinde yirmi yıl geri gidip, 1980’lerin bunalımlı günlerini yeniden yaşamaya hazırlanıyor. 
     
     İç karartan tablo 
     Latin Amerika’da Arjantin dışındaki tablo da gerçekten iç karartıcı. Satırbaşlarıyla özetlersek 

</TEXT>
</DOC>
