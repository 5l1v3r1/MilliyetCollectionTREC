<DOC>
<DOCNO> 117930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yasam/yas01.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban yüklü ABD kargosu 
</HEADLINE>
<TEXT>

Afganistan’da yakalanan El Kaide üyelerinin Guantanamo Üssü’ne götürülüşü tepki çekti 
     DIŞ HABERLER SERVİSİ 

     ABD’nin Afganistan’da gerçekleştirdiği operasyonlar sırasında ele geçirdiği Taliban ve Usame bin Ladin’in El Kaide Örgütü mensuplarının Küba’daki Guantanamo Üssü’ne kargo uçağında paket gibi bağlanarak çağ dışı yöntemle götürülüşlerini gözler önüne seren fotoğraflar, Bush yönetimini üçüncü kez zor durumda bıraktı. 
     Entari giydirilmiş, elleri kelepçeli, ayakları zincirlenmiş, başlarına siyah maske geçirilmiş, C - 130 tipi kargo uçağının çıplak zeminine oturtulup birbirlerine naylon kemerle bağlanmış esirlerle ilgili fotoğrafların internette yayımlanması, ABD Savunma Bakanlığı’nı Pentagon şaşkına çevirdi. 
     Yetkililer, fotoğrafların yayımlanması için izin verilmediğini savundu. Bu fotoğrafların resmi görevlilerce mi, yoksa uçaktaki askerler tarafından şahsi olarak mı çekildiği bilinmiyor. Sorunun Pentagon’u epeyce rahatsız edeceği konuşuluyor. 
     
     Tepki yağıyor 
     İnsan haklarının bir numaralı savunucusu olarak kendini gösteren ABD yönetiminin Cenevre Sözleşmesi’ni ihlal ederek esirleri bu şekilde rencide etmesi, Washington’a tepki yağmasına neden oldu. 
     



 YAŞAM 



















</TEXT>
</DOC>
