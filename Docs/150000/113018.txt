<DOC>
<DOCNO> 113018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/spor/spo03.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit için detektif 
</HEADLINE>
<TEXT>

Galatasaray Yönetimi, İzmir’de çıkardığı olay nedeniyle gündeme oturan yıldız futbolcuyu artık yakın takibe alacak, attığı her adımı dikkatle izleyecek 
     CÜNEYT KARAKAYA 

     Ağır ceza gelecek 
     İZMİR’DE gazetecilerle kavga eden ve tüm şimşekleri üzerine çeken Ümit Davala’yı, Galatasaray yönetimi yakın takibe alacak. Bundan böyle yıldız futbolcunun peşine özel bir detektif takmayı kararlaştıran Sarı - Kırmızılı yöneticiler, böylece Ümit’in tüm yaşamını kontrolleri altında tutacaklar. Bir daha bu tip bir olaya karıştığı takdirde bu oyuncuya ağır ceza verilecek. 
     
     Telefonla kontrol 
     İZİN günleri dahil her gece Ümit Davala evden telefonla da aranacak, attığı her adımdan Teknik Direktör Fatih Terim haberdar olacak. Bu arada detektiflik görevinin kimin üstleneceği merak konusu olurken, bu işi büyük olasılıkla yöneticilerden birinin üstlenmesi bekleniyor. Terim de oyuncularıyla yaptığı toplantıda, "Artık özel yaşamınıza dikkat edin" uyarısında bulundu. 
     
Terim’den tavır      TEKNİK Direktör Fatih Terim, Barcelona maçından bu yana kendisine yöneltilen sert eleştiriler yüzünden Florya’da yapılan antremanlarda gazetecilerle selamı sabahı kesti. Özellikle Brugges maçından bu yana basın mensupları ile hiç konuşmayan Terim, futbolcularını da çalışma sırasında medyanın bulunduğu yerden oldukça uzak bir bölgede çalıştırıyor. 
     
Batista düzeldi      GALATASARAY, Diyarbakırspor maçının hazırlıklarına dün yaptığı antrenmanla devam etti. Antrenmana kasığındaki sakatlığı devam eden Sarr ile izinli olan Ümit Karan katılmadı. Sol kalçasındaki ağrıları nedeniyle bir süredir takımdan ayrı kalan Batista ise çalışmalara yeniden başladı. Kulüp doktoru Serhan Kurtulmuş, Sarr’ın bu hafta oynayamayacağını açıkladı. 
     



 SPOR 































</TEXT>
</DOC>
