<DOC>
<DOCNO> 139751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sontur04.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Dil Kurumu, Eurovison'a İngilizce şarkıyla katılıma karşı 
</HEADLINE>
<TEXT>

     Türk Dil Kurumu TDK , Türkiye'nin Eurovision Şarkı Yarışması'na sözleri İngilizce yazılan bir şarkıyla katılmasına karşı çıktı. 
     TDK'dan yapılan yazılı açıklamada, Eurovision Şarkı Yarışması'na İngilizce bir şarkıyla katılma kararının, ''yanlış, üzücü ve kaygı verici'' olduğu belirtildi. Uluslararası bir yarışmaya İngilizce şarkıyla katılmanın başka pek çok alanda yabancılaşmaya yol açacağı görüşüne yer verilen açıklamada, şöyle denildi 
     ''Eurovision'a her ülke genellikle ana diliyle yazılmış şarkılarla katılmaktadır. Ülkemizin ve kültürümüzün tanıtımı açısından önemli bir yarışma olan Eurovision'a daha önceki yıllarda olduğu gibi Türkçe yazılmış sözlerle katılmamız kadar doğal bir şey olamaz.'' Açıklamada, yanlış olduğu belirtilen karardan dönülmesi çağrısında bulunuldu. 
     





</TEXT>
</DOC>
