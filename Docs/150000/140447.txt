<DOC>
<DOCNO> 140447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/siyaset/siy07.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet acele karar vermesin 
</HEADLINE>
<TEXT>

     SERPİL ÇEVİKCAN Ankara 

     Tezkerenin kabul edilmemesiyle yaşanan krizde hükümet çıkış yolu ararken, yanıtı aranan soruların başında Çankaya’nın konuya nasıl baktığı geliyor. Hükümet ikinci bir tezkere denemesine hazırlanırken, Cumhurbaşkanı Sezer, konunun MGK’da yeniden görüşülmesi ve ikinci tezkerenin zamanlamasına ilişkin ne düşünüyor 
     Sorunu devletin zirvesine yayarak elini güçlendirmek isteyen hükümetin yeni bir MGK toplanması yaklaşımına karşı Sezer’in görüşleri şöyle özetleniyor 
     "MGK, 31 Ocak’ta aldığı tavsiye kararıyla hükümete yol haritasını çizdi. Bu tavsiye kararı, hükümete ihtiyaç gördüğü an gelişmelere göre gerekli adımları atma’ yolunu açmıştır. Tezkerenin kabul edilmemesi de bu çerçevede gelişmedir. Şu an yapılacak bir MGK’da alınacak yeni bir tavsiye kararı, parlamentoyu yönlendirme anlamına gelebilir. Koşullarda değişiklik olmadıkça yeni bir tavsiye kararı almak demokratik teamüllere uygun düşmez." 
     
     7 MART BEKLENMELİ 
     Irak’taki silah denetçilerinin Güvenlik Konseyi’ne 7 Mart’ta sunacağı raporun hükümeti rahatlatabileceği görüşünde olduğu da belirtilen Sezer’in hükümetin aceleci davranmayarak, önümüzdeki hafta gerçekleşmesi muhtemel gelişmeleri beklemesinden yana olduğu kaydediliyor. Sezer’in gelişmelere göre tezkerenin revize edilmesine itiraz etmediği belirtiliyor. 
     



 SİYASET 















</TEXT>
</DOC>
