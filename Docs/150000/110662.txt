<DOC>
<DOCNO> 110662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/guncel/gun04.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fıkra gibi tatbikat 
</HEADLINE>
<TEXT>

     Balıkesir’de yapılan deprem tatbikatının ardından fıkralara konu olacak olaylar yaşandı. Vali Utku Acun, senaryo gereği İçişleri Bakanlığı Müsteşarı Rasim Baş’ı arayıp 7.0 şiddetinde deprem olduğunu bildirdi. Olayı gerçek zanneden bir bakanlık personeli ise ortalığı ayağa kaldırdı. 
     Telefon görüşmesine tanık olan bir bakanlık personeli Acun’un verdiği bilgiyi gerçek zannedince, komik olaylar zinciri başladı. 
     Bu personelin durumu birkaç arkadaşına bildirmesiyle İçişleri Bakanlığı, Balıkesir’de deprem olduğu haberiyle çalkalanmaya başladı. Emniyet Genel Müdürü Kemal Önal, "geçmiş olsun" dileğinde bulunurken, vatandaşlar Kandilli Rasathanesi’nin telefonlarını kilitledi. Önal olayın tatbikat olduğunu öğrenince telaş sona erdi. 
     



 GÜNCEL 



















</TEXT>
</DOC>
