<DOC>
<DOCNO> 106306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/dunya/dun01.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’a son şans 
</HEADLINE>
<TEXT>

ABD Başkanı Bush’un, Irak liderine karşı kararlı önlem alması için BM’ye son’ bir çağrı yapması bekleniyor 
     YASEMİN ÇONGAR Washington 

     Bağdat’ta rejim değişikliği isteyen ve bunun gerekçesi olarak da, Irak lideri Saddam Hüseyin’in kitle imha silahları ürettiğine ilişkin kuşkuları gösteren Bush yönetimi, Birleşmiş Milletler’in BM duruma el koyması için son bir çağrı yapmaya hazırlanıyor. Aylardır Irak’a karşı, "gerekirse tek başına" askeri harek t yapmaya hazır olduğunun ve bunun için BM desteği aramayacağının işaretlerini veren Washington, "şahince" tutumdan bir tür geri adım niteliği taşıyan bu çıkışını, 12 Eylül’de Başkan George W. Bush’un BM Genel Kurulu’ndaki konuşmayla yapacak. 
     
     Bush satrancı 
     Beyaz Saray kaynakları, Bush’un konuşmasının ana mesajının, BM’ye yönelik olarak, "Ya kısa sürede Irak’ı silahsızlandır ya da bizim ABD olarak bunu yapmamıza ses çıkarma" diye özetlenebileceğini belirtiyorlar. Bush’un konuşması, Washington’ın, BM silah denetleyicilerinin Irak’a dönmesi için "son" bir girişimi desteklemeye hazır olduğunun işaretini verecek. Ancak aynı kaynaklar, bu girişimin "hızlı, kesin ve Bağdat tarafından koşullara bağlanamayacak bir kapsamda" olması gerektiğini de vurguluyorlar. 
     
     Manevra ve ültimatom 
     Siyasi gözlemciler, Bush yönetiminin, "BM silah denetleyicilerinin sonuç alıcı bir çalışma yapabileceğine inanmadığını" ve önünde sonunda askeri harek ta girişmeye kararlı olduğunu belirtiyorlar. Bush’un silah denetleyicilerinin devreye girmesi için çağrı yapacak olması ise, Bağdat’ın buna izin vermeyeceği hesabına dayanan ve uluslararası kamuoyunun harek t için desteğini kazanmaya yönelik bir "siyasi manevra" olarak görülüyor. 
     Irak yönetiminin BM silah denetleyicilerini ülkesine çeşitli koşullar ve çalışma sınırları içinde davet etmesinin Washington’ı tatmin etmeyeceğine dikkat çekenler, Bush yönetimi içindeki şahinlerin, bu sürecin uzamasına izin vermeyeceğini de vurguluyorlar. Bu görüşe göre, Bush’un konuşması, BM’nin birkaç ay içinde sonuç alamaması halinde, askeri harek tın zorunlu hale geleceğini ima eden bir tür "ültimatom" niteliği de taşıyacak. 
     
Camp David’de Irak doruğu      ABD Başkanı George W. Bush’un, BM Güvenlik Konseyi’nin 5 daimi üyesinin liderleriyle Irak konusunda diyalog başlatma girişimi çerçevesinde, İngiltere Başbakanı Tony Blair, dün Washington’a gitti. Camp David’de buluşan Bush ve Blair’in Irak’a karşı olası bir harek tın siyasi ve diplomatik yönleri üzerinde görüş alışverişinde bulunmaları beklenirken, Londra, Saddam’a karşı ABD’ye açık destek vermeye hazır tek başkent olma konumunu sürdürüyor. 
     



 DÜNYA 











</TEXT>
</DOC>
