<DOC>
<DOCNO> 122377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko03.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz rekabetçi düzeye geldi’ 
</HEADLINE>
<TEXT>

İş Bankası Genel Müdürü Ersin Özince, "Faiz ve kurların piyasada oluşmasına alışalım. Faizler şu anda rekabetçi düzeyde’ dedi 
     EBRU SUNGUR Kırklareli 

     İş Bankası Genel Müdürü ve Şişecam Yönetim Kurulu Başkanı Ersin Özince, "Faiz oranları ihracatçıya rekabet gücü sağlayacak oranlara indi" dedi. 
     Trakya Cam bünyesindeki bulunan Kırklareli’deki Otocam Fabrikası’nın 7 milyon dolarlık yatırımının açılışında konuşan Özince, dolardaki düşüş ile ilgili bir soru üzerine, "Serbest piyasaya inanç varsa, dolar ve faizin arz ve taleple oluşmasını kanıksamalıyız. Bence banka faizleri ihracatçıya rekabet sağlayacak düzeye indi" diye konuştu. 
     Türkiye’nin arzu edilmeyen krizlerden kurtulmak için üretmeden tüketmek’ alışkanlığından kurtulması gerektiğini belirten Özince, Trakya Cam’ın yatırımı ile ilgili olarak da şöyle dedi 
     
     Her ay bir açılış 
     "Teşviklerin istismar edildiği bir ortamda bütün işleri kayıt içinde, Ar - Ge yapan ve yatırımlarını sürdüren kuruluşlar, maddi ve manevi yönden iyi algılanmalı, desteklenmese de kösteklenmemeli." 
     Özince İş Bankası grubunda camcılığı, bankacılığın önünde olduğunu da vurguladı. 
     Şişecam Genel Müdürü Doğan Arıkan da hazirana kadar her ayın ilk haftasında yeni bir tesis açacaklarını belirterek, "Krizde k r marjından vazgeçtik, yeni yatırımlar bile zorlaştı. Ama ümidimizi kaybetmedik" dedi. Otocam Cam Fabrikası Müdürü Selçuk Demirkan ise, 2005’e kadar toplam 34 milyon dolarlık yatırım yaparak 600 bin araç yıl olan kapasiteyi 1.2 milyon araç yıla çıkaracaklarını söyledi. Demirkan 7 milyon dolarlık yatırımla kapasiteyi 850 bin araç yıla yükseltiklerini söyledi. 
     



 EKONOMİ 



















</TEXT>
</DOC>
