<DOC>
<DOCNO> 147473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun21.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da otomobillere de kara kutu.. 
</HEADLINE>
<TEXT>

     İtalya'da bir sigorta şirketi, otomobillere ''kara kutu'' takacağını açıkladı. 
     Unipol sigorta şirketi, polis ile yapılacak özel bir sözleşme sonrasında ilk etapta 3000 araca yerleştirilecek kara kutular yardımıyla, hem sürüş bilgilerinin hem de olası kaza durumunda nedenlerin kolay tespit edilebileceğini bildirdi. 
     Kara kutunun göndereceği sinyallerin özel bir merkezde deşifre edileceği kaydedilirken, gerektiğinde derhal olay yerine ambulans veya çekici gönderilebileceği ifade edildi. 
     Bu arada, kara kutu sayesinde, çocuklarının araba kullanımı konusunda endişeleri olan ebeveynlerin de, özel bir şifreyle internet üzerinden merkeze bağlanarak, istedikleri bilgilere ulaşabilecekleri belirtildi. 
     





</TEXT>
</DOC>
