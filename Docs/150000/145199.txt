<DOC>
<DOCNO> 145199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/yazar/sazak.html </URL>
<DATE> 2003/03/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
C planı 
</HEADLINE>
<TEXT>

     Güneyden başlayan harek t uzun süreceğe benziyor. 
     Oysa 1990 yazında Irak’ın Kuveyt’i işgal ederek Suudi Arabistan sınırına dayanması için 3 gün yetmişti. 
     ABD’nin Saddam’la ilgili bu kaçıncı yanılgısı 
     Birinci Körfez krizinde Bağdat’taki Amerikan Büyükelçisi April Glaspie, Irak lideri Saddam Hüseyin’e Kuveyt’le aranızdaki sınır ihtilafı bizi ilgilendirmez’ diyerek adeta yeşil ışık yakmıştı. 
     Daha sonra olanları Körfez Savaşı’nda Amerikan birliklerine komutanlık eden General Norman Schwarzkopf’un anılarından okuyalım 
     "Colin Powell dönemin ABD Genelkurmay Başkanı, günümüzün Dışişleri Bakanı öğleden sonra Washington’a gelerek Savunma Bakanı Dick Cheney halen ABD Başkan Yardımcısı ile Pentagon’u bilgilendirmemi istedi. 
     Saldıracaklar ama Saddam’ın tüm Kuveyt’i ele geçireceğine inanmadığımı söyledim. Onun Kuveyt’in Rumalia petrol yataklarını, Irak’ın yeni limanı olan Umm Kasr’ın deniz yolunu kontrol eden Bubiyan adasını alacağını ve orada duracağını tahmin ediyordum." 
     Ertesi sabah Colin Powell arıyor, Haklıymışsın az önce sınırı geçtiler’ diyor ve Beyaz Saray’da Bush’un başkanlığındaki Ulusal Güvenlik Konseyi’ne çağırıyor. Toplantıdan önce Schwarzkopf’u uyarıyor 
     "Kabinede olan herkes konuşmak isteyecektir. O nedenle çok budalaca şeyler duyabilirsin. Karar bekleme." 
     Savaşın başlangıcında olduğu gibi sonucunda da yanıldı ABD yönetimi. Saddam’ın Kuveyt’ten çıkarıldıktan sonra Irak’taki ayaklanmalar sonucu devrileceğini düşündü. 
     Ambargonun Saddam’ı büsbütün güçlendireceğini göremedi. 
     Koalisyon güçleri neden Bağdat’a girip işi bitirmediler ’ 
     Schwarzkopf bu durumda koalisyonun çatlayacağını, Fransa’nın desteğini çekeceğini ABD ve İngiltere’nin işgalci duruma düşeceğini tam 12 yıl önce görmüş. Anılarında şunu yazıyor 
     "Rambo filmlerinde ne kadar görürsek görelim Saddam gibi birini yakalayıp adalet önüne çıkarmak kolay bir iş değildir. Panama’da binlerce Amerikan gözü vardı, Noriaga’yı uzunca süre bulamadık. Usame bin Ladin gibi Irak denilen büyük silahlı kampta tam çaplı bir işgalde bile Saddam’ı bulabileceğimizi hiç sanmıyorum." 
     Emekli generalin kehaneti çıkar mı bilinmez ama şu anda gözüken, meydan okuyan bir Saddam ve şoka giren Bush’tur.’ 
     ABD’nin B planı’yla Bağdat’ı güneyden teslim almak o kadar kolay gözükmüyor. 
     Savaş uzarsa... Ankara - Washington arasında olası bir C planı’ uygulamaya konulabilir. 
     AKP lideri Erdoğan’ın birlik beraberlik’ mesajının ardından Genelkurmay Başkanı Hilmi Özkök ve komutanların Başbakanlık’la aynı gün CHP Genel Merkezi’ne giderek Deniz Baykal’ı ziyaret etmesi, Kuzey Irak’la ilgili yeni gelişmelerin habercisi olabilir. 
     
     







</TEXT>
</DOC>
