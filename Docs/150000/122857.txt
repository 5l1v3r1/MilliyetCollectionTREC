<DOC>
<DOCNO> 122857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/soneko04.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat hazır giyimde coştu, tekstilde yerinde saydı... 
</HEADLINE>
<TEXT>

     Tekstil ile hazır giyim ve konfeksiyon sanayiinin önde gelen merkezlerinden Bursa'dan yapılan ihracat, Kasım ayında hazır giyim ve konfeksiyonda yüzde 41.2, tekstilde de yüzde 3.7 oranında arttı. 
     Ocak-Kasım döneminde, 844 milyon 344 bin dolara ulaşan tekstil ile hazır giyim ve konfeksiyon ihracatı, geçen yılın aynı döneminde ise 760 milyon 894 bin dolarda kalmıştı. 
     Uludağ İhracatçı Birlikleri UİB verilerinden derlenen bilgiye göre, Ocak-Kasım döneminde ihracat, hazır giyim ve konfeksiyonda yüzde 22.6 oranında artarak 427 milyon 9 bin, tekstilde de yüzde 1.1 oranında artarak 416 milyon 804 bin dolara ulaştı. 
     Geçen yılın Kasım ayında ise 30 milyon 208 bin dolar olan hazır giyim ve konfeksiyon ihracatı, bu yılın aynı ayında yüzde 41.2 oranında artarak 42 milyon 659 bin dolara yükseldi. Kasım'da, yüzde 3.7'lik artışla 43 milyon 993 bin dolara ulaşan tekstil ihracatı ise 2001 yılının aynı ayında 42 milyon 418 bin dolarda kalmıştı. 
     Yılın 11 ayında, tekstil alanında 10 serbest bölge ile 108 ülke ve özerk bölgeye ihracat gerçekleştirilirken, hazır giyim ve konfeksiyonda 7 serbest bölgeyle 87 ülke ve özerk bölgeye ulaşıldı. 
     





</TEXT>
</DOC>
