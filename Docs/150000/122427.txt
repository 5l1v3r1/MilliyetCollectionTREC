<DOC>
<DOCNO> 122427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yasam/yas05.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidar savaşı kızıştı 
</HEADLINE>
<TEXT>

Mucize hap Viagra’nın rakibi Levitra ilaç piyasasını karıştırdı. Firmalar iddialı açıklamalarla karşı karşıya geliyor 
     DIŞ HABERLER SERVİSİ 

     CİNSEL iktidar sağlayan ilaç piyasasında rekabet kızışıyor. Bayer ve GlaxoSmithKline firmalarının "Levitra" adlı yeni bir hapla piyasaya gireceğini açıklaması, Viagra’yı üreten Amerikan Pfizer firmasını ürküttü. Levitra’nın Viagra’dan daha kısa sürede etkili olduğu iddiasına karşılık Pfizer, Viagra’nın 20 dakikada ereksiyon sağladığını savundu. 
     PFIZER sözcüsü, Viagra’nın piyasaya çıkışında aktive olma süresi bir saat olarak ilan edilmesine karşın, son yapılan testlerde bu sürenin çok daha kısa olduğunun anlaşıldığını iddia etti. Aynı toplantıda açıklamalarda bulunan Bayer ve GlaxoSmithKline yetkilileri, kendi ürünleri olan Levitra’nın cinsel gücü 5.5 misli artırdığını açıkladı. 
     



 YAŞAM 






















</TEXT>
</DOC>
