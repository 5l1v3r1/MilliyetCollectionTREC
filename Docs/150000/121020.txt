<DOC>
<DOCNO> 121020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/guncel/gun10.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış yapmadım’ 
</HEADLINE>
<TEXT>

İstanbul Üniversitesi’nin açılış töreninde gözaltına alınan Şahin, vize döneminde uzaklaştırma cezası verildiği için kızgın. "Fikrimi söylediğim için eğitim hakkım kısıtlanıyor" diyen Şahin, yaptıklarında bir yanlışlık olmadığını savunuyor... 
     BURCUM DEVREZ İstanbul 

     İstanbul Üniversitesi’nde yeni eğitim - öğretim yılının açılış töreninde protesto gösterisi yaptığı için polis tarafından yaka paça gözaltına alınan Başak Şahin, üniversiteden bir aylık uzaklaştırma cezası aldı. 
     
15 kez gözaltına alındı      Hakkında üç yıla kadar hapis cezası istemiyle dava açılan Şahin 23 , dört yıldır tıp fakültesi öğrencisi... Ancak katıldığı eylemler yüzünden aldığı cezalar, ona iki yıl kaybettirdi. Üniversite tarafından hakkında sekiz soruşturma açılan Şahin, çeşitli eylemlere katıldığı gerekçesiyle 15 kez gözaltına alındı. Gözaltılarda maruz kaldığı davranışların psikolojisini etkilemediğini belirten Şahin, "Yaptıklarımda herhangi bir yanlışlık görmüyorum. Korkmuyorum, çünkü ne istediğimi biliyorum" diyor. Şahin, üniversitenin açılış töreni sonrasında başına gelenleri de şöyle anlatıyor 
     
3 yıl hapis istemi      "Olaydan kısa süre sonra savcılık hakkımda, kamu düzenini bozmaktan dava açtı. Üç yıl hapis cezası istemiyle yargılanacağım. İstanbul Üniversitesi de eğitimi engellediğim gerekçesiyle soruşturma başlattı. Bir ay okuldan uzaklaştırılma cezası aldım. Bu uzaklaştırma süresi vizelerime denk geldi. Ama ben bunun bilerek yapıldığına inanıyorum. Çünkü birkaç defa daha böyle oldu. Böylece vizelere de giremiyorum. Fikirlerimi söylediğim için eğitim hakkım kısıtlanıyor." 
     
     
     



 GÜNCEL 














</TEXT>
</DOC>
