<DOC>
<DOCNO> 146074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko02.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Güç bende artık 
</HEADLINE>
<TEXT>

Maliye Bakanı Kemal Unakıtan, bütçe görüşmeleri sonrası milletvekillerini uyardı Bütçe Kanunu bana büyük yetkiler veriyor. Dikkatli olun, beni hoş tutun, incitmeyin 
     Son günlerde kendisine bağlı birimlerin artması ile güç kazandığı gözlenen Maliye Bakanı Kemal Unakıtan, milletvekillerini uyardı "Çok yetkilendim, beni hoş tutun." Bütçe Kanunu Tasarısı’nın kabulü sonrası bir teşekkür konuşması yapan Unakıtan, "Bütçe tasarısına göre Maliye Bakanı her şeyi yapmaya yetkili. Yetkiyi de siz verdiniz. O nedenle, beni hoş tutmaya dikkat edin. Beni incitmeyin lütfen" dedi. 
     Unakıtan’a bağlanan Özelleştirme İdaresi bünyesinde 80 bin kişinin çalıştığı 312 işletme bulunuyor. Bu açıdan Türkiye’nin en büyük kamu işvereni. Özelleştirme Kanunu’nda yapılan değişiklik de kendisini bütün ihalelerin üzerine koydu. Alıcılarla ihalelerde yapılan sözleşmeleri değiştirebilecek. 
     Unakıtan artık kamu bankaları üzerinde de etkili olacak. Kendisi gibi Family Finans kökenli Zeki Sayın ve Can Akın Çağlar’ın kamu bankaları yönetiminin en kilit görevlerini üstlenmesi bekleniyor. 
     
     Başbakan bana abi der’ 
     Unakıtan, Özelleştirme İdaresi’nin ÖİB Başbakan Yardımcısı Abdüllatif Şener’den alınarak kendisine bağlanması konusunda, "Başbakan çağırdı, bunu sana bağladım abi’ dedi. Yaşça büyüğüm, bana öyle hitap eder" diye konuştu. 
     Gazi Üniversitesi’nin düzenlediği konferansa katılan Unakıtan, makro hedeflerde revizyona gidilmeyeceğini belirtti. Konuyu Devlet Bakanı Ali Babacan ile konuştuğunu bildiren Unakıtan, "Şu anda revize etmiyoruz ama ilerde zaman ne gösterir bilemiyorum" diye konuştu. 
     
Kepi fırlattı      Unakıtan, Gazi Üniversitesi’n-deki konferans sırasında, 35 yıl sonra diplomasını alma fırsatı da buldu. 
     Cüppe giyen ve kep takan Unakıtan, kepini havaya fırlattı ve öğrencilere Maliye Bakanlığı’nın çok kolay olduğunu anlattı. 
     


SİYASET 




















</TEXT>
</DOC>
