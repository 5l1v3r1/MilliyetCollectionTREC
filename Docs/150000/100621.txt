<DOC>
<DOCNO> 100621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/dunya/dun03.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani Devlet’ gerçekçi değil 
</HEADLINE>
<TEXT>

     İhsan DÖRTKARDEŞ, DHA 

     Kuzey Irak’taki önde gelen Kürt gruplarından Irak Kürdistan Demokrat Partisi lideri Mesut Barzani, Kürtler’in de kendi devletleri olmaları gerektiğini ancak, bunun günümüz koşullarında gerçekçi olmadığını söyledi. Kürt lider, Irak’ın toprak bütünlüğü bozulmadan demokratik bir ülkede federal sistemden yana olduklarını açıkladı. 
     Birleşik Arap Emirlikleri’ndeki Abu Dabi TV’sinin sorularını cevaplayan Barzani, son dönemde rakip Kürt grubu Kürdistan Yurtsever Birliği ile aralarında sorunların büyük ölçüde çözüldüğünü, ortak parlamento oluşturmak için görüşmelerin sürdüğünü söyledi. 
     Mesut Barzani, "Evet, Kürtler’in ayrı devleti olmalı. Ancak, bugünkü koşullarda bu mümkün değil. En uygun çözüm federatif yönetimdir" dedi. 
     



 DÜNYA 












</TEXT>
</DOC>
