<DOC>
<DOCNO> 147806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/guncel/gun10.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

Biraz da mola... 
     Çöl sıcağında savaş tüm şiddetiyle devam ederken, bazı Amerikan askerleri yorgunluklarını suya girerek, bazıları da yerde uzanarak giderdi. ABD 3. Piyade Tümeni askerlerinden Teğmen John Blocher ve Yüzbaşı Andy Maclean, Kerbela yakınlarında kendilerini Fırat Nehri’nin sularına bırakırken, Bağdat’ın güneydoğusundaki yoldan başkente ilerleyen Amerikalı deniz piyadeleri de tüfeklerini bir kenara bırakıp uyumayı tercih etti. 
     
Bir intihar saldırısı daha      BaĞdat’takİ Saddam Havaalanı’nı önceki gün ele geçirdiğini duyuran Amerikan askerlerine karşı dün bir intihar saldırısı düzenlendiği bildirildi. Bir Amerikan piyade subayı, İngiliz Reuters ajansına yaptığı açıklamada, bir intihar bombacısının, havaalanındaki Amerikalı askerlere saldırdığını söyledi. Ancak olayda can kaybı olup olmadığı bilinmiyor. 
     
Irak helikopter düşürdü      IRAK’IN orta kesimlerinde dün sabah AH - 1W Super Cobra Amerikan helikopterinin düşmesi sonucu iki pilotun öldüğü bildirildi. 
     Amerikan Merkez Komutanlığı’ndan yapılan açıklamada, ilk bilgilerin helikopterin "düşman ateşi nedeniyle düşmediğini" gösterdiği kaydedildi. Askeri yetkililerin yaptığı açıklamada, olayın soruşturulduğu belirtildi. 
     
Dost ateşi’ bitmiyor      BİR F - 15 E "Strike Eagle" savaş uçağının geçtiğimiz perşembe günü, "dost ateşi" olduğundan şüphelenilen saldırıda bir kara birliğini vurması sonucu üç Amerikan askerinin öldüğü açıklandı. Amerikan Savunma Bakanlığı Pentagon , olayda ölenlerin kimliklerini Uzman Çavuş Donald Oaks 20 , Üstçavuş Randall Rehn 36 ve Çavuş Todd Robbins 33 olarak açıkladı. 
     
Yine sivililler vuruldu      ABD birliklerinin, önceki gün durmayı reddeden kamyona ateş açması üzerine 3’ü çocuk 7 sivil öldü. ABC televizyonunun Amerikan askerleriyle birlikte hareket eden muhabiri, ölen Iraklıların, Bağdat’ın güneyinde Amerikan askerlerinin kurduğu bir kontrol noktasında durmayı reddeden askeri bir kamyonun arkasındaki araçlarda olduklarını bildirdi. 
     
Tank komutanı öldürüldü      BAĞDAT’TA dün Amerikan ve Irak güçleri arasında çıkan çatışmada, bir Amerikalı tank komutanının öldürüldüğü bildirildi. ABD 3. Piyade Tümeni 2. Tugay Komutanı Albay David Perkins, Fransız Basın Ajansı’na yaptığı açıklamada, tank komutanının çatışma sırasında kafasından vurularak öldürüldüğünü belirtti. Perkins, 2 askerin vurularak yaralandığını kaydetti. 
     


GÜNCEL 





















</TEXT>
</DOC>
