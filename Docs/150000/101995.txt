<DOC>
<DOCNO> 101995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaleti silah geciktirdi 
</HEADLINE>
<TEXT>

Kürtçe eğitim istedikleri için yargılanan sanıkları getiren jandarmalar salona silahla girmek istedi. H kim jandarmayı salona sokmayınca yargılama da iki ay ertelendi 
     SEMRA PELEK İstanbul 

     Kürtçe eğitim istemiyle dilekçe veren sekiz üniversite öğrencisinin İstanbul DGM’deki davasında, Bayrampaşa Cezaevi askerlerinin duruşmaya silahla girmek istemeleri tartışma yarattı. 
     H kim Ahmet Duymaz’ın, "Silahla salona giremezsiniz" itirazına, jandarma, "Emir aldık" diye karşılık verince Bayrampaşa’da tutuklu olan yedi sanık duruşmaya giremedi. Tartışma nedeniyle dün savunmalarını yapamayan sanıkların tahliye umudu da iki ay sonrasına ertelenmiş oldu. Oysa Kürtçe öğrenime de olanak sağlayan AB paketinin yasalaşmasının ardından benzer durumdaki çok sayıda öğrenci hakkındaki takibat sona ermişti. 
     İstanbul 2 No’lu DGM’de dün görülmeye başlanan davaya tutukluları getiren jandarmalar silahlarıyla girmek isteyince, H kim Duymaz, bunun mümkün olmadığını belirtti. Görevli jandarmalar ise Kıdemli Başçavuş ve Bayrampaşa Tabur Komutanı’ndan, sanık sayısının en az yarısı kadar’ silahlı erin duruşmaya alınmaması halinde sanıkları geri götürme emri aldıklarını söyledi. 
     
Kimse giremedi      Bunun üzerine h kimle komuta düzeyi arasında telefon bağlantısı sağlandı, ancak 40 - 50 dakikalık görüşmede sorun çözülemedi. Sonunda ne jandarma ne de Bayrampaşa’da tutuklu yedi sanık duruşmaya alınmadı. 
     Duruşmanın idaresinin kendine ait olduğunu belirten H kim Duymaz, tutanaklara jandarmanın görevinin sanığı korumak olduğunu, duruşmadaki güvenliği ise polisin sağladığını kaydetti. 
     
Bakırköy’de farklı...      Bayrampaşa Cezaevi’nden gelen tutuklular bu sorunu yaşarken, aynı davadan Bakırköy Kadın ve Çocuk Tutukevi’nde bulunan Ruken Buket Işık’ın duruşması gerçekleştirildi. Işık’ı getiren üç jandarma eri de silahsızdı. Savunma yapamayan sanıklar ile Işık’ın tutukluluk halinin devamına karar veren mahkeme duruşmayı erteledi. 
     
Uzman diyor ki      H kimin emrine uymak zorundalar’ 
     Ceza Hukuku Profesörü Kayıhan İçel, konuyla ilgili olarak duruşma salonunda disiplini sağlama görevinin yargıca ait olduğunu belirtirken şunları söyledi "Yasalar gereği askerin h kimin emrine uyması gerekir. H kim nasıl salona gazeteci girmesini ve fotoğraf çekilmesini engelleyebiliyorsa, askere talimat vermekle de yetkilidir" dedi. 
     



 YAŞAM 


















</TEXT>
</DOC>
