<DOC>
<DOCNO> 146880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/dunya/adun.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti verecek destek isteyecek 
</HEADLINE>
<TEXT>

Powell, "ABD kontrolüne alınacak Kuzey Irak’taki Kürt grupların Kerkük ve Musul’a girmeyeceğine" dair garanti vereceği Türkiye’den Kuzey Cephesi için destek isteyecek 
     UTKU ÇAKIRÖZER Ankara 

     ABD Dışişleri Bakanı Colin Powell, Ankara’da bugün yapacağı temaslarda Kuzey Irak’taki operasyonları için Türkiye’nin desteğini isteyeceğini açıkladı. Powell, görüşmelerde Türkiye’nin Kuzey Irak’la ilgili endişelerine karşı da güvence verecek. 
     Dün gece Ankara’ya gelen Powell’ın uçakta gazetecilere, "Sadece Kuzey Irak’taki operasyonlara destek isteyeceğiz. Bu, Türkiye’ye sıkıntı vermeyecek. İsteyeceğimiz destek, bir ay kadar önce istediğimiz gibi bir destek olmayacak. Tümen gönderme gibi bir istekte bulunmayacağız" dedi. Kaynaklar, Powell’ın istemesi en muhtemel iki desteğin "2 ya da 3 hava üssünün kullanımı" ve "Kuzey Irak’a indirilen özel kuvvetler mensuplarına zırhlı araç ve lojistik destek geçişine izin verilmesi" olabileceğini kaydetti. 
     
1 milyar dolar vurgusu      Beyaz Saray ve Kongre’nin, Türkiye’nin desteğini alamamış olmaktan "düş kırıklığına" uğradığını vurgulayan Powell, "Önümüzdeki günlerde tam destek alırsak bunun Türkiye’ye 1 milyar dolarlık yardımın Kongre’ye kabul ettirilmesine katkıda bulunacağını düşünüyorum" dedi. 
     Ankara’dan Kuzey Cephesi için destek isteyecek Powell’ın, Türkiye’nin Kuzey Irak’a ilişkin endişileri için de güvenceler vereceği öğrenildi. Üst düzey bir ABD yetkilisi, Türkiye’nin endişelerinin giderilmesi konusunda sağlanan uzlaşmanın da Powell tarafından teyit edilebileceği mesajını verdi. 
     ABD’li kaynaklar, bir belge imzalanıp imzalanmayacağına ilişkin bir soruya şu yanıtı verdi "Halilzad’la Türk dışişleri arasında yapılan görüşmelerde, taraflar Türkiye’nin bölgeye girişi için şu anda bir sebep olmadığı yönünde anlaştı. Türkiye’nin endişe ettiği bazı konularda sorumluluğu ABD’nin üstlenmesi bazı konularda da ortak işbirliği yapılması kararı alındı. Henüz bir belge imzalanmadı, ancak sağlanan mutabakat Powell tarafından sözlü, belki de yazılı olarak teyit edilebilir." Powell’ın başta Cumhurbaşkanı Ahmet Necdet Sezer, Başbakan Tayyip Erdoğan ve Genelkurmay Başkanı Org. Hilmi Özkök’e teyit edeceği garantiler arasında şunlar yer alacak 

</TEXT>
</DOC>
