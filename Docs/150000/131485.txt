<DOC>
<DOCNO> 131485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko37.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın seçimli Genel Kurulu'na Başbakan da davet edildi 
</HEADLINE>
<TEXT>

     Başbakan Abdullah Gül, Türk Sanayicileri ve İşadamları Derneği'nin TÜSİAD 23 Ocak'ta İstanbul'da yapılacak seçimli Genel Kurulu'na davet edildi. 
     TÜSİAD'ın 13 Ocak'ta gerçekleştirilen ''Enflasyon ve Büyüme Dinamikleri'' başlıklı raporunun açıklandığı toplantıda hükümete yönelik eleştirileri üzerine Yönetim Kurulu Başkanı Tuncay Özilhan'ı telefonla arayan Abdullah Gül'ün, daveti kabul ettiği bildirildi. 
     Başbakan Gül'ün, Genel Kurul'un açılışı sırasında ya da öğle yemeğinde TÜSİAD üyelerine hitap etmesi bekleniyor. 
     Bu arada, Yönetim Kurulu Başkanlığı süresinin 1 yıl daha uzatılması gündeme gelen Tuncay Özilhan, seçime başkanlığındaki tek listeyle gidecek. Yeni dönemde, bazı Yönetim Kurulu üyelerinin de değişeceği öğrenildi. 
     





</TEXT>
</DOC>
