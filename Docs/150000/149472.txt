<DOC>
<DOCNO> 149472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/spor/spo01.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE MEMNUN 
</HEADLINE>
<TEXT>

Beşiktaş Teknik Direktörü, Malatyaspor karşısında üç puanı hakederek aldıklarını söyledi, "İyi mücadele ettik, önemli bir deplasmandan galibiyetle döndük" dedi 
     'Akıllı oynadık' 
     MALATYASPOR deplasmanından elde edilen üç puan Lucescu'nun yüzünü güldürdü. Rumen hoca, güçlü bir rakiple mücadele ettiklerini dile getirip, "Saha şartları da oldukça ağırdı. Kontratak yapmayı düşünmüştük. Fırsat buldukça bunu gerçekleştirdik. İki gol bulduk. Daha sonra takımım Diyarbakır maçını düşünmeye başladı. İyi mücadele ettik. Bizim için önemli bir galibiyet" dedi. 
     
     Karizmatik Sergen 
     LUCESCU, Sergen'in sarı kart cezalısı olmasının kendileri için büyük kayıp olduğunu açıkladı. Rumen teknik adam, "Eskiden antrenman yapmayı sevmezdi. Şimdi komple bir oyuncu oldu. Arkadaşlarına örnek oluyor ve en önemlisi devamlılık kazandı. Bence Sergen çok karizmatik bir tip. Takıma büyük katkıları var. Böylesine kritik bir dönemde cezalı oluşu üzücü" diye konuştu. 
     
     Maçın adamı 
Kurtarıcı      Sergen varsa, Beşiktaş için sorun yok. Bu dün bir kez daha görüldü. Malatya karşısında mükemmel bir gol atan yıldız futbolcu, attığı nefis pasla da Kaan Dobra'yı golle buluşturdu. İkinci yarıda da Pancu'dan aldığı topu gol yapamaması, ayağına çarpan Malatyasporlu futbolcunun bir şansıydı. 
     
Göze batanlar      ALİ EREN İnanılmaz bir mücadele örneği verdi. Hasan Özer'i sahadan sildi. Hem yerde, hem havada rakiplerine geçit vermedi. 
     RONALDO Son anda ilk on birde sahaya çıktı. Sakatlığına karşın her zaman olduğu gibi mükemmel bir oyun ortaya koydu. 
     NOUMA Oyunda kaldığı sürede pozisyon bulamadı, ancak rakibin ölü toplarında savunmaya gelerek kritik toplar çıkardı. 
     AHMET DURSUN Bir doksan dakikayı daha golsüz kapadı. Pozisyon buldu. Ancak son vuruşlarda bir türlü becerikli olamadı. 
     SERTAN Süratine ve tekniğine hiç lafımız yok. Ancak son noktalarda bir hayli beceriksiz. Direkten dönen top dışında yoktu. 
     
'Kimse kaybetmiyor'      MENAJER Sinan Engin, Malatya engelini aşarak önemli bir adım attıklarını dile getirdi. Engin, "Herşeyden önce zor bir maç olacağını biliyorduk. 2 - 0'dan sonra oyun tempomuz düştü. 90 dakika sonunda üç puanı bulduğumuz için mutluyuz. Rakiplerimiz de inatla kaybetmiyor. Erteleme maçında Diyarbakırspor'u da aşarsak, yolumuzun açılacağına inanıyorum" diye konuştu. 
     
Maçtan notlar      'Tanırlar' 
     MALATYA'NIN hocası Ziya Doğan, gönlünde Beşiktaş'ın şampiyonluğunun yattığı açıkladı. Doğan, "Beni tanıyanlar, bu sözümün altında bir şey aramaz" dedi. 
     
     Kavga çıktı 
     MAÇTAN önce iki takım taraftarları arasında gerginlik yaşandı. Karşılıklı atıyan yabancı maddeler nedeniyle 5 taraftar hafif yaralandı. 
     
     Yemek jesti 
     MALATYASPOR Başkanı Hikmet Tanrıverdi, maçtan önce dostluk yemeği düzenledi. Davete Beşiktaşlı yöneticiler ve medya mensupları katıldı. 
     
     Divan kızgın 
     İBRAHİM'İN elmacık kemiğini kıran Ali Tandoğan'a 4 maç ceza verilmesi Divan Kurulu'nu kızdırdı. Kurul yaptığı açıklamada cezayı yetersiz bulduğunu açıkladı. 
     
     Kurul günü 
     BEŞİKTAŞ'TA Olağanüstü Tüzük Değişikliği Genel Kurul Toplantısı bugün Lütfü Kırdar'da yapılacak. Çoğunluk sağlanamazsa toplantı yarın gerçekleşecek. 
     
     PAF'lar galip 
     PAF Ligi'nde zirve mücadelesi yapan Beşiktaş, Malatyaspor engeline takıldı. Büyük bir çekişmeye sahne olan karşılaşma 0 - 0 berabere sonuçlandı. 
     


SPOR 





























</TEXT>
</DOC>
