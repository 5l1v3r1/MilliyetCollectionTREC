<DOC>
<DOCNO> 139145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun20.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk awacs uçakları Türkiye'ye hareket etti... 
</HEADLINE>
<TEXT>

     NATO savunma planlaması çerçevesinde Türkiye'ye gönderilecek AWACS tipi erken uyarı uçaklarından ilk ikisi, Aachen kenti yakınlarındaki Geilenkirchen NATO Hava Üssü'nden Konya'ya hareket etti. 
     Geilenkirchen üssünün bir sözcüsü, yaptığı açıklamada, bunun, Türkiye'nin talebi üzerine, bu ülkenin savunması yönünde NATO tarafından atılan ilk adım olduğunu söyledi, ancak kaç uçağın daha Konya'ya gönderileceği konusunda bilgi vermedi. 
     Sözcü, AWACS uçaklarının Konya'daki üsten havalanarak Türkiye-Irak sınırında kontrol ve keşif görevi yapacaklarını söyledi. 
     AWACS uçaklarının personelini ve yedek parçalarını taşıyan TCA tipi bir uçak, 24 Şubat'ta Konya'ya gitmişti. 
     





</TEXT>
</DOC>
