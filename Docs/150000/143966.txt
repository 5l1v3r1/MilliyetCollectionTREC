<DOC>
<DOCNO> 143966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko52.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi'ni açıkladı... 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Mart ayının ikinci anketinde, Tüketici Fiyat Endeksi TÜFE bazında yüzde 27 olarak belirlendi. 
     Mart ayının ilk anketinde yüzde 40 olarak belirlenen en yüksek yıl sonu tahmini, Mart ayının ikinci anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mart ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Mart ayının ilk anketinde yüzde 19.7-40.0 aralığında seyreden yıl sonu TÜFE öngörüsü, ikinci ankette yüzde 20-40 aralığında oldu. Daha önce yüzde 26.2 olan yıl sonu uygun ortalama enflasyon beklentisi yüzde 27.0'ye çıktı. 
     Mart ayının ilk anketinde yüzde 2.3 olan cari ayın TÜFE'ye göre uygun ortalama enflasyon beklentisi, ikinci ankette de değişmeden kaldı. 
     Cari ayın TÜFE beklentisi Mart ayının ilk anketinde yüzde 0.9-4.0 aralığında gerçekleşirken ikinci anketinde yüzde 0.9-3.4 aralığında oldu. 
     
     2 AY SONRASI İÇİN TÜFE BEKLENTİSİ 
     Mart ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 0.4-5.0 olurken, yüzde 1.7 olan uygun ortalama enflasyon oranı yüzde 1.9'a çıktı. 
     Mart ayının ilk anketinde de, iki ay sonrasının TÜFE beklenti aralığı yüzde 0.3-3.5 aralığında gerçekleşmişti. 
     Gelecek 12 aylık dönemin TÜFE beklentisi aralığı Mart ayının ikinci anketinde yüzde 17-45 aralığında gerçekleşirken uygun ortalama beklentisi 24.5'e çıktı İlk ankette gelecek 12 aylık dönemin TÜFE beklentisi yüzde 15-40 aralığında olurken uygun ortalama yüzde 23.9 gerçekleşmişti 
     
     FAİZ ORANLARI 
     Öte yandan Mart ayının ikinci anketinde, ilk ankete göre cari ayın uygun ortalama bileşik faiz oranı beklentisinde artış yaşandı. 
     Buna göre, Mart ayının ilk anket sonuçlarına göre yüzde 45-65 aralığında seyretmesi öngörülen cari ayın bileşik faiz beklentisi, ikinci anketinde yüzde 48-65 aralığında gerçekleşirken, uygun ortalama da yüzde 49.9'dan yüzde 55.2'ye çıktı. 
     Yıl sonu bileşik faiz beklentisi, Mart ayı ikinci anket sonuçlarına göre yüzde 30-65 aralığında, uygun ortalamada yüzde 43.1 olarak gerçekleşti. 
     Bileşik faiz beklentisi, Mart ayının ilk anket sonuçlarında yüzde 29-70 aralığında ve uygun ortalamanın da yüzde 41 olması öngörülmüştü. 
     Yıl sonu basit faiz oranı beklentisi ise Mart ayının ikinci anketinde yüzde 20-60 olurken, uygun ortalama ise yüzde 36.7'ye çıktı Yıl sonu basit faiz oranı beklentisi Mart ayının ilk anketinde yüzde 20-60 aralığında olurken uygun ortalama ise yüzde 34.6 olarak belirlenmişti. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Mart ayının ikinci anketinde cari ay sonu kur beklentisi aralığı 1,600,000-2,050,000 lira olurken, uygun ortalama 1,707.600 lira olarak belirlendi. 
     Mart ayının ilk anket sonuçlarında cari ay sonu kur beklentisi aralığı 1,575.000-2,000,000 olurken, uygun ortalama ise 1,655.600 bin lira olarak saptanmıştı. 
     Bu arada katılımcıların, Mart ayının ilk anketinde yıl sonu dolar kuru beklentisi 1,700,000-2,500,000 lira olurken, uygun ortalama 2,037,800 lira olarak belirlendi. 
     Mart ayının ilk anketinde uygun ortalama 1,700,000-2,500,000 lira, uygun ortalama ise 2,003,000 lira olmuştu. 
     
     BÜYÜME BEKLENTİSİ 
     Katılımcılar ayrıca, Mart ayının ikinci anketinde, yıl sonu GSMH'sinin yüzde - 3 ile yüzde 6.5 aralığında, uygun ortalamanın da yüzde 3.6 olacağını öngördüler. 
     Mart ayının ilk anketinde, yıl sonu GSMH 2-6 aralığında, uygun ortalama ise 3.9 olarak belirlenmişti. 
     Mart ayının ikinci anketinde, yıl sonu cari işlemler dengesinin eksi 6.5 milyar dolar ile 4 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Mart ayının ilk anketinde, cari işlemler dengesinin eksi 5.5 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
