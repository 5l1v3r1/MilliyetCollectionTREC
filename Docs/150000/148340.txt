<DOC>
<DOCNO> 148340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun55.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye "Türkiye, İran ve biz Irak'ın birliği için işbirliğindeyiz" 
</HEADLINE>
<TEXT>

     Suriye Dışişleri Bakanlığı Enformasyon Daire Başkanı Busayna Şaaban, ''Suriye, Türkiye ve İran'ın, Irak'ın birliğini korumak istediklerini ve bu konudaki çabalarının koordinasyon içinde olduğunu'' bildirdi. 
     Şaaban, ''Suriye, Türkiye ve İran, Irak'ın birlik ve toprak bütünlüğünü korumak istiyor, daimi istişarelerde bulunuyor ve bu yönde koordinasyon çabaları sarf ediyor'' dedi. 
     Şaaban, Başbakan Yardımcısı ve Dışişleri Bakanı Abdullah Gül'ün 13 Nisan'da Şam'a gelmesinin beklendiğini belirterek, Türkiye'nin Irak konusundaki tavrının ''çok iyi'' olduğunu ifade etti. 
     ''Türk yetkililer Irak halkına yardım edebilmek için ellerinden geleni yapıyor'' diyen Şaaban ayrıca, ''Irak'ta oluşturulması planlanan Amerikan askeri hükümeti, işgal hükümetidir. Uluslararası hukuk sadece halkın seçtiği hükümetleri tanımaktadır'' diye konuştu. 
     





</TEXT>
</DOC>
