<DOC>
<DOCNO> 107392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sondun18.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör saldırısı ihbarı üzerine 3 kişi gözaltına alındı... 
</HEADLINE>
<TEXT>

     ABD'nin Florida eyaletinde terörist saldırıda bulunabilecekleri şüphesiyle ihbar edilen 3 kişinin gözaltına alındığı ve araçlarındaki bir çantanın patlatıldığı bildirildi. 
     Polis, eyaletin doğu-batı bağlantısını sağlayan karayolunun ihbar üzerine kapatıldığını, durdurulan araçtan çıkan ve Ortadoğu kökenli olduğu sanılan 3 kişinin sorgulanmak üzere götürüldüğünü belirtti. 
     Bomba imha ekipleri araçtaki aramalarını sürdürürken, televizyonlar da imha ekiplerinin araçtan çıkarılan bir çantayı patlatmasının görüntülerini canlı yayımladı. 
     Yetkililer, Georgia eyaletinde bir kadının lokantada yemek yerken 3 kişinin tartıştığını işittiğini ve bu kişilerin terörist planlar düşündüğünü polise iletmesi üzerine, güvenlik güçlerinin alarma geçirildiğini kaydettiler. 
     





</TEXT>
</DOC>
