<DOC>
<DOCNO> 115339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur45.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Komünizm, artık Türkiye'de meşru bir siyasi harekettir... 
</HEADLINE>
<TEXT>

     Türkiye Komünist Partisi TKP Genel Başkanı Aydemir Güler, ''Komünizm, artık Türkiye'de meşru bir siyasi harekettir. Komünizm deyince akla siyasi bir program ve hareket geliyor'' dedi. 
     Aydemir, partisince düzenlenen ''TKP Kendini Anlatıyor'' konulu toplantıda, 1-1,5 aylık dönemde sağladıkları meşruiyet sıçramasını hiçbir dönemde elde edemediklerini söyledi. 
     Komünistler hakkında kara çalmaların sona erdiğini ifade eden Güler, şunları kaydetti 
     ''Türkiye'de komünizm, tarihimizde yakaladığı en geniş meşruiyet kazanımını elde etti. Biz geriye bakmayız, hep ileriye bakarız. Komünizm akımı, TKP'nin eliyle 2002 yılında büyük meşruiyet sıçraması gerçekleştirmiştir. Biz bununla sevinir ve onur duyarız. TKP, önündeki bu meşruiyet genişlemesinden sonra, inanılmaz şekilde büyümüştür. 3 Kasım genel seçimlerine anlam kazandıran en önemli olay, tarihinde ilk kez komünist adıyla seçimlere bir partinin katılıyor olmasıdır. TKP, seçimlere anlam kazandıran bu olayın altına imzasını attı.'' İl Başkanı Hülya Ercan da TKP'nin kapalı alanlara hapsolmayacağını ve giderek büyüdüğünü söyledi. 
     





</TEXT>
</DOC>
