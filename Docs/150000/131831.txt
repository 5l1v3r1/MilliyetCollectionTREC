<DOC>
<DOCNO> 131831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/soneko16.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'in ihracatı ABD'ye, ithalatı Japonya'dan... 
</HEADLINE>
<TEXT>

     Çin'in geçen yıl en çok ihracat yaptığı ülkenin ABD olduğu ve en çok ithalatı da Japonya'dan yaptığı açıklandı. 
     Çin Devlet Gümrük Müdürlüğü'nün yayınladığı 2002 yılının ilk 11 ayına ilişkin istatistiklere göre, Çin'in dış ticaretinde ilk üç sırayı Japonya, ABD ve Avrupa Birliği paylaştı. 
     Çin ile Japonya arasındaki toplam ticaret 91 milyar 804 milyon doları bulurken, Çin bu ülkeden 48 milyar 177 milyon dolarlık ithalat yaptı. Çin'in, Japonya'ya yaptığı ihracat ise 43 milyar 627 milyon dolarda kaldı. 
     Çin ve ABD arasındaki dış ticarette ise Çin lehine 38 milyar 706 milyon dolarlık ticaret fazlası meydana geldi. Çin, ABD'ye 63 milyar 336 milyon dolarlık ihracat yaparken, bu ülkeden sadece 24 milyon 630 milyon dolarlık ithalat yaptı. 
     Yeni Çin Haber Ajansı'nın yayınladığı rakamlara göre, Çin ve AB ülkeleri arasındaki toplam ticaret, 43 milyar 279 milyonu ihracat, 34 milyar 969 milyonu da ithalat olmak üzere 78 milyar 248 milyon doları buldu. 
     Bu ülkeleri Hong Kong, ASEAN, Tayvan, Güney Kore, Rusya, Avustralya ve Kanada izliyor. 
     





</TEXT>
</DOC>
