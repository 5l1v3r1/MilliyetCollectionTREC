<DOC>
<DOCNO> 104998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sonspo15.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'da stadı giremeyen yüzlerce kişi dışarıda kaldı... 
</HEADLINE>
<TEXT>

     Malatyaspor ile Galatasaray arasında yapılan maçta Malatya İnönü Stadı tamamıyla dolarken, bilet bulamayan çok sayıda taraftar dışarda kaldı. 
     Malatyaspor-Galatasaray maçı biletleri, dünden itibaren satışa çıkarılırken, bugün sabah saatlerine dek maç biletlerinin yüzde 90'ının tükendiği belirtildi. 
     Stadın önüne gelen taraftarlar, saat 12.00'den itibaren içeriye alınmaya başlanırken, 18 bin kişilik stat maça 1 saat kala tamamıyla doldu, bilet bulamayan çok sayıda taraftar ise dışarıda kaldı. Statta Galatasaray taraftarları için ayrılan kısma yaklaşık 1000 kadar Galatasaray taraftarı alındı. 
     İnönü Stadı'na ilk olarak Galatasaray ekibi gelirken, sahada ısınmaya çalışan futbolcuları Galatasaraylı taraftarlar tek tek tribünlerin önünde çağırdılar. 
     Öte yandan Malatya Belediyesi tarafından yaptırılan ve 124 milyar liraya malolan ''Kaptan Bülent Korkmaz Üst Geçidi'' de dün gece Galatasary Futbol Takımı Kaptanı Bülent Korkmaz ile Malatya Belediye Başkanı Mehmet Yaşar Çerçi tarafından törenle hizmete açıldı. 
     





</TEXT>
</DOC>
