<DOC>
<DOCNO> 127716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/yasam/ayas.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Babası gözünün yaşına bakmadı 
</HEADLINE>
<TEXT>

İstanbul Emniyet Müdürü Hasan Özdemir, alkollü araç kullanırken kaza yaparak yaralanan oğlu için emir verdi Ehliyetine el konacaksa koyun ’ 
     ERDAL KILINÇ, MUSTAFA KURTARAN İstanbul 

     Etiler’de arkadaşlarıyla eğlenen İstanbul Emniyet Müdürü Hasan Özdemir’in 25 yaşındaki oğlu Korkut Özdemir, dün saat 05.00 sıralarında eve dönmek için otomobiline binip yola çıktı. 
     Ancak Özdemir’in kullandığı 34 K 3478 plakalı Opel marka otomobil, Etiler’i Arnavutköy’e bağlayan Beyazıt Caddesi’nde kontrolden çıktı. Kaygan yolda hız kazanan araç, yol kenarındaki trafik levhasına çarparak durabildi. 
     Kafasını cama çarpan ve kolu kırılan Korkut Özdemir, kısa sürede olay yerine gelen polisler tarafından bir taksiyle Amerikan Hastanesi’ne kaldırıldı. Kazayı hafif sıyrıklarla atlatan Eda Deniz, Pelin Kaner ve Murat Ergün de ambulansla aynı hastaneye götürüldü. Üç genç tedavilerinin ardından taburcu edildi. 
     
     "Alkollü ama sarhoş değil’’ 
     İstanbul Emniyet Müdürü Hasan Özdemir, kazadan sonra ziyaretine gittiği oğlunun alkollü olduğunu, doktorların bu yönde rapor tuttuğunu belirterek şunları söyledi 
     "Alkollü olduğu belli, ancak sarhoş değildi. Kazanın kaygan zeminden mi, alkolden mi, yoksa başa bir nedenden mi kaynaklandığını şimdilik bilemiyorum. Benim oğlum diye kesinlikle farklı muamele görmeyecek. Özellikle kaza gecesi kan örneğinin alınıp Adli Tıp’a gönderilmesini ben istedim." Bir baba olarak kazaya çok üzüldüğünü anlatan Özdemir, "Hukuk karşısında babama bile tolerans göstermem" dedi. 
     Trafikten sorumlu Emniyet Müdür Yardımcısı Murat Kurt’u arayan Hasan Özdemir "Ehliyetine el konulacaksa koyun. Takip edeceğim" talimatını verdi. 
     
"Gençlik başa bela"      Oğlunun önceki gece yarısı dışarı çıkmak için kendisinden izin istediğini belirten Hasan Özdemir şunları söyledi "Arkadaşları ile dışarı çıkacağını söyledi. Dikkatli olmasını istedim. Kendisine ait otomobille gitti. Mesleği olan, üniversite mezunu bir kişi, haftada bir iki gün dışarı çıkıyor. Ne yapalım, gençlik insanın başına bela. Ancak oğlumdur, canı sağolsun. Daha kötü bir şey olmaması bir baba olarak beni sevindirdi. Oğlum alkollü otomobil kullanmanın cezasını çekecektir." 
     
Kurallar ne diyor      İlk defa alkollü araç kullanırken yakalanan sürücülerin ehliyetine üç ay süreyle el konuluyor. Alkollü trafik kazası yapmak ise ayrı olarak değerlendiriliyor. Kaza tutanağı ile sürücünün kusur durumu belirleniyor. Sürücü kusur durumuna göre ceza alıyor. 
     



 YAŞAM 



















</TEXT>
</DOC>
