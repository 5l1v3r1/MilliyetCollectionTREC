<DOC>
<DOCNO> 132297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun05.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merinos mu ne onun için geldim’ 
</HEADLINE>
<TEXT>

MERNİS kapsamında kimlik numarası için kuyruğa giren bazı vatandaşlar, numarayı ne yapacaklarını bilmedikleri gibi MERNİS’e merinos’ diyordu 
     SERHAT OĞUZ İstanbul 

     Her alanda büyük kolaylıklar sağlayacak olan Merkezi Nüfus İdare Sistemi MERNİS önceki gün resmen hayata geçince, haberleri izleyen vatandaşlar, 11 haneli kimlik numarası almak ya da nüfus cüzdanlarını değiştirmek için nüfus müdürlüklerine akın ettiler. 
     
     İYİ Mİ ETTİK Kİ ’ 
     Ancak çoğunluğu projenin ne kolaylıklar sağlayacağını bilmediği gibi MERNİS adından da bihaberdi. Cumhurbaşkanı Ahmet Necdet Sezer ve Başbakan Abdullah Gül, projeye start verince dün nüfus müdürlüklerinin önünde uzun kuyruklar oluştu. Halbuki, yaklaşık bir yıldır, vatandaşlara, kimlik numarası veriliyordu. Bağcılar Nüfus Müdürlüğü’nde kuyruktakilerin büyük çoğunluğu MERNİS’in işlevlerinden haberdar değildi ancak ceza kesilebileceği korkusuyla kimlik numaralarını almaya gelmişlerdi. Öyle ki Bağcılar Nüfus Müdürlüğü’nde erken saatte kuyruğa giren Recep Dede Recep Fazlı , "Merinos mu neyse İyi mi yaptık, kötü mü bilmiyorum" diye söyleniyordu. 
     
     PERSONEL YETMİYOR 
     Nüfus memurları, vatandaşların konuyla ilgili bilgisizliğine dikkat çekerken, nüfus cüzdanı değiştirmeye gelen Tuncay Ocak ise memurların sisteme hazır olmadığı için işlemlerin uzun sürmesinden yakınıyordu. Bakırköy Nüfus Müdürlüğü’nde de durum çok farklı değildi. İki müdürlüğün de yetkilileri, bilgisayar ve personel sıkıntısı çektiklerini söylediler. 
     
3 dakikada tamam...      Arkadaşımız Serhat Oğuz da MERNİS kapsamında kimlik numarası alıp nüfus cüzdanını değiştirmek için dün kuyruğa girdi. Önceden günler sürecek bu işlemler sadece 3 dakika içinde tamamlandı. 

</TEXT>
</DOC>
