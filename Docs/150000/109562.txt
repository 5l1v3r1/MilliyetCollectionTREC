<DOC>
<DOCNO> 109562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur16.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller mitinginde yankesici.... 
</HEADLINE>
<TEXT>

     Denizli'de, DYP Genel Başkanı Tansu Çiller'i karşılamaya gelen iki partilinin cüzdanlarını çeken yankesici yakalandı. 
     Çiller'i karşılamak için Afyon'dan Denizli'ye gelen DYP Afyon İl Yönetim Kurulu Üyesi Veli Sarıtaş ile Babadağ İlçesi'nden gelen partili Mesut Akbaş, diğer partililerle Gümüşler Beldesi'ndeki stadyumda Çiller'in gelmesini bekledikleri sırada, cüzdanları, yankesici Hayrettin Polat 37 tarafından çalındı. 
     Sarıtaş ve Akbaş'tan içinde 660 milyon para ve 200 milyon liralık çek bulunan cüzdanları alan Polat, çevredekilerin kendisini farketmesi üzerine kaçmaya başladı. 
     Vatandaşlar tarafından kısa sürede yakalanan yankesici, jandarmaya teslim edildi. 
     





</TEXT>
</DOC>
