<DOC>
<DOCNO> 112925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo15.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, ligde "Siftah" yaptı 
</HEADLINE>
<TEXT>

     Türkiye Basketbol Ligi'nde Beşiktaş'ı 71-56 yenen Efes Pilsen'de ligde ilk galibiyeti almanın sevinci yaşanıyor. 
     Efes Pilsen Kulübü Genel Menajeri Engin Özerhun, Beşiktaş'ı pota altındaki etkili oyunlarıyla yendiklerini söyledi. 
     Beşiktaş'ın kendi sahasında tehlikeli bir takım olduğunu vurgulayan Özerhun, ''Rakibimiz karşısında çok iyi oynamadık. Dış atışlarda istediğimiz yüzdeyi bulamadık. Ama pota altındaki güzel oyunumuzla galip geldik. İlk galibiyetimizi aldık. Bu nedenle mutluyuz'' diye konuştu. 
     Özerhun, Beşiktaş maçının geride kaldığını, artık 16 Ekim Çarşamba günü Avrupa Ligi'nde İtalya'nın Benetton Treviso takımıyla yapacakları karşılaşmayı düşündüklerini kaydederek, ''Bu maç bizim için daha önemli. Benetton Treviso'yu da yenerek Avrupa Ligi'nde galibiyet serisi yakalamak istiyoruz'' dedi. 
     





</TEXT>
</DOC>
