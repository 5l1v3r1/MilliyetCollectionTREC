<DOC>
<DOCNO> 145431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yazar/asik.html </URL>
<DATE> 2003/03/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eğrisi doğrusu 
</HEADLINE>
<TEXT>

     Profesör Zafer Üskül’ün sorusu yerindedir 
     - Cumhurbaşkanı Sezer ABD’nin Irak’a girişini gayri meşru ilan ederken kendi girişimizi nasıl haklı göstereceğiz 
     Eğer Kuzey Irak’a girersek işgalci konumuna düşeriz. Kürt devletinin kuruluşuna hukuken itiraz hakkımızı yitiririz. 
     AB ile ilişkiler 40 yıl geriye gider. 
     ABD Kürt devletinin kuruluşuna izin vermez. Verse de 3.5 milyonluk devletten mi korkacağız Kendi Kürtlerimiz kıpırdanırmış. Bu ülkede mutlu olurlarsa neden kıpırdansınlar 
     Sınırlarımızı ve halkımızı savunalım. Tek kaygımız bu olsun... 
     
     Akıllı füzelerden ikisi bize düştü... Patlamadıklarına göre ellerindeki en akıllı füzelerdi... 
     
     
Musul - Kerkük oyunları...      Amerika’nın Bağdat hesabı tutmadı. Washington telaşta... O yüzden Türkiye’den bir kuzey cephesi açmak için yeni girişimler içinde... 
     Profesör Baskın Oran telefonda 
     - Ketempereye geliyoruz çok dikkatli olalım, diyor... 
     - Ne gibi hocam 
     - Amerika el altından Kürtlerin Kerkük ve Musul’u alabileceği haberini yayıyor. 
     - Amacı 
     - Bizimkileri telaşlandırmak... 
     - Sonra 
     - Sonra da Kuzey Irak’a birlikte girelim önerisini getirecek. Amerika’nın kuzey cephesini açması karşılığında Türk birliklerinin Kuzey Irak’a girişine izin verilecek. 
     ABD’nin bu niyeti kimi köşe yazılarında da yer alıyor. 
     Örneğin dünkü Sabah’ta Muharrem Sarıkaya diyor ki 
     " ABD eğer Kuzey Irak’a girecekseniz ancak bizim kara gücümüzle girebilirsiniz diye hükümeti zorluyor." 
     - Peki ABD’nin Kerkük ve Musul’u Kürtlere bırakması olası mı 
     Profesör Baskın Oran’ın yanıtı 
     - Kesinlikle hayır... Amerika her hal ve karda merkezde bir devlet kuracak. Bu devlet bütün Irak’ı memnun etmek zorunda. Musul ve Kerkük petrolünün gelirini Kürtlere bırakamaz. 
     - Peki bütün taraflar Türkiye’nin Kuzey Irak’a girmesine karşı çıkarken ABD bize bu izni nasıl verecek 
     - Ağzımıza bir parmak bal çalmak babında, yani sırf kendine izin çıkartmak için 20 kilometre kadar içeri girmemize izin verebilir. Orada yine elimiz kolumuz bağlı otururuz... 
     
     Halkın soluğu, soylu aydınların direnişi, CHP’nin duruşu ve AKP’li 90 milletvekilinin katkısıyla ikinci tezkerenin TBMM’ye takılması bizim için hayati bir sonuç oldu. Dünya karşısında "onursuz" damgası yemekten kurtulduk. Cinayete ortak olmadık. Gelişmeler iyi... Bu saatten sonra "dördüncü tezkere" tuzağına düşmeyelim. Dünyaca lanetlenen bir saldırıya ortak olmayalım. 
     
     ABD basını "Türklerle ne ortaklık kaldı, ne strateji" diye yazmış. Umarız öyledir. 
Haldun Ertem 

     Kum fırtınaları Amerikalıların savaş azmini azaltırken, bomba yağmuru Iraklılarınkini artırıyor... 
Arman Salepci 

     Yargıtay, eşe "salak" demeyi boşanma nedeni saymış. Eşi "salak" dedi diye boşanma davası açan da pek akıllı sayılmaz hani... 
     
     
     







</TEXT>
</DOC>
