<DOC>
<DOCNO> 145852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/siyaset/asiy.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Kürt cephesi 
</HEADLINE>
<TEXT>

K.Irak'ta korkulan oldu. ABD, KDP ve KYB peşmergelerini, Saddam da kendisine bağlı Kürt aşiretlerini silahlandırıyor. Cumhuriyet Muhafızları da sınırda bekliyor 
     NAMIK DURUKAN 

     Koalisyon güçlerinin Irak'a yönelik operasyonu ikinci haftasına girerken, ABD önceki gece düzenlediği hava indirme operasyonuyla kuzey cephesini de devreye soktu. Türkiye'nin kontrolü dışında kalan gelişmeler çerçevesinde ABD peşmergelere dağıtılmak üzere mühimmat da naklederken Saddam Hüseyin de bölgeye kaydırdığı Cumhuriyet Muhafızları'nın yanı sıra bir bölümü kendisine bağlı Kürtlerden oluşan 5 aşireti silahlandırdı. 
     Türkiye'nin ABD askerlerinin karadan geçişine izin vermemesi nedeniyle K. Irak'a harek tını sadece hava bombardımanıyla sınırlandırmak zorunda kalan müttefikler, muhalif güçlerden gelen baskıya daha fazla dayanamayarak, kısıtlı Amerikan özel birliği bulunan bölgeye asker de sokmak zorunda kaldı. 
     Kuzeydeki indirme operasyonu, önceki gece İtalya'nın Vicenza kentinden C - 17 Globemaster tipi uçakların kalkmasıyla başladı. Şafak sökmeden önce K. Irak'taki Kürt bölgesine inen 173. Hava İndirme Birliği'nden bin kadar asker, günün ilk ışıklarıyla birlikte Başur yakınlarındaki Harir Havaalanı'nı ele geçirdi. Theodore Roosevelt uçak gemisinden kalkan 20 kadar savaş uçağı da Irak mevzilerine bomba ve füze yağdırarak indirme operasyonuna destek verdi. 
     
     40 kadar uçak indi 
     Pentagon, bölgeye ilk defa önemli büyüklükte bir askeri gücün konuşlandığını doğrularken bir yetkili, "Bu kuzey cephesinin başlangıcı" dedi. Amerikan ordusu, K. Irak'a yoğun biçimde silah, mühimmat ve malzeme de yığmaya başladı. Fransız AFP ajansına konuşan bazı görgü tanıkları, Süleymaniye ve Çemkemal kentleri arasındaki Bakraco bölgesinde bulunan bir piste 40 kadar uçağın indiğini gördüklerini söylediler. Bir başka görgü tanığı da, 3 saat süresince uçak sesleri duyduğunu belirtti. 
     
     Tarık füzeleri atıldı 
     Irak ordusu, Süleymaniye bölgesine paraşütle inen Amerikan güçlerine 44 Tarık, 7 de Raad tipi füze attıklarını belirtirken, koalisyon güçleri kayıp verilmediğini savundu. Amerikalı askerler havaalanı etrafında kontrol noktaları oluştururken, alana inen iki helikopter personel ve teçhizat getirdi. Peşmergelerin bu teçhizatı hızla kamyonlara yüklediği görüldü. 
     
Tezkere pazarlığında ana konuydu      Yabancı silahlı kuvvetlerin Türkiye'den geçmesini de kapsayan tezkere için yapılan pazarlıklarda, K. Irak Kürtleri'nin nasıl silahlandırılacağı temel pazarlık konularından birisi oldu. Tezkere reddedilmeden önce noktalanan pazarlıklarda, KDP ve peşmergelere sadece hafif silah dağıtılması üzerinde anlaşılmıştı. 
     
     Bozulmayacak cephe 
     İmzalanamayan anlaşma uyarınca silahların dağıtımı ve toplanması Türk askerinin gözetiminde yapılacak, Musul ve Kerkük'e peşmerge sokulmayacak, bu bölgede kontrolü ABD birlikleri sağlayacaktı. Bölgeye indirilen bin kadar asker indirilmesi bir kara harekatı için h l yetersiz. Bin kişilik öncü kuvvetin ilk hedefinin daha fazla yığınak için bölgeyi güvenli hale getirmek olduğu belirtiliyor. ABD askerleri ayrıca, Irak'ın komşularının bölgeye müdahalesini önlemeyi ve olası bir kriz durumunda insani yardım faaliyetlerini yürütmeyi de planlıyor. İngiliz savunma kaynakları, "Bölgedeki ilk öncelik, Kürt hatlarına kadar gelmek, onlarla birleşmek ve bozulmayacak bir cephe oluşturmak" diyorlar. İtalya Başbakanlığı'ndan yapılan açıklamada ise "ABD bize, 173. Hava İndirme Tugayı'nın Irak hedeflerine doğrudan saldırıda bulunmayacağını bildirdi" denildi. 
     
Ayaklanmaya hazırlar...      Saddam'a karşı daha etkili savaşmak için hazırlık yapacaklarını söyleyen Iraklı muhalif grupların oluşturduğu Başkanlık Konseyi'nin Selahaddin'de iki gün süren toplantısı yayımlanan bildiriyle sona erdi. Bildiride, Irak'a h kim olan rejim ve beraberindeki silahlı kuvvetlere karşı Irak halkının ayaklanmaya hazır olduğu öne sürüldü. Dünya halklarından Irak rejiminin devrilmesinden sonra, çoğulcu ve demokratik hükümeti, Irak'ın toprak bütünlüğü ve ülke halkının egemenliği dikkate alınarak tanımaları istendi. 
     


SİYASET 



















</TEXT>
</DOC>
