<DOC>
<DOCNO> 132128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yasam/yas02.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak yiyen kadın hakkını aramıyor 
</HEADLINE>
<TEXT>

Başbakanlık Aile Araştırma Kurumu’nun verilerine göre, kadınların yüzde 61’i şiddete maruz kalsa bile, dayakçı kocadan korunmak için konulan yasadan yararlanmıyor... 
     ÜMRAN AVCI İstanbul 

     AİLE içi şiddeti önlemek amacıyla beş yıldır yürürlükte olan 4320 sayılı Ailenin Korunmasına Dair Kanun, aradan geçen süreye rağmen yeterince bilinmiyor. 1999’a kadar İstanbul’da 256 dava açıldı. Bu rakam, Türkiye genelinde ise bin 727’ye ulaştı. 1999, 2000 ve 2001 olmak üzere üç yılda Türkiye genelinde açılan dava sayısı ise 7 bin 613. 
     
     6 aya kadar hapis cezası... 
     17 Ocak 1998’de yürürlüğe giren yasaya göre, şiddete uğrayan birey, sulh hukuk h kimliği veya savcılığa şik yette bulunuyor. Dava açılıyor ve mahkeme davalıya "evden uzaklaştırma", "silahla yaklaşmama", "alkol kullanmama", "telefonla görüşmeme", "nafaka ödeme" gibi tedbir kararlarından birini uyguluyor. Davalı karara uymazsa 6 aya kadar hapis cezası verebiliyor. 
     
     Acilen karara bağlanmalı 
     İSTANBUL Barosu Kadın Hakları Uygulama Merkezi’nden avukat Nurdan Düvenci’ye göre yasanın tanıtımı yapılamıyor. Düvenci, şöyle diyor "Öncelikle h kim duruşma günü veriyor. Oysa bu davalar tedbir için açılır ve acilen karara bağlanmalı. Duruşma gününe kadar şiddetin artma olasılığı artıyor. Bu davalarda harç alınmaz ama harç isteyen mahkemeler var." 
     
     Okumuş erkek daha dayakçı 
     İstanbul Adliyesi’ne yapılan başvurular üzerinde yapılan araştırmanın sonuçları şöyle 

</TEXT>
</DOC>
