<DOC>
<DOCNO> 144485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun08.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, petrol kuyularının yakıldığını yalanladı... 
</HEADLINE>
<TEXT>

     Irak, petrol kuyularının yandığını yalanladı ve kuyuların değil petrol dolu hendeklerin yandığını bildirdi. 
     Irak televizyonu, yetkili kaynaklarca dağıtılan bir açıklamayı aktaran haberinde, ''Irak liderliği ve hükümet organları, bu varlığı petrolü korumak, geliştirmek ve kapasitesini artırmak peşindedir, yakmak değil'' denildi. 
     Açıklamada, kesin hedeflere yönelen pilotların isabetini etkilemeyecek engeller oluşturmak amacıyla petrol dolu hendeklerin ateşe verildiği kaydedildi. 
     İngiltere Savunma Bakanı Geoff Hoon, Irak'ın güneyinde 30 kadar petrol kuyusunun, İngiltere Genelkurmay Başkanı Amiral Sir Michael Boyce ise 30 değil 7 petrol kuyusunun Irak güçlerince ateşe verildiğini art arda açıklamışlardı. 
     





</TEXT>
</DOC>
