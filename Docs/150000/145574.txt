<DOC>
<DOCNO> 145574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur12.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız yaşayan kadın 20'ye yakın yerinden bıçaklanıp öldürüldü 
</HEADLINE>
<TEXT>

     Muğla Bodrum'da yalnız yaşadığı evde 25 bıçak darbesiyle öldürülen İngilizce yeminli tercüman ve rehber Piren Çinkılıç'ın 29 cinayetten kısa süre önce katiliyle yemek yiyip içki içerek eğlendiği ortaya çıktı. Genç kadının katil zanlısı arayan polis, Çinkılıç'ın şu anda yurtdışında bulunan İngiliz sevgilisinin Bodrum'a dönmesini bekliyor. 
     Bodrum'a 6 yıl önce yerleşen İzmirli Çinkılıç'tan haber alamayan arkadaşları polise haber verdi. Önceki gün Türkkuyusu Mahallesi Gökçeler Sokak'taki 19 numaralı eve giren polis, Çinkılıç'ı banyonun önünde kan içinde buldu. Çinkılıç'ın olay gecesi evde bulunan bir kişiyle yemek yediği, içki ve sigara içtiği, daha sonra yaşanan boğuşma sırasında tabak ve içki kadehlerinin kırıldığı, koltukların devrildiği tespit edildi. 
     Katilin, Çinkılıç'ı salonda bıçaklamaya çalıştığı, genç kadının banyoya sığınmaya çalışan darbelerden kurtulamadığı anlaşıldı. Çinkılıç'ın 25 yerinden bıçaklandığı, boğazının ve vücudunun çeşitli yerlerinin paramparça edildiği belirlendi. Çinkılıç'ın cenazesi İzmir Adli Tıp Kurumu'na gönderildi. 
     Polis, evde yaptığı incelemede birçok mektup buldu. Yalnız yaşayan ve bir ay önce İngiltere'den arkadaşlarının yanından döndüğü belirtilen Çinkılıç'ın emekli İngiliz polis Geoff Myburry 56 ile birlikte olduğu kaydedildi. 
     Polis, Yıldız Yatçılık Limited Şirketi'nde teknik müdür olarak çalışan ve İspanya'dan Bodrum'a tekne getirmek üzere yolda olan Myburry'nin ifadesine başvuracak. 
     Bir süre önce Bodrum Açıkdeniz Yelken Kulübü'nün genel sekreterliğini de yapan Çinkılıç'ın rehberlik için yurtdışına gittiğinde evini Aydın ve dövmeci Tuncer adlı kişilere kiraya verdiği ve dört 4 aydır parasını alamadığı belirlendi. Polis bu kişileri arıyor. 
     
</TEXT>
</DOC>
