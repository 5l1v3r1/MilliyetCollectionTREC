<DOC>
<DOCNO> 133692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo17.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Ankaragücü 0 İlk yarı sonucu 
</HEADLINE>
<TEXT>

     Birinci Süper Futbol Ligi erteleme maçında, Denizlispor, Ankaragücü karşısında ilk yarıyı 1-0 önde tamamladı. 
     10. dakikada Denizlispor'un soldan gelişen atağında, Hietanen'in cezaalanı içine gönderdiği topu Kratochvil arka direğe aşırdı. Ali Tandoğan'ın yerden sert şutunda top kaleci Zafer'in kucağında kaldı. 
     31. dakikada Denizlispor öne geçti. Yine soldan gelişen atakta, Servet'in, kale alanı içine gönderdiği topu iyi takip eden Ersen Martin, düzgün bir kafa vuruşuyla meşin yuvarlağı ağlara yolladı 1-0. 
     43. dakikadaki Denizlispor atağında, İlyas, Ersen Martin'den aldığı topla, ceza alanı içine girdi. Şık hareketlerle önce Gökmen'i ardından da Carabas'ı geçen İlyas'ın şutunda top yan ağlarda kaldı. 
     45. dakikada Ankaragücü, ender geliştirdiği ataklardan birinde gole çok yaklaştı. Ceza alanının solunda topla buluşan Hakan Keleş, kaleci ile karşı karşıya kaldı. Hakan Keleş, uygun pozisyonda olmasına karşın istediği vuruşu yapamayınca, top Hainen'in kucağında kaldı. 
     İlk yarı Denizlispor'un 1-0 üstünlüğü ile kapandı. 
     





</TEXT>
</DOC>
