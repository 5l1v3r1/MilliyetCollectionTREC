<DOC>
<DOCNO> 113555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko06.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimden önce işçi çıkarma olmayacak’ 
</HEADLINE>
<TEXT>

     Devlet Bakanı Tunca Toskay, 3 Kasım’dan önce kamuda işçi çıkartılmayacağını belirtti. 
     Bu konudaki bir soruyu yanıtlayan Toskay, pratik ve makul olmak gerektiğini belirterek, atıl istihdam sorunun 3 Kasım’dan önce çözülmesinin mümkün olmadığını söyledi. Seçim ortamında "serbest atışın" başladığını da ifade eden Toskay, "Meydanlarda havadaki kuş ile denizdeki balık bile vaat ediliyor" dedi. 
     
     Tedbir gelmedi 
     Toskay, IMF ile dördüncü gözden geçirmenin ne zaman tamamlanacağına ilişkin soruya ise "Dördüncü gözden geçirmeyle ilgili bütün doküman, ekonomi ve maliye bürokrasisinin önüne geldiği zaman, bunun üzerinde çalışılacak" yanıtını verdi. 
     Toskay, kamu maliyesi konusunda ise Maliye ve Hazine ile konuşulup, hükümete getirilip, müşterek bir karar haline getirilmiş bir tedbirin bulunmadığını kaydetti. 
     



 EKONOMİ 























</TEXT>
</DOC>
