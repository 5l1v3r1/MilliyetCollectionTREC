<DOC>
<DOCNO> 109292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun11.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz hükümetinin Irak dosyası tamamlandı... 
</HEADLINE>
<TEXT>

     İngiltere, Irak'ın kimyasal ve biyolojik silahları kullanmak için askeri planları bulunduğunu öne sürdü. 
     İngiltere Başbakanı Tony Blair'in, parlamentoda Irak'la ilgili kanıtları sunmadan önce basına açıklanan Irak dosyasında, Irak lideri Saddam Hüseyin'in kimyasal ve biyolojik silahları doğrudan kontrol ettiği ve Afrika'dan önemli miktarda uranyum elde etmeye çalıştığı belirtildi. 
     Blair'in Irak dosyasında, Irak'ın biyolojik ve kimyasal silah geliştirmeye devam ettiği, nükleer silah geliştirmeye çalıştığı ve balistik füzelerin menzilini artırdığı kaydedildi. 
     Raporda, silahların bir kısmının, Irak komutanlarının emriyle 45 dakika içinde kullanılabileceği belirtildi. 
     Irak dosyası, parlamentonun olası Irak operasyonunun tartışacağı özel oturumu öncesinde yayımlandı. 
     Raporda, Irak'ın geliştirdiği silahların İsrail ile birlikte Ortadoğu'nun tamamını ve Yunanistan ile Türkiye'yi hedef alabildiğini gösteren bir harita da yer aldı. 
     İstihbarat yargılarına dayanan raporda, Irak'a yönelik yaptırımların kaldırılması durumunda Saddam Hüseyin'in 12 ay ile 2 yıl içinde nükleer silah geliştirebileceği de ileri sürüldü. 
     





</TEXT>
</DOC>
