<DOC>
<DOCNO> 135781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur10.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullu kuma dizide oynayacak... 
</HEADLINE>
<TEXT>

     Şanlıurfa'nın Siverek İlçesi'ne bağlı Karacadağ Köyü'ne kuma olarak giden İstanbullu Gülten Esen ile nikahsız yaşadığı Cemil İstekli, kendi hayatlarını anlatan bir dizide oynayacaklar. 
     İstanbul'da bir şirkette bilgisayar operatörü olarak çalışırken, iş merkezinde bekçilik yapan Cemil İstekli'ye aşık olup, ardından Karacadağ Köyü'ne yerleşen Gülten Esen ile nikahsız yaşadığı İstekli'nin hayatı dizi film oluyor. 
     Gülten Esen, İstanbul'da tanıştığı 5 çocuklu Cemil İstekli ile geçen yıl ekim ayında köyde yapılan bir düğünle evlendiğini hatırlattı. 
     Köye kuma geldikten sonra bütün hayatının değiştiğini, bir televizyon kanalından dizi çekimi için teklif aldıklarını anlatan Esen, dizide kendi hayatlarını oynayacaklarını söyledi. 
     Kurban Bayramı'ndan sonra senaryoyu okuyacaklarını ifade eden Esen, ''Kanal 7'den bize teklif geldi. Ben ve Cemil İstekli dizide oynamak istiyoruz. Bütün yaşadıklarımızın dizide yer almasını istiyoruz. Dizinin çekimleri İstanbul ve Siverek'in Karacadağ Köyü'nde yapılacak'' dedi. 
     





</TEXT>
</DOC>
