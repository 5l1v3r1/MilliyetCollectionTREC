<DOC>
<DOCNO> 117521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yasam/yas01.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
12 ÖLÜ 
</HEADLINE>
<TEXT>
CEHENNEM EKSPRESİ 
Paris’ten Münih’e giden bir gece ekspresinin yataklı vagonunda çıkan yangın, yolcuları uykularında yakaladı 
     DIŞ HABERLER SERVİSİ 

     Paris - Münih seferi yapan yataklı gece ekspresi henüz Fransa sınırları içinde yol alırken çıkan yangın, 12 kişinin canını aldı, 10 kişi de yaralandı. Fransa’nın Nancy kentinden kalktıktan kısa süre sonra lokomotif arkasındaki ilk yataklı vagonda, elektrik donanımındaki bir kısa devre sonucu çıktığı sanılan yangında ölenlerin beşinin Amerikalı, üçünün Alman, ikisinin Rus, diğer iki kişinin de Macar ve Yunanlı olduğu açıklandı. İlk iki vagonda bulunan ve beşi kadın, altısı erkek, biri çocuk olan toplam 12 yolcu dumandan boğuldu. Trende 150 kadar yolcu olduğu belirtildi. Bazı kaynaklar, sigara izmaritinin yangına neden oldugunu belirtti. 
     
     Kurtulanlara psikolojik tedavi 
     Fransız polisinin olayla ilgili soruşturma başlattığı, tedaviye alınanlara şoku atlatabilmeleri için psikolojik tedavi de uygulandığı bildirildi. 
     1964 yılında Almanya’da imal edilen trenin, son olarak 1999 ve 2001 yıllarında revizyondan geçirildiği bildirildi. Alman Tren İşletmesi, trenin sürekli kontrolden geçtiğini belirtti ve yangının nedeninin belirlenmesi için olay yerine teknik ekip gönderdiğini açıkladı. 
     



 YAŞAM 
























</TEXT>
</DOC>
