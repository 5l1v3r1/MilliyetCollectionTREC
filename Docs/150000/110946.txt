<DOC>
<DOCNO> 110946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sondun05.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz çocuklar, interneti kitaplardan iyi biliyor... 
</HEADLINE>
<TEXT>

     İngiltere'de yapılan bir araştırmanın sonuçları, çocukların internet dünyasına kitaplardan daha hakim olduğu ve bu konuda daha derin bilgiye sahip bulunduklarını ortaya koydu. 
     Araştırmada, çocukların yüzde 60'ı, internette sitelerin ana sayfası anlamındaki ''homepage''i doğru açıklarken, kitaplarda ''önsöz''ün anlamını bilenlerin oranı ancak yüzde 9'da kaldı. 
     Çocukların yüzde 38'i İngilizce'de ''ciltli kitap'' anlamına gelen ''hardback'' teriminin anlamını bilirken, yüzde 57'si ise bilgisayarda bir parça olan ''hard disk''in ne olduğunu güçlük çekmeden anlatabildi. 
     İngiltere'de yaşları 7 ila 16 arasında değişen 1000 çocuk üzerinde, NOP kamuoyu kurumu tarafından yapılan araştırmada, çocukların yüzde 25'inden azının davetiyeler üzerindeki ''LCV''nin lütfen cevap veriniz anlamını bildiği ortaya çıktı. Buna kaşılık çocukların yüzde 70'i ''www''nin world-wide web-küresel ağ olduğunu bildi. 
     Araştırmacılar, çocukların yüzde 75'inin ödevlerini yaparkan internetten yardım aldıklarını, yarısından fazlasının da internetten aldıkları bilgiler sayesinde okuldaki başarılarını ilerlettiklerini bildirdiğine dikkat çekti. Çocukların yüzde 69'u internetin ödevlerini çok kolaylaştırdığını belirtti. 
     Çocukların internete düşkünlüğünün bölge kütüphanelerine ilgiyi azalttığına işaret eden araştırmacılar, çocukların yüzde 25'inin kütüphaneye değil, ilk önce internete başvurduklarını kaydetti. 
     Araştırmacılar, çocukların çoğunun internetle ilgili bilgilerini büyüklerine aktardıklarını ve onlara internet kullanımı konusunda yardımcı olduğunu bildirdi. Araştırmacılar, çocukların internet bilgisinden yararlanan öğretmenlerin oranının da yüzde 20 olduğunu belirtti. 
     





</TEXT>
</DOC>
