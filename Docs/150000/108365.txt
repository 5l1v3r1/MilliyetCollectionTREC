<DOC>
<DOCNO> 108365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/ekonomi/eko03.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Asrın projesi temellendi 
</HEADLINE>
<TEXT>

Doğu - Batı enerji köprüsünü kuran, 3 milyar dolara mal olacak Bakü-Tiflis-Ceyhan boru hattının temelini Türkiye, Azerbaycan ve Gürcistan cumhurbaşkanları attı 
     UTKU ÇAKIRÖZER Bakü 

     Hazar havzası petrol ve doğalgaz kaynaklarının Türkiye üzerinden uluslararası pazarlara açacak olan Bakü - Tiflis - Ceyhan Petrol Boru Hattı’nın BTC temeli atıldı. 
     Cumhurbaşkanı Ahmet Necdet Sezer, Bakü’nün 40 kilometre uzağında, hattın başlangıç noktasını oluşturan Sengeçal’deki temel atma törenine Azerbaycan Cumhurbaşkanı Haydar Aliyev ve Gürcistan Cumhurbaşkanı Eduard Şevardnadze ile el ele geldi. Törene, ABD Enerji Bakanı Spencer Abraham, İngiliz, ABD, Norveç, İtalyan, Fransa ve Japonya’dan gelen petrol şirketleri yetkilileri katıldı. Sezer, konuşmasında projeye emek veren eski cumhurbaşkanları Turgut Özal ve Süleyman Demirel’e teşekkür etti. 
     
     Kazakistan’a da davet 
     BTC Projesi’nin, Kazakistan ayağının eklenmesiyle Aktau - Bakü - Tiflis - Ceyhan boru hattı olarak adlandırılacağını belirten Sezer, doğalgaz boru hattının da BTC’ye koşut olarak yapımına yönelik çalışmaların başarıyla sonuçlandırılacağına inandığını kaydetti. Aliyev de BTC’nin Kafkasya bölgesinde barış ve istikrarın yerleşmesi ve gelişmesinin güvencesi olacağını vurguladı. 
     ABD Başkanı George W. Bush da mesajında "Bgüne kadar bölge ülkelerinin yanında olduk ve olmaya devam edeceğiz" dedi. 
     Türkiye hattan 1 - 16 yıllar arasında, yılda 200 ile 250 milyon dolar transit - geçiş ücreti alacak. Bu ücret 16 - 40 yılda 350 - 400 milyon dolar olacak. Ayrıca, 2005 yılında sona erecek projeyle, Ceyhan limanında başlayacak tanker trafiğinden de önemli bir navlun geliri elde edilecek. 
     
     Hazar’ın vanası Türkiye’de açılacak 

</TEXT>
</DOC>
