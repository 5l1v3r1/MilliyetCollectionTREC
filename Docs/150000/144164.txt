<DOC>
<DOCNO> 144164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun12.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Son karar "Konuşan Saddam gerçekti.." 
</HEADLINE>
<TEXT>

     Amerikan istihbaratı yetkilileri, Irak'a ABD bombardımanının başlamasından sonra televizyondan konuşan kişinin gerçekten Irak lideri Saddam Hüseyin olduğunu bildirdi. 
     İstihbarat yetkilileri, görüntülerin Saddam'a ait olduğu hemen hemen kesin olmasına rağmen, konuşmanın ne zaman yapıldığının açık olmadığını belirtti. 
     Bazı bilgilerin, Saddam'ın, konuşmasını, savaş sırasında yayınlanmak üzere önceden kaydettiğine işaret ettiği ifade edildi. 
     Yetkililer, konuşmada Saddam'ın, özellikle kendisine yönelik saldırıyla, konuşmanın bombardımandan sonra olduğunu teyit edecek diğer olaylara değinmediğine dikkat çekti. 
     İstihbarat yetkilileri, sesin, mimiklerin ve vurguların, konuşan kişinin Saddam olduğuna inanmalarını sağladığını söyledi. 
     Saddam Hüseyin, dünkü ilk bombardımandan sonra, askeri üniformasıyla televizyona çıkarak, Irak halkına seslenmişti. 
     





</TEXT>
</DOC>
