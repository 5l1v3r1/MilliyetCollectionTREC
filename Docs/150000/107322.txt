<DOC>
<DOCNO> 107322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy06.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaylığı sicil belirlemez 
</HEADLINE>
<TEXT>

YSK’nin, Erbakan ve Erdoğan hakkındaki asıl kararını, kesin aday listesinde vereceği öğrenildi 
     GÖKÇER TAHİNCİOĞLU Ankara 

     Yüksek Seçim Kurulu YSK Başkanı Tufan Algan, adli sicil belgelerinin tek başına adaylık için yeterli olmadığını belirtti. Bu açıklama, temiz adli sicil belgeleriyle YSK’ye adaylık başvurusu yapan Necmettin Erbakan ve Recep Tayyip Erdoğan’ı üzerken, YSK’nin, bu 2 isme "geçici aday listeleri"nde yer verme eğiliminde olduğu, ancak asıl kararını kesin aday listesi için yapacağı incelemede vereceği öğrenildi. Algan, pazartesi veya salı günü kararlarını açıklayacaklarını kaydederek, "Adli sicil belgeleri tek başına yeterli değil. Bunu kanuni imk nlar ve kanuni yasaklarla birlikte değerlendireceğiz" dedi. YSK’nin ilk incelemesinde adli sicil belgesi ve diğer evraka bakarak sadece aday olamayacakları "şüphe götürmez" durumdakileri elediğini belirten kaynaklar, "Erdoğan ve Erbakan için asıl inceleme, muhtemelen 19 Eylül’den sonra yapılır" dediler. Seçim takvimine göre, YSK’nin 16 Eylül’de geçici aday listelerini yayımlaması gerekiyor. YSK, incelemelerine göre bu listelerdeki isimlerin adaylık durumlarını değerlendirerek, 26 Eylül’de kesin aday listelerini açıklayacak. YSK’nin yapacağı incelemede en önemli noktayı, Adli Sicil Yasası’nın 9. maddesi oluşturuyor. Buna göre, adli sicil kaydı temiz olsa bile, Anayasa’nın 76. maddesinde sayılan suçlardan mahk m olanların bilgileri, Adli Sicil Genel Müdürlüğü’nde, seçimlerde kullanılmak üzere muhafaza ediliyor. 
     Bu arada, Konya İl Seçim Kurulu, Adli Sicil Genel Müdürlüğü’ne başvurarak, Erbakan’ın adli sicil bilgilerini istedi. 
     



 SİYASET 





















</TEXT>
</DOC>
