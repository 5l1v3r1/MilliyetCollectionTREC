<DOC>
<DOCNO> 130685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/ydemirkol.html </URL>
<DATE> 2003/01/14/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Bir ayda olup biten 
</HEADLINE>
<TEXT>

     Ortega nihayet geldi. Arkasından çok konuşuldu. Bin türlü hikaye ortaya çıktı. İstanbul’a adım attıktan 6-7 saat sonra elimize aldığımız gazetelerde bile, "Savaş çıkarsa ülkesine dönebileceği" haberleri yer alıyordu. Bu kadar gazetecinin, bu kadar işkembeden attığına inanmıyorsunuz herhalde. İşi gücü bırakmış, yüzyüze baktıkları adamları kızdırmak için bu kadar yalan söylüyor olamazlar... Bunların bir kısmı doğru olmalı. Ki öyle... 
     Biz hikayedeki elle tutulur gerçeklere bakalım sadece. Ortega’nın gidişi ve gelişiyle neler değişti bunlara... Arjantinli ülkesine gittiğinde ekipte bulunan 3 isim bugün yok. Başta ekibin başı... İki kez kavga ettiği, hatta rivayete göre "O varsa ben yokum" dediği Werner Lorant o ülkesine gitmeden 2-3 önce gitmişti. Onca "Arkasındayız, Biz oldukça görevde kalacaktır" açıklamalarına rağmen takımdan ayrılmak zorunda kaldı. "Parasını almak için istifa etmiyor. Kovulmayı bekliyor" denmesine rağmen kovulmasına dakikalar kala istifa etti. 
     Sonra takımın ikinci kaptanı. 10 numaranın sahibi. Tribünlerin sevgilisi Haim Revivo kalktı yerinden ve uzaklaştı. Şimdi, neredeyse Fenerbahçe ile bütünleşmiş bir isimken Galatasaray’a gitmek için elinden gelen her şeyi yapıyor. Celta’dan alması muhtemel paranın neredeyse yarısına Sarı - Kırmızılılar’a imza atmak için çabalıyor. Fenerbahçe’den birikmiş alacağı milyon doları bırakarak gidiyor. Hem de Fenerbahçe - Galatasaray rekabetinin ne kadar sert olduğunu Galatasaray’a gitmesi durumunda Figo’dan beter olacağını bile bile. Yeterince uzun zamandır Türkiye’de, yeterince derbi oynadı. Nasıl oluyor da bunu göze alıyor Son olarak da Rap Rap Rapajç gidiyor. Hem de büyük parayı elinin tersiyle iterek... Paki ne oluyor be kardeşim 
     Bir komplo teorisi kurmaya çalışmıyorum. Sadece olup biteni hatırlatıyorum. Ama ne yalan söyleyeyim, uzun süre İspanya’da yaşamış bir arkadaşımın Ortega Fenerbahçe’ye transfer olduğunda söyledikleri de aklımdan bir an olsun çıkmıyor "Çok yakında ya kaptanı gönderir, ya da teknik direktörü" demişti Ariel geldiğinde. Bakalım daha neler göreceğiz... 
     
     



 SPOR 























</TEXT>
</DOC>
