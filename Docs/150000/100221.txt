<DOC>
<DOCNO> 100221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siy03.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE’Yİ NE YAPACAKLARINI ŞAŞIRDILAR 
</HEADLINE>
<TEXT>
AB artık mutsuz 
Demokratik reformlar AB’yi mutlu etmekten ziyade köşeye sıkıştırdı. Brüksel, Almanya seçimlerinde iktidara gelecek "Türkiye karşıtı muhafazak rlar"ı bekliyor 
     Türkiye’nin demokratik reformları büyük bir süratle gerçekleştirmesi, AB yetkili organlarını da şoka soktu. Avrupa Komisyonu, Avrupa Parlamentosu ve AB Dönem Başkanlığı, AB uyum yasalarının geçen hafta TBMM’den hızla çıkması üzerine ne yapacağını şaşırdı. 
     Yapılan değerlendirmelerde "Türkiye’nin reform atağının AB’yi mutlu etmekten ziyade köşeye sıkıştırdığı" görüşü dile getirildi. Bir Belçikalı üst düzey diplomat, "Türkler artık Kopenhag zirvesinde tam üyelik müzakerelerinin başlatılmasına yeşil ışık bekliyor. Oysa bu konuda, önümüzdeki 4 ay içinde, 15 AB üyesi arasında uzlaşma sağlanması imk nsız gözüküyor" dedi. 
     Kopenhag’da Türkiye’nin beklentilerine olumlu yanıt verilememesi olasılığına değinilirken, Almanya’da gelecek ay yapılacak seçimlerin "Türkiye karşıtı muhafazak rları" iktidara getirmesinin çok şeyi değiştirebileceği üzerinde de duruldu. Ayrıca Yunanistan’ın, Türkiye - AB ilişkilerindeki tavrının "fazla değişmediği"nin altı çizildi. 
     Kaynaklar, 15 Ekim’de açıklanması beklenen yıllık değerlendirme raporunda, Türkiye’de atılan olumlu adımların "elbette yansıtılacağını", "Bu reformların, böylesine süratle Meclis’ten geçebileceğinin hiç tahmin edilmediğini, AB’de küçük bir şok yaşandığını, şimdi Brüksel’de kara kara düşünenlerin çoğaldığını, çünkü adım atma sırasının AB’de olduğunun gözüktüğünü" anlattı. 
     
     Kıbrıs endişelendiriyor 
     AB kaynakları, "Kıbrıs sorununun masada kaldığını", bu konudaki gelişmelerin Brüksel’i endişelendirdiğini de kaydederken, sorunun, AB’nin genişleme sürecinin tümünü olumsuz etkileyecek boyutta olduğu ifade edildi. 
     Bazı uzmanlar, "Genişleme konusunda kendi bünyesinde uyum sağlayamayan AB’nin, Türkiye ve Kıbrıs konularını bahane ederek süreci erteleme planları"ndan da söz etti. 
     
     Batı’dan alkış var 
Avrupa treni için demokrasi bileti alındı...      İHSAN DÖRTKARDEŞ DHA 

     TBMM’nin seçim kararının ardından AB uyum yasaları paketine onay vermesinin Avrupa’daki yankıları dinmedi. İsviçre’nin Le Temps gazetesi, "Avrupa trenine binmek isteyen Türkiye, demokrasi biletini aldı" yorumunu yaparken, bazı gazeteler, Türkiye’ye köklü değişiklikler karşılığında AB üyeliği verilmesinin ne derece doğru olacağını sorgulamaya başladı. Avrupa’nın önde gelen gazetelerinin Türkiye’nin AB üyeliğine yönelik görüşleri şöyle 

</TEXT>
</DOC>
