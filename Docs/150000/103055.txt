<DOC>
<DOCNO> 103055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy08.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’ten Son Baskı’ 
</HEADLINE>
<TEXT>

     Fotograf YURTTAŞ TÜMER 

     CNN Türk’te seçim öncesi siyasi gelişmelerin tartışıldığı "Son Baskı", dün yayınını Milliyet’ten yaptı. Programda, yazarlarımız siyasetin nabzını tuttu. Tayfun Ertan’ın hazırladığı programa, Hasan Cemal, Taha Akyol, Derya Sazak, Can Dündar ve Ece Temelkuran katıldı. Akyol, Deniz Baykal ve Kemal Derviş görüşmelerinin olumlu sonuçlanacağını savunarak, "Derviş, bu iş olmadı, çekiliyorum demeyecek. Seçim sonrası, AKP ile CHP de koalisyon kurabilir" dedi. Cemal ise "Derviş, YTP’ye katılmayarak güvensizlik yarattı. Derviş sözünü tutmadı" diye konuştu. Sazak ise, Baykal’ın solda yakaladığı fırsatı çok iyi kullanması gerektiğini söyledi. Dündar, Baykal ve Derviş’in birbirlerine mecbur olduklarını belirtirken, Ece Temelkuran da, "Anadolu’da kimse reel politikayla ilgilenmiyor, adaya bakıyor" diye konuştu. 
     



 SİYASET 






















</TEXT>
</DOC>
