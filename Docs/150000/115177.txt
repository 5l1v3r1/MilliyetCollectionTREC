<DOC>
<DOCNO> 115177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy07.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP ve ANAP kavgayı bıraktı 
</HEADLINE>
<TEXT>

Partilerin hedefi AKP 
     ELİF KORAP İstanbul 

     Siyasal iletişim uzmanı Necati Özkan, siyasi partilerin seçim kampanyalarını değerlendirdi. Bir süre önce "Seçim Kazandıran Kampanyalar" adlı kitabı yayımlanan Özkan, partilerin kampanyalarında çoğunlukla AKP’ye yüklendiklerini belirtti. Buna göre her seçimde birbirine yüklenen DYP ve ANAP da ilk kez bundan vazgeçti. 
     Özkan, partilerin stratejilerini şöyle yorumladı 
     
     ANAP Kentlileri hedef seçiyor 
     - İlanlarında siyah ampulle AKP’yi hedef alıyor. Pek başarılı değil. Bununla AKP’nin irticai bir parti olduğu mesajını veriyor. İnsanlar bunu bilerek yaklaşıyorlar. Ona verilen oylar tepki oyları. Buna yönelik bir strateji olmalıydı. 
     
     AKP 99 seçimlerinde DYP’nin kampanyasını yürüten ajansla çalışıyor. O dönem DYP için hazırlanan afişlerin neredeyse aynısı kullanılıyor. 
     - Mesajları çok birbirine girmiş ve ilk anda algılanmıyor. Bilboard için yanlış seçim. 
     
     CHP Seçime 3 hafta kala kampanyaya başladı. Bir hafta önce ajansını değiştirdi. 
     - Afişlerinde kabak, incir gibi fotoğraflar kullandı. Yeşil renkle AKP’yi hedef aldı. Mesajı güçlü değil. 
     
     DYP Negatif kampanya yerine kendini anlatan bir strateji seçti. ANAP’a yüklenmedi. 
     - Liderinin ekonomi profesörü olması ön plana çıkarıldı. Seçmen ekonomist olarak seçtiğinde hayal kırıklığı yaşamıştı. 
     
     GENÇ PARTİ Hedef kitlesi az eğitimli, düşük gelir düzeyindeki öfkeli kitle. 
     - Abartılı 4 - 5 ana mesajı var, insanları buna inandırıyor. 
     - 91’de Demirel’in uyguladığı kampanyaya benziyor. Demirel de aşırı vaatte bulunmuştu. 
     



 SİYASET 






















</TEXT>
</DOC>
