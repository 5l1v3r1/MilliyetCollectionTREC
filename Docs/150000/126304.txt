<DOC>
<DOCNO> 126304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/spor/spo08.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanssız Hakan 
</HEADLINE>
<TEXT>

Blackburn idmanında ayağı kırıldı, iki ay yok 
     HAKAN Şükür’e, Blackburn Rovers uğurlu gelmedi. İki hafta önce imza attığı takımıyla dün Manchester United önünde ilk maçına çıkmaya hazırlanan Hakan’ın, son antrenmanda ayağı kırıldı. Buzlu zemindeki antrenman maçının bitimine 10 dakika kala McEveley’in darbesiyle yere yığılan milli golcümüze önce "bağda esneme" teşhisi konuldu. Ancak ertesi gün Hakan’ın dizi şişince çekilen röntgende, dizi ile kaval kemiğini bağlayan kemiğin kırıldığı anlaşıldı. 
     BLACBURNLU futbolcunun, sahalardan en az iki ay uzak kalacağı açıklandı. Teknik Direktör Graeme Souness, hem Hakan, hem de takımın kabus yaşadığını belirterek, "Bu büyük talihsizlik, çok üzgünüm. Takıma girebilmek için canla başla çalışıyordu. Formunu yakalamak üzereydi. Manchester maçının ikinci yarısında onu oynatacaktım, ama olmadı. Yine de daha da kötüsü olabilirdi. Sekiz ay yerine sadece iki ayda iyileşecek olması tesellimiz" diye konuştu. 
     



 SPOR 
































</TEXT>
</DOC>
