<DOC>
<DOCNO> 126956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yasam/yas05.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben seri değil kiralık katilim’ 
</HEADLINE>
<TEXT>

Beş cinayet, dört gasp ve bir tecavüz zanlısı Durmuş Anuçin, iki kişiyi bir şebeke, iki kişiyi de öfkeli bir koca’ için öldürdüğünü iddia etti 
     ELVAN EZBER, DİNÇER ŞEREF İstanbul 

     Kartal, Ümraniye ve Maltepe’de beş cinayet, dört gasp ve bir tecavüzün faili olduğu gerekçesiyle yakalanan Durmuş Anuçin 41 , sorgusunda bazı cinayetleri, dört kişilik bir şebekenin isteği üzerine para karşılığı işlediğini öne sürdü. Şartla Salıverilme Yasası’yla cezaevinden çıkan Anuçin, müteahhit Aydın Özbey’i, şebeke lideri Aykut Sancaktar’ın talimatıyla öldürdüğünü söyledi. 
     
     Telefon kayıtları incelemede 
     Anuçin, pazarcı Arif Arduç ve Esma Baş’ı da, aralarındaki yasak aşkı öğrenen Baş’ın kocası Mustafa Baş’ın isteğiyle para karşılığı öldürdüğünü ileri sürdü. Anuçin’in ifadesi üzerine gözaltına alınan Mustafa Baş, seri katili tanımadığını söyledi. Ancak polis, Baş’ın telefon kayıtlarını incelemeye aldı. 
     
     Acıdım, sadece tecavüz ettim ’ 
     Şebeke üyeleri Aykut Sancaktar, Mikail Zor ile Murat ve Yılmaz’ın peşine düşen polis, Anuçin’in, alacak - verecek anlaşmazlığı yüzünden bir arkadaşını öldürmek için pazarlık yaptığını söylediği sigortacı Ali Mısır’ı da sorguladı. 
     Mısır’ın ifadesinde, pazarlığı kabul ettiği, ancak sonra vazgeçtiği için çocuğunu kaçırmakla’ tehdit edildiğini söylediği belirtildi. 
     Bu arada dün cinayet işlediği yerlerde tatbikat yaptırılan Anuçin, Ümraniye’deki cinayeti de, "Amacım sadece röntgencilik yapmaktı. Sonra vazgeçip yanlarına gittim. Bünyamin Gazi Oral’ı öldürüp paralarını aldım. Sonra S.Y.’ye tecavüz ettim. Acıdığım için öldürmedim" diyerek anlattı. 
     Anuçin, suç ortakları için planını da şöyle açıkladı "Dışarı çıkınca yine de benden kurtulamayacaklar. Onları öldüreceğim." 
     
İşte, para için öldürülenler...      Dünkü Milliyet’te çıkan haberin ardından Anuçin’in verdiği ifade, acımasız katilin dört cinayeti para için işlediği şüphesini doğurdu. Anuçin, Esma Baş, Aydın Özbel ve Bünyamin Oral’ı, kiralık katil’ olarak öldürdüğünü ileri sürdü. 
     



 YAŞAM 




















</TEXT>
</DOC>
