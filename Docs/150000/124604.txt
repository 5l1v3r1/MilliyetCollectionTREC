<DOC>
<DOCNO> 124604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yazar/pulur.html </URL>
<DATE> 2002/12/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demek, yine "çocuk oyuncağı" dediler... 
</HEADLINE>
<TEXT>

     YA ne bekliyordunuz, ya da ne olacaktı Amerika bastıracak, Avrupalılar da, hop diye bizi aralarına alacaklardı, öyle mi 
     Neyin, nelerin karşılığında 
     Amerika, Irak’a girerken, bizi de yanına alıp sürükleyecek, bizi kabul etmeleri için Avrupa’ya baskı yapacak, onlar da Kıbrıs karşılığında bize kapılarını açacaklardı. 
     
     TAYYİP Erdoğan, çalmadık kapı bırakmadı, hatta sonunda işi tehdide bile vardırıp "Bundan sonrasını Avrupa düşünsün " diye kestirip attı, "hayasız adam " fırçası da caba... 
     Demek yapacağımız çok şey var, istediğimizi vermeyen Avrupa’ya karşı elimizde öyle kozlar var ki, Avrupa’yı bizi almadığına pişman edeceğiz. 
     Bekleyelim, görelim 
     
     AVRUPA’nın inadına isyan edecekler de var 
     "Demokrasiyse demokrasi, insan haklarıysa insan hakları, baksanıza Meclis’e peş peşe yasalar gönderdik, adını da uyum koyduk, neyin uyumu, neye uyum Avrupa’ya uyum, daha ne istiyorlar " 
     
     BU doğru da, başka doğrular da var 40 yıldır yapamadığını kırk güne sığdırmaya kalkarsan, adamlar senin ciddiyetinden, bunları nasıl uygulayacağından şüphelenirler. 
     Tıpkı 126 yıl önce 1876’da olduğu gibi... 
     
     1876’da Avrupa devletleri ve Rusya, İstanbul’da bir konferans düzenlerler, Osmanlı devletinde Hıristiyanların hak ve özgürlülerinin sağlanmadığını ileri sürerek "meşruti" sisteme geçilmesini ister görünseler de, asıl amaçları Balkanlar’ı Osmanlı’dan koparmaktır. 
     Mithat Paşa sadrazamdır, o da Avrupalıların istediklerini, onlar istedi diye değil, devletin ve toplumun ihtiyacı olduğu için, dış baskıya maruz kalmadan gerçekleştirmek çabasındadır. 
     Tıpkı şimdi, bazılarının uyum yasaları için "Avrupa istedi diye değil, halkımızın hakkı olduğu için çıkarıyoruz" dedikleri gibi. 
     Mithat Paşa’nın ilk hedefi Anayasa’dır, padişah Abdülhamit’e Anayasa’yı kabul ettirir. 
     
     23 Aralık 1876 günü konferans toplanır, daha açılmadan yer gök top sesleriyle inler, yabancılar "Ne oluyor " diye pencerelere koşarken, Osmanlı Dışişleri Bakanı Saffet Paşa kürsüye çıkar, yeni Anayasa’nın kabulünü müjdeler, bunun top sesleriyle kutlandığını söyler ve arkadan ekler 
     "Maksat hasıl olmuştur, konferansa gerek kalmamıştır." 
     Dışişleri Bakanı doğru Babıali’ye koşar, Sadrazam Mithat Paşa kendisini heyecanla beklemektedir, hemen sorar 
     Ne dediler, nasıl karşıladılar " 
     Saffet Paşa olanca ciddiyetiyle cevap verir 
     "Ne diyecekler efendim, çocuk oyuncağı, dediler " 
     Kim bilir, belki de Kopenhag’da da, bizim "uyum yasaları" için aynı benzetmeyi yapmışlardır. 
     
     ŞİMDİ ne olacak 
     Çağdaş yaşamak için kayıtlı Avrupalı" olmaya gerek yoktur. 
     Eğer hedefi değiştirmeyip, yoldan çıkmazsak, onlar ister kabul etsin, ister etmesin, çağın gereklerine uyarız ve yaptıklarımızın "çocuk oyuncağı" olmadığını gösteririz. 
     Çağdaş yaşamanın ilk şartı, insanları açlık sınırlarından çekmektir. 
     Elbette uyum yasalarına gerek var ama, bu yasalar insanların karnını doyurmuyor, insanlar önce aş istiyor, iş istiyor... 
     Avrupa, şimdilik bir kenarda dursun, önce insanların karnı doysun 
     
     







Kritik bir döneme girdik 


"Megalo" havalanmalar ve sosyolojik gerçekler 


Baykal arazi... 


Kıbrıs ve Irak 


AB ile devam... 


İpin gölgesinden takvime 


Şimdi savaşa dikkat 


Yalova Lisesi yeniden doğuyor 


Karar iyi değil, ama... 


Ne çok sevinelim ne de kahrolalım 


Küresel sosyete 


Demek, yine "çocuk oyuncağı" dediler... 


Birleşik Avrupa Satrancı 


Kötü yabancı sermaye gelmesin 


AB için, Ayşe Hanım Teyzem bekleyip görecek 


</TEXT>
</DOC>
