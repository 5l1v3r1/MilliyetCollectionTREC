<DOC>
<DOCNO> 119700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun05.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İrlanda'da iki protestan grub arasında çatışma çıktı 
</HEADLINE>
<TEXT>

     Kuzey İrlanda'da iki Protestan grubu arasında çatışma çıktı. 
     Olaya müdahale etmek isteyen polis güçlerinin, iki grubun birbirlerine attığı molotofkokteylleri ile taşların arasında kaldığı belirtilirken, çatışmada ölen ya da yaralanan olmadığı bildirildi. 
     Polis sözcüsü, olay sırasında Clandeboye Drive caddesinde bir evde yangın çıktığını, ancak itfaiyenin zamanında müdahalesiyle yangının büyümeden kontrol altına alındığını belirtti. 
     Demokratik Birlik Partisi mensubu belediye meclisi üyeleri, polisi yerde yaralı yatmakta olan kişileri bile coplamakla suçlarken, polis sözcüsü bu suçlamaları reddetti. 
     Olaydan sonra polisin bazı ev ve işyerlerine baskınlar yaparak bazı kişileri tutukladığı ve bölgede sükunetin sağlandığı bildiriliyor. 
     





</TEXT>
</DOC>
