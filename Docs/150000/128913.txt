<DOC>
<DOCNO> 128913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sonspo03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor çıkış arıyor... 
</HEADLINE>
<TEXT>

     İkinci Futbol Ligi A Kategorisi ekiplerinden Erzurumspor, yaşadığı mali krizi aşmak için çare arıyor. 
     Erzurumspor Kulübü Başkanı Cemal Polat, mavi-beyazlı ekibin ikinci yarıda başarılı olması ve puan cetvelinde üst sıralara yükselmesi için tüm olanaklarını seferber ettiklerini söyledi. 
     Erzurumspor'un güçlü bir kadro oluşturmak için transfer çalışmalarını da sürdürdüğünü kaydeden Polat, ''Yaşadığımız mali krizden kurtulmak için tek çıkar yol Erzurumspor'a tahsis edilen 10 hatlık minibüs ihalesinin bir an önce gerçekleşmesidir. Eğer minibüs hatları ihale edilirse ikinci yarıda mali açıdan büyük bir problem yaşamayız'' diye konuştu. 
     Öte yandan Erzurumspor Kulübü Başkanlığı'na talip olan işadamı Tünay Demirtaş'ın, vali Derya Kadıoğoğlu, büyükşehir belediye başkanı Mahmut Uykusuz, Atatürk Üniversitesi Rektörü Prof.Dr.Yaşar Sütbeyaz ve Cemal Polat ile biraraya geldiği öğrenildi. 
     





</TEXT>
</DOC>
