<DOC>
<DOCNO> 138605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur29.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul... Bazı üniversiteler eğitime ara verdi... 
</HEADLINE>
<TEXT>

     Sabancı ve Beykent Üniversiteleri de İstanbul'da etkisini sürdüren olumsuz hava koşulları nedeniyle yarın tatil edildi. 
     Konuya ilişkin yapılan yazılı açıklamada, Sabancı ve Beykent Üniversiteleri'nin, kentteki kötü hava şartlarından dolayı 24 Şubat Pazartesi günü 1 gün süreyle eğitim-öğretime ara vereceği bildirildi. 
     Bahçeşehir Üniversitesi Hazırlık Okulu Müdürü İlker Altınbaşak da, olumsuz hava koşulları dolayısıyla okulun yarın tatil edildiğini belirterek, üniversitenin diğer fakültelerinin ise şu anda sömestr tatilinde olduğunu kaydetti. 
     Gebze Yüksek Teknoloji Enstitüsü'nde de GYTE , hava koşullarının olumsuzluğu dolayısıyla eğitime 1 gün ara verildi. 
     GYTE Genel Sekreter İrfan Yılmaz, kar yağışının devam etmesi ve soğuk havanın yarattığı buzlanma dolayısıyla öğrencileri güç durumda bırakmamak için, yarın eğitim ve öğretim yapılmayacağını söyledi. Yılmaz, eğitim ve öğretimin, 25 Şubat Salı günü yeniden başlayacağını kaydetti. 
     Koç Üniversitesi ise eğitim- öğretime 2 gün ara verileceğini açıkladı. Üniversitenin Halkla İlişkiler Müdürlüğü'nden verilen bilgiye göre, Koç Üniversitesi, kentteki kötü hava şartlarının sürmesinden dolayı yarın ve 25 Şubat Salı günü eğitime ara verecek. 
     





</TEXT>
</DOC>
