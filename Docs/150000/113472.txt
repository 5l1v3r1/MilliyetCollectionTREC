<DOC>
<DOCNO> 113472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/soneko21.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bugün yüzde 5.54 kazandırdı 
</HEADLINE>
<TEXT>

     Piyasalar uzun zamandan beri özlediği güçlü yükselişi bugün gerçekleştirdi. Borsa, bono faizlerindeki ciddi düşüşü olumlu karşıladı ve günü dünkü kapanışının 509 puan üzerinde, 9,699 puandan tamamladı. 
     Hisse senetleri ortalama yüzde 5.54 prim yaptı. Yaklaşık 500 trilyon liralık işlem hacmi rakamı çıkışı destekledi. 
     Birinci seansta yaklaşık 300 trilyon liralık işlem hacmiyle 9,520 puandan seansı tamamlayan endeks, ikinci seansta çıkışını sürdürdü. İMKB-30 Endeksi, 650 puanlık artışla, 12,032 puana yükseldi. Bonolara gelen yabancı talebinin borsaya yansıması ve piyasaya taze para girişi olması durumunda çıkışın sürmesi bekleniyor. 
     Bono cephesinde ise bir kaç gündür yaşanan iyimser hava bugün iyice hissedildi. Piyasanın gösterge kağıtlarında 2 Temmuz 2003 vadeli bonoda bugün vadeli işlemlerde faiz yüzde 66,69'a yarın valörlü işlemlerde ise yüzde 66,24 seviyelerine kadar geriledi. 
     Uzmanlar savaşın gündemde olduğu şu günlerde böyle bir alım dalgasının özellikle yabancılardan gelmesinin çok olumlu olduğu yönünde birleşiyorlar. 
     

     
</TEXT>
</DOC>
