<DOC>
<DOCNO> 128167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur26.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamın öldüğü ezan okunmayınca ortaya çıktı... 
</HEADLINE>
<TEXT>

     Eskişehir'in İnönü İlçesi'nde, sobadan sızan karbonmonoksit gazından zehirlenen imamın öldüğü, ezan okunmamasından şüphelenen cemaatin polise haber vermesi sonucu ortaya çıktı. 
     AA muhabirinin aldığı bilgiye göre, Çarşı Mahallesi'ndeki Çarşı Camii'nin imamı Mehmet Aslan'ın, sabah ve öğle ezanını okumamasından şüphelenen vatandaşlar, olayı emniyet güçlerine bildirdi. 
     Çarşı Camii'nin yanındaki lojmanın kapısını kırarak içeri giren polisler, Mehmet Aslan'ın cesedini buldu. 
     Mehmet Aslan'ın kömür sobasından sızan karbonmonoksit gazından zehirlendiği belirlendi. 
     
</TEXT>
</DOC>
