<DOC>
<DOCNO> 123114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yasam/yas01.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış şeritte korkunç son 
</HEADLINE>
<TEXT>

Kayseri’de şerit ihlali yapan otomobili midibüs biçti. Korkunç kazada otomobilde bulunan Özdemir ailesinin tümü hayatını kaybetti 
     DEMET ÖZTÜRK, OLCAY ÇAKIR DHA 

     Kayseri’de bayram tatili, bir aile için korkunç bir sonla bitti. Kaza, dün saat 08.40 sıralarında, Kayseri-Ankara karayolunun 27. kilometresinde meydana geldi. 
     Kayseri’den ailesiyle, Yozgat Akdağmadeni’nde oturan yakınlarına bayram ziyaretine giden İsmail Özdemir 47 yönetimindeki 76 AD 644 plakalı otomobil şerit ihlali yapınca, Yozgat’tan Kayseri’ye gelen Salih Bulut 41 yönetimindeki 66 DN 038 plakalı midibüsle çarpıştı. 
     Kaza sonucu otomobilde bulunan Özdemir ailesinden altı kişinin tamamı olay yerinde yaşamını yitirdi, midibüste bulunan 11 yolcuysa yaralandı. 
     
     Herhalde uyuyordu’ 
     Midibüsün altına girerek hurdaya dönen otomobilden sürücü İsmail Özdemir, eşi Nurhayat Özdemir 44 , çocukları Gökçen 21 , Gülay 18 , Rakibe 16 ve Reyhan’ın 10 cesetleri jandarma, polis ve vatandaşın çabasıyla güçlükle çıkarıldı. 
     Kazadan sonra gözaltına alınan midibüs sürücüsü Bulut, kendi şeridinde giderken, aynı şeritten çok süratli bir şekilde hızla üzerine gelen otomobili gördüğünü iddia etti. Midibüsün süratini azaltıp selektör yaptığı halde otomobilin şerit değiştirmediğini ileri süren Bulut, "Kaçmak istedim ama gelip çarptı. Otomobilin sürücüsü herhalde uyuyordu. Süratimi azaltmasam biz de takla atardık" diye konuştu. 
     Kaza nedeniyle yaklaşık iki saat trafiğe kapanan Kayseri - Ankara karayolu da, kurtarma çalışmalarından sonra tekrar açıldı. 
     



 YAŞAM 





















</TEXT>
</DOC>
