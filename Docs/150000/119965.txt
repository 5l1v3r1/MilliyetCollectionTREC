<DOC>
<DOCNO> 119965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/soneko13.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı arttı 
</HEADLINE>
<TEXT>

     İmalat sanayiinde üretim değeri ağırlık kapasite kullanımı, bu yılın üçüncü Temmuz-Ağustos-Eylül döneminde, yüzde 77.5'e yükseldi. 
     Geçen yılın aynı döneminde bu oran yüzde 71.1 olmuştu. 
     Devlet İstatistik Enstitüsü'nün DİE ''Üç Aylık İmalat Sanayi Eğilim Anketi'' sonuçları açıklandı. Ankete 2 bin 199 işyeri katıldı. 
     Alt sektörler itibariyle kapasite kullanım oranlarına bakıldığında, 2002 yılının üçüncü döneminde kapasite kullanımları, mobilya hariç ağaç ve ürünleri sanayinde yüzde 91, kok kömüründe yüzde 86.7, radyo ve televizyon cihazları imalatında yüzde 85.3, basım ve yayım sanayii ile giyim sanayiinde yüzde 84 düzeyinde gerçekleşti. 
     Tekstil ürünleri sanayi yüzde 82.7, Metalik olmayan sanayi yüzde 81.7, kağıt ve kağıt ürünleri sanayi yüzde 80.2, mobilya imalatı yüzde 80, ana metal sanayi yüzde 79.5 ile kapasite kullanımının yüksek olduğu diğer sektörleri oluşturdu. 
     Söz konusu dönemde yüzde 50'nin altına, sadece taşıt araçları ve karoseri üretimi girdi. Diğer sektörlerde, kapasite kullanımı ortalama yüzde 70 ve üzerinde seyretti. 
     
     TAM KAPASİTE İLE ÇALIŞAMAMA NEDENLERİ 
     Açıklamada, 2002 yılı üçüncü döneminde, tam kapasite ile çalışamama nedenleri de, geçen yıl ile kıyaslandı. Buna göre, İç pazarda nispi bir canlanma gözlendi. 
     2001 yılında yüzde 55.8 olan İç Pazardaki talep yetersizliği, 2002 yılının aynı döneminde yüzde 46.8'e geriledi. Dış Pazarda Talep Yetersizliği geçen yıl yüzde 11.5 olurken, bu yıl yüzde 21.8'e yükseldi. Böylelikle, dış pazarda, bir daralma meydana geldi. 
     Üretim ağırlıklı kapasite kullanımını ektileyen diğer faktörlerden, Mali İmkansızlıklar, 2001 yılında yüzde 5.7 iken, bu yıl yüzde 4'e indi. Yerli Mallarda Hammadde Yetersizliği, geçen yıl yüzde 3.6 iken, bu yıl, yüzde 4'e, işçilerle ilgili meselelerde yüzde 2.2'den yüzde 2.4'e yükselme eğilimi içine girdi. 
     İthal Mallarda Hammadde Yetersizliği de yüzde 1.4'den yüzde 1.6'ya yükseldi. 
     





</TEXT>
</DOC>
