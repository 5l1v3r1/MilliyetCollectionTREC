<DOC>
<DOCNO> 126266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun02.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemrut’un tapusu Adıyaman’a 
</HEADLINE>
<TEXT>

     MUSTAFA BAKACAK İstanbul 

     UNESCO’nun Dünya Kültür Mirası listesinde yer alan Nemrut Dağı’nın üç yıl önce bir kararnameyle Malatya sınırlarına dahil edilmesi üzerine başlatılan hukuk mücadelesinden Adıyamanlılar galip çıktı. Danıştay’ın kararnameye iptal etmesiyle Nemrut yine Adıyaman sınırları içinde kaldı. 
     Adıyamanlılar, dönemin Cumhurbaşkanı Süleyman Demirel, Başbakanı Bülent Ecevit ve İçişleri Bakanı Sadettin Tantan’ın üçlü kararnamesiyle 7 Ağustos 1999’da, Nemrut Dağı’nın Malatya sınırlarına dahil etmesine tepki göstermişlerdi. 1 Ekim 1999’daki başvuru, karara bağlandı. 
     
     Hukuka uygun değil 
     Raporda düz hat olarak çekilen sınırın arazinin topografik yapısına uygun bulunmadığı, doğal sınır olma özelliği taşımadığının belirtildi. Danıştay 8. Dairesi, yeni sınırın hukuka uygun olmadığı kanaatine vararak, kararnamenin iptaline, yargılama ve keşif giderleriyle avukatlık ücretlerinin İçişleri Bakanlığı’ndan alınarak davacı tarafa verilmesine karar verdi. 
     
     "Vazgeçin diyenler oldu" 
     İstanbul Adıyamanlılar Derneği Başkanı Mehmet Deniz, şöyle konuştu " Malatya’nın bürokrasi ve politikası güçlüdür, vazgeçin’ diyenler oldu. Ancak, güçlü olanın daima zayıfı ezemeyeceği düşüncesiyle hukuki süreci başlattık. Nemrut’un tepesine Malatya’nın uzaklığı 291, Adıyaman’ın ise 87 kilometredir. Bu durum bile kimin haklı olduğunu açıkca ortaya koymaktadır. " 
     



 GÜNCEL 

















</TEXT>
</DOC>
