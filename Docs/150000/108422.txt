<DOC>
<DOCNO> 108422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yasam/ayas.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Camel’ın yumuşağı tiryakiye newline hafif geldi 
</HEADLINE>
<TEXT>

Camel, 89 yıldır sert içicilerin’ sigarasıydı. Ama nikotin, katran ve Türk tütünü oranı azaltılarak yumuşatılınca, Deve’nin tiryakileri kahroldu... 
     ASLI ÖKTENER İstanbul 

     Türkiye’de yıllardır sert’ sigara sevenlerin ilk göz ağrısı’ olan Camel sigaraları, 89 yıllık bu imajını geçen aylarda bir çırpıda silip attı. Katran ve nikotin oranları aşağı çekilerek hayli yumuşatılan’ Camel sigaraları, üzerine bir de içindeki Türk tütünü oranı azaltılınca Türkiye’deki tiryakilerinin gözünden düştü. Temmuz ayından bu yana yumuşak haliyle’ raflarda yerini alan yeni Camel’ı Türk tiryakilerin büyük kısmı beğenmedi. 
     Paketlerinin üzerindeki, A blend of Turkish American tobacco Türk ve Amerikan tütünü karışımı’ yazısı da kaldırılan Camel, yeni ürününü Rahatla ve tadını çıkar’ sloganıyla piyasaya sürse de, sigaranın bu yumuşak hali Türk Deve’, Tekel bayilerinin ifadesine göre tiryakilerini ne rahatlattı ne de ağızlarında tat bıraktı. 
     
     Amerikan tütünü arttı 
     Israrlı sorularımıza rağmen yeni ürünlerinin satış rakamları konusunda bu yönde herhangi bir araştırma yapmadıkları’ gerekçesi ile bilgi vermeyen üretici firma JTI yetkilileri ise, Camel’ın yumuşak hali’ hakkında şu bilgileri verdi 
     "Camel’ın değişimi uluslararası kararla alındı. Değişim mart ayında Almanya’da, temmuzda da diğer Avrupa ülkeleriyle birlikte Türkiye’de başladı. Sigaraların harmanı ve paketleri değişti. Yeni normal Camel’ın katran oranı 13 miligramdan 12 miligrama, nikotin miktarı da 1 miligramdan 0.9 miligrama indirildi. Eski içimi daha sert ve daha zordu. Yeni haliyle daha yumuşak bir içime sahip. Amerikan harmanı sigaralar, üç tip tütünün karışımıyla ortaya çıkar. Bunlardan biri de Türk tütünü. Diğer iki tütünün oranı yükseltildi. Üzerindeki yazıyı da paketleri daha global hale getirmek için çıkardık. Herkes Türk tütünü çıkarıldı mı ’ diye soruyor. Eski Camel’da olduğu gibi yeni Camel’larda da Türk tütünü kullanılıyor. Ancak oranı düştü." 
     
Eski tadı kalmayınca, satışlar da düştü...’      Bülent Seçkin Tekel bayii 
     "Temmuz ayına kadar tam 13 yıldır sürekli Camel içerdim. JTI şirketi Camel sigaralarındaki Türk tütününden vazgeçince sigaranın eski tadı kalmadı. Devamlı müşterilerimin çoğu da artık Camel almıyor, satışlar düştü." 
     
     Ali Rıza Şengöz Tekel bayii 
     "Camel’-cıların sıkı içici olduklarını bilirim. Mecbur kalmadıkça başka sigara kullanmazlar. Ancak hem tütün hem de ambalaj değişince müşterilerim de şaşkına döndü. Satışlar düştü, deneme amaçlı alıyorlar." 
     
     Zafer Yücel Serbest meslek 
     "Yıllardır sigara kullanıyorum. Son beş yıldır da Camel içiyordum, çünkü sert bir sigaraydı, tadı güzeldi. Ancak değiştikten sonra kullanmamaya başladım. Yeni Camel saman gibi yanıyor, hemen bitiyor. Külün rengi bile değişti." 
     



 YAŞAM 

















</TEXT>
</DOC>
