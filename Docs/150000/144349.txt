<DOC>
<DOCNO> 144349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur18.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da cuma namazından sonra gösteri... 
</HEADLINE>
<TEXT>

     Şanlıurfa'da Dergah Camii'nde cuma namazından çıkan gruplar, ABD'in Irak'a harekatını protesto etti. 
     Cuma namazı çıkışında gösteri yapılması ihtimalini değerlendiren emniyet güçleri, Balıklıgöl'deki Dergah Camii'nin çevresinde geniş güvenlik önlemleri aldı. Namaz sonrasında, kadın ve erkeklerin ayrı ayrı bulundukları çıkışlardan savaş karşıtı gösteriler düzenlenmeye başlandı. 
     Savaş karşıtı Türkçe ve İngilizce dövizler açan çarşaflı kadınların oluşturduğu grup, sloganlar attı. Polisle kısa süre tartışan grup, eylemi sürdürdü. 
     Erkekler ise cami çıkışında avluda toplanarak tekbir getirdi, sloganlar attı. Cami avlusundan Balıklıgöl'e doğru yürüyen göstericiler, Irak ve Filistin bayrakları açtı. Buradan çıkışlarına izin verilmeyen ve gösterilere devam etmek isteyen gruplar, protesto eylemlerine devam etti. 
     Balıklıgöl'den gelen küçük grupların da katıldığı kalabalık grup, emniyet güçlerinin oluşturduğu güvenlik koridorundan geçirilerek bırakıldı. 
     





</TEXT>
</DOC>
