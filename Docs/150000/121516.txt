<DOC>
<DOCNO> 121516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yasam/yas02.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk edebiyatı kadınlaşamıyor 
</HEADLINE>
<TEXT>

Edebiyatçıların profilini belirlemek amacıyla yapılan araştırmada edebiyatçıların yüzde 87’sini erkeklerin oluşturduğu ortaya çıktı 
     NESLİHAN CUYAR İstanbul 

     BİLKENT Üniversitesi Türk Edebiyatı Bölümü master öğrencileri Elif Aksoy ve Murat Cankara, edebiyatçıların profilini inceledi. Çalışma kapsamında, Yapı Kredi Yayınları’nın 2001’de yayımladığı Tanzimat’tan Bugüne Edebiyatçılar Ansiklopedisi’nde yer alan 2 bin 132 edebiyatçı örneklem olarak alındı. 
     
     Yüzde 87’si erkek 
     ARAŞTIRMAYA göre, edebiyatçıların yüzde 87’sini erkekler oluşturuyor. Kadın edebiyatçılar oranında zaman içinde bir artış gözleniyor. 1901 - 1920 yıllarında doğan edebiyatçılar arasında kadınların oranı yüzde 10 iken, 1961 - 1978 doğumlularda oran yüzde 18’e çıkıyor. 
     
     Edebiyat dışı meslek 
     VERİLERE göre, 2 bin 132 edebiyatçıdan 2 bin 33’ü edebiyat dışı bir meslekle de uğraşıyor. Bu mesleklerin başında ilk sırayı yüzde 42’yle "yayın dünyası"yla ilgili işler oluşturuyor. Diğer edebiyatçıların yüzde 33’ü öğretmen, yüzde 21’i ise orta düzey memur. 
     
Erkek egemenliğine rağmen      Türk edebiyatında erkek egemenliğine rağmen Buket Uzuner, Pınar Kür, Perihan Mağden, Ayşe Kulin, Elif Şafak, Latife Tekin, Şebnem İşigüzel, Aslı Erdoğan, Ece Temelkuran, son dönemlerde öne çıkan isimlerden. Diğer edebiyatçılar arasında ise Tomris Uyar, Sema Kaygusuz, İnci Aral, Oya Baydar, Sevgi Soysal göze çarpıyor. Edebiyatın çınarları deyince ise akla ilk gelen isimler Halide Edip Adıvar, Adalet Ağaoğlu, Peride Celal, Mina Urgan, Münevver Ayaşlı oluyor. Leyla Erbil, Ayla Kutlu, İnci Aral, Nazlı Eray, Alev Alatlı ve Suat Derviş de sayılı kadın edebiyatçılarımızdan birkaçı... 
     



 YAŞAM 






















</TEXT>
</DOC>
