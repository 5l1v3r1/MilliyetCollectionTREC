<DOC>
<DOCNO> 131554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur29.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın uçağının kaptan pilotu arızayı anlatıyor... 
</HEADLINE>
<TEXT>

     Şanghay'dan Türkiye'ye hareketinden 2 saat 50 dakika sonra teknik arıza nedeniyle Pekin Havaalanı'na inen THY'ye ait uçağın havalandırma sistemindeki bir parçanın değiştirilmesi gerektiği bildirildi. 
     THY'ye ait Airbus A340 tipi ''Hakkari'' adlı uçağın 1. Kaptan Pilotu Zafer Baysal, arıza ile ilgili olarak AK Parti Genel Başkanı Tayip Erdoğan'a bilgi verdi. 
     Kabin basınç göstergesinde arızaya yol açan havalandırma sistemindeki bir parçanın değişmesi gerektiğini bildiren Baysal, ''Arıza ondan kaynaklandı. Buradaki bir ABD şirketiyle irtibata geçtik. Sanırım yarım saat içinde bu model uçağın parçası temin edilecek. Hiçbir şeyi riske etmiyoruz'' dedi. 
     Bu arada, Tayyip Erdoğan da çevresindeki partililere, ''Yapacağımız bir şey yok. Niçin panik yapıyorsunuz Her şey yolunda'' telkininde bulundu. 
     Ulaştırma Bakanı Binali Yıldırım da, Kaptan Pilot Baysal'a moral vererek, ''Siz merak etmeyin, ben gerekli açıklamayı yaptım. THY saygın bir kuruluştur. Canınızı sıkmayın'' dedi. 
     Erdoğan ve beraberindekilerin Pekin Havaalanı'ndaki bekleyişleri sürüyor. 
     





</TEXT>
</DOC>
