<DOC>
<DOCNO> 118553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/siyaset/siy06.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök’ten KKTC’ye destek 
</HEADLINE>
<TEXT>

Genelkurmay Başkanı Orgeneral Özkök, KKTC kuruluş yıldönümü kutlamalarına katılacak. Ziyaret için tam destek’ yorumu yapıldı 
     ANKARA Milliyet 

     Genelkurmay Başkanı Orgeneral Hilmi Özkök, KKTC’nin 19. kuruluş yıldönümü kutlamalarına katılma kararı aldı. Özkök’ün, 15 Kasım’da gerçekleşecek kutlama törenlerinden bir gün önce Lefkoşa’ya hareket edeceği belirtilirken, ziyaret, "Türkiye’den KKTC’ye tam destek" mesajı olarak yorumlandı. 
     Geçen yılki yıldönümü kutlamalarına Hava Kuvvetleri Komutanı Orgeneral Cumhur Asparuk katılırken, bu yıl en üst düzeyde askeri katılım sağlanacak. 14 Kasım’da başlayacak ziyarette Özkök, Cumhurbaşkanı Rauf Denktaş’a vek let eden Meclis Başkanı Zeki Serter ve Başbakan Derviş Eroğlu ile bir araya gelecek. 15 Kasım’daki kutlama programlarına katılacak olan Özkök, aynı gün Ankara’ya dönecek. 
     AKP Genel Başkanı Tayyip Erdoğan, KKTC ziyaretini, "Denktaş’ın sağlık problemleri"ni gerekçe göstererek askıya alırken, Özkök’ün, "devletin devamlılığı ilkesi esastır" prensibiyle hareket 
     ettiği vurgulandı. 
     



 SİYASET 














</TEXT>
</DOC>
