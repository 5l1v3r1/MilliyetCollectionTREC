<DOC>
<DOCNO> 129585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferhat Güzel'den nezarette türkü... 
</HEADLINE>
<TEXT>

     İstanbul ve İzmit'te ''çek-senet tahsilatı yapıldığı'' iddiasıyla DGM'ce tutuklanan türkücü Ferhat Güzel, nezarette ''Beni Doğduğuma Pişman Ettiler'' türküsünü söyledi. 
     DGM Cumhuriyet Savcısı Sinan Ali Yaşar tarafından sorgulandıktan sonra tutuklanmaları istemiyle mahkemeye sevk edilen Ferhat Güzel, Oğuz Kolukır, Ahmet Gökçeli, Önder Göçmen, Erdal Akıncı ve Erkin Özyılmaz, Nöbetçi 4 No'lu DGM Yedek Hakimliği'nde tekrar ifade verdi. 
     Bu kişilerden Erdal Akıncı, tutuksuz yargılanmak üzere serbest bırakılırken, Ferhat Güzel'in de aralarında bulunduğu 5 kişi tutuklandı. 
     Mahkemenin tutuklama kararının ardından bir süre nezarette bekletilen Ferhat Güzel'in, burada ''Beni doğduğuma pişman ettiler'' türküsünü söylemesi dikkati çekti. 
     Ferhat Güzel ile diğer 4 kişi, Bayrampaşa Cezaevi'ne gönderildi. 
     





</TEXT>
</DOC>
