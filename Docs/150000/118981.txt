<DOC>
<DOCNO> 118981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/siyaset/siy02.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya siyaset ya ticaret’ 
</HEADLINE>
<TEXT>

Meclis Etik Yasası’nın hemen çıkarılmasını isteyen CHP Lideri Baykal, "Milletvekilinin saygınlığı inşa edilmeli" dedi 
     EZELHAN ÜSTÜNKAYA Varşova 

     CHP Genel Başkanı Deniz Baykal, milletvekillerinin yapamayacağı işlerle ilgili yasal düzenlemenin bir an önce çıkarılması gerektiğini belirterek, "Milletvekilinin saygınlığı inşa edilmeli" dedi. 
     Meclis Etik Yasası’nın çıkarılması gerektiğini, bu konuyla ilgili yeni düzenleme yapılırsa CHP olarak destek vereceklerini belirten Baykal, ABD’nin Irak’a yönelik askeri harekatının ertelenmesinin de "memnuniyet verici bir karar" olduğunu dile getirdi. 
     
     Din savaşları uyarısı 
     CHP istanbul Milletvekili Kemal Derviş ile danışmanı Oya Ünlü tarafından hazırlanan İngilizce broşürde, Türkiye’nin AB’ye üyeliği için destek istendi. "Din savaşları" uyarısında bulunulan bildirgede Türkiye’nin, kökleri haçlı zihniyetine dayanan dini gerekçelerle AB’den dışlanması durumunda, bunun yeni din savaşları kışkırtıcılarını ve uluslararası terörizmi cesaretlendireceği dile getirildi. 
     
Baykal’a sol moral      Baykal, Avusturya, Fransa ve Finmlandiya heyetleri ile yaptığı görüşmenin ardından yaptığı değerlendirmede "Sosyal demokrat partiler Türkiye’nin AB içinde yer almasını istiyorlar" dedi. Baykal, sosyal demokrat partilerin bu yöndeki yaklaşımının Kopenhag’da Türkiye’ye müzakere tarih verileceği anlamına gelmediğini, Türkiye’deki siyasi manzaranın biraz daha şekillenmesinde yarar gören bazı çevreler olduğunu belirtti. 
     



 SİYASET 



















</TEXT>
</DOC>
