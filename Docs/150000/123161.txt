<DOC>
<DOCNO> 123161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun27.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'yi AB'ye almak, coğrafi gerçeğe meydan okumak demek" 
</HEADLINE>
<TEXT>

     Fransa'da yayımlanan haftalık L'Express dergisinde çıkan bir makalede, ''Türkiye'yi AB'ye almanın, coğrafi gerçeğe meydan okumak anlamına geldiği'' iddia edildi. 
     Derginin başyazarı Denis Jaeamber tarafından kaleme alınan makalede, Türkiye'nin üyeliğiyle birlikte AB'nin devasa tehlikelerle karşı karşıya kalabileceği ileri sürülerek, ''Sınırları birden bire İran ve Irak'a dayanacak olan bir Avrupa düşünebiliyor musunuz'' ifadesi kullanıldı. 
     Makalede, Avrupa'nın, Türkiye ile riske doğru koştuğu iddia edilerek şöyle denildi 
     ''Yeryüzü insanların yaşadığı toprak olduğundan beri, 29 km uzunluğundaki ve 3 km genişliğindeki Boğaziçi, Avrupa ve Asya'yı birbirinden ayırıyor. Daniel Rondeau'nun son kitabı 'İstanbul'da yazdığı gibi, 'Boğaziçi'nin ağzının bir dudağı Asya'da, bir dudağı Avrupa'da.' Basit bir atlas, bunu zaten gösteriyor. Türk toprağının yüzde 95'i, bu Boğaziçi'nin öteki tarafına, yani bir zamanlar Küçük Asya denilen tarafa doğru uzanıyor. Dolayısıyla Türkiye'yi Avrupalı bir ulus yapmak, coğrafyaya ters düşüyor.'' Avrupalı olmak için Avrupa'yı hayal etmenin veya NATO'nun sadık bir müttefiki olmanın yetmediği görüşü savunulan makalede, özetle şu görüşlere yer verildi 
     ''Ankara'yı kendi stratejik büyük satranç tahtasının bir parçası olarak kendine daha sadık kılmak için Brüksel'in kollarına iten Washington'un hoşuna gitmeyecektir, ama Türkiye'nin coğrafi ve sonuç olarak siyasi ve kültürel eğilimi, Yakındoğu'nun ve İslam'ın Nüfusunun yüzde 98,3'ü bu dine ait modern büyük bir ulusu olmaktır. Türkiye'ye, kalkınması ve otantik demokratik olgunluğa ulaşması için yardım etmek gerekiyor.'' 
     





</TEXT>
</DOC>
