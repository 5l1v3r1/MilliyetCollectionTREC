<DOC>
<DOCNO> 133769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun06.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay -20 dereceye yazlık çadır gönderdi 
</HEADLINE>
<TEXT>

Marmara Depremi’nde çok eleştirilen Kızılay, karla kaplı Pülümür’e 400 yazlık çadır gönderdi. Halk duruma isyan edince, hemen 30 adet kışlık çadır kuruldu 
     Kar üstüne kurulan çadırlarda kalmanın imk nsız olduğunu belirten Pülümürlü depremzedeler, korkmalarına rağmen geceyi tek katlı binalarda ya da kömürlüklerde geçirdi. Kızılay’a isyan eden vatandaşlar, depremden sonraki ilk geceyi zor geçirdiklerini vurgularken, depremzede Saime Aksakallı, "Yiyecek değil, kışlık çadır istiyoruz. Depremden kurtulduk, soğuktan öleceğiz. Eksi 20 derecede çadırda yaşanır mı " diye sordu. 
     
     SOĞUKTAN ÖLECEĞİZ’ 
     Depremden en büyük hasarı gören Meydanlar Mahallesi’nde de 1992 depremi nedeniyle yapılan afet konutlarında yaşayan vatandaşlar, gece komşularına sığındı. Özlem Demir, "Üç aile aynı evde kaldık. Bebekler var. Kalacak bir yer istiyoruz" dedi. Cihan Yıldıran da "Yazlık çadırlar yanlışlıkla gönderilmiş olmalı. Bu çadırlarda soba yaksak da ısınamayız" diye konuştu. 
     
     KONTEYNIR BEKLİYORLAR 
     Halktan tepki gören Kızılay’ın gönderdiği 10’ar metrekarelik 30 kışlık çadır ise dün ilçeye ulaştı. Kışlık çadırlar, çocuklu ve kalabalık ailelere verildi. Ayrıca bölgeye 150 de konteynır gönderilmesi bekleniyor. Pülümür’de bu gelişmeler yaşanırken yazlık çadır iddialarını yalanlayan Kızılay Genel Başkanı Ertan Gönen ise, açıklamasında, "Yazlık çadırımız yok. Gönderdiklerimiz dört mevsim kullanılabilir nitelikte" dedi. Bu arada Pülümür’de, 6.5’lik depremin ardından 46’sı 3.0’ün üzerinde olmak üzere toplam 269 artçı sarsıntı meydana geldi. 
     
200 milyar yardım geldi’      Pülümür merkezde ağır hasarlı hiçbir bina bulunmadığını kaydeden Kaymakam Ali Ada, orta ve hafif hasarlı bina sayısının ise oldukça fazla olduğunu bildirdi. 
     Yatılı İlköğretim Bölge Okulu’nda okuyan 295 öğrencinin yarıyıl tatilinden sonra Tunceli’de eğitim göreceğini belirten Ada, "Yaralar büyük ölçüde sarıldı. Sosyal Yardımlaşma ve Dayanışma Vakfı’ndan 150 milyar, Bayındırlık Bakanlığı’ndan da 50 milyar gönderildi" dedi. 
     
     



 GÜNCEL 





















</TEXT>
</DOC>
