<DOC>
<DOCNO> 102478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/spo01.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce’den buruk sevinç 
</HEADLINE>
<TEXT>

Rumen teknik adam, Körfez ekibinin üzüntüsünü paylaştı, "Son 3 dakikada maçı kaybetmek çok ağır bir durum" dedi 
     BEŞİKTAŞ Teknik Direktörü Lucescu, Kocaelispor’un yaşadığı duyguları anladığını söyledi. Tecrübeli çalıştırıcı, "Son üç dakikada maç kaybetmek çok ağır bir durum" ifadesini kullandı. Hakemin kaybolan zamanı sakatlıklar nedeniyle uzattığını belirten Lucescu, "Biz de Bursa’da hakem yüzünden iki puan kaybettik" yorumunu yaptı. 
     MAÇIN sonuna kadar savaştıklarını kaydeden Lucescu, "İyi pas yapamadık. Buna rağmen 7 - 8 net gol fırsatı yakaladık. Rakip de çok iyiydi. Galibiyet hakkımızdı. Kanatlarda sorunumuz var. Fakat alternatif çok. Farklı isimleri deneyebilirim" dedi. Sergen’i de öven Lucescu, "Beni yanılttı. Sonuna kadar maçı çıkaracağını sanmıyordum" dedi. 
     
Bu öfke niye      GEÇTİĞİMİZ sezon Yozgatsporlu Hüseyin’e attığı kasti tekmeyle büyük eleştiri alan Sergen’in dün gece genç oyuncuyla yolu yine kesişti. Kocaelispor’a transfer olan Hüseyin ile sürekli karşı karşıya gelen Sergen sert hareketleriyle tepki topladı. Bir pozisyonda genç oyuncuya yine kasti giren yıldız oyuncu kırmızı kart görmekten ucuz kurtuldu. Bu arada Sergen 1918 gün sonra İnönü’de tekrar Beşiktaş formasıyla bir resmi maça çıktı. 
     



 SPOR 






























</TEXT>
</DOC>
