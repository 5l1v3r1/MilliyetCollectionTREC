<DOC>
<DOCNO> 136806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur20.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı basın Cizre ve Silopi'de... 
</HEADLINE>
<TEXT>

     ABD'nin olası Irak operasyonu nedeniyle Şırnak'ın Silopi ve Cizre İlçesi'ne çok sayıda yabancı gazeteci akın etti. 
     Edinilen bilgiye göre, ABD'nin olası Irak'a müdahalesi nedeniyle sınıra yakın olan Şırnak'ın Silopi ve Cizre İlçesi'ne, başta ABD'den olmak üzere Almanya, İsviçre, İspanya, İngiltere, Japonya, Danimarka, İsveç ve Ukrayna'dan 50'yi aşkın gazeteci geldi. 
     Önümüzdeki günlerde ABD, Fransa, İngiltere, Rusya, Almanya, Avusturalya, Bulgaristan, İtalya, İsrail ve Kanada'dan da toplam 37 gazetecinin Silopi ve Cizre'ye geleceği öğrenildi. 
     Öte yandan, önümüzdeki günlerde Silopi ve Diyarbakır'da düzenli haber akışının sağlanması amacıyla ''Basın Merkezi'' kurulacağı belirtildi. 
     





</TEXT>
</DOC>
