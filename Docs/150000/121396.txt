<DOC>
<DOCNO> 121396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo18.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Olympique Lyon maçına hazır... 
</HEADLINE>
<TEXT>

     UEFA Kupası 3. tur ilk maçında yarın kendi sahasında Fransa'nın Olympique Lyon takımı ile karşılaşacak Denizlispor'un teknik direktörü Rıza Çalımbay, ''Rövanş için avantajlı bir sonuç elde etmek istiyoruz'' dedi. 
     Çalımbay, yaptığı açıklamada, Olympique Lyon'un güçlü bir ekip olduğunu belirterek, ''Rakibin gücünü biliyoruz. Buna uygun bir oyun planımız var. Rövanş için avantajlı bir sonuç elde etmek istiyoruz. Bunun için rakibe gol attırmamalıyız'' diye konuştu. 
     Kulüp Başkanı Mustafa Baysal ise yeşil-siyahlı taraftarları tribünlere beklediklerini kaydederek, ''Hatasız oynar ve şans faktörü de bizden yana olursa sahadan avantajlı bir skorla ayrılırız'' dedi. 
     Bu arada, Denizlispor'da tur primi 10 milyar lira olarak açıklandı. 
     Sarı kart cezalısı Hakan Çimen'in yarın yapılacak maçta forma giyemeyeceği belirtilirken, ligin 13. haftasında yapılan İstanbulspor maçında sakatlanan golcü futbolcu Mustafa Özkan'ın durumunun, maç saati kesinleşeceği öğrenildi. 
     Öte yandan kampa giren Denizlisporlu futbolcular, Pamukkale travertenlerinde poster fotoğrafı çektirdi. 
     





</TEXT>
</DOC>
