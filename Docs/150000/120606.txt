<DOC>
<DOCNO> 120606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya'daki güzellik yarışması Londra'da yapılacak 
</HEADLINE>
<TEXT>

     Nijerya'nın başkenti Abuja'da yapılması planlanan güzellik yarışmasının, ülkede çıkan kanlı çatışmalar nedeniyle İngiltere'nin başkenti Londra'da yapılmasına karar verildiği bildirildi. 
     Yarışmayı düzenleyen yetkililer, Nijerya'nın Kaduna kentinde patlak veren protesto gösterileri nedeniyle güzellik yarışmasının 7 Aralık'ta Londra'da yapılmasına karar verildiğini belirttiler. 
     Konuyla ilgili yapılan kısa duyuruda, yarışmanın tam olarak nerede düzenleneceği açıklanmadı. 
     Nijerya'da bir gazetede, birkaç gün önce yayımlanan bir makalede ''Hz. Muhammed yaşasaydı güzellerden birini karısı olarak seçerdi'' şeklinde ifade kullanılmasından sonra Kaduna kentinde tansiyon artmış, makaleyi yayınlayan gazetenin bürosunun yakılmasıyla olaylar başlamıştı. 
     Kızılhaç yetkilileri 3 günden beri devam eden çatışmalarda 100 kişinin öldüğünü 500 kişinin de yaralandığını belirtmişlerdi. 
     





</TEXT>
</DOC>
