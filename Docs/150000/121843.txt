<DOC>
<DOCNO> 121843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo18.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor, taraftarlarından destek istedi.. 
</HEADLINE>
<TEXT>

     İkinci Futbol Ligi A Kategorisi takımlarından Kayserispor, hafta sonunda sahasında yapacağı Yimpaş Yozgatspor maçında taraftarlarından destek istedi. 
     Kulüp başkanı Mete Eke, yaptığı açıklamada, alınan sonuçların taraftarları tatmin etmediğini bildiklerini, ancak ligde çok daha iyi yerlere gelmek için taraftarlarının desteklerine ihtiyaçları olduğunu söyledi. 
     Yimpaş Yozgatspor karşılaşmasının 1 Aralık Pazar günü TRT-1'den naklen yayınlanacağını hatırlatan Eke, şöyle devam etti 
     ''Kayserispor zor bir dönemden geçiyor. Bu dönemde en büyük ihtiyacımız taraftarlarımızın desteğidir. Şimdilik beklentilere cevap veremediğimizi biliyoruz ama taraftarlarımızın desteği sürdükçe çok daha iyi sonuçlar alacağımıza inanıyoruz. Kayserispor, bu kentin takımıdır. Bu nedenle kimsenin takıma küsmeye hakkı yok. Umarız taraftarımız karşılaşmayı televizyondan izlemek yerine, stada gelerek takımına destek olur.'' Öte yandan sakat olan Tayfun ve Orhan'ın bu hafta sonu takımdaki yerlerini alabilecekleri belirtildi. Kayserispor-Yimpaş Yozgatspor karşılaşmasını öğrenciler ücretsiz izleyebilecek. 
     





</TEXT>
</DOC>
