<DOC>
<DOCNO> 101453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/soneko15.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bugünkü ihalesinde faiz 58.75 oldu... 
</HEADLINE>
<TEXT>

     Hazine'nin bugün yapılan 3 ay vadeli bono ihalesinde, bileşik faiz yüzde 58.75 oldu. 
     Hazine'nin bugün düzenlediği 3 Ay vadeli bono ihalesine, 2 katrilyon 118.4 trilyon liralık teklif gelirken, ihalede 1 katrilyon 190.9 trilyon liralık nominal satış gerçekleşti. 
     İhaledeki net satış tutarı ise önceden öngörüldüğü gibi 1 katrilyon 61 trilyon lira oldu. 
     Referans bono ihalesinde basit faiz yüzde 48.99 olarak gerçekleşti. 
     
     YARIN 266 GÜN VADELİ BONO SATIŞI 
     Bu arada Hazine yarın, 266 gün vadeli bono ihalesi düzenleyecek. 
     Bonoların geri ödeme tarihi 7 Mayıs 2003 olarak belirlendi. Söz konusu bonolar, 7 Ağustos 2002'de ihraç edilen 273 gün vadeli bonoların yeniden ihracı olacak. 
     Hazine ayrıca, 19 Ağustos 2002 valörlü olmak üzere, gelecek hafta içinde, dövize endeksi devlet iç borçlarının halka arz yoluyla satışını da planlıyor. 
     Hazine en son 6 Ağustos'ta, 273 gün vadeli bono ihalesi düzenlemişti. 
     Bono ihalesine toplam 2 katrilyon 67.9 trilyon liralık teklif gelirken, ihalede nominal 1 katrilyon 162.4 trilyon liralık satış gerçekleşmişti. İhaledeki net satış miktarı da 787.7 trilyon lira olmuştu. 
     İhalede gerçekleşen bileşik faiz yüzde 68, basit faiz ise yüzde 63.42 olarak gerçekleşmişti. 
     





</TEXT>
</DOC>
