<DOC>
<DOCNO> 100818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur15.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP Genel Başkanı "Hazine yardımını şehit yakınlarına veririz" 
</HEADLINE>
<TEXT>

     BBP Genel Başkanı Muhsin Yazıcıoğlu, Hazine yardımı alabilmek için partilerine 3 milletvekili katıldığı yolundaki haberleri eleştirerek, ''hak ettiğimiz Hazine yardımını yasal imkan varsa şehit yakınlarına ve Mehmetçik Vakfı'na intikal ettireceğiz'' dedi. 
     MHP'den geçtiğimiz günlerde istifa eden Kahramanmaraş Milletvekili Edip Özbaş, TBMM'de düzenlenen törenle BBP'ye katıldı. 
     Muhsin Yazıcıoğlu, yaptığı konuşmada, bazı basın yayın organlarında ''BBP üç milletvekili transfer ederek Hazine yardımı alacak'' şeklinde haberler yayınlandığını anımsatarak özetle şöyle konuştu 
     ''Hazine'den alınacak yardım tahakkuk ettiğinde, yasal imkan var ise bu parayı şehit ailelerine ve Mehmetçik Vakfı'na paylaştıracağız. Bu konuda araştırma yapıyoruz. Eğer, böyle bir imkan yok ise BBP bu parayı almayacak ve Hazine'ye bırakacaktır. 
     BBP satın alınamayacak, hesaplarını para üzerine yapmayan bir partidir.'' 
     





</TEXT>
</DOC>
