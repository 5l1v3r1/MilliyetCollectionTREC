<DOC>
<DOCNO> 117457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/ekonomi/eko06.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç günlük işlem 4 katrilyon lira 
</HEADLINE>
<TEXT>

Borsada, son üç günde oluşan 4 katrilyon liralık işlem hacmi, eylül ayı boyunca gerçekleşen toplam işlem hacmine eşit 
     EKONOMİ SERVİSİ 

     AKP’nin tek başına iktidar şansını elde etmesi ve "özlenen istikrar" beklentisiyle son iki günde yüzde 16.9’luk yükseliş yaşayan borsa dün frene bastı. Gün içinde 12.250 puandaki direnci aşmaya çalışan endeks, son iki günde elde edilen yüksek oranlı k rlardan sonra hız kesti. Endeks dün yüzde 0.22’lik artışla 11.973 puana çıktı. Borsadaki fiyat artışları hız kesmesine rağmen para akışı sürüyor. 
     Dünkü seanslarda toplam 1.2 katrilyon liralık işlem hacmi gerçekleşirken, son üç günlük işlem hacmi 4 katrilyon lira 2.4 milyar dolar olarak gerçekleşti. Böylece eylül ayındaki toplam 2.4 milyar dolarlık işlem hacmi, son üç günde elde edilmiş oldu. 
     Son üç günde en yüksek oranlı artış yüzde 79.01 ile İhlas Holding ve yüzde 71.69 ile İhlas GYO hisselerinde gerçekleşti. 
     
     Dolar ve faiz yükseldi 
     Seçimden çıkan tek parti iktidarının istikrar getireceği beklentisi ile pazartesi ve salı günü bono faizlerinde gözlenen düşüşler de hız kesti. Gün içinde yüzde 56’nın da altına düşen bono faizleri AKP lideri Recep Tayyip Erdoğan’ın, kurulların kapatılacağı yönündeki açıklamalarından sonra yabancıların satışlarıyla günü yüzde 56.71 ile önceki günün üstünde kapattı. 
     Önceki gün bankalararası piyasada bir ara 1 milyon 630 bin liraya kadar düşen dolar dün gelen alımlarla yükselişe geçti. Dolar serbest piyasada 5 bin lira artarak 1 milyon 652 bine çıktı. 
     
Toprak Borsaya vergi teşviği devam etmeli      Türkiye Sermaye Piyasası Aracı Kuruluşları Birliği TSPAKB Başkanı Yusuf Ziya Toprak, seçim sonrasında piyasalarda oluşan iyimserliği memnuniyetle karşıladığını belirterek, "Hiç olmazsa insanların bir parça yüzü güldü" dedi. 
     İyimserliğin oldukça sağlam gerekçelere dayandığını belirten Toprak, "Yeni hükümetten borsanın doğru konumlandırılmasını bekliyoruz" dedi. Yılbaşından itibaren bir yıldan kısa süreli borsa yatırımlarının ve yatırım fonlarının vergilendirileceğini hatırlatan Toprak, "Yatırımcıları ve kurumları bu piyasaya çekecek, ama bu enstrümanların ekonomiye sağladığı katkıları da gözetecek tutarlı, ahenkli, uygulanabilir, adil bir genel vergi politikası benimsenmesini bekliyoruz" dedi. 
     



 EKONOMİ 


















</TEXT>
</DOC>
