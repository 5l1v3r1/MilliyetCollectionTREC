<DOC>
<DOCNO> 146410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur06.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayat yumurtaya dikkat.. 
</HEADLINE>
<TEXT>

     Yumurtanın bayat olup olmadığının basit yöntemlerle anlaşılabileceği bildirildi. 
     Konya'da kurulu Baştav Hayvancılık ve Mühendislik Sanayi Ticaret Ltd. Şirketi Satış Müdürü Mehmet Aldemir, yumurtaların bayat olup olmadığının anlaşılması için genellikle laboratuvar ortamında araştırma gerektiğini, ancak vatandaşların bazı noktalara dikkat ederek, yumurtanın bayat olup olmadığı konusunda fikir edinebileceğini kaydetti. Aldemir, şöyle dedi 
     ''Bayat yumurtada hava boşluğu olacağından tuzlu suda dibe çökmez. Bayat yumurta tavaya kırıldığı zaman toplu durmaz, hemen dağılır. Ayrıca kabuğunda elle dokunulduğunda hissedilen pürüzler oluşur. Sallandığı zaman içi hareket eden yumurta tüketilmeyecek derecede bozulmuştur.'' Aldemir, piyasaya sağlıksız yumurta süren firmalara karşı gerekli önlemlerin alınması gerektiğini sözlerine ekledi. 
     





</TEXT>
</DOC>
