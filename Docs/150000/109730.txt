<DOC>
<DOCNO> 109730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo05.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosta Rika Teknik Direktörü Guimaraes, sözleşmesini uzatmadı 
</HEADLINE>
<TEXT>

     Kosta Rika Milli Futbol Takımı Teknik Direktörü Alexandre Guimaraes, sözleşmesinin uzatılması için yapılan önerileri reddetti. 
     17. Dünya Kupası'nda Türkiye ile aynı grupta mücadele eden ve başarılı sonuçlar alan Kosta Rika'nın başında bulunan Alexandre Guimaraes, internet sitesinde yaptığı açıklamada, Kosta Rika Futbol Federasyonu tarafından yapılan birçok öneriye olumsuz yanıt verdiğini bildirdi. 
     Guimaraes, sözleşmesinde, basit bir iş sözleşmesinin dışında anlaşılmaz maddeler bulunduğunu ve bu durumu federasyon başkanı Jorge Munoz'a bir yazıyla ilettiğini kaydetti. 
     Guimaraes, bu maddelerin kişisel haklarına karşı bir saldırı niteliği taşıdığını, bu nedenle artık kendisini mutlu edecek başka işlerle uğraşmak istediğini açıkladı. 
     Kosta Rika Futbol Federasyonu, böyle bir yazının varlığını reddederken, yeni teknik direktör adayları arasında ABD'li Steve Sampson, Arjantinli Miguel Angel Brindisi, Sergio Batista ve Enzo Hector Trossero bulunduğu kaydedildi. 
     Kosta Rika'nın ekim ve kasım aylarında Ekvador ile yapacağı maçlarda ise milli takımın başında geçici olarak eski teknik direktör Rodrigo Kenton'ın bulunucağı açıklandı. 
     





</TEXT>
</DOC>
