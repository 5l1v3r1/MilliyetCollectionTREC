<DOC>
<DOCNO> 114102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/dunya/dun01.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam panikledi 
</HEADLINE>
<TEXT>

Savaş korkusu yüzünden altınlarını Suriye’ye taşıtıyor, halka sempatik gözükmek için hapishaneleri boşaltıyor 
     DIŞ HABERLER SERVİSİ 

Hazinesini kaçırıyor      Irak lideri Saddam Hüseyin’in kişisel serveti içinde yer alan altın külçeleriyle paha biçilmez sanat eserlerini Bağdat ve Musul’daki saraylarından ve müzelerden, Suriye sınırındaki Ebu Kamil kasabasına naklettiği öne sürüldü. İddiaya göre Ürdünlü ve Suriyeli işadamları Ebu Kamil’de Saddam’ın koleksiyonunu inceliyor ve ardından Suriye’ye kaçırıyor. 
     Fransa Basın Ajansı AFP’nin istihbarat raporlarını kaynak gösteren Alman Welt Am Sontag gazetesinden alarak dünyaya duyurduğu habere göre altın külçeleri ve sanat eserleriyle yüklü çok sayıda kamyon, ordu birliklerinin sıkı koruması altında Ebu Kamil’e getirildi. 
     
     Kamyon trafiği 
     Suriyeli ve Ürdünlü işadamlarının Ebu Kamil’de özellikle sanat eserleriyle ilgilendikleri iddia ediliyor. Şam’daki Avrupalı diplomatlar da geçtiğimiz haftalar içinde Suriye - Irak arasında her iki yönde de kamyon trafiğinde büyük bir artış olduğunu söylüyor. 
     
Tüm mahk mları affetti...      Irak Devlet Başkanı Saddam Hüseyin, 23 yıllık iktidarında ilk kez genel af çıkardı. Enformasyon Bakanı Muhammed Said El Sahaf’ın devlet televizyonunda okuduğu kararnamede, Saddam Hüseyin’in, siyasi suçlar dahil, çeşitli suçlardan tutuklu olanlar ile kaçak ve mahk mlara geniş kapsamlı af çıkardığı belirtildi. Arap mahk mları da kapsayan kararnameye göre, cinayetten tutuklu olanlar, kurbanların ailelerinin affetmeleri, hükümete ya da halka borçlarını ödemeleri halinde serbest bırakılacak. 
     Af kapsamında, cezaevlerindeki tutukluların serbest bırakılması işlemine başlandı. Irak televizyonları, başkent Bağdat’ın 35 kilometre batısında bulunan, ülkenin en büyük cezaevi Ebu Gurayb’dan salıverilen mahk mların görüntülerini yayınladı. Cezaevinden çıkan mahk mlar, "siyonizm ve ABD karşıtı" sloganlar attı. 
     Affın, Saddam Hüseyin’in görevini sürdürmesi için geçen hafta düzenlenen referandumda tüm Irak halkının "Evet" oyu kullanmasından sonra, halka teşekkür etmek amacıyla çıkarıldığı ifade edildi. 
     



 DÜNYA 











</TEXT>
</DOC>
