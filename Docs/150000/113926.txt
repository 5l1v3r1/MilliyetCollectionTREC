<DOC>
<DOCNO> 113926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur07.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Türk heyetine terör kursu 
</HEADLINE>
<TEXT>

     Türkiye'den ABD'ye gidecek olan 23 kişilik bir heyet, FBI Ulusal Akademisi'nde, "Terörizmin Mali Kaynakları" konulu kursa katılacak. 
     ABD, terörizmin mali kaynakları konusunda düzenlenecek kursa, Türk heyetini davet etti. İçişleri Bakanlığı, Dışişleri Bakanlığı, Maliye Bakanlığı, Adalet Bakanlığı ve Hazine Müsteşarlığı yetkililerinden oluşan 23 kişilik bir heyet, Anti-Terrorism Assistance ATA programı çerçevesinde 21 Ekim-1 Kasım 2002 tarihleri arasında, Quantico ve Virginia'daki FBI Ulusal Akademisi'nde düzenlenecek olan "Terörizmin Mali Kaynakları" konulu kursa katılacak. 
     Türk heyetinin başkanlığını, Ankara Cumhuriyet Başsavcı Vekili Bekir Selçuk yapacak. Selçuk, terörizm mali kaynaklarıyla mücadele konusunda, Türkiye'deki mevzuat ve uygulamaya ilişkin bir sunum gerçekleştirecek. 
     





</TEXT>
</DOC>
