<DOC>
<DOCNO> 116451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/ekonomi/aeko.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk müşteri küme düştü Rus tüketici öne geçti... 
</HEADLINE>
<TEXT>

Migros Genel Müdürü Bozer Krizde üst gelir grubu müşterilerin yüzde 22’si orta gelir grubuna düştü. Rusya’da bir müşteri ortalama 11 dolar harcarken, Türkiye’de ortalama 6 dolara geriledi 
     İSMAİL ŞAHİN 

     Migros Genel Müdürü Ömer Bozer, krizden sonra Migros’tan bir seferde 400 milyondan çok alışveriş yapan müşteri grubunda yüzde 22 azalma olduğunu söyledi. Bozer, "Üst gelir grubundaki bu müşterilerimiz ligden düştü. Rusya’daki marketlerimizde ise olumlu bir gelişme oldu. Rus tüketicinin ortalama harcaması 11 dolara çıktı. Türkiye’de bu rakam 8 dolardan 6 dolara geriledi" dedi. 
     ACNielsen’in, Milliyet’in de sponsorları arasında bulunduğu Yıkılmadım, ayaktayım’ başlıklı Infocus toplantısında, Migros, Arçelik, Evyap ve Nokia kriz stratejilerini anlattı. Migros Genel Müdürü Ömer Bozer, 2002’nin ilk dokuz ayında müşteri başına harcamalarda büyük düşüş olduğunu söyledi. 
     Migros’un 4.5 milyon müşterisinden 2.5 milyonunu kapsayan bir araştırma yapıldığını anlatan Bozer, "Bir seferde 400 milyon harcayan üst gelir grubu müşterilerimizin yüzde 22’si bir seferde 100 - 200 milyon lira harcayan orta gelir grubuna katıldı. Rusya’da özellikle Moskova’da tüketici profili sürekli olumlu yönde değişti. Rus müşteri iyi para harcıyor. Ortalama harcaması kişi başına 11 dolar. Türkiye’de bu rakam 8 dolar düzeyinde. Krizden sonra 6 dolara kadar düştü" diye konuştu. 
     
     Market market dolaşıyorlar 
     Düşük gelir gruplarının krizden daha çok etkilendiğini belirten Bozer, "Düşük gelir grubu promosyonu takip etti. Ucuz ürünlere kaydılar. Market market dolaşıp promosyon ürün aranmaya başlandı. Biz de bunu dikkate alarak gıda dışı ürünlerde mağazalarımızı sınıflandırmaya başladık. Bir şehrin içinde birden çok ülke varmış gibi davrandık. Mağazaları yerelleştirdik. Verimli de oldu" dedi. 
     
837 market markası yarattık’      Market olarak 837 yeni marka yarattıklarını belirten Bozer, bu ürünlerin satışında yüzde 10.5 artış olduğunu söyledi. Migros pahalıdır’ imajını kampanya ile aşmaya çalıştıklarını anlatan Bozer, "Marketlerimiz online satış yapmak istemiyordu. Zorlandık ama şimdi hepsi can atıyor" diye konuştu. Verimsiz 35-40 marketi kapattıklarını anlatan Bozer, "Yurtdışında yedi yeni mağaza açtık. Bunlardan 280 milyon dolar ciro bekliyoruz" dedi. 
     
Çocuklar Duymasın dizisi bizim reklama itiraz etti’      Krizden sonra müşteriyle ilişkiyi kestiklerini ve pılı pırtıyı toplayarak’ pazardan çekildiklerini anlatan Evyap Genel Müdürü Babür Çelebi, "Rakipler pazar payımızı kapmaya başladı. Hata yaptık. Bu yanlışı anladıktan sonra reklama ve tanıtıma yüklendik. Pazar payımızı tekrar yakaladık" dedi. Erkeklere yönelik reklam kampanyası sırasında, Erkekliğin yüz kuralı’ reklamına, Çocuklar Duymasın dizisinin yapımcılarından itiraz geldiğini belirten Çelebi, "Bizim reklamda işlediğimiz temanın kendilerinden esinlendiğini, onların sloganını çaldığımız söyleyerek itiraz ettiler. Reklam filminin diziden önce çekildiğini gösterdik de o zaman mesele halloldu" dedi. 
     
     Pazartesi kriz var, aldırmayın’ 
     Kampanyada pazar araştırması yaparak, kadınların şiirden hoşlandığını gördüklerini anlatan Çelebi, şiirli reklam için de yine kadınların beğendiği Rutkay Aziz ile anlaştıklarını belirtti. 
     Çelebi, pazar günü seçim yapılacağını hatırlatarak, "Kriz olsun, siz işinize devam edin. Mesela pazartesi günü bir kriz daha çıkacak. Ama siz yokmuş gibi davranın. İletişimi kesmeyip, tanıtıma devam edin" dedi. 
     
Arjantinli tüketici market değiştirdi      ACNielsen Güney Amerika Başkan Yardımcısı Amilcar Perez de toplantıda kriz sonrası Arjantinli tüketicilerin eğilimlerini anlattı. Perez, "Arjantindeki tüketiciler hem kalitiye hem fiyata bakmaya başladı. İnsanıların yüzde 65’i promosyonlu ürünlere yöneldi. Yüzde 43’ü alışveriş yaptığı marketi değiştirdi. Çünkü Arjantin’de de market market dolaşıp promosyonlu ürün aramaya başladılar. Ailelerin yüzde 88’i kullandığı ürünleri değiştirdi. Bu rakam iki ay sonra yüzde 96 oldu. Evini temizlemek isteyen Arjantinli kadınlar dört çeşit deterjan almak yerine sadece çamaşır suyu kullanmaya başladı. Bunlar devalüasyondan sonra oldu" dedi. 
     
Kriz sokaktaydı biz de sokağa indik’      1999’da Türkiye’de pazar paylarının yüzde 16 olduğunu ve 2002’de ise yüzde 75’e ulaştığını belirten Nokia Pazarlama Müdürü Ülkem Kırımlı, "Türkiye’ye girdiğimizde 19 kişi çalışıyorduk halen 19 kişi ile yolumuza devam ediyoruz. 2000 yılında dört, 2001 yılında sekiz, 2002 de ise 30 yeni ürün piyasaya çıkardık. Kriz esnasında hızlı hareket ettik. Pazarlama bütçesini kısmadık, kriz sokakta geçiyordu sokağa indik. Sokakta bir milyon kişiyi Club Nokia üyesi yaptık. Onlarla sık sık mesajlaşıyoruz. Sokakta ürün ve promosyon tanıtımı yaptık. Şirket içinde kriz lafını, duygusal süreci aşıp mantıksal sürece varıncaya kadar kullanmadık" dedi. 
     



 EKONOMİ 



















</TEXT>
</DOC>
