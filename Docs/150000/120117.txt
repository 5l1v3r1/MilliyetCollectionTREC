<DOC>
<DOCNO> 120117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/yas04.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak Coni bak burası Irak 
</HEADLINE>
<TEXT>

Başkanları Bush, Saddam’la savaşa kararlı ama askerlik çağındaki Amerikalılar’ın çoğu Irak’ın yerini bile bilmiyor 
     DIŞ HABERLER SERVİSİ 

     George Bush yönetiminin neredeyse savaşın eşiğine geldiği Irak’ın, sıradan Amerikalı tarafından hemen hemen hiç tanınmadığı ve askerlik çağındakilerin haritada Irak’ın yerini bile gösteremediği ortaya çıktı. 
     "National Geographic Society" adlı Amerikan kuruluşu tarafından yapılan genel kültür yoklamasında, askerlik çağına gelmiş 18 - 24 yaşları arasındaki yedi Amerikalıdan yalnızca biri Irak’ı haritada gösterebildi. Amerikalıların yüzde 58’i Taliban ve El Kaide’nin Afganistan’da olduğunu bildi ancak bu kez de Afganistan’ı haritada gösteremedi. Afganistan’ın yerini bilenlerin oranı yüzde 17’de kaldı. 
     
     New York’u bilin bari 
     Amerika, Almanya, Fransa, Kanada, İtalya, Japonya, İsveç, İngiltere ve Meksika’da düzenlenen kültür yoklamasında gençlere aktüalite ve coğrafya ile ilgili 56 soru soruldu. Yalnızca 23 soruya doğru cevap veren Amerikalılar orta notu alırken, 40 soruyu doğru yanıtlayan İsveçliler en kültürlü ulus çıktı. İsveç’i 38 doğru cevapla Almanlar ve İtalyanlar izledi. 
     Amerikalıların yarısının New York’un yerini bilmemeleri de sınavın ilginç sonuçlarındandı. 
     



 YAŞAM 
























</TEXT>
</DOC>
