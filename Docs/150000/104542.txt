<DOC>
<DOCNO> 104542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/spor/spo01.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da restleşme 
</HEADLINE>
<TEXT>

Beşiktaş Yönetimi ile Divan Kurulu, cumartesi günü yapılacak toplantı öncesinde karşı karşıya geldi. Başkan Serdar Bilgili, "Kapılar basına açılırsa biz katılmıyoruz" tehdidinde bulundu 
     ORHAN YILDIRIM 

     Toplantıya gitmiyorlar 
     BEŞİKTAŞ Yönetimi ile Divan Kurulu arasındaki gerilim zirveye çıktı. Yönetim daha önce Divan’da Hüsnü Güreli aleyhine yapılan suçlamaların ardından toplantılara katılmamayı gündeme getirmiş ancak son anda vazgeçmişti. Şimdi de iki cephe arasında basın nedeniyle kriz başladı. Başkan Serdar Bilgili, Divan Başkanı Şeref Nasır ile görüşüp, "Toplantılar kapalı kapılar ardında olsun" önerisini getirdi. Ancak olumlu yanıt alamadı. 
     
     Şeref Nasır’dan red 
     NASIR, yönetimden resmi yazı istedi. Bunu kabul etmeyen yönetim de, "Basına açarsanız katılmayız" tehdidinde bulundu. Nasır, "Beşiktaş’ın gizli - saklı birşey yoktur" derken, Bilgili, "Divan Kurulu’nun giriş bölümü dışında basına kapalı olmasını istedik ve mutabık kaldık. Mutabakata uyulmayacağını üzüntüyle karşıladık. Bu yüzden toplantıya katılmama kararı aldık" açıklamasını yaptı. Tüzükte yönetime toplantılara katılma zorunluluğu getiren bir madde bulunmuyor. 
     
Transfer harek tı      LUCESCU’NUN ısrarla orta sahaya transfer istemesi üzerine yönetim çalışmalarına hız verdi. Siyah - Beyazlılar, 31 Ağustos’ta bitecek olan transfer mevsimine kadar bir yabancı daha renklerine katma kararı aldı. Daha önce görüşme yapılan Breziyalı futbolcuların bonservislerinin pahalı olması yüzünden bu isimlerden vazgeçildiği öğrenildi. Beşiktaş, bu gelişme üzerine alternatif isimlere yöneldi. 
     
Bir kırmızı kart da yönetimden yedi 
Nouma’ya izin yok      Takımla çalışacak 
     BEŞİKTAŞ Yönetimi, İstanbulspor maçında kırmızı kart gören Pascal Nouma’nın iplerini sıktı. Fransız futbolcunun, eşiyle sorunlarını bahane edip, Fransa’ya gitme isteğine Siyah - Beyazlı yöneticiler olumsuz yanıt vermedi. Golcü futbolcu Diyarbakırspor maçında forma giyemeyecek olmasına karşın maç gününe kadar takımla birlikte antrenmanlara devam edecek. 
     
     Tatilde gidersin’ 
     KIRMIZI kart veya benzeri cezalar nedeniyle forma giyemeyecek olan futbolculara bundan sonra ekstra tatil şansı tanınmama kararı alındı. Bu uygulamanın ilk kurbanı Nouma oldu. Teknik Direktör Mircea Lucescu’nun, Fransız futbolcuyla görüşüp, "Diyarbakır maçından sonra iki gün izin var. O sırada ülkene gidip sorunlarını çözebilirsin" dediği öğrenildi. 
     
Sergen-Ahmet paniği      LİGE fırtına gibi başlangıç yapan Sergen Yalçın’ın, Diyarbakırspor maçından önce sakatlanması teknik heyeti kara kara düşündürüyor. Yıldız futbolcunun aşırı yüklenme nedeniyle adalesinde çekme meydana geldiği tespit edildi. Dünkü antrenmanda ise Ahmet Dursun ayağına aldığı darbe nedeniyle çalışmayı yarım bıraktı. İki oyuncunun Diyarbakır karşısında oynayıp oynamayacağı yapılacak testlerden sonra kesinlik kazanacak. 
     
Hedef 85 puan’Lucescu, şampiyonluk için sezon sonuna kadar toplam puan kayıplarının 17’yi geçmemesi gerektiğini söyledi 
     Hedefleri belirledi 
     100. yılda şampiyonluğa ulaşmayı hedefleyen Beşiktaş’ta, Teknik Direktör Lucescu, matematiksel olarak şampiyonluk hesapları yapmaya başladı. Toplam 34 haftalık lig maratonunda 3 hafta geride kalırken, 2 galibiyet 1 beraberlik aldıklarını hatırlatan Rumen çalıştırıcı, sezon sonundaki hedef puanı 85 olarak belirledi. Kayıpların üç yenilgi, dört beraberliği geçmemesi gerektiğini düşünen Lucescu, en fazla 17 puan kaybetmek lükslerinin olduğunu belirtti. 
     
     Futbolcuları uyardı 
     OYUNCULARINDAN bu hesapları gözardı etmemelerini isteyen Mircea Lucescu, "Şampiyonluk yolunda rakiplerimize göre değil, kendi koyacağımız hedeflere göre yürümek zorundayız. Herkes hesaplarını verdiğim rakamlar doğrultusunda yapsın, şartlansın. Kesinlikle puan kaybına tahammülüm kalmadı. Sezon başında bir beraberlik hakkımızı yitirdik. Özellikle deplasman maçlarında dikkatli olmalıyız. Beşiktaş her maça kazanmak için çıkar" uyarısında bulundu. 
     



 SPOR 
























</TEXT>
</DOC>
