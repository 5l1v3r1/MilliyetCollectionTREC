<DOC>
<DOCNO> 140942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yasam/yas06.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski basketbolcuya çeteci şuçlaması 
</HEADLINE>
<TEXT>

Eski basketbolcu Derviş Gökhan Güney, iki arkadaşıyla çete kurup dolandırıcılık yapmak suçundan hapse gönderildi... 
     NAİL KAHRAMAN DHA 

     Basketbola Efes Pilsen’de başlayan ve uzun yıllar Tofaş ve Oyak Renault’da forma giyen Derviş Gökhan Güney 30 , cürüm işlemek amacıyla teşekkül oluşturmak suçundan tutuklanarak cezavine konuldu. 
     İddiaya göre, müteahhit Orhan Durusoy’un muhasebecisi Sezer Turan 32 , şirket hesabından Güney’e 1999’dan itibaren para aktardı. Turan ayrıca, Güney ve emlakçı arkadaşı Mehmet Bülent İskender’e Durusoy’un imzasını taklit ederek de çek kesti. 
     Hesabından 263 milyar liranın Güney ve İskender’in hesabına aktarıldığını iddia eden Durusoy, Bursa Savcılığı’na suç duyurusunda bulundu. Gözaltına alınan Güney, İskender ve Turan mahkemece serbest bırakıldı. Durusoy ocak ayında yeni bir suç duyurusunda bulununca, üçlü bu kez tutuklanarak cezaevine gönderildi. 
     
     Suçlamaları reddettiler 
     Derviş Gökhan Güney ve Mehmet Bülent İskender, suçlamaları kabul etmezken, Sezer Turan arkadaşlarına patronunun bilgisi doğrultusunda para verip, çek kestiğini söyledi. 
     Bursa 1. Ağır Ceza Mahkemesi’nce Güney ve İskender hakkında 8’er yıl, Turan hakkında ise "cürüm işlemek amacıyla teşekkül oluşturmak nitelikli dolandırıcılık ve resmi evrakta sahteciliköten 16 yıla kadar hapis cezası istemiyle dava açıldı. Sanıklar önümüzdeki günlerde yargılanacak. 
     
     



 YAŞAM 





















</TEXT>
</DOC>
