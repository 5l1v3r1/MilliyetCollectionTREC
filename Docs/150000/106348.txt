<DOC>
<DOCNO> 106348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/spo02.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün şoku 
</HEADLINE>
<TEXT>

Fenerbahçe’de grip salgınından sonra dünkü çalışmada da Kaptan’ın burnu çatladı 
     Rakiple çarpıştı 
     FENERBAHÇE’DE grip salgınıyla başlayan hastalık kervanına şimdi de Ogün’ün sakatlığı eklendi. Uzun süredir şanssızlıklarla boğuşan Sarı - Lacivertli takımın dün yaptığı PAF maçında tecrübeli futbolcu rakibiyle çarpıştı. Yüzüne darbe alan Ogün’ün ilk kontrolünde burnunun çatladığı tespit edildi. Kaptan Ogün, Gaziantep maçı öncesinde hemen tedavi altına alındı. 
     
     Lorant şaşırdı 
     TEKNİK Direktör Lorant ise üst üste yaşanan şanssızlıkları şaşkınlıkla takip ediyor. Ümit Milli Takım’ın Slovakya’yı 2 - 1 yendiği maçı izleyen Alman hoca, kaleci Volkan ve Tuncay’ın performansından memnun kaldığını açıkladı. B Genç Milli Takım’da yer alan Cem Karaca ile Ali Güneş’in de formda olduğunu söyleyen Lorant, "Bu kritik dönemde hazır olmaları beni mutlu etti" dedi. 
     
Kıyat’ın mutlu günü      Fotoğraf Hüseyin Yavuz 

     FENERBAHÇE Kulübü Asbaşkanı ve Basın Sözcüsü Atilla Kıyat’ın kızı Özlem Kıyat, Fidel Berber ile dünyaevine girdi. Park Orman’da yapılan düğünde, çiftin nikahını Kadıköy Belediye Başkanı Selami Özdemir kıydı. Düğüne Fenerbahçe Kulübü Başkanı Aziz Yıldırım ve yönetim kurulu üyeleri de katıldı. 
     
Lorant’ı kızdırdılar      MİLLİ maça verilen ara nedeniyle dün Samandıra’da PAF takımı ile hazırlık maçı yapan Fenerbahçe, karşılaşmayı 8 - 6 kazandı. Teknik Direktör Lorant, gençlerden yenen altı gol nedeniyle oldukça sinirlendi. Alman hoca maçın sonunda ağır bir kondisyon idmanı yaptırdı. A takımın gollerini Oktay, Erhan, Yusuf, Ogün, Ceyhun, Washington, Ortega ve Semih attı. 
     İKİ gündür grip nedeniyle yorgan döşek yatan Fenerbahçe’nin yıldızları Ortega, Washington, Johnson, Yusuf ve Mustafa Doğan dün büyük fedak rlık yaparak PAF maçında bir devre forma giydiler. Serumla ayakta durabilen beş futbolcunun oldukça güçsüz kaldığı gözlerden kaçmadı. Gaziantepspor maçına kadar bu futbolculara vitamin yüklemesi yapılacağı açıklandı. 
     



 SPOR 





























</TEXT>
</DOC>
