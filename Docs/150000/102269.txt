<DOC>
<DOCNO> 102269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sonspo13.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun kadroda... 
</HEADLINE>
<TEXT>

     Beşiktaş, kuruluşunun 100. yılını kutlayacağı 2002-2003 sezonunda İstanbul'daki ilk lig maçını yarın Kocaelispor ile yapacak. 
     Siyah-beyazlılar, bu maçın hazırlıklarını akşam saatlerinde basına kapalı olarak yapacağı idmanın ardından tamamlayacak. 
     
     FORVET SIKINTISI 

     Beşiktaş'ta, özellikle forvet hattında oynayan futbolcuların sakatlıkları, Kocaelispor maçı öncesi teknik heyeti sıkıntıya soktu. 
     Sakatlığı süren İlhan Mansız'ın yanı sıra kondisyon eksikliği nedeniyle Pascal Nouma, yarınki maçın kadrosuna alınmadı. Bursaspor maçındaki performansıyla göz dolduran Daniel Pancu'nun sakatlığı ise sürüyor. Rumen oyuncunun bu akşam yapılacak idmanın ardından teknik heyetle görüşeceği ve son kararın verileceği bildirildi. 
     Beşiktaş'ta gol yollarındaki oyuncuların sakatlıkları nedeniyle Kocaelispor maçında gözler genç oyuncu Ali Cansun'a çevrildi. Pancu'nun da oynayamaması durumunda Rumen teknik adamın genç oyuncuya şans verebileceği öğrenildi. 
     
     AHMET DURSUN KADRODA 

     Sezon başı hazırlık kampında her iki kaval kemiğinde ''stres kırığı'' tespit edilen ve uzun süredir sahalardan uzak kalan Ahmet Dursun, Kocaelispor maçı kadrosuna alındı. 
     Kulüp doktoru Ayhan Optur, genç futbolcu hakkındaki kararı teknik heyetin vereceğini söylerken, Ahmet Dursun'un, maçın ikinci yarısında oyuna alınabileceği belirtildi. 
     Dr. Optur ayrıca, Sergen'in durumunun da iyi olduğunu ifade etti. 
     
     NİYAZİ SÜRPRİZİ 

     Beşiktaş'ta, sezonun ilk maçında Bursaspor'a karşı ilk 11'de görev yapan Niyazi, Kocaelispor maçı kadrosuna alınmadı. 
     Rumen teknik adam, yeni transfer Niyazi'yi, Kaan Dobra ve Zafer ile birlikte sürpriz biçimde kadroya dahil etmedi. 
     
     MUHTEMEL 11 

     Beşiktaş'ın, Kocaelispor karşısına Cordoba, Tolga, Ronaldo, Ali Eren, İbrahim, Tamer, Tayfur, Amaral, Bayram Serdar , Tümer, Pancu Ali Cansun 11'i ile çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Ünsal Çimen yönetecek. 
     





</TEXT>
</DOC>
