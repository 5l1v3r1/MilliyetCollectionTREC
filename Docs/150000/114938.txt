<DOC>
<DOCNO> 114938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/dunya/dun03.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede iç hesaplaşma 
</HEADLINE>
<TEXT>

Brüksel’de buluşan AB liderleri, yeni üyelere yapılacak para yardımlarını masaya yatıracak 
     BRÜKSEL Milliyet 

     AB liderlerini bir araya getiren Brüksel Zirvesi, Birlik açısından tam bir iç hesaplaşmaya sahne oluyor. Genişlemenin teorik boyutlarından pratik unsurlara geçen AB, zor bir maraton içinde. Bunun nedeni ise masada ele alınacak en önemli konunun "para" olması. 
     Zirvenin gündeminin en çekişmeli konusunu yeni üyelere yapılacak yardımlar oluşturuyor. Ortak Tarım Politikası çerçevesindeki 40 milyar euroluk ve yapısal fonlardan 25 milyarlık euroluk iki paket, pazarlıkların odak noktasında bulunuyor. Mali açıdan en büyük katkıyı yapan ülke olan Almanya ile en fazla pay alanlardan olan Fransa’nın doğrudan tarım ödemeleri konusunda "ikili anlaşmaya" varmaları, zirvenin kilitlenmesinin önündeki en önemli engeli ortadan kaldırıldı. 
     Liderler, parasal konuların yanı sıra genişleme konusunun diğer boyutlarını da değerlendirdiler. Bu konudaki sorunların büyük kısmında anlaşmaya varıldı. Avrupa Güvenlik ve Savunma Politikası da zirvenin bir başka gündem maddesini oluşturuyor. Bu konuda verilen mesajlar belli bir aşama kaydedildiği yönünde belirginleşiyor. 
     



 DÜNYA 












</TEXT>
</DOC>
