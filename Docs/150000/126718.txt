<DOC>
<DOCNO> 126718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yasam/yas00.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrepleri arkadaş desteği güldürecek 
</HEADLINE>
<TEXT>

Yeni yıl, Akrepler için pürüzlü’ olacak... Özellikle ilişkilerde ve maddi konularda iniş-çıkışlar yaşanacak. Ancak genişleyen arkadaş çevreleri, 2003’te Akreplerin en büyük desteği olacak 
     2003'te sizi neler bekliyor - 8 

     R. HAKAN KIRKOĞLU 

     AKREP 24 Ekim-22 Kasım 
     Tanımlayan Kelimeler 
     Kararlı, dayanıklı, duygusal, güçlü, tutkulu, karizmatik, gizemli, sezgileri güçlü. 
     - Kıskanç, inatçı, yıkıcı, kinci, cinselliğe aşırı vurgu yapan, sadist, güç elde etmek için oyun çeviren. 
     Yönetici gezegeni Mars Pluto 
     Elementi Su Niteliği Sabit 
     Vücutta karşı geldiği bölge Cinsel organlar 
     Rengi Koyu kırmızı, bordo 
     Metali Demir Taşı Opal 
     
     ŞANSLI ALANLAR 
     Ağustos sonuna kadar Aslan burcunda kalacak olan Jüpiter, bu dönemde kariyer hayatınızda size daha fazla kapı açıyor. Bu süre içinde üstlerinizle ilişkilerde gelişme ve olumlu bir hava eserken, kariyer hayatınızda ilerleme de sağlayabilirsiniz. Bu arada, çalışmalarınız başkaları tarafından çok daha kolay görülebilir ve bu size daha fazla tanınma sağlayabilir. 27 Ağustos sonrasında ise grup çalışmaları ve sosyal çalışmalar size daha fazla zevk verecek. Bu dönemde bir amaç etrafında bir araya gelmek mümkün. Benzer şekilde, arkadaşlar ve size destek verebilecek kurumlardan da yardım alabilirsiniz. Jüpiter hayatınıza daha çok kişinin girmesine yardımcı olacak. 
     
     ZORLANMA ALANLARI 
     Bu yıl burcunuzu sert etkileyen yavaş gezegenler oldukça sınırlı düzeyde ama Satürn, haziran ayına kadar dikkat etmeniz gerektiğini söylüyor Satürn ortaklaşa yatırımlar, bağlı değerler, miras ya da eşinizin parasal durumu ile ilgili gerginliklerin ya da sorumlulukların bir işareti olabilir. Bu süre içinde taşımanız gereken sorumluluklar yüzünden kendinizi zorunlu olarak baskı altında hissedebilirsiniz. Bu arada, başkalarının ya da yakınların maddi sorumlulukları da sizin üzerinizde daha fazla yük olabilir. 
     
     AKREP KADINI İÇİN AŞK 
     2003’te ilişkilerinizi ve aşk hayatınızı yakından etkileyebilecek geçişler var. Mars, haziran ortasından aralık ortasına kadar Balık burcunda kalarak, uzunca bir süre aşk hayatınızı gündemde tutacak, ancak bazı pürüz ve kararsızlıklara da neden olabilecek. Bu dönemin romantik hayatınıza daha fazla tutku getireceğini söylemeliyiz. Venüs’ün olumlu açılarının olduğu 7 Ocak’a kadar olan devre ile 27 Mart-22 Nisan, 4-29 Temmuz, 9 Ekim-2 Kasım arasında aşkta mutluluğu daha kolay yakalayabilirsiniz. 
     
     AKREP ERKEĞİ İÇİN AŞK 
     Bu yıl haziran-aralık döneminde ilişkilerinizde romantizm ve tutkunun rolü çok daha fazla olacak gibi görülüyor. Bununla birlikte ilişkilerinizde 2-27 Mart, 29 Temmuz-22 Ağustos arasında daha fazla mücadele ve yanlış anlama söz konusu olabilir. 

</TEXT>
</DOC>
