<DOC>
<DOCNO> 131043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo17.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Göztepe, Robinson'u tercih etti... 
</HEADLINE>
<TEXT>

     Türkiye Basketbol Ligi ekiplerinden Göztepe, denemek üzere İzmir'e getirttiği 2 yabancı oyuncudan Robinson'u tercih etti. 
     Göztepe Basketbol Şubesi'nde düzenlenen törende Robinson, kendisini sezon sonuna kadar sarı-kırmızılı renklere bağlayan imzayı attı. 
     Basketbol Şube Başkanı İskender Tuğsuz, Robinson'u TED Kolejliler'den tanıdıklarını belirterek, 2.12 metre boyunda, 32 yaşındaki oyuncunun Göztepe'ye yararlı olacağını belirtti. 
     Tuğsuz, daha önce 14 sayı ve 11 ribaunt ortalamasıyla oynadığını kaydettiği Robinson'u transfer ederek çalışmalarını tamamladıklarını belirtti. 
     İskender Tuğsuz, şöyle konuştu 
     ''Robinson Göztepe'yi Beşiktaş maçında izledi ve sanki takımın oyuncusuymuş gibi maç sırasında heyecanlandı. Onun heyecanı bize de yansıdı ve bizi mutlu etti. Antrenörümüzün de raporu doğrultusunda Booker'in yerine Robinson'a imza attırdık.'' Robinson ise Göztepeli taraftarların takımın arkasında büyük bir güç olduğunu kaydederek, ''Bu taraftarla, takım ligde kalır'' diye konuştu. 
     
     MİLİÇEVİÇ SORUNU 
     Beşiktaş ile oynanan karşılaşmada Antrenör Mehmet Ali İnceler'e tepki gösterdiği belirtilen Miliçeviç'in, Göztepe ile olan ilişkisinin kesildiğini kaydeden Tuğsuz, şöyle dedi 
     ''Hiç kimsenin Yeterli süre almadım demeye hakkı yoktur. Biz bir takımız. 1 dakika da oynasa, 40 dakika da oynasa, takımın heyecanını içinde duyması gerekir. Takım heyecanını hissetmeyen oyuncuya, Göztepe'nin verecek forması yoktur.'' 
     





</TEXT>
</DOC>
