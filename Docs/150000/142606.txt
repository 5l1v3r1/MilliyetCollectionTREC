<DOC>
<DOCNO> 142606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo08.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassan’a servet 
</HEADLINE>
<TEXT>

İskoçya’nın Glasgow Rangers Kulübü, Gençlerbirliği’nin Mısırlı yıldızına kancayı taktı, senelik 1.1 milyon dolar teklif yaptı 
     M.ALİ SABUNCU 

     Görüşme haftaya 
     GENÇLERBİRLİĞİ’NİN başarılı futbolcusu Ahmet Hassan için İskoçya’nın Glasgow Rangers takımı da devreye girdi. Galatasaray’ın da transfer listesinde bulunan Mısırlı oyuncuya Alman menajer Thomas Kroth aracılığıyla teklif götüren Rangers Kulübü, yüzde 65’i garanti para olmak üzere senelik toplam 1.1 milyon dolar teklif etti. Hassan’ın menajeri Alper Gökdemir gelecek hafta İskoç yöneticileriyle bir araya gelecek. 
     
     İmza atmadım’ 
     AHMET Hassan konuyla ilgili olarak "Ben profesyonel futbolcuyum ve sezon sonunda mukavelem bitiyor. Şu anda kimseye imza atmış değilim. Gençlerbirliği’nin başarısını düşünüyorum. Teklifleri sezon sonunda değerlendireceğiz" dedi. Menajer Alper Gökdemir ise, "Hiçbir takıma imza atılmadı. Ancak iki gün önce Rangers’tan gelen teklifi ciddiye alıyoruz" ifadesini kullandı. 
     



 SPOR 




























</TEXT>
</DOC>
