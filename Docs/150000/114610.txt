<DOC>
<DOCNO> 114610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/guclu.html </URL>
<DATE> 2002/10/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ceza mı yoksa ödüllendirme mi 
</HEADLINE>
<TEXT>

     Eğitimde başarıya giden yol disiplinden geçiyor. Çalışma disiplini olmadan başarıyı yakalamak mümkün değil. Hele hele Türkiye gibi yeteneklerin değil de giriş sınavlarının etkin olduğu ülkelerde çalışma disiplini olmayan, 3, 4 saatlik sınavlara dayanamayan öğrencilerin bir yerlere gelmesi çok zor. 
     Eğitim için gereken disiplinin cezaya endeksli olması elbette en son düşünülmesi gereken bir durum olmalı. Ama maalesef ülkemizde sınıf içi otoriteyi sağlamak için başvurulan en etkin yöntem hala not korkusu ve ceza. Oysa çağdaş eğitim sistemleri, cezadan çok ödüllendirmeden yani teşvikten yana. Çok iyi biliyorlar ki ceza caydırıcı, ödül ise teşvik edici... 
     Batılı eğitim sistemlerinde öğrencilerin başarısızlıklarından çok başarılarının dikkate alınmasının nedeni bu. Bizde öğrencilerin geçtikleri derslerden çok, kaldıkları dersler önemli. 10, 12 dersten başarılı olan bir öğrenciyi, bir iki dersten kaldı diye sınıfta bırakabiliyoruz. Son sınıfa gelmiş bir öğrenciyi de yine bir - iki ders yüzünden okuldan atabiliyoruz. 
     Fabrikasyon eğitim anlayışı içerisinde tüm öğrencileri aynı kalıplar içerisine sokmaya çalışıyoruz ki bu çok yanlış. Sanki her öğrenci mühendis olacakmış gibi matematik öğrenmeye zorluyor, başarısız olunca da öğrenim hayatına son veriyoruz. Yüz binlerce yetenekli gencimiz, üniversite giriş sınavları nedeniyle bu yüzden heba olmadı mı Oysa onlarda her öğrencinin başarılı olabileceği bir alanın olabileceği anlayışı hakim. Doğru olan da bu .. 
     
Dayak mazide kaldı ama...      Anne babalar daha düne kadar çocukları okula, öğretmene teslim ederken eti senin kemiği benim derdi. Dahası öğretmenin vurduğu yerde gül biter diye adeta dayağı teşvik ederdi. Ama şimdi değil dayak, sözlü taciz konusunda bile çok duyarlılar. Ama bütün bu gelişmelere rağmen okullarda dayak bitmiş değil. Gün geçmiyor ki gazetelerde öğretmen dayağı nedeniyle rapor alan öğrenci haberlerine rastlanmasın... 
     Önemli olan öğrenciye nasıl yaklaşılacağı. Eğer amaç onu topluma kazandırmaksa bu cezayla değil teşvikle olmalı. Bugün gelinen nokta bu. Ceza olmayacak mı Elbette olmalı. Örneğin yaşamını zora sokmayacak hak mahrumiyetleri gibi. Televizyon izleme süresi azaltılabilinir. Haftalık harçlığının bir bölümüne ambargo konulabilir veya çok istediği bir şey geciktirilebilinir. Ya da çok daha farklı yöntemler geliştirilebilinir. 
     Aynı şekilde başarılı olduğunda da yine hoşa gidecek ödüllendirmeler olabileceği gibi, takdir ifade eden sözler de yeterli gelebilir. 
     Sınavlarda zayıf alan ya da karne dönemlerinde zayıfı olan öğrencilere yüklenmek de en son yapılması gereken davranış şekli olmalıdır. Morali zayıf olanın moralini daha da bozmak yarar değil zarar getirir. Zayıfı olana kızmak yerine moral dopingi yapmak başarıya giden en garantili yoldur... 
     Özetin özeti Okulda, işte, sokakta, hemen her yerde şiddeti ya da cezayı değil de tatlı dili ve ödüllendirme yöntemini denersek her şey çok daha yolunda gidecektir. 
     
Başbakan’a ulaşmak için      Başbakan Ecevit, Milli Eğitim Bakanı Tekin, Devlet Bakanı Toprak ve DSP Grup Başkanvekili Emrehan Halıcı, bu gece, Türkiye’nin dört bir yanından gelen üniversite öğrencilerinin yanı sıra sizlerden gelecek soruları da cevaplayacaklar. Başbakan Ecevit ve ekibine ulaşabileceğiniz internet ve faks adresleri şöyle 
     Faks 0312. 420 66 46, gencbakıs dsp.org.tr 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
