<DOC>
<DOCNO> 137478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sondun02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'daün ABD'ye "Irak'a tek başına saldırma" 
</HEADLINE>
<TEXT>

     Suudi Arabistan, ABD'yi Irak'a tek başına saldırmaması konusunda uyardı. 
     Suudi Arabistan Dışişleri Bakanı Prens Suud El Faysal, İngiliz yayın kuruluşu BBC'ye yaptığı açıklamada, ''Amerikan güçleri, BM onayı olmadan Irak'a girerse bu durum birçok kişi tarafından saldırı olarak görülür'' dedi. 
     El Faysal, Washington yönetiminin, Irak'ın BM Güvenlik Konseyi'nin taleplerini yerine getirmemesi halinde, bu ülkeye operasyon için BM onayı alması gerektiğini belirterek, tek yanlı bir saldırının, tüm Ortadoğu'yu istikrarsızlığa sürükleyebileceğine işaret etti. 
     Prens Saud El Faysal, ''Rejim değişikliği, Irak'ın yıkımıyla gelirse bir sorunu çözer, 5 sorun yaratırsınız'' diye konuştu. 
     





</TEXT>
</DOC>
