<DOC>
<DOCNO> 134437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yasam/yas01.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçi yılı’nda büyük sürprizlere hazırlanın 
</HEADLINE>
<TEXT>

Çin burç takvimi bugün yeni bir yıla girdi Keçi burcu’. Bugünden itibaren 1 Şubat 2004’e kadar doğanlar Keçi burcunda yer alacak. Bu burçta doğanları büyük sürprizler bekliyor ama hep formda olmaları koşuluyla... 
     ŞÜKRAN PAKKAN İstanbul 

     Çinlilerin, hayvan isimleri ve doğum yıllarına göre belirlediği ünlü burç takvimi, bugün yeni bir yıla girdi. Geleneksel Ay Takvimi’ne göre, bu yılın h kimi keçi burcu’ olacak. Keçi burcunda, 1943, 1955, 1967, 1979 ve 1991 doğumlular yer alıyor. Bugünden itibaren, 1 Şubat 2004 tarihine kadar doğanlar da keçi burcunda yer alacak. Ancak, miladi takvime göre geride bıraktığımız ocak ayında doğanlar Çin astrolojisinin 2003 nimetlerinden faydalanamıyor. Yani, dün doğanlar at, bugün doğanlar ise keçi burcu oldu. 
     Geleneksel Çin takviminde, 12 burç bulunuyor ve her burç adını bir hayvandan alıyor. Bu hayvanlar fare, manda, kaplan, tavşan, ejderha, yılan, at, keçi, maymun, horoz, köpek ve domuz olarak sıralanıyor. 2003’ün burcu keçi, eski Çin’de güzelliğin ve iyiliğin sembolü aynı zamanda Tanrı ile temas kurabilen bir elçi. Yeni yılın Çin falını Astromerkez web sitesi yöneticisi Recep Kaplan hazırladı. 
     
     Keçileri neler bekliyor 
     2003’ün ilk kısmı sizin için geçen yıl ile oldukça benzer geçebilir. Cesur olun. Haziran ortasından itibaren değişimleri hissedeceksiniz. Her şey sizin çevrenizde dönecek. Geçici yorgunluk ve yıpranma hissi yaşayabilirsiniz. Güzel haberler alacaksınız. Sınırlayıcı ortam ve kişilerden uzak durun. Yenilikler yapacaksınız. Aşk yaşadığınız kişiyle yollarınızı ayırabilirsiniz. Gerçekle yüzleşmeye hazır olun, hatta başlayın ve yeniye kucak açın. 
     
     Fare yılları 1936, 1948, 1960, 1972, 1984, 1996 
     Manda yılları 1937, 1949, 1961, 1973, 1985, 1997 
     Kaplan yılları 1938, 1950, 1962, 1974, 1986, 1998 
     Tavşan yılları 1939, 1951, 1963, 1975, 1987, 1999 
     Ejderha yılları 1940, 1952, 1964, 1976, 1988, 2000 
     Yılan yılları 1941, 1953, 1965, 1977, 1989, 2001 
     At yılları 1942, 1954, 1966, 1978, 1990, 2002 
     Keçi yılları 1943, 1955, 1967, 1979, 1991, 2003 
     Maymun yılları 1944, 1956, 1968, 1980, 1992, 2004 
     Horoz yılları 1945, 1957, 1969, 1981, 1993, 2005 
     Köpek yılları 1946, 1958, 1970, 1982, 1994, 2006 
     Domuz yılları 1947, 1959, 1971, 1983, 1995, 2007 
     
Bu yıl kimi, neler bekliyor      FARE 
     Sloganı Ben kazanacağım. 
     Rengi nar kırmızısı, sayısı 11. 
     Tatminsiz yaşayacaksınız. Size dünyayı karamsar gösterecek şüphelerden uzak durun. Herşeye olumlu bakın, üzülmeye değer bir şey olmadığını göreceksiniz. Fırsatları değerlendirmeyi bilin. 
     
     MANDA 
     Sloganı Direnir ayakta kalırım. 
     Rengi koyu mavi, sayısı 1. 
     Bu yılın negatif etkilerini azaltıp güzel etkileri artırabilmek için, yeni projeler tasarlamak sizin için en iyisi olacaktır. Bu yıl şans sürekli sizinle birlikte olacak ve emin adımlarla ilerleyeceksiniz. Fakat fırsatlar için çaba sarf etmezseniz, şansınızı kaybedeceksiniz. 
     
     KAPLAN 
     Sloganı Ben kazanırım. 
     Rengi parlak kırmızı, sayısı 7. 
     Bu yıl umut verici başlıyor. Bütün girişimleriniz başarıyla sonuçlanacak. Fazla soru sormayın ve dinleyin. Harekete geçmek için tereddüt ederseniz, fırsatları kaçırabilirsiniz. Bilmelisiniz ki şans sonsuza kadar sizinle olmayacaktır. 
     
     TAVŞAN 
     Sloganı Geri çekilirim. 
     Rengi gri, sayısı 4. 
     Başlangıçta her şey pozitif gibi görünecek. Huzurunuzu muhafaza etmek için, her şeyi gözden geçirmeli, dengeyi iyi kurmalısınız. Spor yapıp temiz hava alın. Dışarıda keşfedilmeye hazır bir dünya var. 
     
     EJDERHA 
     Sloganı Ben hükmederim. 
     Rengi altın sarısı, sayısı 2. 
     İş hayatınızda kendinizi ön plana çıkarabilirsiniz. İşyerinizde orijinal fikirlerle varlığınızı şiddetli şekilde hissettireceksiniz. Fakat kendinizi kontrol etmeli, aşırı davranışlardan kaçınmalısınız. Uyumlu olmaya özen gösterin. Sabırlı olun. 
     
     YILAN 
     Sloganı Hissediyorum. 
     Rengi buz mavisi, sayısı 3. 
     Bu yıl ruhsal ve kişisel gelişim olarak yükselişe geçeceksiniz. Yeni ufuklar ve yeni ilgi alanları keşfedeceksiniz. Hayatın anlamını daha iyi kavrayacaksınız. Yardımseverliğiniz ön plana çıkacak ve insanlara yardım etmek isteyeceksiniz. Bu yıl tatile çıkabilir ve eski arkadaşlarınızla karşılaşabilirsiniz. Aşk kapıda. 
     
     AT 
     Sloganı Ben kontrol ederim. 
     Rengi siyah, sayısı 8. 
     Sürprizler bu yıla damgasını vurabilir. Beklenmedik şeyler hoşunuza gitmeyebilir. Sürprizlerle karşılaşırsanız hızlı manevralar yapın ve yeni işlere atılın. Kendinize güvenin ve yeteneklerinizden şüphe duymayın. 
     
     KEÇİ 
     Sloganı Ben bağımlıyım. 
     Rengi açık yeşil, sayıları 12. 
     Yıldızlar bu yıl güzel olacağını müjdeliyor. Sizi sürprizler bekliyor. Bazı engellerle karşılaşmanız olası. Bunların üstesinden gelebilmek için, formunuz yerinde olmalı. Düzenli ve dengeli bir hayat sürün. 
     
     MAYMUN 
     Sloganı Ben eğlendiririm. 
     Rengi sarı, sayısı 10. 
     İstedikleriniz için çok efor sarf etmeniz gerekecek. Önemli değişikliklere hazırlıklı olun. Zor durumlarda kendinize güvenin ve içinizdeki sese kulak verin. Panik yapmak yerine soğukkanlı olun. Kendinizi hayatın yeniliklerle dolu olduğuna inandırın. 
     
     HOROZ 
     Sloganı Ben daha iyisini bilirim. 
     Rengi menekşe moru, sayısı 6. 
     Bu yıl insanlarla olan ilişkilerinize odaklanacaksınız. Diğerlerinin düşünceleriyle ilgilenmeniz sizin için daha iyi olacaktır. Düşünmeden karar vermeyin. Önceliği aşk ve ev hayatına verin, şansınız artacak. 
     
     KÖPEK 
     Sloganı Ben tasalanırım. 
     Rengi turkuaz, sayısı 9. 
     Bu yıl şans sizden yana. Elbette zaman zaman sorunlarla karşılaşabilirsiniz. Sabırlı ve güçlü olmak zorundasınız. Karşınıza çıkan zorluklara akıllıca yaklaşın. Aşk hayatınızda açık yürekli olun. 
     
     DOMUZ 
     Sloganı Ben muhafaza ederim. 
     Renginiz mor, sayısı 5. 
     Bu yıl enerji seviyeniz oldukça yüksek. Karmaşık bir yıldan sonra, her şey yoluna girecek ve kendinizi iyi hissedeceksiniz. Ama h l öğrenmeniz gereken şeyler var. İlk olarak mantıklı davranmalı ve kendinize güvenmelisiniz. 
     



 YAŞAM 




















</TEXT>
</DOC>
