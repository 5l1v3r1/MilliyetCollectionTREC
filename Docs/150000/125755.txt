<DOC>
<DOCNO> 125755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun05.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’i kızdıran reklam 
</HEADLINE>
<TEXT>

4 yaşındaki çocuğun Rüştü’ ismini taktığı çamaşır makinesine gol atmaya çalışmasını konu alan reklama Fenerbahçe taraftarı ateş püskürüyor... 
     ŞÜKRAN PAKKAN İstanbul 

     En sonunda gol atıyor 
Fenerlilerin tepkisini çeken reklamda, anaokuluna giden bir çocuk, evindeki otomatik çamaşır makinesine gol atmaya çalışıyor. Peş peşe şut çeken çocuk en sonunda topu makinenin içine sokuyor... 

     Çamaşır makinesini kaleci Rüştü yerine koyup gol atmaya çalışan çocuğu konu alan televizyon reklamı, bazı Fenerbahçelileri kızdırdı. 
     Geçtiğimiz günlerde televizyonlarda yayımlamaya başlanan reklam, bir anaokulu sınıfında dört yaşında bir erkek çocuğunun ev aletlerini anlatan öğretmenine verdiği yanıtla başlıyor. Çocuk, çamaşır makinesi resmini görünce Fenerbahçe’nin kalecisi milli futbolcu "Rüştü" olarak adlandırıyor. Reklam evde devam ediyor. Evlerinde kapağı açık otomatik çamaşır makinesine gol atmaya çalışan çocuk, sonunda başarıyor. 
     Firma reklamın mesajını "dayanıklılık" olarak açıklarken, bir grup Fenerbahçe taraftarıysa mesajı reklamda görülmeyen Rüştü’ye hakaret olarak algıladı. Kadıköy’de bir protesto planlayan grup, ikna edilince dünkü gösteriden vazgeçti. 
     
     Sevinmeliler 
     Rafineri Reklamevi’nin metin yazarı Murat Çetintürk, "Kaleci deyince herkesin aklına Rüştü geliyor, aslında sevinmeleri lazım" diyerek taraftarın gönlünü almaya çalıştı. Rüştü’ye telif bedeli de ödediklerini vurgulayan Çetintürk, şunları söyledi 
     Kaleci demek Rüştü demek anlayışından hareket ettik. Buna sevinmeleri lazım. Çocuğun evdeki çamaşır makinesine isim takması ve kendi arkadaşı sayması yine Fenerliler açısından sevindirici olmalı. Dört yaşındaki çocukla Rüştü maç yapsa, sevineceğini düşündüğü için zaten golü yer. Reklam çocuğun hayal dünyasının bir ürünü. Reklamdan bu sonucu çıkarmak çok enteresan." 
     Fenerbahçeliler Altyapı Derneği Başkanı Davut Dişli de reklamı son derece esprili bulduğunu ve taraftarın tepkisine anlam veremediğini belirtti. 
     



 GÜNCEL 



















</TEXT>
</DOC>
