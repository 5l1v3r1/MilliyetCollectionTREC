<DOC>
<DOCNO> 127386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/bbas.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
PAROLA 10. YIL 
</HEADLINE>
<TEXT>

Ülkerspor, kuruluşunun 10. yılındaki sezonda, ligde 10 - 0’lık seriyi yakalarken, Avrupa ve Türkiye Ligi’nin yanı sıra Türkiye Kupası’nı da müzesinde görmek istiyor 
     GÖKHAN TÜRE 

     Yepyeni felsefe’ 
     BASKETBOLDA Ülkerspor, kuruluşunun 10. yılında büyük hedeflere göz dikti. 2002 bitmeden ligde 10 maçını da kazanan Turuncu - Yeşilli takım, Avrupa Ligi’nin yanı sıra, Türkiye’deki kupalara da müzesinde yer ayırdı. Genel Menajer Lütfi Arıboğan büyük hedeflerin büyük zorlukları olduğunu belirterek, "Spor, tamamen insan bedeni, insan psikolojisi ve organizasyonla yapılıyor. Ne planlarsanız, planlayın karşınıza birçok aksaklık çıkabiliyor. Biz, her şeye karşın büyük düşünmekten korkmayan bir felsefe izliyoruz" dedi. 
     
     Yanlış tarif’ 
     GEÇEN yıl ekonomik kriz nedeniyle yerinde sayan Türk basketbolunun yeniden atılıma geçtiğini belirten Arıboğan, iki takımlı lig tarifine karşı olduğunu söyledi. Genel Menajer şöyle devam etti "Futbola bakın, üç takımlı lig. Şampiyonu belirleyen aday takımları baz alırsak, futbolda da aynı şey geçerli. Hatta sezonun yarısından sonra futbol da iki takımlı yatırım yapan çok takım olduğu halde de iki takımlı olabilir, yatırım yapan takım kalmazsa şampiyonluğa sekiz takım bile aday olabilir." 
     
     Savunma önemli’ 
     ÜLKERSPOR Coachu Tolga Öngören ise bu sene oluşturdukları yeni vizyonda, savunmanın temel hedef olduğunu vurguladı. Öngören, "Avrupa ve Dünya’da birçok değerli takımın sadece hücumla belli yerlere gelebiliyor. Daha üst düzey başarı için hem hücum, hem de savunmada başarının gerekliliği asla tartışılmaz. Sezon başından beri bu konu üzerinde duruyoruz. Geçtiğimiz günlere baktığımda, önemli yol aldığımızı görüyorum. Ancak bu düşüncelerimizi sahada daha iyi uygulamaya çalışmalıyız." 
     
     İdeal ortam’ 
     TOLGA Öngören, "Türkiye’de her coach için Ülkerspor’da çalışmak ideal ve mükemmel birşey" diye sözlerine devam etti. Ülker coachu, "Oyuncu potansiyeli, çalışma imkanları üst düzeyde. Tabii bunun getirdiği sorumluluklar var. Stres aslında benim hoşuma giden birşey. Baskıdan hoşlanıyorum. Stresle yaşamayı biliyorsanız, üzerinizdeki baskı, içinizdeki iyi şeyleri de ortaya çıkarabilir. Türkiye Ligi’nde, Ülker bir numara olmak zorunda. Avrupa Ligi’nde de hedef önce final - four, sonra şampiyonluk." 
     
İTÜ çarpıldı 77-83      LİGİN alt sıralarında yer alan iki ekibin mücadelesinde zafer İTÜ’yü deplasmanda altı sayı farkla geçen Büyük Kolej’in oldu. Karşılaşmayı baştan sona üstün götüren Başkent ekibi özellikle Arda, Adem ve Gazi’nin skorer oyunu ile sonuca gitti. İTÜ’de Johnson ve Williams’ın çabası yeterli olmadı. 
     
     Maçın karnesi 
     HAKEMLER Emin Moğulkoç, Aytuğ Ekti 
     İTÜ Johnson 7 20, Orhun 6 18, Cömert 6 7, Reha 3 2, Williams 7 21, Ufuk 3 , Levent 4 5, Hasan 4 4, Gökhan 3 
     BÜYÜK KOLEJ Arda 8 25, Özgür 6 13, Gazi 7 17, Adem 7 20, Tunç 6 3, Barış Görmez 5 2, Murat 5 3, Erkan 4 , Barış Özen 3 
     1. PERİYOT 24 11 B.Kolej , 2.PERİYOT 43 - 28 B.Kolej , 3.PERİYOT 55 - 55, MAÇ SKORU 83 - 77 B.Kolej 
     
Efes-Cibona bir gün önce      BASKETBOL Avrupa Ligi’nde Efes Pilsen ile Cibona Zagrep arasında yapılacak karşılaşmanın tarihi değiştirildi. Lacivert - Beyazlı kulüp, daha önce 9 Ocak Perşembe yapılacağı açıklanan maçın, Hırvat ekibinin isteği üzerine 8 Ocak Çarşamba’ya alındığını bildirdi. Abdi İpekçi Salonu’ndaki karşılaşma 19.00’da başlayacak. 
     
     Potada bugün 
     Erkekler Birinci Ligi 
     Abdi İpekçi Salonu 
     17.00 Efes Pilsen - Darüşşafaka 
     Haldun Alagaş Salonu 
     14.00 Fenerbahçe - TED Kolejliler 
     Süleyman Seba Salonu 
     17.00 Beşiktaş-P.Karşıyaka TRT 3 Naklen 
     Bursa Atatürk Salonu 
     19.00 O.Renault - Ülker TRT 3 Naklen 
     İzmir Atatürk Salonu 
     18.00 Göztepe - Tekelspor 
     



 SPOR 

























</TEXT>
</DOC>
