<DOC>
<DOCNO> 126132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/siyaset/siy02.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya yüzde 70 evet çıkarsa 
</HEADLINE>
<TEXT>

TBMM Başkanı Arınç, "Referandumda halkın verdiği karardan herkes gerekli neticeyi çıkarır" dedi 
     GÜNSELİ ÖNAL Bombay 

     TBMM Başkanı Bülent Arınç, AKP lideri Recep Tayyip Erdoğan’a milletvekilliği ve başbakanlık yolunu açacak olan Anayasa değişikliğinin Cumhurbaşkanı’nca veto edilmesini, "Referandumdan 70 evet çıkarsa bazı kurumlar yıpranır. Türk halkının verdiği karar sonuç olur. Sonuçtan da herkes gerekli neticeyi çıkarır" diye değerlendirdi. Siirt seçimlerinin iptal edilmesiyle bu ilin Meclis’te temsil edilemediğini kaydeden Arınç, "Farz edelim ki, Erdoğan yok. 78. madde aynı kalırsa Siirt’te seçimler 30 ay sonra yapılacak. Siirt temsil edilemeyecek. Bu demokrasi için eksikliktir" dedi. 
     "Balans ayarını seçim ve sandık yaptığında demokrasinin kazanacağını" vurgulayan Arınç, "Ara seçim zorlandığı ve kabullenilmediği için sonuçta iktidar ortakları kaybetti. Seçim yapmak demokrasiyi rahatlatır" diye konuştu. 
     
     CHP’ye mesaj 
     Arınç, şöyle devam etti "Cumhurbaşkanı, bunu referanduma sunarsa o zaman da halk gereğini yapar. Ne Meclis’in kararından, ne de halkın kararından ürkmemek gerekir. Referandum yolu açılırsa, Cumhurbaşkanı ısrar ederse, bu kararı alkışlarım. Ancak halkın yüzde 70’i Meclis’in kararını onaylarsa, buna karşı duran bazı kurumlar yıpranır. " 
     



 SİYASET 










</TEXT>
</DOC>
