<DOC>
<DOCNO> 129421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/spo02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya kampında çarpıcı açıklamalar yapan Rüştü, kariyerindeki son hedefi belirledi 
</HEADLINE>
<TEXT>
PARA, PARA, PARA 
İstanbulspor maçında Ortega’ya kızdık. Çünkü ona ihtiyacımız vardı. Profesyonelce davranmadı. Dünya Kulübü olmak için büyük paralar harca, sonra Rüştü’yü satmaya çalış. Benden ne kazanacaklar ki Panathinaikos maçından sonra uzun süre kendime gelemedim. Arkadaşlarımın emeğine haksızlık ettim. Karmaşalardan yavaş yavaş kurtuluyoruz. Bunda herkesin payı vardı ancak, bütünlüğü artık yakalamak üzereyiz. 
     YUSUF KOBAL 

     Yine kalabilirim’ 
     SAKATLIĞI nedeniyle uzun süredir Fenerbahçe formasından uzak kalan Rüştü, Antalya kampında Milliyet’e çarpıcı açıklamalar yaptı. Milli kaleci önce transferi ile ilgili düşüncelerini anlattı, "29 yaşındayım. Fenerbahçe’de imza atarsam bir daha Avrupa’ya gidemem. Ancak kesin ayrılacağım diye de bir şey yok. Şartlar uygun olursa yine kulübümde kalabilirim" ifadelerini kullandı. 
     
     Para kazanmalıyım’ 
     ARTIK maddiyata bakacağını da söyleyen Rüştü, "Ben hiçbir zaman büyük paralar kazanmadım. Aldığımın iki katını teklif ettiler, yine de Fenerbahçe’de kaldım. Şimdi durum değişti. Büyük kulüpler beni çok istiyor ama parayı kim verirse oraya giderim. Ancak önce Fenerbahçe ile masaya oturacağım. Şunu da belirtmeliyim ki, ben futbolu yine bu forma altında bıracağım" diye konuştu. 
     
     Camia çok hassas’ 
     FUTBOL yaşamında kişisel olarak başarıya ulaştığını kaydeden milli kaleci, "Ancak takım bazında bu hedefe varamadım. Fenerbahçe’de onuncu yılım. Çok basit şampiyonluklar kaybettik. Bizim camia çok hassas. Bazı şeyleri saklamasını bilemiyoruz. O zaman huzur kaçıyor. Bu işi çözemedik, belki de hiç çözemeyeceğiz. Bu durum büyük şeyler kaybetmemize neden oldu" dedi. 
     
     Dörtlü savunma şart’ 
     DÖRTLÜ savunmanın takıma fayda getireceğini de sözlerine ekleyen Rüştü, "Eğer kişiler sistemin gereğini yapıp özveride bulunursa sorun olmaz. Çağın futbolunda artık dörtlü sistem var. Şampiyon olduğumuz 96 yılında da böyle oynuyorduk, göbekten bir tek gol yemedik" görüşünü savundu. Milli kaleci, Fenerbahçe’de kalsa bile bir daha kaptanlık bandını takmayacağını da söyledi. 
     
Semih’in gecesi 6-1Fenerbahçe, Antalya’daki ilk hazırlık maçında Kepezspor’a fark attı, genç futbolcu beş kez rakip fileleri sarstı 
     LİGİN ikinci yarı çalışmalarını Antalya’da sürdüren Sarı - Lacivertliler, 2. Lig B Kategorisi takımlarından Kepezspor ile oynadığı ilk hazırlık maçını farklı kazanırken genç Semih beş gol atarak gecenin yıldızı oldu. Kepezspor 16. dakikada Ramazan’ın frikikten attığı golle 1 - 0 öne geçti. Ardından 29 ve 34’te Semih ile iki gol bulan Fenerbahçe ilk yarıyı 2 - 1 galip kapadı. 
     İKİNCİ yarıda da Semih’in gol şovu sürdü. Genç futbolcu 59, 70 ve 88 dakikalarda attığı gollerle takımını farka taşırken Sarı - Lacivertliler’in diğer sayısı 86. dakikada Ali Akdeniz’den geldi. Maçın 20. dakikasında elektrikler kesilince karşılaşmaya yaklaşık 15 dakika ara verildi. Bu arada teknik heyet rakip takımın savunma oyuncusu Suat’ı büyüteç altına aldı. 
     
Acımasız Marroneİtalyan kondisyoner dün sabah Cem Karaca, kaleci Oğuz ve Volkan’a özel idman yaptırdı 
     ANTALYA kampında futbolculara göz açtırmayan ve ağır idman programı ile takımın adeta pestili çıkaran İtalyan kondisyoner Stefano Marrone dün üç oyuncuya sabah sürprizi yaptı. Kilo fazlası bulunan Cem Karaca ile kaleci Oğuz ve Volkan’ı 07.00’de uyandıran Marrone, bu oyuncuları ormana götürdü ve özel olarak çalıştırdı. 
     KEPEZ Belediye maçı nedeniyle futbolcular dün sadece sabah salon çalışması yaptılar. Öğleden sonra Teknik Direktör Oğuz Çetin’in röportaj izni vermesi nedeniyle otelde gezintiye çıkan futbolcular, hem basının sorularını yanıtladılar, hem de bol bol güneşlendiler. Bu arada 33 yaşına giren Steviç’e özel pasta hazırlandı. 
     
Kaptanlığı istemiyorum’      YUSUF DURSUN 

     SARI - Lacivertli takımda uzun süredir kaptanlık bandını takan Ogün artık bu görevi üstlenmek istemediğini söyledi. Tecrübeli oyuncu, "Özellikle bir aydır çok eleştirildim. Bu kulüpte ne olduysa benden biliyorlar. Yıprandım. Kaptanlığı bırakmak için iki kez Oğuz hoca ile görüştüm ancak kabul etmedi. Son bir kez daha oturup konuşacağız, artık sinir limitim aştı" dedi. 
     OGÜN insanların haksız yere üzerine geldiğini de kaydetti ve "Revivo’yu ben oynatıyormuşum, Yusuf’a çok farklı davranıyormuşum. Bunlar çok ayıp şeyler. Artık bunların üzerine bir sünger çekmek istiyorum. Çünkü Fenerbahçe taraftarı bizden şampiyonluk bekliyor. Tutunacağımız başka dal da kalmadı. Yeni arkadaşlarımız ve yeni bir sistemle farklı bir Fenerbahçe geliyor" diye konuştu. 
     
     Fenerbahçe günlüğü 
     Horoz önlemi 
     GEÇEN yıl Fenerbahçe kampında kriz yaratan horozlar, bu kez Sarı - Lacivertli takım Antalya’ya gelmeden başka bir çiftliğe gönderildi. Basın danışmanı Necmi Gülümser kamptan bir gün önce Arcadia Otel’e gelerek horozları uzaklaştırdığını açıkladı. 
     
     Beşastnik geliyor 
     RUS golcünün bugün İstanbul’a geleceği belirtildi. Sağlık kontrolünden geçirilecek olan Beşnastnik daha sonra sözleşme imlayacak. Tecrübeli oyuncunun perşembe günü ise Antalya’ya giderek kampa katılacağı bildirildi. 
     
     Serhat sıkıntısı 
     GENÇ futbolcu sakatlığı nedeniyle yürümekte bile zorluk çekiyor. Sol diz kıkırdak kemiklerinde sorun volan Serhat, eğilemiyor, oturamıyor, havuz tedavisiyle iyileşmeye çalışıyor. Yıldız oyuncunun Beşiktaş maçına yetişmesi de zora girdi. 
     
     Revivo Yakov’da 
     TAKIMDA kalıp kalmayacağı perşembe günü belli olacak olan Revivo, İsrail’in Asdot Yakov takımıyla idmana çıkmaya başladı. Yıldız oyuncunun menajeri Ceki Ben Zaken, "Fenerbahçe’den bir milyon dolar alacağımız var. Vermezlerse, FIFA’ya gideceğiz. Revivo en kötü ihtimalle Asdot’ta forma giyer" dedi. 
     
Antalya’da Lorant paniği      SARI - Lacivertliler’in kamp yaptığı Antalya’daki Arcadia otele gelen faks büyük bir paniğe sebep oldu. Almanya’nın Aachen kulübü devre arası kampı için rezervasyon yaptırmak istedi. Ancak Aachen’ı Werner Lorant’ın yeni takımı Ahlen ile karıştıran Fenerbahçe teknik heyeti, görevlileri yer vermemeleri için uyardı. Ancak gerçek anlaşılınca kriz sona erdi. 
     



 SPOR 


























</TEXT>
</DOC>
