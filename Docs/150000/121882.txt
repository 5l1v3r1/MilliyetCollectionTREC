<DOC>
<DOCNO> 121882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/astro/index.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Saklı geometri 
</HEADLINE>
<TEXT>

Astrolojiye yeni başlayanlar için gökharitası bir başlangıç noktasıdır. Astrolojik haritamız bizim kapasitemizi, temel eğilimlerimizi, zayıflıklarımızı ve genel olarak hayatımızın rotasını açıklayan bir ayna gibidir. Acaba bu ayna hemen ilk bakışta göremeyeceğimiz bilgileri de yansıtabilir mi Bu konu tarih boyunca kurcalanmış. Grekler, Araplar, Yahudiler ve astrolojinin gizemi ile büyülenmiş pek çok araştırmacı, filozof hatta matematikçi daha fazla bilgi için astroloji haritası üzerinde hesaplamalar yapmışlar. Günümüzde, Batı’da Arap noktaları olarak anılan konu ise bu arayışların başında gelmekte. Bu noktalardan sadece şans noktası bilinir durumda bugün. Çağımızda pek çok astrolog geçmiş bilgilerin pek fazla bilincinde ve öneminin farkında olmadığı için şans noktasını yorumlama konusunda çok istekli değiller. Halbuki haritamızda Güneş, Ay ve yükselen burç dereceleri kullanılarak hesaplanan bu nokta adeta bir optimum, en iyi yer olarak çalışmakta. Diğer adı Fortuna olan şans noktası kişinin maddi ve manevi nerelerden kazançlı çıkacağını anlatır. Bu noktaların dışında pek çok önemli nokta daha yer almakta. Düşünce açısından gezegen ilişkilerine, geometrisine dayanarak farklı kategorilerde noktalar bulunmakta. Örneğin Mars gezegeni ile ilişkili olarak cesaret noktasını tanımlayabiliriz. Mars astrolojide fizik gücü, kas kuvvetini, erkil enerjileri, savaşı, mücadeleyi ve savunmayı açıklar. Eski astrologlar bu kavramdan yola çıkarak cesaret noktasını tanımlamışlar, bunu yaparken de şans noktasını, Mars’ı ve yükselen burcun derecesi kullanmışlar Latince adı Pars Martis . Örneğin olimpiyat şampiyonu yüzücü Mark Spitz’in haritasında cesaret noktası, su elementinden Yengeç burcunda yer alıyor ve bu nokta hızı, kıvraklığı ve hareketi temsil eden Merkür’le ilişki içinde görülmekte. Ünlü boksör Muhammed Ali’nin haritasında ise cesaret noktası toprak elementinden, sabırlı, dayanıklı Boğa burcunda yer almakla kalmıyor, aynı zamanda haritada kariyeri, mesleği açıklayan 10. evde Satürn’le birleşmekte. Satürn astrolojide disiplini, hırsı ve sıkı çalışmayı açıklar. Yine ilginç bir örnek. Korku filmleri yazarı Stephen King’in haritasında cesaret noktası, Merkür ve Neptün’le birleşmiş durumdalar. Neptün hayal gücünü, fantezileri açıklar. Merkür iletişim ve anlatım gücünü, Mars’ın şiddet ve korku yönüyle yan yana getirmekte. Pek çok Arap noktası olduğundan söz etmiştim. Başarı, hastalık, ticaret, kazalar gibi. Örneklere devam edecek olursak, Mozart’ın haritasında hastalık noktası çok dikkat çekici bir yere, Mozart’ın Güneş’i üzerine düşmekte. Güneş yaşamsal enerjiyi dolayısıyla sağlığı yakından ilgilendirir. Mozart’ın haritasında disiplin gezegeni Satürn’le yan yana duran Güneş hastalık noktasından da yara almış durumdaydı. Bill Gates’in haritasında başarı ve zafer noktası Pars Triumphi et Victori cesareti anlatan Mars’la birleşmekte. Bu, onun girişimci doğasını şanslı kılmakta zira Gates’in astrolojik haritasında zenginliği ve gücü açıklayan Jüpiter ve Pluto birleşmekteler ama aynı zamanda suçlanma noktası ile de yan yana durmaktalar. Jüpiter astrolojide zenginlik ve büyüme ile yakından ilişkilidir. Pluto büyük güç ve önüne geçilmesi zor enerjileri anlatır. Suçlanma noktasının bu iki gezegenle üst üste olmasına şaşmamak gerek. Yönetmen Steven Spielberg’in haritasında ise meslek noktası Neptün’le birleşiyor. Hayal gücünü ve bu nedenle sinema endüstrisini açıklayan Neptün’ün, Spielberg’in haritasında meslek noktasının üstüne düşmesine ne dersiniz Yani, astrolojiyi gizli bir hazine gibi görebiliriz. Saklı kalan, açılmayı bekleyen, peşine düşenleri büyüleyen bir hazine. Astroloji sembollerden oluşur ama bu semboller günlük yaşamdan uzak değil, tam tersine, durumumuzu tüm çıplaklığı ile anlatırlar. Günümüzde, 90’lı yıllardan bu yana eski metinlerin, ana kaynakların incelenmesine daha büyük bir hız verildi. Keşke Arapça, Latince ve Yunanca bilseydim diyorum çünkü bu eserleri okuyabilmek şu an için oldukça sınırlı kaynaklar yardımıyla olabiliyor. Belki ileriki yıllarda, hem astroloji araştırmaları ile yakından ilgilenen hem de bu dilleri bilen arkadaşlarımız bize daha çok yardım edecekler. Arap noktalarının parlak olması dileğiyle, mutlu hafta sonları. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
