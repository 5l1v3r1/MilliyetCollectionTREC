<DOC>
<DOCNO> 142782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/guncel/agun.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan emin konuştu 
</HEADLINE>
<TEXT>
Tezkere küçük dalga, onu aşarız 
Gündemde tezkerenin olmadığını söyleyen Başbakan Erdoğan, "Bugün devir teslim, yarın bakanlar kurulu, salı-çarşamba program okunacak. Ardından da güvenoylaması var" dedi 
     ABDULLAH KARAKUŞ, ELÇİN ERGÜN ANKARA Milliyet 

     59. hükümetin kurulmasıyla, ABD askerlerinin Türkiye’de konuşlanmasına verilecek izin konusunda Başbakan Recep Tayyip Erdoğan’ın Washington’a ilettiği "hükümetin kurulmasından sonra" gerekçesi ortadan kalktı. Erdoğan’ın, tezkerenin hükümetin TBMM’de güvenoyu almasından önce gündeme gelmeyeceğini söylemesi, tezkerenin en erken 24 Mart’ta TBMM’ye gelebileceğini gösterdi. 
     Başbakanlığının ilk saatlerinde tezkere sorununu aşacakları mesajını veren Erdoğan, "Seçildiğiniz gün usta kaptan fırtınalı havada kendini gösterir demiştiniz. Tezkere nasıl gelecek " sorusunu şöyle yanıtladı "Tezkere küçük dalgalardan biri. Onu aşarız. Yarın bugün devir teslim var. Pazartesi bakanlar kurulu. Salı ve çarşamba hükümet programını okuyacağız. Ardından müzakere süreci ve güvenoylaması var. Şu anda gündemimizde tezkere yok. Güvenoylamasından önce gündemimizde yok. Bunlar hep güvenoyundan sonra." 
     
     HAVA SAHASI BELLİ DEĞİL 
     Erdoğan, Türk hava sahasının tezkeresiz açılıp açılmayacağı yönündeki bir soruyu da, "Bu konuda Meclis yetkilidir. İzin vermezse olmaz" diye yanıtladı. Washington’un, hava sahasının TBMM’ye götürülmeden hükümet kararıyla açılması isteği üzerine de Dışişleri Bakanlığı hukuki çalışma başlattı. Çalışmanın sonuçlarını açıklayacak olan Dışişleri Bakanı Abdullah Gül’ün ise bu talebe, ABD’nin tezkere karşılığı vereceği siyasi ve askeri garantilerden vazgeçmek anlamına geleceği gerekçesiyle sıcak bakmadığı öğrenildi. 
     
     EN ERKEN 24 MART’TA GELECEK 
     Olağanüstü bir gelişme olmazsa jet tezkere süreci işlemeyecek, yeni tezkere güvenoylamasının sonrasına kalırsa takvim şöyle olacak 

</TEXT>
</DOC>
