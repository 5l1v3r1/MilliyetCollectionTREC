<DOC>
<DOCNO> 103445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/ekonomi/eko02.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf ve KOBİ’ler için seçim yatırımı kararları 
</HEADLINE>
<TEXT>

Halkbank’ın esnaf kredisi limiti 5 milyardan 10 milyara çıkartılıyor. Takipteki krediler yeniden yapılandırılacak. KOBİ’lere yatırım tutarının iki katı kadar kredi kullandırılacak 
     ANKARA Milliyet 

     Devlet Bakanı Masum Türker, küçük ve orta boy işletmeler ile esnafa yönelik bir dizi karar açıkladı. 
     Türkiye Esnaf ve Sanatk rlar Kredi ve Kefalet Kooperatifleri Birlikleri Merkez Birliği yöneticilerini kabul eden Türker’in makamından yapılan açıklamada esnaf kredilerinde limitin artırılacağı belirtildi. Kamu Bankaları Ortak Yönetim Kurulu Başkanı Safa Ocak ve Halk Bankası Genel Müdürü Emel Çabukoğlu’nun da bulunduğu görüşmede enflasyondan dolayı aşınan plasman limitinin 5 milyar liradan 10 milyar liraya çıkarılması konusunun Halk Bankası yönetimine iletilmesinin kararlaştırıldığı bidirildi. 
     
     Borç ertelemesi 
     Ayrıca, esnaf ve sanatk rların takibe intikal eden ve ödenemez nitelik kazanan kredi borçlarının 15 Eylül’e kadar yeniden yapılandırılmasının kararlaştırıldığı da bildirildi. 
     Türker’in bir diğer yazılı açıklamasında da küçük ve orta boy işletme KOBİ yatırımlarında devlet yardımları hakkında değişiklik yapılmasına ilişkin karar taslağının Yüksek Planlama Kurulu’nda imzaya açıldığını bildirdi. Buna göre, KOBİ yatırımlarında yatırım tutarının iki katı kadar bütçe kaynaklı kredi kullandırılacak. 
     Hazine Müsteşarlığı’ndan yapılan açıklamada da Avrupa Yatırım Bankası’ndan AYB , Marmara Depremi Acil Yardım ve Yeniden Yapılandırma Projesi’nin finansmanı için sağlanan 74.3 milyon euro’luk kredinin yeniden yapılandırıldığı bildirildi. 
     
     Esnafa AYB kredisi 
     İhracat taahhüdü kaldırılan kredinin sadece deprem bölgesinde değil, tüm Türkiye’deki küçük ve orta boy işletmelere KOBİ kullandırılması kararlaştırıldı. 
     Söz konusu kredinin yeniden yapılandırıldığı belirtilen açıklamada, ihracat taahhüdüne bağlı olmadan ihracat yapan imalatçı firmalara da yatırım ve işletme kredisi kullandırılmasının kararlaştırıldığı kaydedildi. 
     
Mali milat k busu yaratıldı’      Devlet Bakanı Masum Türker, önceki gün yapılan Bakanlar Kurulu’nda Başbakan Yardımcısı Devlet Bahçeli’nin sorduğu IMF kredisinin nereye kullanıldığı sorusuna açıklık getirdi. 
     Türker, TÜRMOB’un Başkanlar Kurulu toplantısına yaptığı konuşmada, 28 milyar dolarlık kredinin 8 milyar doları ile IMF’ye vadesi gelen borçların ödendiğini, 20 milyar doların faiz ödemeleri ile kamu ve Fon bankalarının açıklarının kapatılmasında kullanıldığını söyledi. 
     Türker, memur zammının kaynağının sorulması üzerine, "Kaynaksız hiçbir harcama yapılmaz. Hükümet olarak biz, mevcut olan kaynağın kullanım tercihini kullanırız" dedi. Konuşmasında "mali milat"ın ertelenmesinin vergi tarifesinde 2003 başında yapılacak 5 puanlık indirimin ertelenmesi anlamına geldiğini vurgulayan Türker, "Mali milat’ı ekonominin üzerine kabus gibi koymaya çalışanlarla tartışmaya hazırım. Mali miladı kaldırmaya yönelmek, ister istemez hayat standardını getirmektir" dedi. 
     
     Seçimin pimi çekildi’ 
     Konuşmasında seçim kararını da pimi çekilmiş bombaya benzeten Türker, bu bombanın patlamasının zorunlu olduğunu belirterek, "Bu bomba artık sandıkta patlamalı" dedi. 
     



 EKONOMİ 


















</TEXT>
</DOC>
