<DOC>
<DOCNO> 118774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/spor/spo06.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor siper aldı 
</HEADLINE>
<TEXT>

     UEFA Kupası’nda deplasmanda 1 - 0 mağlup olduğu Çek Cumhuriyeti’nin köklü temsilcisi Sparta Prag’ı rövanşta evinde ağırlayacak olan Denizlispor, üçüncü tur için kenetlendi. Teknik Direktör Rıza Çalımbay, ligde Sparta Prag’ın 14 hafta sonunda en yakın rakibinin 5 puan önünde 33 puanla lider durumda bulunduğunu hatırlatarak, "Rakibimizin gücünü biliyoruz. Ligde 7 haftadır gol yemiyorlar. Yine kapanacaklarını düşünüyoruz. Oyunun başlarında bir gol bulup, hedefe ulaşacağımıza inanıyorum" dedi. 
     
Haydi maça      SPARTA Prag maçı için Denizli’de cadde ve sokaklar Yeşil - Siyahlı bayraklarla donatıldı. Başkan Mustafa Baysal, tarihi bir gün yaşayacaklarını belirtip, kent halkından destek istedi. Maçın bilet fiyatları kale arkası ve açık tribün 3, kapalı alt ve üst tribünler 10 milyon lira olarak açıklandı. Öğrenci ve bayanlar ise karşılaşmayı 1 milyon lira ödeyerek izleyebilecekler. Daha önce 5’er milyar lira olarak belirlenen tur primininin de arttırılması kararlaştırıldı. 
     



 SPOR 





























</TEXT>
</DOC>
