<DOC>
<DOCNO> 138010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo26.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Şahin, Aziz Yıldırım'ı kabul etti... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Fenerbahçe Kulübü Başkanı Aziz Yıldırım'ı kabul etti. 
     Başbakanlık binasındaki makamda yapılan kabulde Aziz Yıldırım, Mehmet Ali Şahin'den, Gençlik ve Spor Genel Müdürlüğü'nden 49 yıllığına kiralanan FB Şükrü Saracoğlu Stadı'na yapılan ek tribünler için harcanılan paranın, kiradan düşülürmesini talep etti. 
     Bakan Şahin de daha önce hazırlanan protokolü incelettireceğini ve protokol çerçevesinde gerekenlerin yapılacağını söyledi. 
     
     GSGM'YE ATAMA PAZARTESİ GÜNÜ 
     Öte yandan bakan Şahin, Gençlik ve Spor Genel Müdürü Kemal Mutlu'nun yerine atanacak olan Mehmet Atalay'ın kararnamesinin köşkte olduğunu ve kararnamenin 24 Şubat Pazartesi günü çıkmasının beklendiğini belirterek, ''Şayet kararname pazartesi gününe yetişmezse Mehmet Atalay'ı vekaleten göreve başlatacağız'' dedi. 
     Şahin, Mehmet Atalay'ın memuriyetinin bu atama için yasal olup olmadığının sorulması üzerine, ''Devlet Personel Başkanı ile görüştük. Hiçbir yasal problem yok'' diye konuştu. 
     





</TEXT>
</DOC>
