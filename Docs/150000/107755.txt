<DOC>
<DOCNO> 107755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sonspo08.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula1'de 15. yarışın galibi Barrichello oldu 
</HEADLINE>
<TEXT>

     Formula 1 Dünya Şampiyonası'nda, sezonun 15. yarışı olan İtalya Grand Prix'sini, Ferrari'nin Brezilyalı pilotu Rubens Barrichello kazandı. 
     Monza Pisti'nde tur üzerinden yapılan toplam 306.764 kilometrelik yarışı, Brezilyalı pilot, saatte ortalama 241.090 kilometrelik süratiyle, 1 saat 16 dakika 19.982 saniyede birinci olarak tamamladı. 
     Barrichello, bu birinciliğiyle bu sezon 3. Grand Prix zaferini kazanırken, Ferrari takımı ise 15. yarış sonunda 13. birinciliğini elde etti. 
     Dünya şampiyonluğunu daha önce ilan eden Ferrari'nin Alman pilotu Michael Schumacher yarışı ikinci sırada tamamlarken, Jaguar'ın İngiliz pilotu Eddie Irvine ise üçüncü oldu. 
     Yarışa ilk sırada Pole Position başlayan BMW Williams'ın Kolombiyalı pilotu Juan Pablo Montoya ve takım arkadaşı Ralf Schumacher ise mücadaleyi tamamlayamadılar. 
     
     SÜRÜCÜLER SIRALAMASI 
     Dünya şampiyonluğunu garantileyen Alman Michael Schumacher, puanını artırmaya devam ediyor. 
     İtalya Grand Prix'si sonunda sürücüler sıralaması şöyle 
     
     
1. Michael Schumacher Almanya Ferrari 128 puan 2. Rubens Barrichello Brezilya Ferrari 61 3. Juan Pablo Montoya Kolombiya Williams 44 4. Ralf Schumacher Almanya Williams 42 5. David Coulthard İngiltere McLaren 37 6. Kimi Raikkonen Finlandiya McLaren 20 7. Jenson Button İngiltere Renault 13 8. Eddie Irvine İngiltere Jaguar 8 9. Nick Heidfeld Almanya Sauber 7 10. Giancarlo Fisichella İtalya Jordan 7 11. Jarno Trulli İtalya Renault 7 12. Felipe Massa Brezilya Sauber 4 13. Jacques Villeneuve Kanada BAR 3 14. Olivier Panis Fransa BAR 3 15. Mark Webber Avustralya Minardi 2 16. Mika Salo Finlandiya Toyota 2 17. Heinz-Harald Frentzen Almanya Arrows 2 
     
     MARKALAR SIRALAMASI 
     Markalarda, kendi evi Monza'dan da ''Duble'' yaparak ayrılan Ferrari'nin, pistlerdeki şovu devam ediyor. 
     Sıralama şöyle 
     
     
1. Ferrari 189 puan 2. Williams 86 3. McLaren 57 4. Renault 20 5. Sauber 11 6. Jaguar 8 7. Jordan 7 8. BAR 6 9. Minardi 2 10. Toyota 2 11. Arrows 2 
     





</TEXT>
</DOC>
