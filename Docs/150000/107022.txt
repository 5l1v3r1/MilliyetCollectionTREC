<DOC>
<DOCNO> 107022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo12.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Galatasaray derbisi 6 Kasım'a ertelendi 
</HEADLINE>
<TEXT>

     Birinci Süper Futbol Ligi'nin 6. haftasında Fenerbahçe ile Galatasaray arasında Kadıköy'de oynanması gereken derbi maç, 6 Kasım Çarşamba gününe ertelendi. 
     Futbol Federasyonu'ndan yapılan yazılı açıklamada, iki kulübünde Avrupa kupalarında oynayacağı maçların tarihlerinin birbirlerine çok yakın olması nedeniyle ertelemeye gidildiği belirtildi. 
     Açıklamada, şu ifadelere yer verildi 
     ''Kulüplerimizin bazı yetkilileri ve teknik adamlarının ifade ettikleri gibi Türkiye Profesyonel Birinci Süper Ligi 6. hafta müsabakaları programı daha önce federasyonumuz tarafından ilan edilmemiştir. 
     Galatasaray'ın UEFA Şampiyonlar Ligi maçı ile Fenerbahçe'nin UEFA Kupası maçlarının tarihlerinin birbirine çok yakın olması nedeniyle 6. haftada oynanacak olan Fenerbahçe-Galatasaray maçı 6 Kasım tarihine ertelenmiştir.'' 
     





</TEXT>
</DOC>
