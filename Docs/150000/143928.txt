<DOC>
<DOCNO> 143928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko14.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimli yeni benzin fiyatları açıklandı... 
</HEADLINE>
<TEXT>

     Benzin çeşitlerinden kurşunsuz benzinin fiyatının yüzde 1.26, süper benzinin fiyatının ise yüzde 1.21 oranlarında indirilmesinden sonra, Ankara, İzmir ve İstanbul'un Anadolu yakasında yeni benzin fiyatları belli oldu. 
     Alınan bilgiye göre, Ankara'da kurşunsuz benzinin litre fiyatı 1 milyon 900 bin liradan 1 milyon 876 bin liraya, süper benzinin fiyatı 1 milyon 903 bin liradan 1 milyon 880 bin liraya indi. 
     İstanbul'un Anadolu yakasında ise kurşunsuz benzin fiyatı 1 milyon 901 bin liradan 1 milyon 877 bin liraya, süper benzin 1 milyon 904 liradan 1 milyon 881 bin liraya geriledi. 
     İzmir'de kurşunsuz benzin fiyatı 1 milyon 897 bin liradan 1 milyon 873 bin liraya, süper benzin 1 milyon 899 bin liradan 1 milyon 876 bin liraya indi. 
     Bu arada indirimin ardından, Ankara'da 60 litre kurşunsuz benzin alan bir otomobilin deposu, 112 milyon 560 bin liraya dolacak. 
     





</TEXT>
</DOC>
