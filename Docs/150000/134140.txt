<DOC>
<DOCNO> 134140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sonspo26.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Lee Yong, akşamki çalışmaya katılmadı... 
</HEADLINE>
<TEXT>

     Trabzonspor, ligin ikinci yarısının hazırlıklarını çift idmanla sürdürüyor. 
     Teknik direktör Samet Aybaba yönetiminde, Mehmet Ali Yılmaz Tesisleri'nde yapılan çalışmalarda, hafif sakatlığı bulunan Muzaffer düz koşu yaptı. Sabahki çalışmaya katılan Güney Koreli Lee Yong ise akşamki çalışmaya katılmadı. Teknik direktör Samet Aybaba, Lee Yong'un izinli olduğunu söyledi. 
     Bordo-mavililer, sabah kondisyona yönelik antrenman yaparken, ikinci idmanda taktik ağırlıklı çalışma yaptı. 
     2 Şubat Pazar günü Güney Kore'nin Bucheon takımıyla özel maçta karşılaşacak olan bordo-mavililerde, teknik direktör Aybaba, yarın ve cumartesi günkü çalışmaları basına kapattı. 
     Bucheon maçının biletleri ise açık tribün için 2, maraton tribünü için 4, kapalı tribün için ise 7.5 milyon liradan yarın Trabzonspor İrtibat Bürosu'nda satışa çıkacak. 
     





</TEXT>
</DOC>
