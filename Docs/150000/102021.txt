<DOC>
<DOCNO> 102021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun05.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa emekli mi oluyor 
</HEADLINE>
<TEXT>

     New York Times gazetesi, Katolik dünyasının ruhani lideri Papa 2. Jean Paul'ün hafta sonu anavatanı Polonya'ya gideceğini ve orada emekli olduğunu açıklayarak bir daha Vatikan'a dönmeyeceğini öne sürdü. 
     Papa'nın emekli olacağı yolunda ''ısrarlı'' söylentiler dolaştığını duyuran gazete, 82 yaşındaki Papa'nın emekliye ayrılma kararını kendi yurttaşlarının arasında olduğu sırada açıklamayı planladığı dedikodularına da yer verdi. 
     2. Jean Paul'ün, en çok seyahat eden ve medyanın en çok ilgisini çeken papalardan biri olarak görüldüğünü duyuran gazete, ''Bu nedenle, dünya Katolikleri kadar medyanın da şimdi perdenin ne zaman ineceğini merakla beklediğini'' yazdı. 
     Ancak Papa 1997 yılında vatanı Polonya'ya gittiğinde de bunun son seyahati olduğu, ülkesine veda amacıyla gittiği öne sürülmüştü. 1999'da ülkesine yaptığı ikinci ziyarette de, Papa'nın emekliye ayrılacağı düşünülmüş, dünyanın önde gelen televizyonları, yeni Papa seçimini yakından izleyebilmek için Vatikan çevresindeki binaları yüksek paralar ödeyerek kiralamışlardı. 
     





</TEXT>
</DOC>
