<DOC>
<DOCNO> 104419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/soneko16.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Petroldeki yükselişi OPEC frenledi... 
</HEADLINE>
<TEXT>

     Uluslararası piyasalarda ABD Başkan Yardımcısı Dick Cheney'nin Irak'ı hedef alan açıklamasından sonra dün yükselişe geçen petrol fiyatları, Petrol İhraç Eden Ülkeler Örgütü'nün OPEC üretim kısıntısını gevşetebileceğinin duyulması üzerine bir parça geriledi. 
     Piyasalarda, OPEC'in Arap üyelerinden etkili bir kaynağın OPEC'in yılın son çeyreğinde uygulamakta olduğu kısıntıyı azaltabileceğini söylemesiyle Brent türü ham petrolün varil fiyatı 24 sent gerileyerek 26.98 dolara indi. 
     Petrol fiyatları OPEC'nin kısıntı politikasını aynen devam ettireceği yorumlarının güçlenmesi ve ABD yönetiminin Irak'ı hedefleyen açıklamaları yüzünden geçen hafta ve bu haftanın ilk günleri boyunca önemli artışlar kaydetmişti. 
     





</TEXT>
</DOC>
