<DOC>
<DOCNO> 114012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/spor/spo02.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ELLER BİRLEŞTİ 
</HEADLINE>
<TEXT>

Ali Şen’in kalpleri kırmakla eleştirdiği Başkan Aziz Yıldırım, "Ben de yanlışlar yaptım" dedi. Divan Kurulu’nda barış sağlandı, beraber hareket etme için ilk adımlar atıldı 
AZİZ YILDIRIM      Gelin konuşalım’ 
     BAŞKAN Aziz Yıldırım, alkışlarla kürsüye çıkarken değişik bir konuşma hazırladığını ancak son anda vazgeçtiğini belirtti. Kendi yönetimlerince yapılan tesislerin Fenerbahçe’ye değer kattığını ifade eden Yıldırım, "Beni üzmeye küstürmeye kimsenin hakkı olmamalı. Fenerbahçe için iyi şeyler yaptım. Daha iyi yapacağını söyleyen varsa görevi devretmeye hazırız" dedi. 
     
     Şen’e teşekkür 
     YILDIRIM zaman zaman Ali Şen’e çattığı konuşmasını şöyle sürdürdü "Fenerbahçe’yi mutsuzluk üzerine kurmamamız lazım. Bundan paye alanlar, geçinenler var. Burası senato, yol göstermeler olacaktır. Ali Şen’e teşekkür ediyorum, birleştirici yön veren bir konuşma yaptı. Bu konuşması ile yılanı deliğinden çıkarırdı. Hayatta beni suçlayamayacağınız tek şey para hesabıdır." 
     
     Doğru değilim’ 
     "BU kurul gitmemi istiyorsa bir dakika durursam namerdim. Birlik içinde olmalıyız. Benim de yanlışlarım var, ben çok doğru adam değilim. Sağolsun Ali Şen methediyor icraatlarımızı. Sen televizyona çıkınca bana zarar veriyorsun. Seni de seviyorum neden sevmeyeyim. Biz birbirimizi neden kırıyoruz Gelin konuşalım, Kanuni Sultan Süleyman’a bile kalmamış burası." 
     
     
ALİ ŞEN      Başkanımız alıngan’ 
     4,5 yıllık aradan sonra ilk defa Divan Kurulu’na katıldığını belirten eski Başkan Ali Şen, Aziz Yıldırım’ı kalpleri kırmakla eleştirdi. Kendilerinin Fenerbahçe’nin çıkarları için kavga ettiğini hatırlatan Şen şöyle konuştu "Bizim gidecek dediğimiz kişileri, bu yönetim kulübün kapısında çiçeklerle karşıladı. Sonra statlar kapandı, penaltılar verilmedi." 
     
     Galatasaray değiliz’ 
     "AZİZ Yıldırım tenkitlerden şikayet etmemeli. Fenerbahçe tarihinin en az muhalefet gören başkanıdır. Biz Galatasaray değiliz. Fenerbahçe sırça saraydır. Burada hiçbir şeyi saklayamazsınız. Başkanımız biraz alıngan. Ben muhalefet değilim, fikrimi söylerim. Muhalifler Siz gidin ben geleceğim der. Yönetimin Aday görelim, beğenirsek gideriz demeye de hakkı yoktur. Kulüp başkansız kalmaz." 
     
     Temelden sarsıyorlar’ 
     "KULÜBÜN borcu yok. İnanılmaz tesisler olmuş. Başkana biraz yumuşak olmasını tavsiye ederim. İnsanların kalbini kırdıktan sonra düzeltmek zor. Sayın başkan herkese kızmayın, bırakın konuşsunlar. Temeli yıkmaya çalışanlar var. Taraftarlar ikinciliğe alıştırılmaya başlandı. Galatasaray’dan sonra gelmek Fenerbahçe’yi temelinden sarsar. Bizim de ayağımıza basmayın, kalbimizi kırmayın." 
     
     
Hesap kesildi      Oktay-Apo kadro dışı 
     FENERBAHÇE Yönetimi dün teknik direktör Lorant ile yaptığı toplantı sonrasında radikal kararlar aldı. Alman hocanın raporu doğrultusunda, haftalardır 18’e giremeyen Abdullah ve Oktay süresiz kadro dışı bırakıldı. İki futbolcunun bundan sonra PAF takımıyla antrenmanlara çıkacağı, performanslarına göre tekrar A takıma alınabilecekleri belirtildi. 
     
     Yeni yardımcı geliyor 
     YÖNETİM ayrıca Lorant’ın sezon başından beri kadroya giremeyen oyuncuları çalıştırması için istediği yardımcı antrenörün belirlenmesini de kabul etti. Yeni antrenör Oğuz Çetin’in altında çalışacak. Gaziantepspor maçında kırmızı kart gördükten sonra hakeme tepki gösteren Fatih Akyel ile Elazığspor maçından sonraki antrenmana gelmeyen Washington’a da 10’ar bin dolar ceza kesildi. n YALÇIN TÜRK 
     
Oktay isyan etti Allah büyüktür’      "Yapamazlar" 
     LORANT’IN isteğiyle kadro dışı bırakılan Oktay, kararı tepki ile karşıladı. Tecrübeli futbolcu, Kemal Dinçer’in arayıp, kararı bildirdiğini, "Neden" diye sorduğunda, bilmediğini söylediğini ifade ederek, "Bilmedikleri bir konuda beni nasıl kadro dışı bırakırlar. Profesyonel futbolcu talimatnamesine göre formamı kötüye kullanmadıysam, buna yapamazlar" dedi. 
     
     "Nereye gideyim" 
     SEZON başında Lorant’dan gitmek için izin istediği, Alman hocanın ise kendisine, "Sen büyük golcüsün" dediğini iddia eden Oktay şöyle devam etti "Şimdi p..ç gibi ortada kaldım. Nereye gideyim İlk kez kadro dışı kalıyorum. Hiçbir yanlış yapmadım ve bu karara da üzülmedim. Allah’ın büyüklüğüne inanıyorum. Herkes bu yaptıklarının karşılığını bulacak". 
     
     Apo üzgün 
     ABDULLAH, karar hakkında net yorum yapmadı. Kendisine neden belirtilmediğini belirten Abdullah’ın oldukça üzgün olduğu gözlendi. Lorant tarafından maç kadrolarına alınmadığı halde antrenmanlarda çok iyi çalıştığını ve formasını geri almak için elinden geleni yaptığı belirten Abdullah, "Bu kararın nedenini öğrenmeden konuşmak istemiyorum" yorumunu yaptı. n YUSUF KOBAL 
     
     
     Mirkovic iki ay yok 
     KULÜP doktoru İsmail Başöz Milli takımdan sakat dönen Mirkovic’in sağ diz iç yan bağlarında kopuk olduğunu açıkladı. Yugoslav futbolcunun 6 - 8 hafta sonra takımla birlikte çalışabileceği belirtildi. Dün hafif bir antrenman yapan Sarı - Lacivertli oyunculara iki gün izin verildi. 
     
     70 milyon dolar borç 
     GENEL Sekreter Vedat Olcay 2006’ya kadar 68.8 milyon dolar borçları olduğunu hatırlatarak, geçen sene 44 milyon dolar gelir elde ettiklerini söyledi. Denetleme Kurulu ise şahıslara 16 trilyon, bankalara da 11 milyon 735 bin dolar borç olduğunu açıkladı. Banka hesaplarında 5 milyon 802 bin dolar mevcut olduğu da bildirildi. 
     



 SPOR 
































</TEXT>
</DOC>
