<DOC>
<DOCNO> 138518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yasam/yas05.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dehşet anı 
</HEADLINE>
<TEXT>

     DIŞ HABERLER SERVİSİ 

     Amerika’nın Rhode Island eyaletindeki The Station isimli gece kulübünde 95 kişinin feci şekilde ölümüyle sonuçlanan gecede bir kameranın çektiği görüntüler, eğlenceyle başlayan konserin nasıl felakete dönüştüğünü bütün detaylarıyla gösterdi. The Station’ı dolduran yüzlerce kişi, akıbetlerinden habersiz, 80’lerin ünlü heavy metal grubu Great White’ın sahneye çıkmasını heyecanla karşılamıştı. İlk şarkının başlamasıyla sahne alan grubun vokalisti John Russell’ın hayranlarını selamlaması ile beraber coşkulu bir gürültü salonu kaplamıştı. İşte tam bu sırada, konserin bir parçası olan ateş ve havai fişek gösterisi başladı. Ancak grubun iki yanından yükselen alevler bir anda etrafa yayıldı. Fotoğrafta görülen andan hemen sonra büyük bir hızla kulübün tavanını kaplayan alevleri, gösterinin parçası sanan’ seyircilerden bir kısmı olayları seyrederken, diğerleri durumu fark edip çıkışa doğru koşmaya başladı. Ezilen, boğulan ve yanan 95 kişi öldü 164 kişi de yaralandı. Ölü sayısının 100’ü aşacağı tahmin ediliyor. Great White’ın gitaristi Ty Longley ise hala kayıplar arasında. 
     



 YAŞAM 




















</TEXT>
</DOC>
