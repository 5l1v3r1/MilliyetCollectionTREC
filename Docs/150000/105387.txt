<DOC>
<DOCNO> 105387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/guncel/gun01.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eken yeniden yargılanıyor 
</HEADLINE>
<TEXT>

İstanbul 7. Ağır Ceza Mahkemesi, Susurluk davası kapsamında 6 yıl ceza alan Eken’in iade - i muhakeme talebini uygun buldu 
     ESRA ALUS İstanbul 

     Korkut Eken’in avukatı Armağan Güner’in, yargılamanın yenilenmesi talebini dün karara bağlayan mahkeme, sunulan yeni delilleri "yeniden yargılamayı gerektirir" nitelikte buldu. Heyetteki h kim üye Ertuğrul Kubilay’ın ise, yeni delil bulunmadığı ve CMUK 327. maddesinin koşullarının oluşmadığı gerekçesiyle karara muhalefet şerhi koyduğu öğrenildi. 2’ye karşı 1 oyla kararı çıkan Eken’in yargılanmasına önümüzdeki günlerde başlanacak. 
     Eken’in avukatlarınca hazırlanan "iade-i muhakeme"ye ilişkin dilekçede, "CMUK’un 327. maddesinin 2. ve 5. fıkralarında belirtilen şartların oluştuğu" ifade edildi. 
     
     GÜREŞ’İN SÖZLERİ YENİ DELİL 
     "Eken hakkında basına açıklama yapan OHAL eski bölge valileri ve eski emniyet genel müdürlerinin mahkemede tanık sıfatıyla dinlenmesinin bazı konuları açıklığa kavuşturacağı" belirtilen dilekçede, özellikle eski Genelkurmay Başkanı Doğan Güreş’in söylediklerinin "yeni delil niteliği" taşıdığı kaydedildi. Dilekçede, Haluk Kırcı, Hakkı Namlı, avukat Fatih Volkan ve eski İstanbul Asayiş Şubesi Müdürü Sedat Demir’in, Eken lehine yazılı beyanlarının bulunduğu da anlatıldı. 
     
Naip h kim atanıyor...      Sunulan deliller, sonucu değiştirecek kadar esaslı ise mahkeme heyeti, yeniden yargılama kararı alıyor. Bu durumda heyetten bir kişi naip h kim olarak atanıyor. Naip h kim diğerleri adına da delilleri ve dosyayı inceliyor, tanıkları dinliyor ve bu bilgiler ışığında heyete rapor sunuyor. Heyet de rapor doğrultusunda ya aynı cezada ısrar ya indirim ya da beraat kararı veriyor. 
     
İtiraz, mahkeme mahkeme dolaştı      İstanbul 7. Ağır Ceza Mahkemesi, iade - i muhakeme konusu olan Korkut Eken hakkındaki ilamın İstanbul 6 No’lu DGM’ce verilmesine rağmen, CMUK’un 335. maddesine aykırı olarak kendilerinden talepte bulunulduğu görüşüne vardı ve dosyayı İstanbul 6 No’lu DGM’ye gönderdi. 6 No’lu DGM dosyayı iade edince mahkeme, itirazın Ankara Ağır Ceza mahkemelerince değerlendirilmesi gerektiği görüşüne vardı. İstanbul Cumhuriyet Başsavcılığı’nın karara itirazı üzerine durumu değerlendiren İstanbul 1. Ağır Ceza Mahkemesi, 7. Ağır Ceza’nın yetkisizlik kararını kaldırdı. 
     
Doğan Güreş ne demişti      Eski Genelkurmay Başkanı Doğan Güreş, Korkut Eken hakkında şunları söylemişti "Etkin biçimde görev aldığı 1993 - 1996 döneminde terörle mücadelede büyük başarı kazanılmış, PKK’ya büyük darbe vurulmuştur. Bu dönemde tüm çalışmaları ve faaliyetleri yakın takibimiz altında geçmiştir. Her türlü övgüyü hak etmiş, lider bir askerdir. Hiçbir zaman kontrolden çıkmamış ve yüksek disiplin anlayışıyla aldığı emirleri eksiksiz yerine getirmiştir." 
     
Mahkeme reisi de politikada      SEMRA PELEK 

     Korkut Eken’i yeniden yargılama kararı alan İstanbul 7. Ağır Ceza Mahkemesi’nde de değişiklik yaşandı. Mahkeme Yargıcı Adil Güreşçi, istifa ederek YTP’den milletvekili aday adayı oldu. İstifa etmeden önce dosyayı yeterince inceleme fırsatı bulduğunu belirten Güreşçi, "Yeniden yargılama sırasında paşaların ifadesine başvurulabilir" dedi. Siyaset uğruna 27 yıllık mesleğinden istifa eden Güreşçi, Eken’in avukatı Armağan Güner tarafından verilen dilekçelerde yedi emekli paşanın tanık olarak gösterildiğini söyledi. 
     
     KARAR DEĞİŞEBİLİR’ 
     Güreşçi, şöyle konuştu "Dilekçede Susurluk Davası boyunca paşaların dinlenmediği ve onların vereceği yeni bilgiler doğrultusunda Eken hakkında DGM’nin aldığı kararın değişebileceği belirtiliyor. Avukatların öne sürdüğü delil ve tanıkların mahkemece kabule şayan görülmesi paşaların da dinleneceği anlamına gelir." Mahkemenin h kim Nilgün Uçar’ı görevlendirdiğini belirten Güreşçi, "Bu h kim sunulan delillerin yanında kendi de delil toplayacak" dedi. 
     



 GÜNCEL 




















</TEXT>
</DOC>
