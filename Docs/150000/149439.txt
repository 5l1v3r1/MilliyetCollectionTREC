<DOC>
<DOCNO> 149439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko08.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz dışı fazlada hedef yüzde 7.7 
</HEADLINE>
<TEXT>

     Hazine Müsteşar Yardımcısı Hakan Özyıldız'ın bütçenin finansmanına ilişkin rakamlara geniş yer verdiği sunumda, 2002 yılında faiz dışı fazlanın yüzde 2.5 ile hedefin çok gerisinde kaldığı belirtildi. Sunumda, 2002 yılında yüzde 6.5 faiz dışı fazla hedefinin tutmamasının nedeni, beklenen gelirlerin gelmemesi ile erken seçim nedeniyle harcamaların artmasına bağlandı. 
     Sunumda, faiz dışı fazla hedefine ilişkin çalışmaların 2003'e kaydırıldığı belirtilirken 2003 yılında yüzde 6.5 olacağı açıklanan faiz dışı fazlanın ek önlemlerle 1.2 puan daha artırılarak yüzde 7.7'ye çıkarılacağı kaydedildi. Hazine Müsteşar Yardımcısı Özyıldız yaptığı sunumda, savaşın negatif etkisinden arındırılmış olarak açıkladığı GSMH'nin yüzde 1.2'sine denk gelen ek önlemleri temkinli harcamalar ve savunma harcamalarında kısıntı olarak belirtti. 
     
     Harcamadan yüzde 2.53 kısılacak 
     JP Morgan'da yapılan sunumda ayrıca, 2003 yılı içinde ek vergiler, vergi barışı, sosyal güvenlik sistemindeki iyileştirme gibi bütçede gelir artırıcı önlemlerle GSMH'nin yüzde 1.86'sı oranında kaynak sağlanacağı cari, personel, sağlık ve yatırım harcamalarında yapılacak kısıntılarla da GSMH'nin yüzde 2.53'ü oranında tasarruf yapılacağı belirtildi. 
     
Kamu borçlarının yapısı Mart 2003 Alacaklı Tutar milyar İç piyasaya 46.4 Kamu kuruluşlarına 43.0 İçeriye öd. toplam 89.4 Dış piyasaya 29.8 Ul.arası kuruluşlara 13.4 IMF'ye 19.7 Dışarıya öd. toplam 63.9 TOPLAM 152.3      


SİYASET 




















</TEXT>
</DOC>
