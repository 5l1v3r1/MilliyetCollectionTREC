<DOC>
<DOCNO> 101293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sondun08.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NY Times "Derviş bütüleşmeyi sağlarsa istikrar gelir" 
</HEADLINE>
<TEXT>

     ABD'nin en etkin gazetelerinden New York Times, Devlet Bakanlığı görevinden istifa eden Kemal Derviş'in, sol eğilimli parti liderlerini, aralarındaki çekişmeleri bir yana bırakmaya ikna edebilirse, Türkiye'de istikrarlı bir hükümetin kurulması şansını artıracağını yazdı. 
     Derviş'in istifasıyla ilgili bir yazı yayımlayan gazete, ''Türkiye'yi geçen yıl ekonomik çöküntüden kurtaran Derviş'in 3 Kasım seçimleri öncesinde, ortanın solunda bulunan partileri bir araya getirme çabası içine girdiğine'' dikkat çekti. 
     Kemal Derviş'in, ''Herkes 4 Kasım'ı düşünmelidir. O gün 'Hata yaptık' demenin bedeli çok ağır olur'' şeklinde konuştuğunu belirten gazete, ''ABD ve IMF'nin, Türkiye'de Batı yanlısı güçlü bir partinin ortaya çıkmasından memnunluk duyacaklarını'' belirtti. Gazete, ''böyle bir oluşumun, ABD Başkanı George Bush yönetiminin Türkiye'nin komşusu Irak'a operasyon düzenleme olasılığından söz ettiği bu dönemde, daha da fazla önem kazandığını'' yazdı. 
     





</TEXT>
</DOC>
