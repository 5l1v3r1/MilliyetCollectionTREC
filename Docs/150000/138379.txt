<DOC>
<DOCNO> 138379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yasam/yas06.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız kaçtı, polis yandı 
</HEADLINE>
<TEXT>

Hırsızlık Büro Amirliği’nde görevli 65 polisten 45’i, artan hırsızlık olaylarında başarılı olamadıkları için tayin edildi 
     ELVAN EZBER İstanbul 

     İstanbul Asayiş Şube Müdürlüğü Hırsızlık Büro Amirliği’nde görevli 65 personelden 45’i, artan hırsızlık olayları karşısında başarılı olamadıkları gerekçesiyle çeşitli ilçelere tayin edildi. Son olarak Pelit Pastaneleri sahibi Selahattin Ayan’ın evinin kapısını kırarak yaklaşık 2.4 trilyon liralık para ve ziynet eşyası çalanların bulunamaması bardağı taşırdı. 
     
     Özdemir onayladı 
     İstanbul Emniyet Müdürü Hasan Özdemir’in bilgisi dahilinde gerçekleşen tayinler, Asayişten Sorumlu Emniyet Müdür Yardımcısı Gündüz Memişoğlu tarafından dün işleme konuldu. Hırsızlık Büro Amiri Başkomiser Kemal Şahin, 3 komiser ve 41 polis memuru çeşitli ilçe emniyet müdürlüklerine dağıtıldı. Tamamına yakını tayin edilen bölümün, yeni baştan yapılandırılarak hırsızlık olaylarında etkin sonuç alınmasının hedeflendiği kaydedildi. Hırsızlık Büro Amirliği, 2001’de ev ve işyerlerinde meydana gelen 28 bin olaydan 2 binini, geçen yıl ise 21 bin vakadan 2 bin 100’ünü çözebildi. Önceki yıla oranla yüzde 18 başarılı görünen bölümün dağıtılmasında, büyük olayların çözülmemesi etkili oldu. 
     



 YAŞAM 




















</TEXT>
</DOC>
