<DOC>
<DOCNO> 108856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/soneko05.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta... 
</HEADLINE>
<TEXT>

     Piyasalar geçen hafta, Yüksek Seçim Kurulu'nun milletvekili adaylarına ilişkin kararları, yurtdışı borsalarda yaşanan düşüş trendi ve ABD yönetiminin Irak konusundaki açıklamalarına odaklanan bir seyir izledi. 
     İMKB'de işlem gören hisse senetleri haftalık bazda ortalama yüzde 0.82 oranında değer kazandı. 
     Altında artış eğilimi göze çarparken, döviz nispeten sakin bir seyir izledi. 24 ayar külçe altının gram satış fiyatı yüzde 1.17 oranında, Cumhuriyet altınının satış fiyatı da yüzde 1.30 oranında arttı. Yatırım fonlarının seyrini izleyen A.A Fon Endeksi ortalama yüzde 0.64 oranında artış kaydetti. 
     Mevduat faizlerinde geçen hafta önemli bir değişiklik olmadı. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.75, bir haftalık reponun net getirisi de yüzde 0.74 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftanın ilk işlem gününde ortalama yüzde 1.69 değer yitirdi. 
     İstanbul Menkul Kıymetler Borsası İMKB Ulusal 100 Endeksi 1. seansta, gelen satışlar sonunda 133.07 puan ve yüzde 1.44 düşüşle 9,116.14 puandan kapandı. 
     2. Seansta endeks, satış baskısını bir miktar kırma eğilimi içerisinde hareket etti. İkinci seansta 22.81 puan ve yüzde 0.25 oranında düşen endeks, günlük bazda 155.88 puan kayıpla 9,093.33 puandan kapandı. 
     Salı günü, hisse senetleri ortalama yüzde 1.44 değer kazandı. 
     İMKB Ulusal 100 Endeksi, 88.4 trilyon liralık düşük işlem hacminin yaşandığı 1. seansta, 111.72 puan ve yüzde 1.23 yükseldi. 
     2. Seansta sıkışık seyir izlenirken, endeks, 19.49 puan ve yüzde 0.24 oranında arttı. Endeks, günlük bazda 131.21 puan yükselişle, 9,224.54 puana ulaştı. 
     Çarşamba günü, siyasi gelişmeler ve uluslararası piyasalara endeksli hareket gözlendi. 
     Borsa'da işlem gören hisse senetleri ortalama yüzde 0.36 değer kazandılar. Ulusal 100 Endeksi, işlem hacmindeki artışın dikkat çektiği 1. seansta, 67.19 puan ve yüzde 0.73 yükseldi. 2. Seansta yaşanan sıkışık seyrin ardından endeks, 34.19 puan ve yüzde 0.37 gerileyerek, 9,257.54 puandan günü tamamladı. 
     Perşembe günü yine düşük işlem hacmi ve sıkışık seyir dikkat çekti. Ulusal 100 Endeksi 1. seansta, 20.66 puan ve yüzde 0.22 kayıpla 9,236.88 puandan kapandı. 2. Seansta ise endeks, 26.90 puan ve yüzde 0.29 artışla günü 9,263.78 puandan kapattı. Endeks, günlük bazda sadece 6.24 puan arttı. 
     Cuma günü, hisse senetleri ortalama yüzde 0.66 değer kazandı. Ulusal 100 Endeksi, diğer günlerden farksız bir seyir izledi. Günün ilk seansını, 18.06 puan ve yüzde 0.19 kayıpla 9,245.72 puandan kapatan endeks, 2. seansı ise 79.40 puan ve yüzde 0.86 artışla 9,325.12 puandan tamamladı. Endeks günlük bazda 61.34 puan yükseldi. 
     Endeks haftalık bazda ortalama yüzde 0.82 oranında ve 75.91 puan artış kaydetti. 
     Borsa uzmanları, piyasada 9,100-9,500 bandının söz konusu olduğunu ifade ederek, 9,500 puanın kırılması için işlem hacminin artması gerektiğini, politik gelişmeler ve Irak konusundaki belirsizliklerin önemli olduğunu kaydediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 75.91 puanlık artışla 9,249.21 puandan, 9,325.12 puana çıktı. Hisse senetlerinin haftalık ortalama değer artışı yüzde 0.82 oldu. 
     İMKB Ulusal-Mali Endeksi 112.23 puan artarak 11,014.43 puandan 11,126.66 puana, İMKB Ulusal-Sanayi Endeksi 11.14 puan artarak 9,107.94 puandan 9,119.08 puana ve İMKB Ulusal-Hizmetler Endeksi 78.00 puan artışla 6,347.73 puandan 6,425.73 puana yükseldi. 
     Böylece, mali grup hisseleri ortalama yüzde 1.02, sanayi grubu hisseleri ortalama yüzde 0.12 oranında ve hizmetler grubu hisseleri ortalama yüzde 1.23 oranında değer kazandılar. 
     
     KAZANANLAR VE KAYBEDENLER 
     Borsada geçen hafta işlem gören 294 hisse senedinden 173'ü değer kazandı. 80 hisse senedi değer yitirirken, 41 hisse senedinin değeri değişmedi. 
     En yüksek oranlı artış yüzde 50.00 ile Toprak Factoring hisselerinde oldu. Yüzde 27.87'lik artışla SYB Yatırım Ortaklığı ikinci, yüzde 21.43'lük artışla Deva Holding hisseleri üçüncü olarak sıralandı. 
     En yüksek oranlı düşüş ise yüzde 26.32 ile Ersu Gıda hisselerinde oldu. Yüzde 24.72'lik düşüşle Çimentaş hisseleri ikinci ve yüzde 18.37'lik düşüşle de İntema hisseleri üçüncü sırada yer aldı. 
     İMKB Ulusal Pazar'da geçen hafta toplam 325 milyar 611.4 milyon adet hisse senedi işlem gördü ve karşılığında 780 trilyon 151.1 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta sakin bir seyir gözlendi. İstanbul serbest döviz piyasasında alınıp satılan ABD Doları yüzde 0.15, Euro yüzde 0.09 oranında değer kazandı. 
     ABD Doları'nın Türk Lirası satış fiyatı 2 bin 500 lira artarak, 1 milyon 661 bin liraya, Euro'nun satış fiyatı bin 500 lira artarak 1 milyon 630 bin liraya çıktı. 
     Dünkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 0.66 oranında düşerek, 2 milyon 578 bin liraya gerilerken, İsviçre Frangı'nın satış fiyatı yüzde 0.18 oranında artarak 1 milyon 115 bin liraya yükseldi. 
     Bugün İstanbul serbest piyasada ABD Doları 1 milyon 664 bin, Euro 1 milyon 633 bin, İngiliz Sterlini 2 milyon 590 bin ve İsviçre Frangı 1 milyon 116 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.17 oranında, Cumhuriyet altınının satış fiyatı da yüzde 1.30 oranında arttı. 
     Külçe altının gram satış fiyatı 200 bin liralık artışla 17 milyon 250 bin liraya, Cumhuriyet altınının satış fiyatı da 1 milyon 500 bin lira artarak 116 milyon 500 bin liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.14'lük artışla 17 milyon 200 bin liraya yükseldi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.64 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 895 puan artarak 296,663 puandan 298,558 puana çıktı. 
     Geçen haftanın en çok değer kazanan katılma belgeleri, yüzde 2.98'lik artışla Vakıf A Tipi Metal Sektör Fon, yüzde 2.12'lik artışla Finans A Tipi Değişken Fon ve yüzde 2.02'lik artışla da Finans Yatırım A Tipi Karma Fon oldular. 
     Geçen haftanın en çok değer yitiren katılma belgeleri ise yüzde 7.21 ile İş A Tipi Teknoloji Endeks Fon, yüzde 3.19 ile Garanti A Tipi Yabancı Fon ve yüzde 2.22 ile Akbank A Tipi Teknoloji Sektör Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta iki Türk Lirası, iki adet de döviz ihalesi düzenledi. 
     Hazine'nin Pazartesi günü düzenlediği 3 ay vadeli referans bono ihalesinde, bileşik faiz yüzde 59.14 oldu. İhaleye 1 katrilyon 659 trilyon liralık teklif gelirken, ihalede 1 katrilyon 495.3 trilyon liralık nominal satış gerçekleşti. İhaledeki net satış tutarı ise 1 katrilyon 331.1 trilyon lira oldu. Referans bono ihalesinde, basit faiz yüzde 49.27 olarak gerçekleşti. 
     Hazine'nin Salı günü düzenlediği, 3 ayda bir kupon ödemeli tahvil ihalesine ise 578.9 trilyon liralık teklif geldi. İhalede 374.7 trilyon liralık nominal satış gerçekleşirken, net satış tutarı ise 382.2 trilyon lira oldu. Tahvil ihalesinde, dönemsel faiz yüzde 15 olarak belirlendi. İhalede kamuya 456.6 trilyon liralık net satış gerçekleşti. Tahvillerin geri ödemesi 11 Ağustos 2004 tarihinde yapılacak. 
     
     DÖVİZ İHALELERİ 
     Hazine Cuma günü de 366 gün vadeli dolar ve euro cinsinden iki adet iskontolu devlet tahvili ihalesi düzenledi. 
     Hazine dolar cinsinden nominal 1 milyar 650.2 milyon dolarlık, euro cinsinde de 335.6 milyon euroluk satış gerçekleştirildi. 
     Dolar ihalesine 1 milyar 754.3 milyon dolar teklif gelirken, ihaledeki net satış miktarı 1 milyar 516.2 milyon dolar oldu. İhaledeki basit ve bileşik faiz yüzde 8.79 olarak belirlendi. ''Dolar'' cinsinden iskontolu tahvil ihalesinde satılan kağıtların geri ödeme tarihi, 24 Eylül 2003 olarak öngörüldü. 
     Hazine'nin aynı vadeli, ''euro'' cinsinden tahvil ihalesine ise 406.7 milyon euro teklif gelirken, net satış miktarı 306.3 milyon euro, ihaledeki basit ve bileşik faiz yüzde 9.50 oldu. Her iki tahvilin de ihraç tarihleri 23 Eylül 2002, geri ödeme tarihi ise 24 Eylül 2003 olarak belirlendi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.58 ile yüzde 1.18 arasında gerçekleşti. 
     Mevduat faizlerinde vadelerine göre ortalamada önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.75 oldu. 
     Önceki hafta sonunda ortalama faizi yüzde 46'nın biraz üzerinde olan haftalık reponun net getirisi yüzde 0.74 olarak gerçekleşti. 
     





</TEXT>
</DOC>
