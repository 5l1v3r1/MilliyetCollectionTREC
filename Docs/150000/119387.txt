<DOC>
<DOCNO> 119387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sonspo01.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan ilk golünü attı, İnter'i rahatlattı... 
</HEADLINE>
<TEXT>

     İtalyan birinci futbol liginin 10. haftasında deplasmanda AS Roma takımıyla karşılaşan FC Inter, 2-2 berabere kaldı. 
     Yaklaşık 3 hafta süren sakatlığından sonra teknik direktör Hector Cuper tarafından ilk 11'de oynatılan Okan Buruk, karşılaşmanın 90. dakikasında attığı golle, takımına zorlu Roma deplasmanında 1 puan kazandırdı. Okan, Inter formasıyla bu sezon ilk golünü atmış oldu. 
     İlk yarısı 0-0 biten maçta, Roma 2 kez öne geçmesine karşın, evinde oynamanın avantajını kullanamadı. 
     Emre Belözoğlu da ikinci yarıda oyuna girerken, özellikle ataklarda takımını yöneten isim oldu. 
     Bu arada maçtan sonra Interli ve Romalı futbolcular arasında sözlü sataşmalar olurken, saha dışında da iki takımın taraftarları arasında büyük olayların çıktığı bildirildi. 
     





</TEXT>
</DOC>
