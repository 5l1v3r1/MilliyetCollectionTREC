<DOC>
<DOCNO> 138849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/bbas.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol panorama 
</HEADLINE>
<TEXT>
İzmir’in efeleri 
Pınar Karşıyaka ve Göztepe, aldıkları iki galibiyetle, Basketbol Ligi’nde haftanın ilginç sonuçlarına imza attılar. Ankara ekipleri ise 3’te 0 yaptılar 
     GÖKHAN TÜRE 

     İzmir takımları Pınar Karşıyaka ve Göztepe, ligde uzun bir aradan sonra haftayı iki galibiyetle kaparken, Ankara’nın üç temsilcisi Türk Telekom, Büyük Kolej ve TED Kolejliler’in sapır sapır dökülmesi 18. haftanın en ilginç görüntüsü oldu. 
     Kümede kalmak için çırpınan Göztepe, düşüşe geçen Oyak Renault’yu İzmir’de "denize dökerken", Pınar Karşıyaka ise Ankara deplasmanında, yine formsuz Türk Telekom’u "çarparak" tırmanışa devam etti. Göztepe’de Patterson, 24 sayı, 4 ribaund ve 4 asist ile parlarken, Karşıyaka’da Hakan - Jefferson ikilisi toplam 46 sayıya imza atarak Kaf - Kaf’ın "kurtarıcıları" oldular. 
     
     Fener tırmanışta 
     Hemen her geçen gün daha olumlu basketbol oynayan Fenerbahçe, bir türlü çözemediği "pivot krizine" karşın üst üste aldığı galibiyetlerle tırmanışa geçti. Galatasaray, ard arda aldığı yenilgileri ezeli rakibi Beşiktaş’ı yenerek telafi ederken, Siyah - Beyazlılar’ın pivotu Lindeman takımına yarardan çok zarar verdi. Kenardaki yerli uzunların da "kafasını karıştıran" ve "fundamental fakiri" bu garip pivotun yerine "vasat" biri olsa dahi Beşiktaş bu ligde iş yapar. 
     Ligde rakipleriyle arayı açan Efes Pilsen ve Ülkerspor ise "Avrupa Ligi için antrenmandan" öteye gitmeyen maçları "formalite modunda" oynamaya devam ediyorlar. Onların da işi kolay değil .. 
     
     HAFTANIN BEŞİ 
     Dickel Fenerbahçe 
     Patterson Göztepe 
     Jefferson Pınar Karşıyaka 
     Koch Galatasaray 
     Kerem Ülkerspor 
     
     HAFTANIN YILDIZI Patterson Göztepe , 
     EN İYİ 6. ADAM Kaya Efes Pilsen , 
     HAFTANIN TAKIMLARI Göztepe ve Pınar Karşıyaka, 
     HAFTANIN COACHLARI Ahmet Kandemir P.Karşıyaka , M.Ali İnceler Göztepe , 
     HAFTANIN HAKEMLERİ Mehmet Keseratar - Ufuk Akyüz Fenerbahçe - Türk Telekom maçındaki yönetimleriyle , 
     SAYI KRALLIĞI 422 Jefferson P.Karşıyaka , 360 Johnson İTÜ , 377 Barış O.Renault , 
     RİBAUND KRALLIĞI 189 Sankes Tekelspor , 174 Louis P.Karşıyaka , 165 Reed TED Kolejliler , 
     ASİST KRALLIĞI 97 Dickel Fenerbahçe , 84 Arda Büyük Kolej , 75 Booker Ülkerspor , 
     BLOK KRALLIĞI 51 Davenport Fenerbahçe , 33 Jones Darüşşafaka , 24 Sankes Tekelspor , TOP ÇALMA 40 Gazi Büyük Kolej , 39 Barış Oyak Renault , 38 Jefferson P.Karşıyaka , 
     EN DEĞERLİ OYUNCU 51.9 Blair Ülkerspor , 49.7 Rasim Oyak Renault , 49.6 Jurkovic Türk Telekom , 
     HAFTANIN OLAYI Göztepe’nin, ilk yarının flaş takımı Oyak Renault’yu farklı yenerek son sıradan kurtulması. 
     HAFTANIN MAÇLARI O.Renault - Galatasaray, Tekel - Fenerbahçe, Büyük Kolej - Ülkerspor, Darüşşafaka - Beşiktaş, İTÜ - Türk Telekom, Efes Pilsen - TED Kolejliler, Göztepe - Pınar Karşıyaka 
     
Puan durumu TAKIMLAR O G M A Y P Efes Pilsen 18 17 1 1510 1209 35 Ülkerspor 18 17 1 1607 1278 35 Galatasaray 18 12 6 1478 1404 30 Türk Telekom 18 11 7 1472 1431 29 Pınar Karşıyaka 18 11 7 1542 1472 29 Fenerbahçe 18 9 9 1422 1450 27 Oyak Renault 18 9 9 1366 1436 27 Darüşşafaka 18 8 10 1459 1443 26 Büyük Kolej 18 8 10 1356 1392 26 Tekelspor 18 7 11 1398 1517 25 Beşiktaş 18 7 11 1451 1484 25 İTÜ 18 4 14 1458 1654 22 Göztepe 18 3 15 1300 1476 21 TED Kolejliler 18 3 15 1348 1521 21      
     



 SPOR 
























</TEXT>
</DOC>
