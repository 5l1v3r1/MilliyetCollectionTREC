<DOC>
<DOCNO> 109364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur14.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura zam kararnamesi imzaya açıldı... 
</HEADLINE>
<TEXT>

     Türkiye Kamu-Sen Genel Başkanı Bircan Akyıldız, memur maaşlarına ekim ayından geçerli olmak üzere zam yapılmasına ilişkin Bakanlar Kurulu kararının bakanların imzasına açıldığını bildirdi. Akyıldız, imzaların bir iki gün içinde tamamlanmasını beklediklerini açıkladı. 
     Akyıldız, Kamu-Sen Genel Merkezi'nde düzenlediği basın toplantısında, Başbakanlık Müsteşarı yaptığı görüşmede memur maaşlarıyla ilgili kararnamenin imzaya açıldığını öğrendiğini söyledi. 
     Akyıldız, seçimlerin ertelenmesi girişimlerine de karşı çıkarak, Türkiye'nin seçim ortamına girdiğini ertelenmenin bir kaos yaratacağını savundu. Akyıldız, "Sorumluları bunun hesabını veremez" dedi. Yasaklar nedeniyle demokraside sıkıntılar yaşandığını ifade eden Akyıldız, yasaklardan arındırılmış tahammül ve paylaşımın esas alındığı demokrasi anlayışının egemen olmasını istediklerini söyledi 
     
     EMEKLİ MEMURLAR İÇİN PLATFORM 
     Akyıldız emeklilik sürecinin çalışma hayatının dışında düşünülmesinin yanlış olduğunu belirtirken, 22 dernek ve 2 sendikadan oluşan emekli memur kuruluşlarının "Çalışan ve Emekli Memurlar Platformu" adı altında toplanacağını söyledi. 
     Akyıldız, oluşturulan platformda memur emeklilerinin tazminatlarının hesaplanması ve üç ayda bir olan emekli maaşlarının ödeme periyodunun ayda bire indirilmesi için çaba göstereceklerini ifade etti. 
     Ekim ayından itibaren geçerli olacak brüt 100 milyonluk artışın memur emeklilerine de yansıtılmasının sevindirici bir gelişme olduğunu kaydeden Akyıldız, bunun işçi ve Bağkur emeklilerinin maaşlarına da yansıtılmasını istediklerini belirtti. Bu konuya yetkililerin gereken ilgiyi göstermemesi durumunda Kamu-Sen'in gereken ilgiyi göstereceğini söyledi. 
     Emekli memurlar adına konuşan Türkiye Polis Emeklileri Derneği Başkanı Şinasi Öztürk ise şimdiye kadar emiklilerin sesinin çıkmadığına dikat çekerek bundan sonra gerek başbakanlık, gerekse meclis önünde çeşitli eylemler yapacaklarını kaydetti. Emeklilerin kaderinin, ölüme terk edildiğini ifade eden Öztürk, "Seçim geldi dayandı. 
     Emeklilerin hakkını aramayanlardan hesap sorma zamanı geldi" diye konuştu. 
     Türk Emekli-Sen Başkanı Hulusi Güneş ise, emeklilere de toplu görüşme hakı verilmesinin isterken bunun olmaması durumunda emekli memurların sendikalarda ki üyeliklerinin devam etmesi önerisinde bulundu. 
     





</TEXT>
</DOC>
