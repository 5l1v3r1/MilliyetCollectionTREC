<DOC>
<DOCNO> 114934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/astro/index.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşama dikkat 
</HEADLINE>
<TEXT>

Bugün özellikle akşam her şey çok daha iyi anlatılabilir, hızlı hareket edilebilir. Düşünceleri somut hale getirerek ortaklaşa konulardan fayda sağlanılabilir. Koç’lar şanslılar, çünkü engel gibi gözüken şeyleri aşmak için destek bulabilecekler. Grup çalışmalarında da bunu kullanabilirler. Boğa’lar ılımlı ve toleranslı olmak durumundalar. Maddi konularda yapıcı olmaları şart. İnatçılıktan kaçınmalılar. İkizler bugün düşüncelerini heyecanlı biçimde ortaya koyuyor ama ayaklarını yere daha sağlam basması da gerekmekte. Yolculuklar için hareketli bir gün olabilir. Hoş sürprizler var. Yengeç’ler geçmişe yönelik konularda özenli olmalılar. Aşırı tepkisel davranışları yanlış algılanabilir. Duygusal konularda yanlış anlaşılabilirler. Aslan’ların ortaklık, evlilik ve yakın ilişkilerinde biraz daha ılımlı olmaları gerekiyor. Tartışmalarda uzlaşıya varmak kolay olmayabilir. Esneklik çok şey kazandıracak. Başak’ların detaya olan ilgileri bugün çok daha belirgin. Günlük işlerinde düzene ve programlı olmaya özen göstermeleri gerekir. Terazi’ler bugün olumlu bir atmosferdeler. Yaratıcılıklarını, kendi isteklerini ortaya koyabilecekleri olanaklar bulabilirler. Aşkta çok güzel zamanlar mümkün. Akrep’lere dikkat diyoruz. Duygusal konular gerginlik yaratırken, sözlerini dizginlemekte güçlükle karşılaşabilirler. İlişkilerinde abartıya kaçmamalılar. Yay’ların hızlı hareket içinde, yoğun tempoda olduklarını görüyoruz. Kısa yolculuklar ve iletişim güne yön verebilir. Yeni haberler sevindirici olacak. Oğlak’ların maddi konulardaki sorunları gidermesi için olanaklar mevcut ama değişiklikleri de kabullenmesi zorunlu. Kova’lar rahat enerjiler altında. Yeni düşünceler ve isteklerle daha fazla şeyi kabul ettirme şansları var. İnatçılıktan kaçınmaları iyi olacak. Balık bugün biraz çekimser ve düşünceli olabilir. Ya da kendi içlerine kapanma söz konusu. Olayların akışını görüp beklemeleri yapıcı karar vermeleri için faydalı olacak. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
