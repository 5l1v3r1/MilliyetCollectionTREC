<DOC>
<DOCNO> 108631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/civaoglu.html </URL>
<DATE> 2002/09/20/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Köroğlu yaratmak 
</HEADLINE>
<TEXT>

     Dün CHP İstanbul adaylarının tanıtımı toplantısındaydım. Kalabalık, ilgi, heyecan, iktidara yürüyüşü yansıtıyordu. 
     CHP iç sorununu çözmüş, dışa dönük mücadeleye hazır. 
     İktidar için diğer adres AKP’de ise sular bulanık. Liderini bile sandığa taşıyamayan, enerjisini onu kurtarmaya odaklamış yaralı bir parti. 
     Recep Tayyip adına AİHM’ye yapılan başvurudan AKP ne bekliyor 
     "Ekspres süratle tedbir kararı almak... YSK’nin aday olamaz kararının önüne geçmek." 
     Tedbir kararı "hemen" alınamazsa, YSK’ye Tayyip Erdoğan’ın adının bulunduğu yer için başka aday ismi bildirilmeyecek. l. sıra, son gün olan 23 Eylül’e kadar boş bırakılacak. AKP hukukçuları "tedbir kararının" o güne kadar alınabileceğini umuyorlar. 
     Neden 
     Çünkü "Erdoğan’ın adaylığını geri çevirerek, YSK’nın, telafisi 5 yıl sonraya ertelenecek bir hukuk yanlışını göze alamayacağını" düşünüyorlar. 
     Yani... 
     AİHM, tutun ki 6 ay sonra Erdoğan’ın adaylığının engellenmesini hukuk dışı bulan bir karar aldı... O zaman ne olacak 
     AİHM bu yanlışlık olasılığını önlemek üzere "tedbir kararı" almadığı için, Erdoğan seçilememiş olacak. 
     
YSK seçim erteler      Tedbir kararı gecikirse 
     AKP’nin hukuk kurmaylarına göre "YSK, 3 Kasım’da seçimi, Erdoğan’ın adının da listelerde yer alacağı bir tarihe ertelemek zorunda kalabilir." 
     Yani beklenti çıtası yüksek. 
     Ayrıca bir de gözdağına dikkat... 
     Erdoğan için olumsuz karar vermiş bulunan yüksek h kimlerden - şahsen ödemeleri için - 2 milyon euro tazminat isteniyor. 
     Bu tazminat açıklamasında, YSK üyelerine aba altından sopa izlenimleri var. 
     "Ayağınızı denk atın... Sıra size gelebilir" mesajı mı 
     
Madalyonun diğer yüzü      Madalyonun diğer yüzüne de bakalım. 
     Tutun ki, AKP’nin istediği "tedbir kararı" alındı. 
     YSK da buna uydu. Recep Tayyip Erdoğan bir şekilde aday oldu ve seçildi... Ama sonra da AİHM, Erdoğan için Yargıtay 8. Ceza Dairesi kararını "yerinde" buldu. 
     Ne olacak 
     Erdoğan, hukuk dışı seçilmiş durumuna rağmen milletvekili olarak kalacak mı 
     AKP hukukçularına göre "hayır." 
     Erdoğan’ın seçilişi "yok" hükmünde sayılacak ve milletvekilliği kendiliğinden düşecek. 
     İyi hoş da, Anayasa’da böyle bir durum öngörülmüş değil ki 
     Karışık. 
     AİHM bunları da inceleyecek sanırım. 
     Asıl sorun "AİHM önüne daha önce böyle bir dosyanın gelmemiş olması. Örnek yok, içtihat yok." 
     
Apo paraleli      Gene AKP hukuk kurmaylarıyla devam... 
     "AİHM Apo’nun idamı için tedbir kararı verirken, uygulanması halinde telafisi mümkün olmayan durumu’ gerekçe göstermişti. Tayyip Erdoğan adaylığı da benzerlik taşıyor. Telafisi 5 yıl sonraya bırakılmakta." 
     Oysa... 
     Öcalan için karar "ekspres" çıkmamıştı. 
     Meclis’e indirilmiş ve onaylanmış da değildi. 
     AİHM yavaş çalışıyor. 
     "Ekspres" karar sürpriz olur. 
     Bu düşünceyi doğrulayan bir gerçek, Erdoğan’ın kendisini mahk m eden 3 No’lu DGM kararına karşı 1998’de yaptığı başvuruya bile AİHM’nin h l bakmamış olmasıdır. 
     
Hukuk ve devlet      Hem kamuoyu, hem AİHM için önemli ölçüt, Erdoğan’ın adaylığına nereden taş konulduğudur. 
     "İhtiyati tedbir, siyasi ve idari tasarruflarla engelleme olsaydı, AİHM belki çok hızlı devreye girebilirdi... 
     Ama hukuk yolları ile adaylığın kırmızı ışığa takılması farklı." 
     AKP hukukçuları, başvurularında "Türkiye’de adil yargılama" hakkının "AİHM’nin de adil yargı ilkeleriyle, yani acil tedbir kararı vererek sağlaması gerektiğini" öne sürüyorlar. 
     Ancak, AİHM’nin de zaten "adil yargı" ilkeleri nedeniyle ihtiyatlı olacağı beklenebilir. 
     Önüne ilk kez böyle bir dosya geliyor. 
     ..... 
     Sonuç... 
     Çok karışık bir sorun. 
     Keşke, Erdoğan’ın önü daha ilk günden açık olaydı. 
     Hiç yoktan 21. yüzyılın Köroğlu efsanesi yaratılıyor. 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
