<DOC>
<DOCNO> 104347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/spo15.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Bakan Erdoğan hızlı başladı 
     ÜÇ büyük kulübün basketbol ile voleybolda 31 Ağustos’a kadar devletin yardım etmemesi halinde aldığı ligden çekilme kararını değerlendiren Spordan Sorumlu Devlet Bakanı Toprak Erdoğan, "Gerekli destek için çalışıyoruz" dedi. Güreşçi Şeref Eroğlu’nu da kabul eden Toprak, Dünya Şampiyonu sporcuların da Devlet Üstün Hizmet Madalyası alması için girişimde bulunacağı sözünü verdi. 
     
     Pistte 6 madalya 
     BALKAN Büyükler Atletizm Şampiyonası’nda Türkiye 1 altın, 2 gümüş ve 6 bronz madalya kazandı. Romanya’nın başkenti Bükreş’teki şampiyonada tek altını erkekler 10 bin metrede Abdülkadir Türk aldı. Büyükler kategorisinde yarışan ve 400 metreyi 55.32 ile koşan 17 yaşındaki Özge Gürler, kendisine ait Türkiye rekorunu 12 salise geliştirdi. 
     
     Bayanlar fark attı 
     29. Bayanlar Avrupa Basketbol Şampiyonası Yarı Final E Grubu’nda rövanş maçlarına hazırlanan A Milli Bayan Takımı, İstanbul’da hazırlık turnuvasındaki ikinci maçında Belçika’yı 85 - 67 yendi. Ay - Yıldızlı ekibimiz, maçın ilk yarısını da 41 - 40 önde tamamladı. 
     



 SPOR 

























</TEXT>
</DOC>
