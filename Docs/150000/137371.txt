<DOC>
<DOCNO> 137371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur20.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksürürken öldü... 
</HEADLINE>
<TEXT>

     Sivas'ta yaşayan iki çocuk annesi, 21 yaşındaki Sultan Bulut, öksürdüğü sırada hayatını kaybetti. Genç kadının ölüm nedeni anlaşılamadı. Bulut'a İstanbul Adli Tıp Kurumunda otopsi yapılacağı açıklandı. 
     Sultan Bulut, evde bulunan yakınlarının ifadesine göre önceki sabah saatlerinde art arda iki kez öksürdü. Daha sonra olduğu yere yığılan genç kadının yakınları üst katta oturan doktor komşularına haber verdi. Ancak, kadının o anda öldüğü tesbit edildi. Savcılığın el koyduğu olayda, Bulut'a Cumhuriyet Üniversitesi Hastanesi'nde otopsi yapıldı. Ancak otopsi sonucu herhangi bir bulguya rastlanmayınca, ölüm nedeni kayıtlara "şüpheli" olarak geçti. Bulut'un cesetinden alınacak parçaların İstanbul Adli Tıp Kurumu'na gönderilerek, ölüm nedeninin tesbit edilmeye çalışılacağı kaydedildi. 
     





</TEXT>
</DOC>
