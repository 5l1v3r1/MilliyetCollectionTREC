<DOC>
<DOCNO> 139779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/dunya/dun02.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs halkı konuşsun’ 
</HEADLINE>
<TEXT>

     UTKU ÇAKIRÖZER Ankara 

     BM Genel Sekreteri Kofi Annan’ın yeni Kıbrıs planını Ada’daki taraflara sunmasının ardından KKTC Cumhurbaşkanı Rauf Denktaş üzerindeki "planı halka sor" baskıları da artmaya başladı. KKTC halkı Ada’da planın kabul edilmesi için gösteriler yaparken, İngiltere’nin Ankara Büyükelçisi Peter Westmacott da Milliyet’e yaptığı açıklamada, "Kıbrıs Türk halkının Annan Planı hakkındaki düşüncelerini kendilerinin açıklaması iyi bir fikir" diyerek referanduma gidilmesini istedi. 
     Taraflara sunulan 3. Annan Planı’nın Türk tarafına eşit haklar, güvenlik garantileri ve Rumlarla eşit AB üyeliği konusunda büyük fırsat tanıdığını vurgulayan Westmacott, "planın getireceği yeni düzen, dünya tarafından tanınmayan hatta illegal kabul edilen geri kalmış bir varlık olarak yaşamına devam etme alternatifinden çok daha çekici" dedi. Denktaş’ın planla ilgili bir önreferandum yapacağı yönündeki haberleri çok olumlu bulduklarını kaydeden Westmacott, "Kıbrıslı Türklerin plan hakkında ne düşündüklerini kendilerinin söylemeleri iyi bir fikir" diye konuştu. 
     



 DÜNYA 














</TEXT>
</DOC>
