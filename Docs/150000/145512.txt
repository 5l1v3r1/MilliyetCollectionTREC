<DOC>
<DOCNO> 145512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/soneko17.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BIS, savaşın öngörülmeyen durumlarıyla mücadeleye hazır 
</HEADLINE>
<TEXT>

     Öndegelen sanayileşmiş ülkelerin merkez bankalarının, Irak savaşından kaynaklanan öngörülmeyen durumlarla süratle başetmeye hazır olduğu bildirildi. 
     ''Merkez bankalarının merkez bankası'' diye bilinen Uluslararası Ödemeler Bankası'nın BIS genel müdürü Andrew Crockett, iki günlük Mali İstikrar Forumu toplantısından sonraki basın toplantısında, bu konuda teminat verdi. 
     Toplantıya başkanlık eden Crockett, mali piyasaların şimdiye kadar Irak savaşı nedeniyle pek fazla altüst olmadığını söyledi. 
     Global ekonomide bazı aşağı doğru giden olumsuz risklere işaret eden Crockett, belirsizliklerin bertaraf edilmesi halinde dünya ekonomisinin yıl sonunda canlanacağını, toparlanacağını belirtti. 
     Crockett, Irak savaşının makro-ekonomik durum ve mali piyasalara etkilerinden bahsetmek için erken olduğunu kaydetti. 
     Mali İstikrar Forumu'na, 39 ülke ile Uluslararası Para Fonu IMF ve Avrupa Merkez Bankası dahil, uluslararası mali kuruluşlardan yetkililer katıldı. 
     




</TEXT>
</DOC>
