<DOC>
<DOCNO> 145716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun53.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da "turuncu" terör alarmı... 
</HEADLINE>
<TEXT>

     Fransa, Irak savaşı nedeniyle ülkede olası bir terörist saldırıya karşı ikinci derece ''turuncu'' alarma geçti. 
     Fransa'da iç güvenlik ile ilgili uygulanan yeni tedbirler çerçevesinde, tehdidin büyüklüğüne göre dört çeşit alarm bulunuyor. 
     Düşük oranda bir tehdit için ''yeşil'', ikinci derecede tehdit için ''turuncu'', ciddi tehdit halinde ise ''kırmızı'' alarm veriliyor. Tehdidin artık gerçeğe dönüşmesi halinde ise en üst seviyedeki alarm veriliyor. 
     En üst seviyede verilen alarm, yöneticilere, hava ve tren ulaşımını durdurma, su veya elektrik hatlarını kapatma gibi yetkiler de veriyor. 
     Öte yandan, G8 ülkeleri çevre bakanlarının Nisan ayında Angers kentinde yapacakları toplantı ise güvenlik gerekçesiyle Paris'e alındı. 
     Irak savaşının başlamasından sonra güvenlik önlemleri çerçevesinde 800 takviye askerin havaalanı, tren istasyonları gibi kamu yerlerinde görevlendirilmeleri kararlaştırılmıştı. 
     




</TEXT>
</DOC>
