<DOC>
<DOCNO> 129115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sonspo19.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Dürüst Transferlerimizi Perşembe gününe kadar netleştireceğiz 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Teknik Direktör Fatih Terim'in Felipe ile takas edildiğini açıkladığı Sao Poulo'nun genç orta saha oyuncusu Fabio Henrique Simplicio'nun bir kaç gün içinde İstanbul'a geleceğini söyledi. 
     Daha önce bugün için İstanbul'da olacağı ve imza attıktan sonra da İspanya kampına katılacağı belirtilen Simplicio'yla ilgili bir problem bulunmadığını anlatan Dürüst, ''Bir kaç gün içinde gelmesini bekliyoruz. Tam geliş zamanlarını bilemiyoruz ama İstanbul'a ulaştığında hemen duyuracağız'' dedi. 
     
     ''TRANSFERLER PERŞEMBE GÜNÜ BELLİ OLACAK'' 

     Transfer gündemlerinde Arjantin'den Insua ve Silvera, Macaristan'dan Gera ve Hollanda'dan da Hooijdonk gibi isimlerin olduğunu kaydeden Dürüst, perşembe gününe kadar kesin kararlarını vereceklerini belirtti. 
     Dürüst, görüşmelerin tüm yoğunluğuyla sürdüğünü dile getirerek, şöyle konuştu 
     ''Transfer çalışmalarımızı bir kaç kulvarda sürdürüyoruz. Tüm transferlerimizi perşembe gününe kadar netleştirmeyi planlıyoruz. Insua ve Silvera hala gündemimizde. Frençvaroşlu futbolcu Gera ise daha önce gelmek istediğini bize iletmişti. Ancak abisinin geçirdiği rafik kazası sonrası nasıl bir karar verir bilemiyoruz. Bu aşamada da konuşmak zor. Van Hooijdonk için de aynı durum geçerli. Artık biz tercihlerimizi yapacağız.'' Dürüst, basına transfer edileceği yönünde haberler yer alan Gaziantepspor'dan Kemal ile ilgili herhangi bir gelişme bulunmadığını sözlerine ekledi. 
     





</TEXT>
</DOC>
