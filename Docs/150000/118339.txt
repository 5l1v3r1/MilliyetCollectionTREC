<DOC>
<DOCNO> 118339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/guncel/gun02.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesapları boşaldı ruhları duymadı 
</HEADLINE>
<TEXT>

Eski Genelkurmay Başkanı Üruğ, Kemal Sunal’ın eşi ve Opr. Dr. Yücesoy, Ziraat Bankası’ndaki hesaplarının boşaltıldığını gazetelerden öğrendi 
     ASLI ÖKTENER İstanbul 

     Ziraat Bankası’nın Caddebostan Şubesi’nde hesaplarından sahte imzayla trilyonlarca para çekilenlerin durumdan haberdar olmadığı ortaya çıktı. Genelkurmay eski Başkanı Necdet Üruğ, Eski Kara Kuvvetleri Komutanı Muhittin Fisunoğlu, Kemal Sunal’ın eşi Gül Sunal ve Opr. Dr. Haluk Yücesoy’un da aralarında olduğu kişiler, "Banka gerekeni yapacaktır" dedi. Beş gün önce ortaya çıkan "zimmetine para geçirme" olayının zanlısının, bankanın 12 yıllık çalışanı "yönetmen yardımcısı" Dilek Dizdaroğlu olduğu iddia edildi. 
     Ziraat Bankası Genel Müdürlüğü de yaptığı açıklamada şöyle dedi "Müşteki şik yetiyle, Caddebostan Şubemizde müşterilerin hesaplarında yolsuzluk yapıldığı tespit edilmiş, derhal yasal işlemler başlatılmıştır. İlk tespitlere göre, bir bankamız çalışanının müşterilerle kurduğu güven ilişkisini suiistimal ederek yolsuzluk yaptığı anlaşılmıştır. Yasal işlemler sürüyor." 
     Olay nedeniyle görevden alındığı yönündeki haberin doğru olmadığını ve Dizdaroğlu hakkında da suç duyurusunda bulunduklarını belirten Banka Müdürü Onur Yiğit, "Belirtilen meblağ, söylendiği kadar fazla değil. Mevduat sahiplerinin mağduriyetleri karşılanacaktır" dedi. 
     Fisunoğlu ise, kendisiyle ilgili basına yansıyan rakamın doğru olmadığını belirterek, şöyle dedi "4 Kasım’da bankaya gittim. Ne kadar param var ’ dedim. 9 milyon lira paranız var’ dediler. Tasarrufum 11 milyar 360 milyon liraydı. Kim boşalttı bilmiyorum." 
     
Banka halleder biz uğraşmayız’      Beyin cerrahı Opr. Dr. Haluk Yücesoy ise şunları söyledi "Gazeteden okudum, telefon açtım. Endişelenmeyin, banka dolandırıldı’ dediler. Mevduatımızda problem çıkacağını zannetmiyorum. Banka bu işi halledecek, ben uğraşmayacağım." 
     
Ben o hesabı unutmuştum      Gül Sunal da adına kayıtlı 1.5 trilyon liranın sahte imzayla çekildiğini basından öğrendi. Sunal şöyle konuştu "Endişe etmedim. Ne de olsa devletin bankası. Karışıklık olmuştur. Yetkililerle görüşeceğim. Bu hesabı unutmuştuk. Ne kadar olduğunu bilmiyorum." 
     
Cüzi bir miktardı’      Emekli Org. Necdet Üruğ, hesabından para çekilmesi olayını doğrulayarak, şöyle dedi "Ben de yeni öğrendim. Benimki cüzi bir miktarda paraydı. Her türlü hakların mahfuz tutulduğunu zannediyorum. Gereği yapılır." 
     



 GÜNCEL 
















</TEXT>
</DOC>
