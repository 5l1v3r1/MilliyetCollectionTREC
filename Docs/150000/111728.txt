<DOC>
<DOCNO> 111728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/siyaset/siy06.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Önlemler lafta kalıyor... 
</HEADLINE>
<TEXT>
Meclis yol geçen hanı 
Belinde silah olan muhtar, elini kolunu sallayarak Meclis’e girip Başkanlık Divanı üyesinin odasına kadar gidebildi 
     GÜNSELİ ÖNAL Ankara 

     Yüzlerce yasa tasarı ve önerisinin kadük olduğu TBMM’de, vekillerin bellerine silah takarak TBMM’ye gelmesini önleyecek önlemlerin alınması da bir başka bahara kaldı. TBMM eski İdare Amiri Hakan Tartan ve beraberindeki kalabalık bir heyet Meclis’in güvenliği konusunda araştırma yapmak üzere Fransa’ya gitti. Dönüşte Başkanlık Divanı’na bilgi verildi. Milletvekillerinin silahlı olarak Meclis’e gelmelerini önlemek için döner kapılara yerleştirilecek sistemler üzerinde duruldu. Ancak hiçbir gelişme olmadı. 
     
     SORMADILAR 
     TBMM Başkanlık Divanı’nın DSP’li katip üyesi Şadan Şimşek, geçtiğimiz günlerde odasına gelen bir muhtar ile sohbeti sırasında söz Meclis’in güvenliğine gelince şoke oldu. Muhtar, "Yanlış anlayıp üzerinize alınmayın vekilim" diyerek, belindeki tabancasını çıkarınca Şimşek neye uğradığını şaşırdı. Muhtar, ruhsatlı silahını Şimşek’e gösterip, "Vekilim, belimde silahla buraya kadar girebildim, kimse bir şey sormadı" dedi. 
     



 SİYASET 

















</TEXT>
</DOC>
