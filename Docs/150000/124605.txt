<DOC>
<DOCNO> 124605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yazar/sazak.html </URL>
<DATE> 2002/12/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Birleşik Avrupa Satrancı 
</HEADLINE>
<TEXT>

     Türkiye, Birleşik Avrupa Satrancı’nda, Kopenhag zirvesine doğru yaptığı seri hamlelerle, müzakere takvimi’ almaya çalışırken, Fransa ve Almanya’nın geliştirdiği oyun’larla, genişlemenin dışında kaldı. 
     Kimse kendini aldatmasın 
     12 Aralık 2004 için Türkiye’ye verilen takvim, randevu tarihi’dir. Müzakereler açısından bağlayıcılığı’ yoktur. AB 1 Mayıs 2004’ten itibaren 25 ülkeyi birliğe kattıktan sonra genişlemeyi durdurmaya hazırlanıyor. Bu durumda Türkiye gibi AB’ye komşu ülkelere özel statü’ tanınacak. 
     AKP iktidarı, sorunu Avrupa coğrafyasından ABD’ye taşıdı. 
     Yeni iktidar dönemlerinde böyledir. Uzun uçak yolculuklarında liderin çevresinde gönüllü danışmanlar ordusu’ oluşur. Bu çevre, zafer yorgunu’ siyasilerle uçarken, yıldızları UFO’ gibi gösterir. Dolduruş başlar ve zaten yerden kesik ayaklar iyice havalanır. Beklentiler abartılır. 
     AKP liderinin siyasi ve diplomatik’ deneyimi olmayan özel danışmanları ABD’nin Irak operasyonuna yeşil ışık’ yakılması halinde Kopenhag’dan önce Bush’tan randevu kopartarak’ Washington’dan AB liderlerine etkili mesajlar verileceğini düşündüler. Bu mesajlar ters tepti. 
     2004’te Türkiye’nin karşısına Ege’de Lahey Adalet Divanı’na gidilmesi gibi yeni dayatmalar çıkarılacak. 
     Kopenhag’da neden böyle oldu 
     Zirveye bir hafta kala Brüksel - Berlin hattında yaptığımız bir haftalık siyasi turda, Almanya ve Fransa’nın Türkiye’nin üyeliğine karşı mihver’ oluşturduğunu gözlemleyerek, ABD ile Avrupa arasındaki bu yeni soğuk savaş’ta Ankara’nın truva atı’ gibi görüldüğünü ve üyelik perspektifi verilmeyeceğini yazmıştık. Üstelik Almanya doğuya genişlemesini’ tamamladığı için durmak istiyor. Almanya ve Fransa, Bush’un 11 Eylül sonrası askeri politikalarının geri planındaki petrol savaşı’yla mutabık değiller. 
     Yeni Şafak’tan Ali Bayramoğlu’nun, ABD’nin hegemonyacı’ tavrına karşı Avrupa’nın direncini vurgulayarak, Türkiye’nin haklı olduğu tarihi alamayacağını okurlarına duyurdu. 
     12 Aralık akşamı, Danimarka Başbakanı Rasmussen’in basın toplantısında verdiği olumsuz havaya rağmen, Başbakan Abdullah Gül’ün tarih verilecek’ sözünü, 2003 sonu diyelim’ şeklinde düzelten Tayyip Erdoğan’ın gazeteci arkadaşımız Murat Birsel’e Egemen Bağış aracılığıyla gönderdiği Söyle Murat’a, bu iş tamam’ mesajı da aşırı iyimserdi. Batılı liderlerle yapılan onca görüşmeden sonra, artık çıkacak karar tahmin edilmeliydi’ 
     AKP kadrolarının diplomatik deneyimsizliği, iyi niyetli temennilerin dışında asıl gerekçelerin gerçekçi yorumunu engelledi. 
     Oysa, Cumhurbaşkanı Sezer’in, AB ülkeleri samimi değil, tarih vermeyecekler’ sözleri de güçlü bir sinyaldi. 
     Satranç tahtasında şah,mat’ olmamalıydı. 
     
     
     







Kritik bir döneme girdik 


"Megalo" havalanmalar ve sosyolojik gerçekler 


Baykal arazi... 


Kıbrıs ve Irak 


AB ile devam... 


İpin gölgesinden takvime 


Şimdi savaşa dikkat 


Yalova Lisesi yeniden doğuyor 


Karar iyi değil, ama... 


Ne çok sevinelim ne de kahrolalım 


Küresel sosyete 


Demek, yine "çocuk oyuncağı" dediler... 


Birleşik Avrupa Satrancı 


Kötü yabancı sermaye gelmesin 


AB için, Ayşe Hanım Teyzem bekleyip görecek 


</TEXT>
</DOC>
