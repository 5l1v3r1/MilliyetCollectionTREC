<DOC>
<DOCNO> 124800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko15.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl toplam bakır üretimi 34 bin ton olacak... 
</HEADLINE>
<TEXT>

     Türkiye'nin kamuya ait tek tesisi olan Karadeniz Bakır İşletmeleri KBİ Genel Müdürlüğü'ne bağlı Samsun tesislerinde bu yıl bakır üretiminin toplam 34 bin ton olması bekleniyor. 
     Kasım ayı sonu itibari ile tesislerde toplam 33 bin ton blister bakır üretiminin yapıldığını belirten yetkililer, 2002 yılının son ayında da gerçekleştirilecek üretimle toplam bakır üretiminin 34 bin ton düzeyinde olacağını kaydettiler. 
     Geçtiğimiz yıl 32 bin ton blister bakır üretimi yapıldığını hatırlatan KBİ Genel Müdürlüğü yetkilileri, üretilen bakırın bir bölümünün ihraç edildiğini geri kalan kısmının ise iç piyasada tüketildiğini belirttiler. 
     Aynı dönemde, Samsun'daki kimyevi gübre fabrikası için de 130 bin ton sülfürik asit üretildi. 
     





</TEXT>
</DOC>
