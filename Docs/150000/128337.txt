<DOC>
<DOCNO> 128337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo14.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da ikinci yarı hazırlıkları... 
</HEADLINE>
<TEXT>

     Birinci Süper Futbol Ligi'nde sezonun ilk bölümünü son sırada tamamlayan Kocaelispor, ikinci yarı hazrlıkları için yarın Antalya'ya gidecek. 
     Kocaelispor Kulübü Başkanı Hikmet Erenkaya, ligin ilk bölümünde istedikleri sonuçları alamayarak layık olmadıkları sırada bulunduklarını söyedi. İkinci yarı hazırlıkları için yarın Antalya'ya gideceklerini ve burada 23 gün süreyle çalışmalarını sürdüreceklerini ifade eden Erenkaya, ''Kesinlikle ligde kalacağız. Takımı bu durumdan kurtarmak için ne gerekiyorsa yapacağız'' dedi. 
     Sakatlığı nedeniyle sezon başından beri forma giyemeyen forvet oyuncusu Altan'ın da iyileşerek kampa katılacağını belirten Erenkaya, şunları kaydetti 
     ''Hiçbir futbolcumuzu satmayı düşünmüyoruz. Takıma takviye için gerekli çalışmaları da sürdürüyoruz. Tatil için Bulgaristan'a giden Aleks'in parasını alamadığı için dönmeyeceği yönündeki söylentiler asılsızdır. Bu futbolcumuzun para sorununu çözdük ve kesinlikle yarın kampa katılacak.'' Körfez ekibi yarın uçakla Antalya'ya gidecek ve Side Belinda Otel'de 23 gün süreyle kamp yaptıktan sonra sezon başlayana dek de kendi tesislerinde hazırlanacak. 
     





</TEXT>
</DOC>
