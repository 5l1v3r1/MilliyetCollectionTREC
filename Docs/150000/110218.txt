<DOC>
<DOCNO> 110218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/guncel/agun.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapan da pişman yapmayan da 
</HEADLINE>
<TEXT>

İnternet kullanıcılarının çoğu er ya da geç sanal seksle tanışıyor. Bu oyun kiminde hastalık haline geliyor, kimi ise mide bulandırıcı bulup bırakıyor 
     SANAL SEKS - 1 
Hazırlayan Pınar Aktaş 

     Bir bilgisayar, ekranında açık bir chat penceresi... "aslöyle yani age sexuality location - yaş cinsiyet yer başlayan ve devam eden yazışmalar... Hatta abartıp bilgisayarına bağladığı "webcam"iyle kendisini cümle aleme teşhir edenler... 
     Pek çok insan sanal seksin bir tür mastürbasyon olduğunu düşünüyor. Dıştan destekli ama dokunmanın olmadığı bir ilişki türü... Bir psikiyatrist ise durumu Beyaz’ın "Psikopat" tiplemesine benzetiyor. O nasıl "Seni kesmek istiyorum ama kan çıksın istemiyorum" diyorsa, sanal seks de "Seninle sevişmek istiyorum ama sana dokunmak istemiyorum" demek gibi bir çelişki. Bu dizide, sanal seksin ne olduğunu ve yaşayanların tecrübelerini okuyacaksınız. 
     
     EKSİK BİR CİNSELLİK 
     Önder Şenyapılı "Digital Oynaşmalar" adlı kitabında sanal seksi şöyle tarif ediyor "Taraflardan birinin gerçek değil görüntü olduğu cinsellik diye özetle tanımlanabilir. Ya da tek başına yaşanan cinsellik olduğu belirtilebilir. Sanal cinsellik bütün duyularla yaşanan bir ilişki değildir. Genelde yalnızca bakılarak kurulan bir ilişkidir. Yalnızca görüntü ile ilişki kurulduğu için koku alma, işitme, tad alma, ve dokunma duyguları devrede değildir. Doğal bir ilişkide olduğu gibi karşı tarafın, aşk fısıltılarını dinlemek, süründüğü kışkırtıcı kokuları içine çekmek, öperek tad almak ve tensel dokunma yoluyla ürpertiler duyma olanağı yoktur." 
     
     HERKES UYKUDAYKEN... 
     İnterneti kullanmayı bilen herkesin ilk denediği şeylerden biri chat’tir sohbet . Bilgisayarınıza yüklediğiniz "mirc", "pirch", "xircon" ya da "bitchx" gibi, "irc" birçok kişinin internet üzerinde aynı anda iletişim kurarak mesajlaştığı bir platform müşterileriyle bu dünyaya giriyorsunuz. Daha sonra chat odalarının bulunduğu irc’ye ulaşıyorsunuz. "irc" ile herhangi bir ülkenin "irc server"ına irc sunucusuna bağlanabilir, bu ülkedeki insanlarla sohbet edebilirsiniz. 
     
     ÇAMAŞIRIN NE RENK ’ 
     Değişik cinsel tercihler için açılan odaların yanı sıra grup seks için açılmış odalar bile mevcut. Bir de "icq" gibi anında mesajlaşma programları var ki burada "ev telefonunuzu arayan sapıklar" gibi size dadananlar oluyor. Genelde "Sanal sekse ne dersin " ya da "İç çamaşırının rengi ne " gibi direkt konuya giriliyor. Bazıları ise daha profesyonel. Kendilerini "jigolo" veya "fahişe" olarak tanımlayan bu grup, sanal seksle başlıyor, isterseniz gerçek hayatta da kapınızı çalıyor. Sinsi adaylar da çıkıyor karşınıza tabii... Onlar başlangıçta sadece sohbet etmek istermiş gibi görünüp yavaş yavaş sizi tavlamaya çalışıyorlar. 
     
     KAMERA DA VARSA ... 
     20 - 165 dolara satın alınabilen "webcam" kamera sanal sekse kendini kaptıranların vazgeçilmez parçası. Karşıdaki kişinin de "webcam"i varsa o zaman iki kişi birbirini görebiliyor. Webcam’le birlikte bir de mikrofon varsa, o zaman kişilerin birbirlerine bir dokunmadıkları kalıyor. Bir de internette yaptıkları sanal sekse doymayıp bunu günün diğer saatlerine taşıyıp kendilerini iyice deşifre edenler var. Sanal ortamda hızını alamayanlar, birbirlerine numaralarını verip, ateşli sohbetlerine telefonda devam ediyorlar. 
     
Özel kıyafetlerle chat yapıyorlar’      B.S. kadın, turizmci Birkaç yıl önce meraktan bu işlerin yapıldığı odalara girmiştim. Başta sen de kaptırıyorsun. Ama daha sonra yapılan şeyin saçma olduğunu gördüm. Yani insanın normal bir cinsel hayatı varken niye böyle şeylere ihtiyaç duysun Zamanla bu sohbetler midemi bulandırmaya başladı. Bence oradaki insanlar kendilerine güveni olmayan, karşı cins tarafından beğenilmeyen insanlar. Daha sonra bazı arkadaşlarımın özel kıyafetler giyinerek gece yarısı bilgisayar ekranının karşısına geçtiğini duyduğumda kulaklarıma inanamadım." 
     
Evime gelip sevişmek istedi...’      T.Ö. erkek, pazarlamacı "Bir internet sitesinin edebiyatla ilgili chat odasında bir grup insan tartışmalara başladık. Zamanla birbirinden hoşlanmalar başladı. Ben de cinsiyetini bilmediğim biriyle özelden konuşuyordum. Birkaç kez sanal seks denememiz oldu ama başarılı olamadık. Buluşmaya karar verdik. Beni Tekirdağ’da bir yere çağırdı. Gittim, gördüğüm görüntü karşısında çok şaşırdım. Oldukça kiloluydu. Birlikte yemek yedik ve orada başlayan arkadaşlığımız, yine orada bitti. Daha sonra bir kez zorla evime geldi. Sevişmek istedi. Yoldan çıkmış bir sevgili gibiydi. Zamanla aşkı iyice abarttı. Bana şiirler yazmaya başladı. Ben karşılık vermeyince de öfkeleniyordu." 
     
Kitabı için hemcinsiyle bile sanal seks yaptı...      Bu iş nasıl yapılır ki ’ dedim. Kendini tarif edip olaya girdi Kapıyı çalıyorum, açıyorsun. Nerenden öpeyim ’ 
     Chat Geyikleri-Kafesteki Maymunlar adlı kitabın yazarı Mahmut Ayaz’la sanal seksi konuştuk 
     
Bu kitap için nasıl bir çalışma yaptınız 
     Altı ayda 5 bin kişiyle chat yaptım. Lezbiyen, gay, grup seks kanallarına girdim. 1.5 ay sonra sinirlerim iflas etti. Depresyon teşhisi konuldu. 
     
Sanal seks yaptınız mı 
     Kitabımda "Atakan" nickli biriyle sanal sekse yer verdim. Önce "Nasıl yapıldığını bilmiyorum" dedim. "Ben yönlendiririm" dedi. Kendisini bana tarif ederek "Üstünde ne var " diye sordu. "Şimdi eve geliyorum. Kapıyı çalıyorum. Açıyorsun. Bir hoşgeldin öpücüğü yok mu Nerenden öpeyim " diye devam etti. Açıkçası midem bulandı. Ben "Zavallı pislik" diye kestim. Ama o kendinden geçmişti. 
     
     YARIN 

</TEXT>
</DOC>
