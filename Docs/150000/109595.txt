<DOC>
<DOCNO> 109595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gun04.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Facia zincirleme geldi 
</HEADLINE>
<TEXT>

Köyceğiz’de hatalı sollama yapan otomobil, turist otobüsü altında ezildi. Turist otobüsü de bir başka otobüsü biçti 5 ölü, 42 yaralı... 
     MUSTAFA SARIİPEK Muğla DHA 

     Trafik canavarı bu kez Muğla’da dehşet saçtı. Köyceğiz ilçesine bağlı Döğüşbelen mevkiinde meydana gelen zincirleme trafik kazasında 5 kişi öldü, 30’u turist 42 kişi de yaralandı. Korkunç kaza, dün saat 02.00 sıralarında gerçekleşti. Fethiye’ye giden İzzet Arıtürk 35 , otomobiliyle, Necip Özdoğan 39 yönetimindeki otobüsü hatalı solladı. Arıtürk aynı anda karşı yönden gelen Ahmet Denizli’nin 30 kullandığı, İngiliz turistlerle dolu otobüsü görse de, kaçacak zaman bulamadı. Çarpışma sonucu lastiği patlayan tur otobüsü de karşı yönden gelen Özdoğan yönetimindeki otobüsle çarpıştı. Kazada otomobil sürücüsü Arıtürk ile aynı araçta bulunan Hakan Karaca 24 , otobüslerin şoförleri Denizli, Özdoğan ve Adem Göksu 47 öldü. Kazada yaralanan 30’u turist 42 kişi de Marmaris, Ortaca ve Muğla’daki hastanelerde tedavi altına alındı. 
     



 GÜNCEL 





















</TEXT>
</DOC>
