<DOC>
<DOCNO> 112062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de otomobilin altına bırakılan bomba etkisiz hale getirildi 
</HEADLINE>
<TEXT>

     Esenler'de park halindeki bir otomobilin altına bırakılan bomba, uzman ekiplerce etkisiz hale getirildi. 
     İhbar üzerine Nene Hatun Mahallesi 51. Sokağa gelen polis ekipleri, Kazım Arsuer'e ait 50 park halindeki 34 LIM 02 plakalı otomobilin altında, şüpheli bir paket buldular. 
     Olay yerine çağrılan bomba uzmanı ekipler, pakette patlayıcı madde olduğunu belirlediler. Daha sonra etkisiz hale getirilen patlayıcının, zaman ayarlı ve ateşlemeli bomba olduğu anlaşıldı. 
     Polis yetkilileri, telefonla ihbarda bulunan kişinin, araç sahibinin oğlu Yücel Arsuer 23 olduğunun belirlendiğini ve gencin, olayla ilgili bilgisine başvurulmak üzere arandığını kaydettiler. 
     Öte yandan, devriye görevi yapan polis ekipleri, Güneşli Papaz Köprüsü altında, 35-40 yaşlarındaki bir kadını başından yaralı halde buldu. 
     Vücudunda darp izleri bulunan ve üzerinden kimlik çıkmayan kadın, İstanbul Tıp Fakültesi Hastanesi'ne kaldırılarak tedavi altına alındı. Kadının sağlık durumunun ciddi olduğu öğrenildi. 
     





</TEXT>
</DOC>
