<DOC>
<DOCNO> 121032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/siyaset/siy01.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu site AKP’lileri çok kızdıracak 
</HEADLINE>
<TEXT>

     AKP’ye desteği ve milletvekili aday adaylığıyla olay yaratan antikacı Nil Demirkazık, aksi açıklamalara karşın partisiyle ilişkisini kesmediğini göstermek için internette site açtı. Demirkazık’ın sitesinin ana sayfasında büyük harflerle "AK Parti" ifadesi yer alıyor. Sitede, Demirkazık’la ilgili bilgilerin yanı sıra bir de fotoğraf galerisi bulunuyor. Galeride Demirkazık’ın AKP Genel Merkezi önünde, seçim gezileri sırasında Recep Tayyip Erdoğan’la ve Başbakan Abdullah Gül’le çektirdiği fotoğraflar yer alıyor. Demirkazık’ın bazı gezilerinde çektirdiği fotoğraflar da, yine site ziyaretçilerinin ilgisine sunuluyor. Demirkazık’ın, Gül’le birlikte çektirdiği bir fotoğrafta, giydiği göğüs dekolteli elbise de dikkati çekiyor. 
     

     

     




 SİYASET 












</TEXT>
</DOC>
