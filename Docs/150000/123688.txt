<DOC>
<DOCNO> 123688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/yas09.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gördüm UFO’nun kapısını bile açtılar 
</HEADLINE>
<TEXT>

Afyon’da iki UFO’yu görüntülediğini iddia eden genç, ısrarla istenmesine rağmen kasedi jandarmaya vermemekte direndi... 
     EYÜP KELEBEK - KEMAL ATLAN Afyon 

     Afyon’un Emirdağ ilçesine bağlı Davulga beldesinde 19 yaşındaki Ramazan Elmas, iki gece arayla gördüğü parlak cisimleri tüm ayrıntılarıyla video kamerayla kaydetti. Çelik görüntüleri marketinde kasabalıya izlettirince beldede UFO heyecanı yaşanmaya başlandı. 
     Ramazan Elmas, arife ve bayramın ikinci günü kaydettiği görüntüler hakkında şunları söyledi "İki taneydiler. Birini çekerken diğeri kayboldu. Cismin altında iki delik vardı ve beyaz bir nokta iki delik arasında gidip geliyordu. Sol tarafta küçük bir kapı açıldı. Cisim üç saat havada hareket etti. Gün ışırken de kayboldu. Bayramın ikinci gecesi yeniden görüldü. Yine çekim yaptım." 
     
     Alay Komutanı geldi 
     Bu cismi kendisiyle birlikte babası ve arkadaşları Evren Çalık, Adem Erdoğan ve Mehmet Gökkuyu’nun da gördüğünü belirten Elmas, jandarmayla başının derde girdiğini de ifade ederek şöyle devam etti 
     "Jandarma benden kasedi istedi ama vermedim. Daha sonra Afyon’dan Jandarma Alay Komutanı geldi. Görüntüleri izledi ve kasedi istedi. Durumu Emirdağ Savcılığı’na bildirdim. Savcılık, çektiğim görüntülerin bana ait olduğunu, kimseye vermeme hakkımın olduğunu belirtince jandarma bir daha istemedi." 
     



 YAŞAM 






















</TEXT>
</DOC>
