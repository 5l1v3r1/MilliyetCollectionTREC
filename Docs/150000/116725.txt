<DOC>
<DOCNO> 116725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun23.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Medyası AKP tek başına iktidara gidiyor 
</HEADLINE>
<TEXT>

     İtalyan basını, Türkiye'den gelen ilk seçim sonuçlarından sonra "Adalet ve Kalkınma Partisi, Türkiye'de tek başına iktidara gidiyor'' yorumunu yaptı. 
     Ülkenin yüksek tirajlı merkez sağ görüşlü gazetesi Corriere della Sera, internetteki sitesinde, Türkiye'deki seçimleri ana sayfasından duyurdu ve ''Türkiye İslami partinin zaferine doğru'' başlığını attı. 
     Corriere della Sera, ''Türk politikasında deprem'' ifadesini kullandı. Gazete, "AK Parti'nin parlamentoda mutlak çoğunluğu elde etmesi durumunda, Türk Devleti'nin laikliği krize girebilecek'' yorumunda bulundu. 
     Sol görüşlü La Repubblica gazetesinin internet sitesinde, ''Türkiye İslamcıların zaferi'', merkez sağ görüşlü La Stampa'nın internet sitesinde de, ''Türkiye İslami partinin açık zaferi'' başlığını kullanıldı. 
     İtalyan devlet televizyonu Rai1, ''İslami partinin zaferi'' ifadesiyle haberine girdi. 
     Başbakan Silvio Berlusconi'nin televizyonu Canale 5 de, ''İslami partinin ezici zaferi'' ifadesini kullandı ve "Tek başına hükümet olma olasılığı bulunan AK Parti'nin cevaplayacağı ilk soru, Avrupa ve dünyanın şüphesini ortadan kaldırmak olacak'' yorumunda bulundu. 
     





</TEXT>
</DOC>
