<DOC>
<DOCNO> 116471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/guncel/gun14.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karun’un laneti mi 
</HEADLINE>
<TEXT>

Karun hazinelerine ulaşmak için Kenan Kalesi’ni kazan arkeologların üzerine 6 kez toprak çöktü, her adımda karşılarına zehirli yılanlar çıktı 
     YAVUZ KUŞDEMİR DHA 

     Uşak’ta, Kenan Kalesi Tümülüsü’ndeki kazılarda yaşanan aksaklıklar arkeologların hedefe ulaşmasını engelliyor. Uşak Arkeoloji Müzesi’nde sergilenen Karun hazinelerinin devamının bu kalede olduğunu tahmin eden arkeologlar, kazılara 90 gün önce başladı. Müze müdürlüğünün yürüttüğü kazının 20 günde tamamlanması planlanıyordu. Ancak aksilikler nedeniyle süre uzadı. Üç personelle yürütülen kazının bir hafta içinde biteceğini vurgulayan Müze Müdürü Kazım Akbıyıkoğlu şöyle konuştu 
     
     YILANLAR FARKLIYDI’ 
     "Kaçak kazıyla çıkarılan Lidya dönemine ait ünlü Karun hazinesinin devamının bu tümülüste olduğunu düşünüyoruz. Yakılmış buğday taneleri, odun yanıkları, seramik parçaları bulduk. Ancak aksilikler yakamızı bırakmıyor. Kazı yaparken 6 kez toprak çöktü, hep son anda canımızı kurtardık. Arabamız arızalandı. 25 zehirli yılanla karşılaştık. İlk kez böyle yılanlar görüyorum. 45 santimetre boyunda, reng renklerdi." 
     
     LANET DEĞİL AKSİLİK’ 
     Mezar odasına ulaşmalarına az kaldığını anlatan Akbıyıkoğlu, "M.Ö. 2 ve 3. Yüzyıl’dan itibaren mezar soygunları yaşandı. Burası da antik dönemde soyulmuş olabilir" dedi. Yöre halkının buranın lanetli bir olduğunu düşündüğünü ifade eden Akbıyıkoğlu, "Bilimsel olarak biz karşılaştığımız güçlüklere aksilik diyoruz" diye konuştu. 
     
Lanet iddiaları hep gündemdeydi      Karun yani Lidya’nın son kralı Kroisos, milattan önce M.Ö. 546’ya kadar dünyanın en zengin krallığını yönetti. Güre’de 1965-68’de yasadışı kazıyla çıkarılan hazine de o döneme ait. Eserler New York Metropolitan Müzesi’ne satıldı, 1985’e kadar da müzede gizlendi. 1986’da Kültür Bakanlığı dava açtı. 1993’te 363 parça bize iade edildi. Hazineyi çıkaranların peşpeşe ölümü, birinin kör olması, lanet söylentilerini başlatmaya yetti. 
     



 GÜNCEL 


















</TEXT>
</DOC>
