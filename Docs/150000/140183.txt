<DOC>
<DOCNO> 140183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/guncel/agun.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan, Charles’a bağışta bulunmuş 
</HEADLINE>
<TEXT>

Cem Uzan’ın İngiliz seçkinlerle tanışabilmek için Prens Charles’ın başkanı olduğu bir vakfa 400 bin sterlin bağış yaptığı öne sürüldü 
     NEVSAL ELEVLİ Londra 

     İngiltere’nin saygın gazetelerinden The Sunday Times, veliaht Prens Charles’ın başkanı olduğu bir vakıf için Cem Uzan’dan, 400 bin sterlin bağış aldığını öne sürdü. 
     Cem Uzan ve eşinin Prens Charles’ın vakıf yararına verdiği, biletleri 20 bin sterlinden başlayan yemeklere katıldığı belirtilirken, Sunday Times, Uzanların bunu İngiltere’nin önde gelen iş adamları ve "seçkin" tabakasıyla tanışabilmek için yaptığını yazdı. Uzan’ın tavrı, "ince planlanmış uzun süreli bir kampanyanın sonucu" şeklinde yorumlandı. 
     
     Güzel Türk kadını’ 
     The Sunday Times, Cem ve Alara Uzan’ın Charles’ın davetlerine ilk kez 2000 yılının haziran ayında katıldıklarını belirterek, çiftin bu davette Charles ve Camilla Parker Bowles ile birlikte oturduklarını söyledi. Davetin ayrıntıları gazeteye şöyle yansıdı 
     "Doğu Londra’daki bir mek nda Prens Charles ve partneri Camilla tarafından verilen bir yemekte top modeller, dünyanın en zenginleri ile prensin yanına yaklaşabilmek için yarışırken, sarışın, genç ve güzel bir Türk kadını yemekte onun yanına oturtulmak üzere kalabalığın arasından alelacele masaya getirtildi. Amerikalı varlıklı bir aileye mensup Betsy Bloomingdale ve altın kuyruklu bir denizkızı kıyafeti içindeki Donatelle Versace’li bir masada, Prens Charles’ın yanına oturtulan bu kadın 42 yaşındaki ünlü Türk işadamı Cem Uzan’ın karısından başkası değildi. Alara Uzan’ın Prens’in yanına oturması, kocası Cem Uzan’ın iyi planlanmış bir kampanyasının sonucu." Motorola ve Nokia’nın New York Bölge Mahkemesi’nde Uzanlar aleyhine açtıkları davada, mahkemenin Uzanların ABD’deki malvarlıklarını dondurmasının ve ihtiyati karar almasının ardından Londra Yüksek Mahkemesi de Cem Uzan’ın İngiltere’deki malları hakkında dondurma kararı almıştı. İngiliz h kim Uzanlar’ın sorgulanmaları için mahkemeye gelmelerini de istemişti. Uzan ailesi açılan davalara gitmeyince İngiliz yargıç Uzan ailesinin fertlerini yargıyı engellemekten suçlu bularak haklarında çeşitli hapis cezaları vermişti. 
     
Amaç İngiliz zenginlerinin arasına girmek      Cem Uzan’ın 90’ların sonlarına doğru dünyaya açılmayı planladığını yazan The Times, Londra’da şu andaki değeri 7.5 milyon sterlin olan "Halkin Gate" adlı evi satın aldığını da belirtti. Uzan’ın seçkin İngilizlerin arasına girebilmek için ünlü halkla ilişkiler firması Bell Pottinger’le anlaştığını öne süren gazete şöyle devam etti "Uzan, Prens Charles’ın kurduğu vakfa, dört yılda eşit taksitlerle 200 bin sterlin ödeneyi taahhüt etti ancak 100 bin sterlin verip, ödemeleri 2 yıl sonra durdurdu. Ayrıca başka şirketleri tarafından 2000 ve 2001 içinde 300 bin sterlin daha verildi. Bu taahhütler Uzan ailesine, Prens’in davetlerinde bir araya gelen seçkinlerin ve ultra zengin işadamlarının çevresine girmesini sağladı."Uzanların geçmişine de yer veren gazete, "Uzanlar Saraybosna’dan Türkiye gelerek müteahhitlik yapmaya başladı. Turgut Özal sayesinde stadyumlar ve baraj ihaleleri alarak zengin olan Cem Uzan ayrıca yabancı düşmanlığı propagandası yapan siyasi bir partinin lideri." 
     



 GÜNCEL 













</TEXT>
</DOC>
