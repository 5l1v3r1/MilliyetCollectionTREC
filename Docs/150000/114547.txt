<DOC>
<DOCNO> 114547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun03.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yes-No’yu bilmek yetiyor 
</HEADLINE>
<TEXT>

Milli Eğitim Bakanlığı, okullardaki açığı kapatmak için 35 puan alanları bile İngilizce öğretmeni diye atıyor. Diğer alanlardaki öğretmenlerin puan ortalamaları ise 50... 
     SİBEL KAHRAMAN İstanbul 

     Milli Eğitim Bakanlığı, İngilizce öğretmenliği alanındaki büyük açığı kapatmak için önce Eğitim Fakülteleri’nin Almanca ve Fransızca bölümlerini bitirenlere İngilizce öğretmenlik hakkı tanıdı, daha sonra da İngilizce’nin puan barajını 35’e kadar indirdi. 
     İngilizce dışında diğer alanlarda ataması yapılan öğretmenlerin puan ortalamaları 50’nin üzerinde oldu. Oysa, İngilizce’de 100 üzerinden ortanın da altında puan alanlar öğretmen olarak atandı. Bu da eğitim çevrelerinde sıkıntı yarattı. 
     
     Kalite korunmalı’ 
     3 bin 500 öğretmen kadrosunu yüksek puandan başlayıp alta doğru inerek tamamlayan bakanlık Gümüşhane’ye 37.814, Giresun’a 37.297, Tokat’a 39.456, Sakarya’ya 43.737, Van’a 42.723 puan alanı İngilizce öğretmeni olarak atadı. ODTÜ Yabancı Diller Yüksek Okulu Müdür Yardımcısı Naz Dino, üniversitede öğrencilerin İngilizce’den geçebilmeleri için barajın 60 puan olduğunu belirterek, "Öğretmen adayları için 35 puan çok düşük. Öğretmen açığını kapatmanın formülü kaliteden taviz vermek olmamalı. İngilizce’de öğretebilmek için bilginizin çok iyi düzeyde olması gerekiyor" dedi. 
     
     Çok yanlış’ 
     Kültür Üniversitesi İngiliz Dili ve Edebiyatı Bölüm Başkanı Prof. Dr. Nebile Dilekçigil ise soruların neredeyse üçte birini çözebilenlerin öğretmen olarak atandığını söyleyerek, "Öğretmen açığını kapatmak için düşük puan alanları da atama mantığı çok yanlış. Bilimsel olmaktan çok ihtiyaçları karşılamak adına yapılan bir uygulama" diye konuştu. 
     
Bu ilk tartışma değil      Milli Eğitim Bakanlığı, Almanca ve Fransızca bölümlerini bitirenlere de İngilizce öğretmeni olarak atanabilme imk nı tanımıştı. Fransızca ve Almanca Öğretmenliği mezunlarının 40 kredilik ders alarak İngilizce öğretmeni olabilmeleri de eğitim çevrelerinde tartışma yaratmıştı. 
     



 GÜNCEL 
























</TEXT>
</DOC>
