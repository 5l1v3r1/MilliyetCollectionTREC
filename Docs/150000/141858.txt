<DOC>
<DOCNO> 141858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur03.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin ve İskenderun limanlarında hazırlıklar sürüyor... 
</HEADLINE>
<TEXT>

     TBMM'nin verdiği izin çerçevesinde, askeri üs ve limanlarda gerekli yenileştirme, geliştirme, inşaat ve tevsi ile yerinde hazırlık faaliyetleri kapsamında Mersin ve İskenderun limanlarına getirilen askeri araç ve malzemelerin sevkiyatı sürüyor. 
     İskenderun Limanı'na önceki gece yanaşan Ro-Ro gemisi ''Rokıa Delmas'' yükünü boşaltmasının ardından limandan ayrıldı. Gemiden indirilen askeri araç ve malzemelerin yüklendiği TIR'lar liman alanında sıralanarak konvoy oluşturdu. İşlemlerin tamamlanmasının ardından konvoyun çıkış yapacağı belirtildi. 
     Mersin Limanı'nda ise Bahama bandıralı konteyner gemisi ''CEC MERIDIAN''ın çadır, ilaç ve benzeri lojistik malzemeden oluşan ve 3 gün önce Akdeniz Bölge ve Garnizon Komutanlığı önündeki alana indirilen yükü, tır ve kamyonlara yüklendi. 
     Sabah saatlerinde tamamlanan yükleme işleminin ardından TIR ve kamyonlar, liman sahasında çıkış için bekliyor. 
     





</TEXT>
</DOC>
