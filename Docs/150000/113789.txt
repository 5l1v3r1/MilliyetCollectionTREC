<DOC>
<DOCNO> 113789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun05.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Boeing’lere gözaltı 
</HEADLINE>
<TEXT>

ABD’de 737’lerin yakıt sistemlerinde arıza olduğu iddiasıyla incelenmesi üzerine, THY de elindeki 26 uçağı gözaltına aldı 
     SiNAN TOROS İstanbul 

     Boeing’in ürettiği yeni nesil Boeing 737 tipi uçakların bazılarının yakıt pompalarında imalat hatası olduğunun belirlenmesi üzerine, THY, filosundaki 26 adet Boeing 737-800 tipi uçağı gözaltına aldı. 
     Boeing’in kullanıcı şirketlere gönderdiği yazılarda, 737-600, 700, 800 ve 900 tiplerindeki bazı uçakların yakıt pompalarında malzeme eksikliği ya da yetersizliği olduğunun belirlendiği bildirildi. Bu tip uçakların kanat altı merkez yakıt tanklarının 1 Ocak 2003, kanat tanklarının da 1 Nisan 2003 tarihine kadar kontrol edilmesi uyarısında bulunuldu. THY, yaklaşık 10 gün önce gelen uyarı yazısı üzerine, filosundaki 26 adet yeni nesil Boeing 737-800 tipi uçağını gözaltına aldı. 
     
     Uçaklardan ikisi aklandı 
     THY yetkilileri, incelemeye alınan ilk uçaklar "Niğde" ve "Bolu"da herhangi bir arıza gözlenmedğini, bu iki uçağın aklandığını söylediler. Yetkililer, bu süre içerisinde diğer Boeing 737-800’lerin de sırasıyla incelemeye alınacağını belirttiler. 
     



 GÜNCEL 


























</TEXT>
</DOC>
