<DOC>
<DOCNO> 107389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sondun15.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü tenisçi Serena Williams "Benim için önce Tanrı gelir..." 
</HEADLINE>
<TEXT>

     Wimbledon'da tek bayanlarda şampiyon olan Amerikalı tenisçi Serena Williams, kendisi için en önemli şeyin Tanrı olduğunu söyledi. 
     Williams, gösteri için geldiği Hong Kong'da düzenlediği basın toplantısında, yaşamında aşk, para, aile ve kariyerinden hangisinin öncelikli olduğu yönündeki bir soruyu, ''İlk sırada Tanrı yer alıyor. Onu aile, kariyer ve para izliyor'' diye yanıtladı. 
     Son olarak geçen hafta ABD Açık Tenis Turnuvası'nda ablası Venus'ü yenen Williams, ''Yensek de yenilsek de her zaman yakınız. Bunlar ilişkimizi etkilemez. Bir sonraki maçın galibini kim bilebilir '' dedi. 
     Hayatında biri olmadığı belirten ve 26 Eylül'de 21 yaşına basacak olan Williams, ''Yehova Şahidi olduğumdan kutlamalara ve doğum günlerine inanmıyorum'' diye konuştu. 
     





</TEXT>
</DOC>
