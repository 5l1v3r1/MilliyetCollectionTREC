<DOC>
<DOCNO> 115151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko04.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell’den 207.6 trilyon liralık k r 
</HEADLINE>
<TEXT>

Turkcell, ilk dokuz ayda 207.6 trilyon lira net k r açıkladı. Şirket, geçen yıl aynı dönemde 509 trilyon lira zarar etmişti 
     EKONOMİ SERVİSİ 

     Geçen yılın ilk dokuz ayında 509 trilyon 506 milyar liralık zarar açıklayan Turkcell, bu yıl aynı dönemde 207 trilyon 625 milyar net k r açıkladı. Turkcell’in gelir tablosuna göre, şirketin 9 ayda net satışları geçen yılın aynı dönemine göre yüzde 46.6 artışla 2.3 katrilyon liraya yükseldi. Şirketin finansman giderleri ise aynı dönemde yüzde 45.6 gerileyerek 477.3 trilyon liraya indi. 
     Turkcell Genel Müdürü Muzaffer Akpınar, mevsimselliğin etkisi ve sağlam operasyonel performansının üçüncü çeyrek sonuçlarında önemli rol oynadığını belirterek, nakit durumunun ikinci çeyrek sonundaki 167.8 milyon dolardan üçüncü çeyrek sonunda 305.4 milyon dolara çıktığını açıkladı. 
     Turkcell’in üçüncü çeyrekte abone sayısı 1 milyon 50 bin arttı ve 30 Eylül itibariyle 14 milyon 890 bine ulaştı, ancak abone başına elde ettiği aylık gelir değişmedi. Cep telefonu ile konuşma süresi 2001’in aynı dönemine göre yüzde 11.9 azalırken, Hazır Kart kullanımı ise yüzde 18.4 artış gösterdi. 
     
Borç, 1.3 milyar dolara inecek      Turkcell bu yılın son çeyreğinde, yaklaşık 138.3 milyon dolar ve 2003 yılında da yaklaşık 575.1 milyon dolar anapara ve faizden oluşan borç geri ödemesi yapmayı planlıyor. Bu yılın ilk 9 ayında toplam 650.1 milyon dolarlık borç geri ödemesi yapan Turkcell’in, toplam finansal borcunun bu yıl sonu itibariyle yaklaşık 1.3 milyar dolara inmesi bekleniyor. 
     
     
     



 EKONOMİ 
















</TEXT>
</DOC>
