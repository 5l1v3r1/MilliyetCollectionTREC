<DOC>
<DOCNO> 114729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur44.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Eksiğim yok mahcubiyetim var 
</HEADLINE>
<TEXT>

     MHP lideri Devlet Bahçeli, partisinin yıllardır iktidarı beklediğini, koalisyon şartlarında iktidar olunduğunu, ancak büyük projeleri uygulayamadıklarını da belirterek "Genel Başkan olarak eksiğim yok, yanlışım yok. Ama dava arkadaşlarım olarak, bu milletin işsizi, yetimi, kimsesizi olarak mahçubiyetim var" dedi. 
     Gaziosmanpaşa Meydanı'ndaki mitingte halka seslenen Bahçeli, bazı siyasilerin ise sadece seçim zamanlarında vatandaşları hatırladığını ileri sürerek şöyle konuştu 
     "Millete kalkıyorsun 2 anahtar vaat ediyorsun. Seçim bittiği zaman anahtarları nereye koyduğunu unutuyorsun. Sonra bir kartla milletin huzuruna çıkıp yeniden milleti aldatmaya çalışıyorsun. Böyle şey olmaz." Bahçeli, MHP'nin büyük projeleri olduğunu belirterek, ekonomik toparlanma ve dönüşüm ile devlet ve yönetim reformunu gerçekleştirmek istediklerini kaydetti. 
     Büyük projelerin gerçekleştirilmesi için yeterli siyasi güce ihtiyaç bulunduğunu belirten Bahçeli, 2Yeter siyasi güce sahip değilseniz olmuyor. Sizden yeterli siyasi güç ve İstanbul'u istiyorum" dedi. 
     MHP'nin AB karşıtı gibi gösterilerek, bir AB lobisi oluşturulduğunu, MHP'siz bir hükümet arayışı içine girildiğini savunan Bahçeli, "Bu millet, kader arkadaşı MHP'nin etrafında bulunduğu sürece MHP'siz TBMM, MHP'siz siyasi iktidar olmaz" diye konuştu. 
     





</TEXT>
</DOC>
