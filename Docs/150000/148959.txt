<DOC>
<DOCNO> 148959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko03.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
18 Nisan’ı bekleyip, atama olmazsa 19’unda ayrılacak 
</HEADLINE>
<TEXT>

Hazine Müsteşarı Öztrak, daha önce hükümet tarafından görevden alınmaması halinde, niyet mektubunun IMF İcra Kurulu’nda görüşüleceği 18 Nisan’a kadar bekleyip, 19 Nisan’da istifa edecek 
     EKONOMİ SERVİSİ 

     AKP Hükümeti’nin ekonomi bürokratlarında yaptığı değişiklikler zincirindeki son halka Hazine Müsteşarlığı olacak. Devlet Bakanı Babacan, Hazine’de görev değişikliği olacağının kesinleştiğini açıkladı. 
     Yerine atanacak isim henüz belli olmadığı için görevinin başında bulunan Hazine Müsteşarı Faik Öztrak’ın ise görevini en fazla 18 Nisan’a kadar sürdürecek. Bilindiği gibi 18 Nisan’da IMF İcra Direktörleri Kurulu, yaklaşık 6 ayda tamamlanan dördüncü gözden geçirme sonuçlarını ve taahhütleri içeren niyet mektubunu görüşerek onaylayacak. Yani Öztrak gidişini siyasi değil teknik bir tarihle bağdaştırdı. 
     Hazine Müsteşarı Öztrak’ın alınarak, yerine yeni bir ismin atanacağı günlerdir konuşuluyordu. Her gündeme geldiğinde, böyle bir şey yok’ diyen Bakan Ali Babacan, dün sabah, ABD’ye giderken yaptığı açıklamada, Hazine’de bir görev değişikliği olacağının kesinleştiğini söyledi. 
     
     Bir iki haftaya belli olur’ 
     IMF - Dünya Bankası yarıyıl toplantılarına katılmak için ekonomi bürokratları ile birlikte Washington’a hareketinden önce Esenboğa Havalimanı’nda gazetecilerin sorularını yanıtlayan Babacan, "Hazine Müsteşarlığı ile ilgili önümüzdeki dönemde bir görev devir teslimi düşünüyoruz. O kesinleşti diyebilirim" dedi. 
     Babacan, değişikliğin bir - iki hafta içinde gerçekleşeceğini bildirdi ve atanacak ismin henüz netleşmediğini belirtti. 
     Babacan son günlerde kamuda yapılan atamaların AKP’ye yakın isimlerden oluştuğu yolundaki iddialara ise şöyle cevap verdi 
     "Hükümetin yaptığı atamalar, verimlilik ve kalitenin daha da artırılmasına yönelik olmuştur. Bunu bir kadrolaşma olarak görmemek gerekir." 
     
Uslup tartışması      Hazine Müsteşarı’nın görevden alınması ile ilgili gelişmelerde, hükümetin izlediği tutum tartışma yarattı. Ekonominin en üst düzey bürokratı konumundaki Hazine Müsteşarı ile ilgili bir kararın piyasaları yakından ilgilendirdiği bilindiği halde günlerce süren söylenti ve haberlere sessiz kalındı. Sonra da Devlet Bakanı Babacan, son derece sıradan bir görev değişikliğiymiş gibi, üstelik yeni ismi de kesinleştirmeden yurtdışına giderken, ayaküstü bir açıklama yaptı "Öztrak’ın alınacağı kesinleşti " 
     
     Herkesin adayı farklı 
     Gerek Irak ile ilgili gelişmeler ve gerekse niyet mektubunun IMF’nin masasında bulunuyor olması gibi faktörler dikkate alındığında böyle önemli bir makamdaki değişimin net ismin ortaya çıkmasından sonra yapılmasının daha doğru olacağı’ belirtiliyor. Kulislerdeki bilgilere göre AKP’nin her önde geleninin kalbinde ayrı bir müsteşar adayı var. 
     
MÜSTEŞARMETRE      Hazine Müsteşarlığı’na kimin getireleceği konusunda yoğun spekülasyonlar yapılıyor. Ancak AKP’nin daha önceki atamalarına bakanlar belediye ve Albaraka tecrübesinin avantaj olduğunu söylüyorlar. 
     
Müsteşarlık için adı geçenler Belediye deneyimi Albaraka ve ÖFK deneyimi MESUT PEKTAŞ İstanbul Büyükşehir Belediyesi’nde mali işlerden sorumlu Genel Sekreter Yardımcılığı yaptı. Albaraka Türk’te Proje Değerlendirme ve Pazarlama Müdürü olarak çalıştı. CANDAN KARLITEKİN İstanbul Büyükşehir Belediyesi’nde Belediye İktisadi Teşekküllerinde İştirakler Daire Başkanlığı yaptı. ÖFK deneyimi yok. RP döneminde Türkiye Kalkınma Bankası Genel Müdür Vekilliği yaptı. İBRAHİM ÇANAKÇI Belediye deneyimi yok. BDDK ikinci başkanı olarak görevini sürdürüyor. Özel Finans Kurumu deneyimi yok. DPT’de Konjonktür Dairesi Başkanlığı yaptı. MUSTAFA UYSAL Belediye deneyimi yok. Anadolu Grubu’nda İcra Komitesi Başkan Yardımcısı ve Mali İşler Başkanı. Özel Finans Kurumu deneyimi yok. Maliye Bakanlığı’nda hesap uzmanı olarak çalıştı.      
     
     BİROL AYDEMİR Belediye ve Özel Finans Kurumu deneyimi yok. DPT’de müsteşar yardımcısı olarak görev yapıyor. 
     CAVİT DAĞDAŞ Belediye ve Özel Finans Kurumu deneyimi yok. DPT Mali Piyasalar ve Konjonktür Dairesi Başkanlığı yaptı. 
     


SİYASET 






















</TEXT>
</DOC>
