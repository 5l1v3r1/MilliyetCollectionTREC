<DOC>
<DOCNO> 123636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/ekonomi/eko06.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çulhacı Kur riski almayın 
</HEADLINE>
<TEXT>

Akbank Genel Müdür Yardımcısı Hayri Çulhacı, dövizi spekülasyon aracı olarak görmemek gerektiğini söyledi 
     Akbank Genel Müdür Yardımcısı Hayri Çulhacı, ana senaryolarının olumlu gelişmeler üzerine kurulu olduğunu dile getirerek, "Bizim A planımız 2003 için yüzde 5’lik bir büyüme ve yüzde 25 veya daha altı bir enflasyon oranı" dedi. 
     Olumlu senaryoya göre döviz üzerindeki baskının aşağıya doğru olacağını bildiren Çulhacı, Merkez Bankası’nın bu konudaki niyetini ortaya koymuş olmasının bu baskıyı hafifleteceğini kaydetti. Kimsenin Merkez Bankası ile yarışma cesaretini gösteremeyeceğini ifade eden Çulhacı, şunları söyledi 
     "Ekonomik program içinde döviz en hareketli unsurdur. Onun için dövizi şu ortamda bir spekülasyon aracı olarak görmek doğru değildir. Kur riskini mümkün olduğunca şirketlerin, şahısların ve bankaların almaması gerekir." 
     
     BDDK bağımsız kalmalı’ 
     Sektörde son iki yılda yaşananları devrim olarak niteleyen Çulhacı, BDDK’nın bu dönemde çok zor bir işi hakkını vererek yapmaya çalıştığını ifade etti. Çulhacı, BDDK’nın bağımsız yapısının korunması gerektiğini vurguladı. 
     



 EKONOMİ 

















</TEXT>
</DOC>
