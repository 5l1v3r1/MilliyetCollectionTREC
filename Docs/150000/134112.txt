<DOC>
<DOCNO> 134112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko36.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen, Suriye'ye gidiyor... 
</HEADLINE>
<TEXT>

     Devlet Bakanı Kürşad Tüzmen, beraberindeki heyetle, yarın Suriye'nin başkenti Şam'a gidiyor. 
     Gezinin organizasyonunu gerçekleştiren 3F Turizm Seyahat'ten yapılan açıklamaya göre, komşularla ticareti geliştirmek kapsamında düzenlenen Suriye gezisinde, Devlet Bakanı Tüzmen, Suriye'deki ilgili bakanlıklar ve kuruluşlarla temaslarda bulunulacak. 
     Söz konusu geziye, Dış İşleri Bakanlığı, Enerji ve Tabii Kaynaklar Bakanlığı, Ulaştırma Bakanlığı'ndan yetkililer ile Dış Ticaret Müsteşarlığı DTM , Gümrük Müsteşarlığı, Serbest Bölge Müdürlükleri, Türkiye Petrolleri Uluslararası Şirketi TPIC , Türkiye Petrol Rafinerileri A.Ş TÜPRAŞ , Devlet Demiryolları gibi kurum ve kuruluşların yetkilileri katılacak. 
     Bu arada, Bakan Tüzmen'in başkanlığındaki resmi heyetin Suriye ziyaretine eş zamanlı olarak 250 iş adamı Suriye'ye gidecek. 
     Bakan Tüzmen, 2 Şubat akşamı İstanbul'a dönecek. 
     





</TEXT>
</DOC>
