<DOC>
<DOCNO> 131870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur20.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEPli protestocu gruptan 22 kişi gözaltına alındı... 
</HEADLINE>
<TEXT>

     ''ABD'nin olası Irak müdahalesi ve terör örgütü elebaşı Abdullah Öcalan'ın cezaevi koşullarını protesto'' gerekçesiyle Başbakanlık'a telgraf çektikten sonra basın açıklaması yapmak isteyen HADEP'li gruba, güvenlik kuvvetlerince müdahale edildi. Gruptan 22 kişi gözaltına alındı. 
     HADEP İstanbul İl Başkanlığı'nın organizasyonuyla Sirkeci'deki Büyük Postane'ye gelen yaklaşık 200 kişilik grup, ''Irak'a olası müdahale ve terör örgütü elebaşı Öcalan'ın cezaevi koşullarını protesto'' gerekçesiyle Başbakanlık'a telgraf gönderdi. 
     Postane önünde basın açıklaması yapmalarına izin verilmeyen grup dağılmayınca, çevrede yoğun önlemler alan güvenlik kuvvetleri, göz yaşartıcı gaz kullanarak gruba müdahale etti. 
     Ara sokaklara giren grubu bir süre kovalayan güvenlik kuvvetleri, 10'u bayan 22 kişiyi gözaltına aldı. 
     





</TEXT>
</DOC>
