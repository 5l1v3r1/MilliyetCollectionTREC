<DOC>
<DOCNO> 113175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/siy02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi soru işareti olduk 
</HEADLINE>
<TEXT>

AB Komisyonu üyesi Verheugen, "Bulgaristan ve Romanya’nın üyeliği belki 2007’de. Sonrası için sadece soru işaretleri var" dedi 
     GÜVEN ÖZALP Brüksel 

     Avrupa Birliği’nin AB , İlerleme Raporu sonrası verilen "destek" mesajlarına karşın üyelik konusuna bakışında tam bir netleşme olduğunu söylemek neredeyse imk nsız. Bunun son örneğini, Türkiye konusunda kullandığı ifadelerle zaman zaman "sinirlerin gerilmesine neden olan", AB Komisyonu’nun genişlemeden sorumlu üyesi Günter Verheugen’in açıklaması oluşturdu. Verheugen, Türkiye’nin üyeliğini "soru işareti" olarak tanımladı. 
     
     Genişleme duracak 
     Verheugen, 13 aday ülkeden 10’unun Birliğe tam üye olmalarının ardından genişleme sürecinde sıranın kime geleceği konusunda "Bulgaristan ve Romanya belki 2007’de... Sonra, sadece soru işaretleri var. Türkiye Balkanlar Daha sonra genişleme bir süre duracak. Bunun sonrasında Rusya, Kafkaslar, Kuzey Afrika soruları gündeme gelecek. Ben genişlemeden sorumlu komiser olarak hayal gücümün sınırlarına ulaştığımı düşünüyorum" dedi. 
     Nüfus konusuna da değinen Verheugen, "Katılması öngörülen 10 ülkenin nüfusunun toplamı 75 milyondan fazla değil. Eğer Romanya, Bulgaristan ve aynı zamanda bir de Türkiye katılıma davet edilseydi bir big bang’den bahsedilebilirdi" diye konuştu. 
     
AB Temsilcisi Hız size bağlı      ANKARA Milliyet 

     AB Komisyonu Türkiye Temsilcisi Hans Jörg Kretschmer, Türkiye’nin son birkaç ayda gerçekleştirdiği reformlarla doğru yolda ilerlediğini belirtti. Çalışma Bakanı Nejat Arseven’i ziyaret eden Kretschmer, Başbakan Ecevit’in "Seçim sonrası laiklik karşıtı bir hükümet gelirse AB kapısı kapanır" sözlerinin hatırlatılması üzerine şu yanıtı verdi "Türkiye’nin AB’ye katılım yönünde alacağı mesafenin süresi ve hızı bir sonraki hükümetin tavrına da bağlıdır. 12 ayda çok büyük ilerleme kaydedilebilir." 
     



 SİYASET 
















</TEXT>
</DOC>
