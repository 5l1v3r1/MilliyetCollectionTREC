<DOC>
<DOCNO> 125082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/gun05.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tanker uçak istiyor 
</HEADLINE>
<TEXT>

Bölgedeki Amerikan askerleri, Irak operasyonu için emir beklerken günlerini tatbikat yaparak ve eksikliklerini gidermeye çalışarak geçiriyor. 
     BARKIN ŞIK Ankara 

     Bush yönetiminin, düzenlenecek operasyonda Türkiye’ye ait tanker uçakları da kullanmak istediği öğrenildi. Habur Sınır Kapısı üzerinden Kuzey Irak’a giriş yapan TIR’lardaki askeri malzemenin de Guam Kürtleri’ne dağıtıldığı belirtildi. Bu arada ABD’nin, 2. Taktik Üs Komutanlığı’na bağlı üslerde inceleme yapmak istediği bildirilirken, tespit çalışmasının detayları da belli oldu. Buna göre, haberleşme - iletişim, uçak korunakları, hava savunma sistemleri ile operasyon sırasında üslerde konuşlanacak askeri personelin ihtiyaçlarına ilişkin altyapı çalışması yapılacak. Bu kapsamda, vardiyalı olarak çalışacak personelin ihtiyaçları tespit edilecek. Ocakta da incelemeler doğrultusunda inşaatlar başlayacak. 
     
27 bin yedek asker göreve çağrılacak      DIŞ HABERLER SERVİSİ 

     ABD Savunma Bakanlığı Pentagon , olası bir Irak harek tına hazırlık için 27 bin ulusal muhafız ve yedek askeri göreve çağıracak. New York Times’ın Pentagon kaynaklarına dayandırdığı habere göre, Savunma Bakanı Donald Rumsfeld’in ocak başına kadar seferberlik emrini imzalaması bekleniyor. Bu durumda 27 bin asker, 30 gün içinde göreve hazır hale getirilecek. Amerikan kara ve deniz kuvvetleri de, silah altına alınacak elemanlarla ilgili hazırlıkları tamamlamak için çalışıyor. Ocak ayından itibaren göreve başlaması beklenen yedeklerle ulusal muhafızların, Basra Körfezi bölgesinde konuşlandırılması bekleniyor. Silahlı kuvvetler, bu personel için aşı kampanyası da başlatacak. 
     



 GÜNCEL 
















</TEXT>
</DOC>
