<DOC>
<DOCNO> 147708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sondun05.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, havaalanını geri almak için canlı kalkan kullanabilir 
</HEADLINE>
<TEXT>

     Körfez'deki İngiliz komutan Tümgeneral Brian Burridge, Irak güçlerinin Bağdat'taki havaalanını geri almak için, sivilleri canlı kalkan olarak kullanabileceği ya da kitle imha saldırıları düzenleyebileceği uyarısında bulundu. 
     Burridge, Saddam Hüseyin rejiminin, havaalanını geri almak için, kitle imha silahları ya da canlı kalkanlar kullanma girişiminde bulunabileceğini söyledi. 
     BBC televizyonuna konuşan Burridge, kimyasal ya da biyolojik silahların kullanılacağı bir saldırının, Bağdat rejimi için çok ciddi sonuçlar yaratabileceğini, bu tür eyleme uygun karşılık verileceğini ve sorumlulara hesap sorulacağını belirtti. 
     Saddam'ın canlı kalkanlar kullanabileceği yönünde işaretler bulunduğunu da kaydeden Burridge, her iki seçeneğin de, Saddam ve rejiminin, planlarının suya düştüğünü hissedip, öç duygusuyla saldırıya geçebileceklerini göstereceğini ifade etti. 
     Irak Enformasyon Bakanı Muhammed Said Essahaf, bu gece havaalanına ''alışılmadık bir operasyon'' düzenleneceğini ve koalisyon askerlerinin canlı çıkmasının mümkün olmadığını söylemişti. 
     





</TEXT>
</DOC>
