<DOC>
<DOCNO> 134234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yasam/yas05.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Son Alman silahı Patates bazukası’ 
</HEADLINE>
<TEXT>

Alman gençler, plastik bir boru, bir sprey tüpü ve bildiğimiz patatesten yaptıkları, 90 metreden tahta kapı delen silahlarla savaşarak eğleniyor ’ 
     DIŞ HABERLER SERVİSİ 

     Almanya’nın başkenti Berlin’in sokakları bugünlerde ilginç bir savaşa’ sahne oluyor. Silah olarak plastik borulardan yapılmış bazukaların’ kullanıldığı bu savaşta, patatesler de ölümcül birer mermiye dönüşüyor. 
     Alman gençler arasında giderek yaygınlaşan patates bazukası’nın yarattığı tehlike Berlin polisini ve yetkilileri kara kara düşündürüyor. Alman gençler patates bazukasını yaratırken, mermi olarak boya kapsüllerinin kullanıldığı paintball’ oyunundan esinlenmiş nalburdan kolayca bulunan bir plastik boru namlu, saç spreyi veya sıkıştırılmış sıvı maddeler ateşleyici, bildiğimiz patates de mermi oluyor. Tam 200 metre menzilli patates bazukası, 15 metreden kafa yarıp 90 metre mesafedeki tahta duvarı delebiliyor. 
     
     Ölümcül olabilir 
     Alman yetkililer ise, patates yerine daha sert maddeler atılması durumunda bu bazukaların ölümcül silahlar haline gelmesinden endişe ediyor. 
     Mevcut kanunlarda patates bazukası silah tanımına girmediği için şu anda önlem olarak 18 yaşın altındakilere plastik boru satışının yasaklanması düşünülüyor. Bugüne kadarki patates bazukası kazalarında’ bir kadının bacağı kırıldı, bir adam da neredeyse kör oluyordu. 16 yaşındaki bir genç de, bazukayı ateşlerken kendi yüzünü yaktı. 
     



 YAŞAM 
















</TEXT>
</DOC>
