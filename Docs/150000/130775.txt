<DOC>
<DOCNO> 130775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/soneko34.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 329.11 puan azalarak 10,124.88 puandan kapandı. 
     Hisse senetleri, ikinci seansta ortalama yüzde 3.15 oranında değer kaybetti. 
     İlk seanstaki 41.26 puanlık artış dikkate alındığında, borsa endeksi günün tamamında 287.85 puan geriledi. Hisse senetlerindeki günlük kayıp ise yüzde 2.76 oldu. 
     Endeks, 2. seansa 41.14 puan kayıpla 10,453.99 puan seviyesinde başladı. Seansın ilk yarısı da 232.29 puan kayıpla 10,221.70 puandan geçildi. 
     BM silah denetçileri şefi Hans Blix'in, Irak'ta silah yapımında kullanılan, ithal bazı materyallerin bulunduğuna ilişkin açıklamasına bağlanan satışlarla gerileyen endeks, seans içinde en düşük 10,037.73, puanı gördü. 
     Kapanışta mali endeks 475.91 puan kayıpla 12,441.29 puana, sanayi endeksi 240.56 puan kayıpla 9,835.99 puana, hizmetler endeksi 239.96 puan kayıpla 6,698.15 puana geriledi. 
     Böylece ilk seansa göre mali grup hisseler ortalama yüzde 3.68, sanayi grubu hisseler ortalama 2.39, hizmetler grubu hisseler de yüzde 3.46 değer kaybettiler. 
     2. seansta işlem gören toplam 291 hisse senedinden 249'u değer kaybederken, 18 hisse senedi değer kazandı. 24 hissenin fiyatında ise değişiklik olmadı. 
     Seansta, 235 trilyon 806 milyar 53 milyon liralık işlem hacmi kaydedildi. İki seanstaki işlem hacmi toplamı da 396 trilyon 215 milyar 528 milyon lira olarak belirlendi. 
     2. seansta Vestel, İş Bankası C, Garanti Bankası, Turkcell ve Yapı Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
