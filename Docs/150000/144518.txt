<DOC>
<DOCNO> 144518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun41.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Savaş öngörülenden uzur sürebilir" 
</HEADLINE>
<TEXT>

     ABD Başkanı George Bush, Irak savaşının öngörülenden uzun sürebileceğini, bu ülkede demokratik bir yönetim kurulmasının uzun zaman alabileceğini söyledi. 
     Bush, radyodan yaptığı haftalık konuşmada, ''Sarp bir arazide yürütülen askeri operasyon, öngörülenden daha zor olabilir ve uzun sürebilir'' ifadesini kullandı. 
     Iraklılara birlik içinde yaşanan, istikrarlı ve özgür bir ülke kurmalarına yardımcı olmanın, ABD'nin uzun bir süre içinde yerine getireceği bir taahhüdü olduğunu belirten Bush, ''Ancak ne gerekirse gereksin, görevimizi yapacağız'' dedi. 
     Bush, ''Görevimiz belli, Irak'ı silahsızlandırmak, Irak lideri Saddam Hüseyin'in teröre verdiği desteği kesmek ve Irak halkını kurtarmak'' diye konuştu. 
     ABD Başkanı, Iraklı yetkililerin, sivillerin bulunduğu bölgelere asker ve teçhizat yerleştirdiğini ve ''masum sivillerin canlı kalkan olarak kullanıldığını'' ifade etti. 
     Bush, ''Amerikalıların ve tüm dünyanın, koalisyon güçlerimizin masum sivillere zarar gelmemesi için elinden geleni yaptığını bilmesini istiyorum'' dedi. 
     





</TEXT>
</DOC>
