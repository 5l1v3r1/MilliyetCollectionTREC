<DOC>
<DOCNO> 113578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/magazin/mag02.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin budalası değilim’ 
</HEADLINE>
<TEXT>

DMC’den ikinci albümü çıkan Emirkan, "Kasedim ilgi görsün diye reklam aşkı yaşayamam’ diyor... 
     NİHAN CAN ÇAKAR 

     KURULDUĞUNDAN beri kısa sürede müthiş adımlar atan, yepyeni yıldızları ve müziğin en usta isimlerini bünyesinde toplayan DMC’nin yeni yıldızlarından biri de Emirkan. Genç şarkıcı, DMC’den çıkan ikinci albümü Ters Köşe’ ile yeniden hayranlarının huzurunda. Güle Güle’ adlı parçaya çektiği klipte Ninjalarla gölge dansı yapan Emirkan, "Reklam aşkı yaşayacak param yok. Albüm çıkaranların çoğu reklam için aşk yaşıyor. Onlar sanatçı değil magazin budalası" dedi. 
     EMİRKAN magazin basınında arka arkaya patlayan ve her nedense neredeyse tamamı birkaç gün içinde sabun köpüğü gibi sönüp giden aşk ’ları, kötü bir komedi dizisine benzetiyor. Ve genç şarkıcı Emirkan, bu tür reklam aşkları yaşayanlara, şöyle tepki gösteriyor "Neredeyse gazetelere, 2. el aşk yaşamamışlar aranıyor’ diye ilan verecekler. Artık bu komedinin bitmesi lazım. Ben albümümdeki eserlere güveniyorum. Manken desteğine ihtiyacım yok." 
     



 MAGAZİN 
















</TEXT>
</DOC>
