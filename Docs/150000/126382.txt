<DOC>
<DOCNO> 126382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/soneko22.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yabancıların portföyü arttı... 
</HEADLINE>
<TEXT>

     Yabancı yatırımcıların İstanbul Menkul Kıymetler Borsası'nda hisse senedi portföyleri, geçen ay 876 milyon dolar arttı. 
     İMKB verilerine göre, Hisse Senetleri Piyasası'ndaki yabancı yatırımcılara ait hisse senedi saklama bakiyeleri, Ekim ayının ardından, Kasım ayında da artarak 4 milyar 3 milyon dolara yükseldi. 
     Son iki aylık artış ise 1 milyar 409 milyon dolar olarak gerçekleşti. 
     Ocak ayında 5 milyar 812 milyon dolar olan saklama bakiyesi, Şubat ayında 4 milyar 719 milyon dolara indi. Mart ayında yeniden 5 milyar 430 milyon dolara yükselen portföy tutarı, Nisan ayında 5 milyar 370 milyon dolara, Mayıs ayında 4 milyar 313 milyon dolara, Haziran ayında 3 milyar 716 milyon dolara düştü. 
     Yabancı yatırımcı portföyü, Temmuz ayında 3 milyar 643 milyon dolara, Ağustos ayında ise 3 milyar 413 milyon dolara geriledi. Eylül ayında, yılın en düşük seviyesi olan 3 milyar 124 milyon dolar olarak hesaplandı. 
     Ekim ayında, 3 milyon dolar artışla 3 milyar 657 milyon dolara yükseldi. 
     





</TEXT>
</DOC>
