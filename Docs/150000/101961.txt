<DOC>
<DOCNO> 101961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy05.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba’nın adamları ANAP’tan koptu... 
</HEADLINE>
<TEXT>

Demirel’e yakınlığıyla tanınan Serdaroğlu ve Gürdal ANAP’tan ayrılarak YTP’ye geçti 
     AYDIN HASAN Ankara 

     9. Cumhurbaşkanı Süleyman Demirel’e yakınlığıyla tanınan ANAP’lı milletvekilleri, yeni siyasi gelişmelere parelel olarak partilerinden istifa etmeye başladı. İzmir Milletvekili Rıfat Serdaroğlu ve Antalya Milletvekili İbrahim Gürdal, dün ANAP’tan istifa ederek YTP’ye geçti. Kulislerde, iki milletvekilinin de Demirel’in telkini sonucu ANAP’tan ayrıldıkları yorumları yapıldı. YTP - DTP ittifakının oluşumunda perde arkasında önemli rol oynayan Demirel’in, ittifak cephesini genişletmeye yönelik girişimlerini yoğunlaştırdığı ifade edildi. Gürdal da istifasından sonra "Biz Demirel’in dava arkadaşlarıyız" derken, DTP’li bir yönetici, "Bu işin arkasında Baba’ var" dedi. 
     
     Çelebi’nin arayışı 
     ANAP’ın önde gelen isimlerinden İzmir Milletvekili Işın Çelebi de seçime geniş bir ittifakla girilmesi yönündeki çabalarını sürdürüyor. "Halkta karşılığı olan ortak bir siyasi hareketi başlatmayı başarabilmeliyiz" diyen Çelebi, Kemal Derviş’in arayışlarına paralel bir ittifakın oluşturulmasının zorunluluğuna dikkat çekti. 
     



 SİYASET 





















</TEXT>
</DOC>
