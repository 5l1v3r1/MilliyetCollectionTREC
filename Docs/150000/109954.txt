<DOC>
<DOCNO> 109954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur30.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul yolunda ölüm... 
</HEADLINE>
<TEXT>

     Kartal Samandıra'da, aşırı hız yapan kamyonetin çarptığı 2 ilköğretim okulu öğrencisinden biri öldü, diğeri yaralandı. 
     Jandarma yetkililerinden alınan bilgiye göre, Ümit Yakar'ın 34 kullandığı 34 TZ 819 plakalı kamyonet, aşırı hız ve dikkatsizlik sonucu kaldırıma çıkarak, okula gitmekte olan kardeş çocukları 3 öğrencinin arasına daldı. 
     Kamyonetin çarptığı İsmail Yalçın 7 ve Hatice Yalçın 8 , kazayı gören bir kadın sürücü tarafından Kartal Dr. Lütfi Kırdar Eğitim ve Araştırma Hastanesi'ne kaldırıldı. 13 yaşındaki Ömer Yalçın ise kazadan yara almadan kurtuldu. 
     Şakir Demir İlköğretim Okulu'na yeni başlayan İsmail Yalçın yolda hayatını kaybederken, 2. sınıf öğrencisi Hatice Yalçın, Beyin Cerrahi Servisi'nde tedavi altına alındı. 
     Hatice Yalçın'ın sağlık durumunun iyi olduğunu bildiren yetkililer, sürücü Ümit Yakar'ın çıkarıldığı mahkemede tutuklanarak, Kartal Özel Tip Kapalı Cezaevi'ne konulduğunu kaydettiler. 
     
     D-100'DE SIKIŞMALI KAZA... 
     Öte yandan, D-100 Karayolu Haydarpaşa Köprüsü altında meydana gelen kazada da, havanın yağışlı olması nedeniyle takla atan Mustafa Nebi Çarşıbaşı'nın kullandığı 34 UM 0192 plakalı minibüse çarpmamak için ani manvera yapan Hilmi Sönmez yönetimindeki 06 YMS 06 plakalı otomobil, elektrik direğine çarptı. 
     Çarpma sonucu aracında sıkışan Hilmi Sönmez, itfaiye ve sağlık ekipleri tarafından yaralı olarak kurtarıldı. 
     Haydarpaşa Numune Hastanesi'ne kaldırılan Sönmez'in sağlık durumunun iyi olduğu bildirildi. 
     





</TEXT>
</DOC>
