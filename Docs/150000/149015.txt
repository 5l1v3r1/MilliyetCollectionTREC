<DOC>
<DOCNO> 149015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/yasam/ayas.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de daha büyüğü olmaz’ 
</HEADLINE>
<TEXT>

Dün sabaha karşı 5.6 ile sarsılan İzmirlileri bilim adamları rahatlattı O bölgede daha büyük deprem üreten fay yok 
     SERHAT OĞUZ İstanbul 

     Bilim adamları, İzmir’de merkez üssü Urla olan 5.6 büyüklüğündeki depremin paniğe neden olmaması gerektiğini söyledi. 
     Doğuş Üniversitesi Mühendislik Fakültesi Öğretim Üyesi Prof. Dr. Ülben Ezen, bölge faylarının ortalama 5.5 - 6.0 arası büyüklükte depremler ürettiğini belirterek şöyle konuştu 
     "İzmir ve çevresinde Marmara’daki gibi büyük deprem üreten fay sistemi yok. Bu depremi de Batı Anadolu graben sistemi içindeki faylar üretmiş. Bu orta ve büyük arasında ciddi bir deprem ancak daha büyüğü olmaz." 
     
     ARTÇILARLA PANİKLEMEYİN’ 
     Yıldız Teknik Üniversitesi Doğa Bilimleri Araştırma Merkezi Başkanı Prof. Dr. Şükrü Ersoy da, bu konuda şunları söyledi 
     "Urla üç fay arasında kaldığı için bölge deprem açısından aktif. İzmir’de en son büyük deprem 1688’de olmuş, ancak aletsel ölçüm olmadığı için tam büyüklüğünü söyleyemeyiz. Birkaç gün daha küçük artçılar yaşanacaktır. Ancak paniğe gerek yok. Vatandaşların geceyi sokakta geçirmelerine gerek yok. Batı Anadolu’da sıklığı fazla, büyüklüğü az depremler olur. Bu da onlardan biri ve en büyüğü, dolayısıyla daha büyüğünü beklemesinler." 
     İstanbul Üniversitesi Öğretim Üyesi Yrd. Doç. Dr. Oğuz Gündoğdu ise, Ege’nin karakteristik özelliklerini taşıyan depremin 17 Ağustos depreminden 500, beklenen İstanbul depreminden ise 300 - 400 kat daha küçük olduğunu belirterek, "Paniğe gerek yok. Marmara Bölgesi’ndeki haraketlilikle ise hiçbir alakası yok" dedi. 
     
     Beşik gibi sallandı 
     Kandilli Rasathanesi’nden alınan bilgiye göre, en şiddetlisi İzmir’in Urla ilçesi nde olmak üzere aynı gün çok sayıda deprem meydana geldi. Depremlerin saat ve büyüklükleri şöyle 
MERKEZ SAAT BÜYÜKLÜK Muradiye Van 00.60 3.4 Ege Denizi 01.24 3.4 Akdeniz 01.46 3.7 Urla İzmir 03.40 5.6 Seferihisar İzmir 03.53 4.2 Gölhisar Burdur 04.11 3.6 Urla İzmir 04.16 3.9 Urla İzmir 04.32 4.0 Urla İzmir 06.03 3.9 Akdeniz 08.12 3.5 Urla İzmir 09.27 2.9 Akdeniz 09.29 3.4      
Deprem değil, panik vurdu      İzmir’i 5.6 ile sallayan depremde önemli bir hasar bile olmadı ama, panikle yaralananların sayısı 179’u buldu. Ege, geceyi sokakta geçirdi 
     ALİ ÖZKAYA, MUSTAFA OĞUZ, BAHRİ KARATAŞ, MURAT EĞİLMEZ, CESUR SERT, TURAN GÜLTEKİN, TAYLAN YILDIRIM, ÖZCAN TİKİT, MUSTAFA KANARYA İzmir DHA 

     Merkez üssü Urla olan Richter Ölçeği’ne göre 5.6’lık deprem dün sabaha karşı İzmir’i sarstı. Ege Bölgesi’nde korku ve paniğe yol açan depremde can kaybı ve önemli hasar olmazken, camdan atlama, kalp krizi ve panik atak gibi nedenlerle hastanelere başvuranların sayısı 179’u buldu. 
     1. derece deprem kuşağındaki İzmir’de saat 03.40’da meydana gelen deprem, büyük korku yarattı. İzmirliler ilk şokun ardından kendilerini sokaklara, açık alanlara, parklara attı. Otomobilleri olanlar hızla açık alanlara gitmeye çalışırken, trafik gündüzü aratmadı. 
     Depremin hemen ardından Vali Yusuf Ziya Göksu yönetiminde toplanan kriz merkezi, önemli bir hasar çıkmaması üzerine rahatladı. 
     
     Urla’da 4 ev, 1okul hasarlı 
     Deprem, İzmir’de en çok Bornova’da hasara yolaçtı, elektrik direklerinin bazıları yan yattı, bazı semtlerde elektrik kesildi. Bornova Yüzbaşı İbrahim Hakkı Caddesi’ndeki Seven Sitesi’nde, 7 katlı Yıldırım ve Budakçıoğlu apartmanlarının büyük bölümü ve tarihi Hisarönü Camii de hasar gördü, sıvalar döküldü. 
     Depremin merkez üssü Urla’da da altı evle Şehit Kemal İlköğretim Okulu hasar gördü. Okulda derslere bir gün ara verilirken, 10 kişi hastaneye başvurdu. 
     Yalnız yaşayan Yücel Kazancı 63 , tek katlı evinin üzerine çökmesi sonucu yaralandı. İzmir’i sokağa döken deprem, Manisa, Aydın, Balıkesir, Uşak ve Denizli’de hissedildi. Bölgede depremle uyanan vatandaşlar uzun süre uyuyamadı, binaların ışıkları sabaha kadar açık kaldı. İlk belirlemelere göre Ege’de can ve mal kaybı olmadı. 
     


YAŞAM 















</TEXT>
</DOC>
