<DOC>
<DOCNO> 125016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo14.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde hedef tur atlamak... 
</HEADLINE>
<TEXT>

     Türkiye Kupası 3. kademe maçında Galatasaray ile karşılaşacak Ankaragücü, İstanbul deplasmanına galibiyet için gidiyor. 
     Teknik Direktör Mihai Stoichita yönetiminde, Ankara'daki son çalışmasını bu sabah yapan sarı-lacivertliler, Gökçe Tesisleri'ndeki karlı kaplı sahada, yarı sahada çift kale maç yaptı. 
     Çift kale maçta oldukça hırslı görünen futbolcular, kupa maçını, ligde Galatasaray karşısında aldıkları 2-1'lik yenilginin rövanşı olarak gördüklerini ve galibiyet için mücadele edeceklerini belirtirken, Rumen teknik adam, ''Zorlu bir maç olacak. Takım olarak turu geçecek güçteyiz. Rövanşı alan taraf biz olacağız'' diye konuştu. 
     Geçen hafta sonu ligde oynamaları gereken Denizlispor karşılaşması Futbol Federasyonu tarafından ertelendiği için haftayı maç yapmadan kapatan sarı-lacivertlilerde, cezalı ve sakat oyuncu bulunmuyor. 
     Ankaragücü kafilesi, yarın sabah uçakla İstanbul'a gidecek. 
     





</TEXT>
</DOC>
