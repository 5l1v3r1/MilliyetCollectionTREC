<DOC>
<DOCNO> 116023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur28.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Ne tren kaçıyor, ne de tren var 
</HEADLINE>
<TEXT>

     MHP lideri Devlet Bahçeli, "Avrupa'yı cennet yolculuğu olarak sunmaya kimsenin hakkı olmadığını" belirterek "Ne tren kaçıyor ne de ortada görünen bir tren var" dedi. 
     Elazığ'da halta seslenen Bahçeli, yoksulluk sınırı altında kalanların sayısının arttığını, yoksulluk sınırı altında kalanların ise açlık sınırına doğru sürüklendiğini söyledi. Ekonomik krizin Türkiye'yi çok zor şartlara doğru götürdüğünü ve krizin mutlaka aşılması gerektiğini ifade eden Bahçeli şöyle konuştu 
     "Geçmiş iktidarlar gibi böyle bir ekonomik tabloyu ortaya koyarak, bir enkaz edebiyatı yapmak suretiyle iktidarımızın sağlayacağı başarılarla milletimizi aldatmaya gerek yok. Kim yapmışsa yapmış, hangi politikaların sonucu olmuşsa olmuş, Türkiye'nin gerçeği mi Gerçeği. Bu ekonomik krizde insanlarımız büyük sıkıntılar çekiyor mu Çekiyor. Öyleyse yapılacak şey geçmişi karalamak değil bu sorunların üzerine korkusuzca gitmek olmalıdır. 57. Cumhuriyet Hükümeti bunu yapmıştır." Siyasi ve ekonomik istikrarın ikiz kardeş gibi olduğunu ve ikisini de güleryüzlü kılmanın yolunun, milletin iradesiyle güçlü bir Meclis ve güçlü bir iktidar olduğunu kaydeden Bahçeli, 3 Kasım'ın bu yönden çok önemli olduğunu söyledi. Bahçeli, şöyle devam etti 
     "Avrupa'yı cennet yolculuğu olarak milletime sunmaya kimsenin hakkı yoktur. Ne tren kaçıyor ne de ortada görünen bir tren var. Aldatmayalım. Bu aziz milleti bölmek, parçalamak için herkes her şeyi yapar. Aldatılır, devlet kurmaya heveslendirilir. Kurduktan sonra nasıl yaşacağını kimse düşünmez. Hiç bu oyunlara düşmeyelim. Onun için oyunları millet olarak doğusuyla batısıyla kuzeyiyle güneyiyle hep beraber çözelim." 
     





</TEXT>
</DOC>
