<DOC>
<DOCNO> 107652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/guncel/gun03.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi çocuklar okula 
</HEADLINE>
<TEXT>

Yaz tatilinin sona ermesinin ardından okula zamanı geldi çattı. Yarın 16 milyon öğrenci erken kalkıp okulun yolunu tutacak 
     İSTANBUL Milliyet 

     İlköğretim okulları ve liselerde öğrenim gören yaklaşık 16 milyon öğrenci yarın okula başlıyor. Halen görev yapan yaklaşık 540 bin öğretmenin yanı sıra 30 bin yeni öğretmen de bu öğretim yılında eğitim ordusundaki yerini alacak. Yeni eğitim - öğretim yılında bir milyonun üzerinde çocuk okulla tanışacak. Uzmanlar bu yıl ilk kez okulla tanışacak öğrenci velilerini uyararak, bir dizi öneride bulundu. 
     
     Çağrı yapılacak 
     Bir hafta ertelemeyle yarın başlayacak yeni eğitim ve öğretim yılında İlköğretim Haftası boyunca 8 yıllık eğitimin ve kız - erkek çocukların okula devamlarının önemi vurgulanacak. Yetkililer, kent ve kasabalarda tüm kız ve erkek çocukların okula devamlarını sağlamak amacıyla, ailelere çocuklarını okula göndermeleri çağrısında bulunacaklar. 
     
     Kayıtlar cumaya kadar 
     Hafta boyunca müftülükler ve cezaevi müdürlükleriyle işbirliği yapılarak, cami, çocuk ıslahevleri ve tutukevlerinde 8 yıllık zorunlu ilköğretimin önemini vurgulanacak. İlk ve ortaöğretim kurumlarına kayıtlar, 20 Eylül Cuma gününe kadar sürecek. Yeni eğitim - öğretim birinci yarıyılı 31 Ocak 2003’de sona erecek. 17 Şubat 2003’de başlayan ikinci yarıyıl ise 13 Haziran 2003’de noktalanacak. 
     
     Taşımalı eğitime devam 
     Bu dönem yoksul öğrencilere 2 milyon 397 bin 796 ders kitabı "ödünç" dağıtılacak. Okul bulunmayan veya yeterli sayıda öğrencisi olmayan yerleşim birimlerindeki "taşımalı ilköğretim" uygulamaları ise devam edecek. Taşımalı eğitimden yaklaşık 640 bin ilköğretim öğrencisi yararlanacak. 
     
Çocuğunuzu cesaretlendirin      Yeni eğitim öğertim yılında okulla yeni tanıyacak bir milyon öğrenci ve velileri de farklı bir heyecan içinde. Uzman psikiyatrist Dr. Tanju Sürmeli, okulun ilk günü bir çok çocuğun heyecanlı, sıkıntılı, sinirli ve huzursuz olabileceğinin gözönünde bulundurulması gerektiğini belirterek, "Okula uyumunu ve başarısında ilk günlerde yaşadığı duygular, velilerin ve öğretmenlerin tutumu çok önemli" diye konuştu. 
     Dr. Sürmeli çocukların okulda uyum ve başarıyı arttırmak için velilelere şu önerilerde bulundu 

</TEXT>
</DOC>
