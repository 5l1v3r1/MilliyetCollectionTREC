<DOC>
<DOCNO> 141504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sonspo16.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Fenerbahçe 0 Maç sonucu 
</HEADLINE>
<TEXT>

p    Birinci Süper Futbol Ligi'nde yapılan derbi maçta Galatasaray, ezeli rakibi Fenerbahçe'yi ilk yarıda attığı gollerle 2-0 yendi. 
     Galatasaray, şampiyonluk şansını, Beşiktaş ile arasındaki farkın açılmaması için büyük ölçüde etkileyecek maça hızlı başladı. Orta alanda pres yaparak, Fenerbahçe'ye boş alan bırakmayan sarı-kırmızılılar, rakiplerini kendi sahasına hapsetti. Revivo'nun organizatörlüğünde ilk yarıda güzel bir futbol oynayan Galatasaray, Ümit Karan ile bulduğu gollerle devreyi büyük bir avantajla kapattı. Galatasaray'da yeni transferlerden Xavier ve Volkan da iyi bir futbol sergilerken, özellikle Volkan, orta alanda bir dinamo gibi çalıştı. 
     Fenerbahçe ise ilk yarının 40. dakikasına dek atağa dahi çıkamadı. Orta alanda sarı-lacivertli tüm futbolcular tel tel dökülürken, Galatasaraylı futbolcuların presine boyun eğdiler. Fenerbahçe'de, özellikle Ceyhun etkisiz kalırken, forvette oynayan Beschastnykh ve Rebrov hiçbir pozisyona giremedi. 
     2. dakikada Revivo sağ kanattan ortaladı. Ümit Karan'ın ceza alanı içinden kafa vuruşunda, kaleci Rüştü son anda uzanarak meşin yuvarlağı kornere çeldi. 
     6. dakikada sahaya atılan şişe ve bazı maddeler nedeniyle hakem Selçuk Dereli, 3 numaralı anonsu yaptırdı. 
     21. dakikada Ümit Davala'nın kullandığı uzun taç atışında Xavier, topu kafayla arkaya aşırdı. Cihan'dan seken topu önünde bulan Ümit Karan'ın vuruşunda, meşin yuvarlak kaleci Rüştü'de kaldı. 
     22. dakikada Revivo'nun soldan ortasında, bu kez Ümit Davala kafayla topu Ümit Karan'ın önüne bıraktı. Bu futbolcunun sert şutunda, top filelere gitti 1-0. 
     Gol sonrası sahaya yabancı maddelerin atılması nedeniyle hakem Dereli, 4 numaralı anonsu da yaptırdı. 
     31. dakikada Kemal'in kaptırdığı topta sağda tek başına ceza alanına giren Ümit Karan, kaleci Rüştü ile karşı karşıya kaldığı pozisyonda topu üstten auta atarak takımını mutlak bir golden etti. 
     34. dakikada Ümit Karan'ın uzak mesafeden sert şutunda, kaleci Rüştü, önünde seken topa müdahale edemeyince meşin yuvarlak bir kez daha Fenerbahçe filelerine gitti 2-0. 
     Maçın ilk yarısını da Galatasaray 2-0 önde kapadı. 
     
     SAHAYA YABANCI MADDE YAĞDI 

     Karşılaşmanın ilk yarısı boyunca sarı-kırmızılı taraftarlar, sahaya çok sayıda yabancı madde attı. 
     Hakem M.Selçuk Dereli, 2 kez anons yaptırmasına karşın sarı-kırmızılı taraftarların sahaya yabancı madde atmalarını durduramadı. İlk yarının son dakikasında Fenerbahçe'nin kullandığı köşe atışı sırasında da yabancı maddeler sahaya atılınca teknik direktör Fatih Terim, sahanın köşesine dek giderek taraftarlardan yabancı madde atmamalarını istedi. Bu sırada da bir su şişesinin korner çizgisine atıldığı gözlendi. 
     Galatasaraylı taraftarlar, Fenerbahçe'ye transfer olan Fatih Akyel'e de büyük tepki gösterip bu futbolcuyu topun ayağına gelmesi sırasında protesto etti. 
     Galatasaray, karşılaşmanın ikinci yarısında elde ettiği avantajı korumak amacıyla sahada mücadele etti. Bu yarıda genelde rakibini kendi alanında kabul eden sarı-kırmızılılar, ani ataklarla gol bulmayı denediler. Savunmasını kalabalık tutan Galatasaray, organize olmadan üzerine gelen Fenerbahçe'yi kolaylıkla durdurup, farkı korunmasını bildi. Galatasaray'ın bu devrede iki topu direkten döndü. 
     Fenerbahçe ise mağlup durumdan kurtulmak için ikinci yarıda hücumu daha çok düşündü. İkinci yarıya Johnson'ın yerine Hakan'ı alarak başlayan sarı-lacivertliler, bu oyuncunun orta sahada topu daha kontrolle arkadaşlarına vermesinden de yararlanarak biraz daha maça hakim gözüktü. Ancak sarı-lacivertlilerin atakları Galatasaray savunmasında mükemmel oynuyan Xaiver'de eridi. 
     Fenerbahçe, ikinci yarıya Johnson'ın yerine Hakan'ı xx alarak başladı. 
     46. dakikada topla ceza alanına giren Revivo'nun, kaleci Rüştü ile karşı karşıya kaldığı pozisyonda aşırtma vuruşunda top yan direkten geri geldi. Lukunku'nun tamamladığı meşin yuvarlağı Ümit Özat, çizgi üzerinden uzaklaştırdı. 
     48. dakikada Fenerbahçe'de Ümit Özat, sarı kart gördü. 
     53. dakikada Ceyhun'un ara pasıyla defansın arkasına sızan Tuncay, sol çaprazda Mondragon ile karşı karşıya kaldı. Kolombiyalı kaleci açıyı daraltarak mutlak golü önledi. 
     58. dakikada Fenerbahçe'de Ceyhun'un yerine Serhat xx oyuna dahil oldu. 
     59. dakikada Galatasaray'da Xavier, sarı kart gördü. 
     63. Galatasaray'da Lukunku'nun yerine Suat Kaya xx oyuna girdi. 
     69. dakikada Tuncay'ın kafayla indirdiği topa ceza yayı içinde Beschastnykh'in yerden şutunda, meşin yuvarlak kaleci Mondragon'da kaldı. 
     74. dakikada Suat Kaya'nın pasıyla ceza sahasının sağ çaprazında topla buluşan Volkan'ın sert şutunda, meşin yuvarlak yan direkten döndü ve Fenerbahçe defansı tehlikeyi uzaklaştırdı. 
     76. dakikada Fenerbahçe'de Kemal'in yerine Yusuf x oyuna dahil oldu. 
     81. dakikada Ergün'ün pasıyla ceza yayı üzerinde topla buluşan Ümit Karan'ın sert şutunda meşin yuvarlak kaleci Rüştü'de kaldı. 
     82. dakikada Galatasaray'da Revivo'nun yerine Arif oyuna dahil oldu. 
     85. dakikada ceza sahası dışında kaleye yaklaşık 20 metre uzaklıkta Yusuf'un düşürülmesiyle kazanılan serbest atışı Fenerbahçe Rebrov ile kullandı. Bu futbolcunun Galatasaray barajının üzerinden gönderdiği sert vuruşta topu kaleci Mondragon yumruklarıyla uzaklaştırabildi. 
     89. dakikada Galatasaray'da Volkan'ın yerine Emre oyuna dahil oldu. 
     90. dakikada Abdullah'ın uzak mesafeden şutu, kaleci Mondragon'da kaldı. 
     Karşılaşmada kaybolan sürenin oynandığı bölümde Galatasaray'da Suat Kaya sarı kart görürken, sarı-kırmızılı ekip maçı 2-0 kazandı. 
     

Derbiden nefes kesen fotoğraflar... 

Derbinin ardından... 

Derbi maçı sonrası olaylar çıktı... 
     





</TEXT>
</DOC>
