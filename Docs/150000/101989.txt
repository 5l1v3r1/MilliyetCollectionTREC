<DOC>
<DOCNO> 101989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/ycil.html </URL>
<DATE> 2002/08/15/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Lorant’la çok zor... 
</HEADLINE>
<TEXT>

     Fenerbahçe’yi, Trabzon ve Feyenoord maçlarında izledim. İki maç, sıfır gol. 25 milyon dolara alınan Ortega - Washington kullanılamıyor. Washington ağır, deplasman çabuk, hızlı, deparlı adam işi. Yani Serhat gibi. Ortega, Trabzon’da ilk 45 dakika oynadı. Salı gecesi son 15 dakika iki net gol pozisyonunu Revivo ve Abdullah’a hazırlayan Ortega. Türkiye’de herkes güldü de, Arjantinliler duysa kahkaha atarlar Ortega böyle bir maçta yok diye. Maçtan sonra Hooijdonk bile oynamadığı için rahatladıklarını, ama İstanbul’da oynayacağını söylüyor. Bunu söyleyen 70 milyon artı rakibin santrforu. Steviç iki idmanla takımda. İyi bir defansif adam, ama iki defa kırmızı kart görmesi lazımdı. İlki 35. dakikaydı. Lorant böyle geniş bir kadroyu asla yönetemez. Ligde de, Şampiyonlar Ligi’nde de bu açıkça görüldü. 
     Hazırlık döneminin en iyi adamı Ceyhun iki maçtır 18’de yok. Yusuf yedekte. Bunlar sezon başından beri çalışıyorlar. Lorant iki idmanla Steviç’i takıma koyarsa, Ortega’yı oynatmazsa, deplasmanda ağır Washington’u oynatırsa, yarın o futbolcunun antrenörüne saygısı kalır mı Peki inar mı Hayır, hayır. Libero Ümit, Rüştü’nün önünde oynuyor. Halbuki oyun santrada kurulsa, sahanın yarısını kazanacaksın. Fizik gücün o kadar diri kalacak. Rüştü iki net golü kurtarmasa, oyun 3 - 0. Peki kabahat kimde Lorant’ta... Rakibin taktiğini kura çekilince yazmıştım. Dün de sahada gördük. Topla rakibin arasına girip, faul yaptırmak, her yerden Hooijdonk’a vurdurmak... 
     Fenerbahçe Başkanı Aziz Yıldırım iyi bir kadro kurdu. Ama başında kimse yok. Ben Fenerbahçe’de idareci olsam bir dakika düşünmeden Galatasaray’dan ayrılan Lucescu’yu alırdım. Tecrübe paradan çok kıymetli bir hadisedir. Lorant maçtan bir gün önce basın toplantısında diyor ki, "Ben Avrupa kupalarında tecrübeliyim. Futbolcuyken kupalarda oynadım". Hayda .. Birinci Cihan Harbi’nde, Conkbayırı’nda süngüyle dövüşen askerimiz bugün düğmeye basıp, her yeri uçuran teknikte "Ben savaşta tecrübeliyim" diyebilir mi mermisiz, tüfeksiz, aç susuz, kürekle, palayla çarpışan şehitlerimiz. 
     Lorant’a, Fenerbahçe 3.5 numara bol geldi. Nerden mi anladım 42.5 yaka gömlek giyiyordum, cumartesi gömlek alırken tezgahtar ölçtü, 39. Ben bu konuda tecrübeliyim. Yazık milyonlarca Fenerli’ye... Yazık Başkan’a ve yönetime... Yazıklar olsun Lorant’a... Kazıklar Fenerbahçe’ye... 
     



 SPOR 




























</TEXT>
</DOC>
