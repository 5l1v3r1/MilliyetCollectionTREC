<DOC>
<DOCNO> 149389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo28.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Galatasaray'la antrenman yaptı 87-58 
</HEADLINE>
<TEXT>

     Türkiye Basketbol Ligi'nde Ülkerspor, Galatasaray'ı 87-58 yendi. 
     Karşılaşmaya iki takım da tutuk başlarken Ülkerspor, Praskevicius ve Paculia ile biraz olsun rakibine üstünlük kurarak, 5. dakikayı 8-6 önde geçti. Galatasaray rakibine Lydny ve Koch ile karşılık vererek oyunda dengeyi kurdu. Hücumda Ülkerspor'un top kayıplarını iyi değerlendiren sarı-kırmızılı takım, ilk periyodu 17-16 önde kapadı. 
     2. periyoda Kerem ve Serkan'ı alarak başlayan Ülkerspor, hücumda daha iyi bir görüntü çizdi. Bu dakikalarda Galatasaray savunmada sıkıntı yaşarken, turuncu-yeşilli ekip, 17. dakikada farkı 14 sayıya 33-19 çıkardı. Ülkerspor, devrenin son dakikalarında oyunun kontrolünü tamamıyla eline aldı. Kerem ve Serkan ile sayılar bulan Ülkerspor, Galatasaray'da Koch'ın çabasına karşın ilk yarıyı 43-28 önde kapadı. 
     İkinci yarıda çok daha rahat bir oyun ortaya koyan Ülkerspor, Serkan, Kerem ve Haluk'un basketleriyle 26. dakikada farkı 23 sayıya 56-33 çıkardı. Ülkerspor, maçtan kopan ve bir varlık gösteremeyen Galatasaray karşısında adeta coşarken, 3. periyodu da 64-41 önde geçti. 
     Son periyotta oyundaki üstünlüğünü sürdüren Ülkerspor, rakibinin de Paculia ve Serkan'ı durdurmakta zorlanmasını iyi değerlendirdi ve adeta antrenman maçı oynadı. Maçın bitimine 2 dakika kala 30 sayı 82-52 fark yakalayan Ülkerspor, karşılaşmayı da 87-58 kazandı. 
Salon Ahmet Cömert. 
     Hakemler Fatih Dalay xxx, Rüştü Nuran xxx. 
     Ülkerspor Booker xx 7, Harun x 4, Haluk xx 4, Paculia xxx 13, Praskevicius xx 10, Kerem xxx 16, Serkan xxx 21, Goljoviç xx 5, Tutku xx 2, Mustafa x 4, Fatih x 1. 
     Galatasaray Muratcan xx 7, Lynday xx 12, Arda x, Hairstone x 4, Koch xx 12, Serdar x, Yiğit xx 7, Önder xx 9, Ali x, Ersin x 7. 
     1. Periyot 16-17. 
     Devre 43-28 Ülkerspor lehine . 
     3. Periyot 64-41. 
     Beş Faulle Çıkanlar 38.06 Hairstone Galatasaray , 39.04 Paculia Ülkerspor . 
     





</TEXT>
</DOC>
