<DOC>
<DOCNO> 131610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/siyaset/siy03.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveden birlik’ çıktı 
</HEADLINE>
<TEXT>

Sezer’in başkanlığındaki Çankaya Zirvesi’nde tam mutabakat sağlandı BM’nin ikinci kararı olmadan TBMM’den Irak operasyonuyla ilgili karar çıkmayacak 
     SERPİL ÇEVİKCAN UTKU ÇAKIRÖZER Ankara 

     Genelkurmay İkinci Başkanı Org. Yaşar Büyükanıt’ın "En kötü karar kararsızlıktan iyidir. Hükümet Irak ile ilgili bir an önce siyasi karar vermeli" sözleriyle başlayan ve Başbakan Abdullah Gül’ün, "Kararsız değiliz. MGK’da alınan karara göre politika yürütüyoruz" karşılığıyla devam eden tartışma, dün Cumhurbaşkanı Ahmet Necdet Sezer’in başkanlığında yapılan Çankaya Zirvesi’nde son buldu. Zirvede Sezer, hükümet ve askerler arasında tam mutabakat sağlandı. 
     ABD yönetimi tarafından da dikkatle izlenen zirvede, "BM’nin ikinci bir kararı olmadan TBMM’den karar çıkmaması" yönünde görüş birliğine varıldı. Toplantıya katılan bir siyasi "Hem Cumhurbaşkanı, hem hükümet, hem de askerler tek bir vücut gibi tam mutabakata vardı" değerlendirmesini yaptı. Sezer’in isteği üzerine yapılan toplantıya Başbakan Gül, Genelkurmay Başkanı Orgeneral Hilmi Özkök, Dışişleri Bakanı Yaşar Yakış, Milli Savunma Bakanı Vecdi Gönül, Dışişleri Müsteşarı Uğur Ziyal ve Genelkurmay Harek t Başkanı Korgeneral Köksal Karabay katıldı. Toplantı iki saat sürdü. 
     Zirvenin ardından Sezer’in Dış Politika Başdanışmanı Tacan İldem, şöyle konuştu "Bizim açımızdan uluslararası yasallık ve oydaşma temel öğeler olmayı sürdürmektedir. Uluslararası yasallık denince, 1441 sayılı kararı izleyecek bir BM Güvenlik Konseyi kararına gereksinme bulunduğu görüşümüzü korumaktayız. Oydaşmanın ise geniş bir koalisyon oluşturulması anlamına geldiği açıktır." 
     "ABD’in taleplerinin kimine, herhangi bir yükümlülük altına girmeyecek şekilde bütünüyle olasılık planlaması çerçevesinde olumlu yanıt verdik. Bu başlı başına önemli bir katkı" diyen İldem, şöyle devam etti 
     
     SAVAŞ İSTEMİYORUZ’ 
     "Türkiye’nin bu tutumu, ABD yönetimince de anlayış ve takdirle karşılandı. Kimi talepler için uluslararası yasallık temelinde TBMM’nin karar alması lazım. Ancak ABD yönetiminin henüz almadığı kararı ilgilendiren durum hakkında, BM Güvenlik Konseyi’nin askeri operasyon başlatılmasına olur verecek ikinci kararının yokluğunda, TBMM’nin bu tür karar almasındaki güçlüğü bilinmektedir." İldem, Türkiye’nin NATO’dan destek isteyip istemeyeceği yönündeki soruya, "Biz operasyon istememekteyiz. İş o noktaya varırsa, Türkiye’nin birtakım olasılıkları göz önünde bulundurması gerekecek. NATO müttefikliğimiz de göz önünde bulundurulduğunda, bu olasılıklarda NATO’yu da dikkate almak fazla yanlış hareket olmaz" dedi. 
     



 SİYASET 



















</TEXT>
</DOC>
