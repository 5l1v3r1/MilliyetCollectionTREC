<DOC>
<DOCNO> 124513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur26.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül ilk tepkisinin ardından yumuşadı.. 
</HEADLINE>
<TEXT>

     Başbakan Abdullah Gül, Fransa Cumhurbaşkanı Jacques Chirac ve Almanya Başbakanı Gerhard Schröder ile yaptığı görüşmenin ardından bir basın toplantısı düzenledi. 
     Basın toplantısında dikkatleri çeken, sabah İngiltere Başbakanı Tony Blair ile konuşurken 2004 Aralık tarihine sert tepki veren Gül'ün daha yuşumak bir tavır koyması oldu. 
     Abdullah Gül, "Bu zirvenin en önemli konusu Türkiye oldu. AB'ye girmek için müzakere tarihinin başlaması için şart olan Kopenhag kriterlerinin yerine getirilmesi için üzerimize düşeni yaptık" diye başladığı konuşmasında, 2004 Aralık tarihini "Bazı ülkelerin iç kamuoylarını yönelik bir karar" olarak değerlendirdi. Gül şunları söyledi 
     ''Daha kısa sürede verilecek bir müzakere tarihi için biz üstümüze düşenleri yaptık. Çok gayret ettik. Görülen şey şu ki bu müzakere tarihi biraz gecikmeli olarak ortaya çıktı'' Gül, son gelişmelerde bazı AB ülkelerinin iç kamuoylarının dikkate alındığının görüldüğünü ifade ederek, Kopenhag kriterlerine bazı yeni şartların eklendiğinin ortaya çıktığını söyledi. 
     Avrupa Birliği'nin AB tarihi toplantılarından birisini yaptığını anlatan Gül, bu toplantının esas konusunun genişleme ve AB'ye katılacak olan yeni ülkeler ile ilgili olduğunu belirtti. Gül, bu toplantının diğer en önemli konusunun ise Türkiye ve Türkiye'nin müzakere tarihi ile ilgili gelişmeler olduğunu kaydetti. 
     Bu çerçeve içerisinde hükümetin büyük bir hazırlık içerisinde olduğunu ifade eden Gül, şöyle konuştu 
     ''Buraya gelmeden önce AB'ye girmek için, AB ile ilgili müzakere tarihinin başlaması için şart olan Kopenhag siyasi kriterlerinin yerine getirilmesinin bilinci içerisinde hareket ettik ve üstümüze düşenleri yaptık. 
     Bununla ilgili gerekli düzenlemeleri TBMM'ye sevkettik ve bunların bir kısmı da geçti. Önümüzdeki süreç içerisinde bu reform paketleri devam edecektir. Kopenhag'da yaptığımız ziyaretleri yakından takip ettiniz. Türkiye'nin pozisyonunu ve yaptıklarını son kez daha AB'nin bir çok liderine izah ettik ve anlattık. 
     Şu anda ortaya çıkan durum, her ne kadar tam kesinlik kazanmadı ise de biraz belli. Daha kısa sürede verilecek bir müzakere tarihi için biz üstümüze düşenleri yaptık. Çok gayret ettik. Fakat görülen şey şu ki Bu müzakere tarihi biraz gecikmeli olarak ortaya çıktı. 2004 yılının sonu olarak ortaya çıktı. Şüphesizki bugün yaptığımız Fransa Cumhurbaşkanı Chirac ile Alman şansölyesiyle yaptığımız görüşmelerde de son kanaatlarimizi tekrar kendilerine aktardık. bugün akşam üstü çıkacak nihai metni bekleyeceğiz.'' Başbakan Gül, Türkiye'nin yolunun belli olduğunu ifade ederek, bütün reform paketlerinin, gerek insan hakları ile ilgili olsun, gerek demokratik standartların yükseltilmesi ile ilgili olsun ve gerekse ekonomik reform paketlerinin Türk halkı için yapıldığını bildirdi. Türk halkının bütün bunları hak ettiğini belirten Gül, ''Esas bunun için yapılıyor. Bunlar bu bağlamda da yapılmaya devam edecektir. Yolumuz bellidir. Şüphesiz ki Türkiye, büyük bir ülkedir, geçmişi büyüktür, potansiyeli büyüktür. Türkiye'nin birçok dış politika boyutları olan bir potansiyeli vardır. Avrupa perspektifini şüphesiz ki muhafaza ederek bu dış politika boyutları şüphesiz ki daha da geliştirilecektir. Bundan da aslında AB'de çok yararlanacaktır'' diye konuştu. 
     
     YENİ ŞARTLAR EKLENDİ 

     Başbakan Gül, son gelişmelerde bazı AB ülkelerinin iç kamuoylarının dikkate alındığının görüldüğünü ifade ederek, Kopenhag kriterlerine bazı yeni şartların eklendiğinin ortaya çıktığını söyledi. 
     Gül, ''Türkiye bu yolda devam edecektir. Türkiye bu yolda kendi halkı için devam edecektir. Türkiye'nin potansiyeli büyüktür, güçlü bir ülkedir. Dış politikada bir çok potansiyelleri vardır. ama Avrupa perspektifi, bu potansiyeller içerisinde yerini muhakkak ki koruyacaktır'' dedi. 
     Gül, basın toplantısında, gazetecilerin sorularını da yanıtladı. 
     Bir gazetecinin, ''Fransa Cumhurbaşkanı Jacques Chirac ve Almanya Başbakanı Gerhard Schröder ile görüştünüz. Somut bir iyileşme olacak mı Kıbrıs'ta neler oluyor Kıbrıs bitti mi '' sorusu üzerine Gül, taslak paragrafta, Almanya ve Fransa'nın görüşleri etrafında bir gerçekleşme olduğunu, Kıbrıs meselesinin çok etkili olmadığını söyledi. Gül, şöyle devam etti 
     ''Kıbrıs meselesinin çözümü ile ilgili olumlu yaklaşımımız devam etmektedir. Dün yaptığımız görüşmeler de bu çerçeve içinde olmuştur. Yaptığımız görüşmelerde bu konu çok fazla gündeme getirilmemiştir, ama biz gündeme getirmişizdir. O bakımdan bir sonuca ulaşmak için iyi niyetimizi muhafaza ediyoruz. Bu sorunun çözülmesi için gayret ediyoruz. Muhakkak ki sorunun çözülmesi de makul bir çerçeve içinde olması gerekir. 
     Son kararda, Kıbrıs meselesi çok etkili olmamıştır. Almanya ve Fransa'nın iç kamuoyu gelişmeleri çok daha fazla dikkate alınmıştır.'' Gül, Chirac ve Schröder ile yaptığı görüşmede, Türkiye'nin AB üyeliği konusunda dün gece açıklanan metinde değişiklik isteyip istemediğinin sorulması üzerine, ortada bir taslak olduğunu, bu taslakta son dakikaya kadar bazı iyileştirmelerin olabileceği kanaatinde oldukları söyledi. Gül, şöyle konuştu 
     ''Yoksa bu görüşmemiz sadece karşılıklı nezaket görüşmeleri çerçevesinde kalmamıştır. Şüphesiz ki bu görüşmemizde, kanaatlerimiz, algılarımız ve görüşlerimiz dile getirilmiştir. Her iki ülkenin lideri de onlar açısından söyleyeceklerini söylemişlerdir. Onlara göre, bunun büyük bir başarı olduğu, bu kararla Türkiye'nin müzakere tarihinin kabul edildiği zapturapt altına alınmıştır. Kanaatlerini açıkça söylemişlerdir. 
     Biz bunu çok daha erken bir tarihe aldırmak için uğraşıyoruz. Biz de kendi kanaatlerimizi, görüşlerimizi aktardık. Ümit ediyorum ki son dakikaya kadar herkes üzerine düşen gayretleri gösterecektir, bizde gösteriyoruz, bazı iyileştirmeler bekliyorum.'' 
     
</TEXT>
</DOC>
