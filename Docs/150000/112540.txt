<DOC>
<DOCNO> 112540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/spor/spo03.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇÖKTÜ, ÇÖKECEK 
</HEADLINE>
<TEXT>

17 Ağustos depreminden sonra yara alan Ali Sami Yen’de hayati tehlike yaşanıyor. Yetkililer, eski açık tribünü taşıyan kolon ve kirişlerin yıkılmak üzere olduğunu iddia ediyor 
     ERHAN TELLİ 

     Ayakta zor duruyor 
     GALATASARAY’DA aylardır sır gibi saklanan Ali Sami Yen Stadı gerçeği gün yüzüne çıkmaya başladı. Ha yıkıldı, ha yıkılacak denen Ali Sami Yen Stadı’nın neredeyse kendi kendine yıkılmak üzere olduğu öğrenildi. 17 Ağustos depreminde yara alan Ali Sami Yen’in eski açık tribününün çökme tehlikesi içinde olduğu bildirildi. Kiriş ve kolonların yıkılmak üzere olduğu iddia edildi. 
     
     Tehlikeli’ raporu 
     GEÇEN yıl stadda inceleme yapan İstanbul Üniversitesi yetkililerinin bu tribünün kullanılamaz durumda olduğunu belirlediği ifade edildi. Mimarların da olumsuz rapor vermesine karşın, yönetimin bu olayı dışarıya sızdırmadığı öğrenildi. Sarı - Kırmızılılar’ın komik bir kararla, tedbir olarak yalnızca 4 bin 700 kişilik kapasiteyi 3 bine indirdiği açıklandı. 
     
Zaman çok takım yok      Terim sıkıntılı 
     LİGDE ve Avrupa’da son maçlarda beklenen performansı gösteremeyen Galatasaray’da Milli maç nedeniyle verilen ara sıkıntı yarattı. Oyuncularının büyük bölümünü Milli Takımlar’a gönderen ve sakatlıklarla boğuşan Sarı - Kırmızılı takım, günlerdir on kişiyle çalışıyor. Teknik Direktör Fatih Terim, yıldızlarının yokluğu nedeniyle hazırlık yapmakta problem yaşıyor. 
     
     Bir takım zor 
     ALMANYA 2. Lig takımlarından Duisburg’tan özel maç teklifi alan Galatasaray’ın, kadro çıkartamadığı için öneriyi geri çevirdiği öğrenildi. Önceki gün Bakırköyspor ile oynanan hazırlık maçında yedek oyuncularının son durumunu görme şansı bulan Terim’in futboldan memnun kalmadığı da bildirildi. Tecrübeli hocanın, "Herkes hazır olacak" uyarısında bulunduğu ifade edildi. 
     
Tempo arttı      DİYARBAKIRSPOR maçı hazırlıklarını sürdüren Sarı - Kırmızılı ekip, dünü çift antrenmanla geçirdi. Dün önce dar alanda çabukluğa dayalı bir çalışma yapan futbolcular, daha sonra koşu programıyla kondisyon depoladılar. Bugünü tek antrenmanla geçirecek olan Galatasaray pazar izin yapacak. 
     
     Galatasaray günlüğü 
     Vedat da sakatlandı 
     GALATASARAY’DA sakatlar kervanına katılan son isim tecrübeli savunma oyuncusu Vedat oldu. Bakırköyspor ile oynanan hazırlık maçında göğsüne aldığı darbe alan başarılı oyuncu sabah yapılan antrenmana katılamadı. Batista’nın ise pazartesi gününden itibaren takımla çalışabileceği açıklandı. 
     
     Berkant’ı hırs bastı 
     UZUN süredir sakatlığı nedeniyle takımdan ayrı kalan ve hafta başında yapılan çalışmayla arkadaşlarına katılan Berkant formasına kavuşmak için çok çalışıyor. Fatih Terim’in de yakından ilgilendiği genç oyuncu, eski gücüne kavuştuğunu söyleyerek, "Bir an önce sahalara dönmek istiyorum" dedi. 
     
     Altyapı makyajı 
     FATİH Terim’in dönüşüyle birlikte Florya’da başlayan değişime altyapı binası da eklendi. Tesislerin ana binasını ahşap görünümle sarı renkte restore ettiren Terim, altyapıya ait binayı da açık yeşil bir renkle donattı. Florya’daki tesis binalarının yeni hali yönetimin beğenisini topladı. 
     



 SPOR 
























</TEXT>
</DOC>
