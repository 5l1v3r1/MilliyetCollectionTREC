<DOC>
<DOCNO> 116896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun15.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki obezite vahim boyutlara ulaştı... 
</HEADLINE>
<TEXT>

     ABD'de çocuklar ve buluğ çağındaki gençler arasında aşırı şişmanlığın obezite vahim boyutlara ulaşması, eskiden sadece yetişkinler için uygulanan mide küçültme ameliyatlarını artık çocuklar için de gündeme getirdi. 
     Bu konudaki araştırmaya göre, midenin bir futbol topu büyüklüğünden yumurta boyutlarına indirilmesine dayalı mide bypass ameliyatlarının çocuklar ve gençlerde uzun vadedeki etkilerinin ne olacağı tam da bilinmiyor. 
     Çocuklarda obezitenin salgın boyutlarına ulaşması, bazı aileler ve doktorları için mide küçültme ameliyatlarını etkin tek çözüm haline getirdi. ABD'de genç neslin yaklaşık yüzde 15'i çok fazla, tehlikeli derecede kilolu ya da aşırı şişman. 
     Amerikan pop şarkıcısı Carnie Wilson'ın Internet'den de yayınlanan 1991'deki mide küçültme ameliyatıyla 135 kilodan 66.6 kiloya düşmesi ve onun gibi diğerlerinin benzeri ameliyatları, bu çareye rağbeti artırıyor. 
     ABD'de bu yıl mide küçültme ameliyatları olan 100 bini aşkın yetişkinlerden oluşuyor. Egzersiz ve diyet yapmış bazı çocuklar için bu ameliyatlar son ve tek çare. Ancak, bu ameliyatlar, yetersiz beslenme ve safra kesesi taşları gibi sonuçlara yolaçabiliyor. 
     Bu ameliyatı geçiren kişilerin günde birkaç kez bir fincandan fazla gıda almaması, bulantı, kalp çarpıntısı ve mide kanamasına neden olabilecek şekerden kaçınması gerekiyor. 
     





</TEXT>
</DOC>
