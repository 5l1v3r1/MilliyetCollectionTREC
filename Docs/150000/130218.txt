<DOC>
<DOCNO> 130218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sonspo10.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega yine rötar yaptı... 
</HEADLINE>
<TEXT>

     Bu akşam saatlerinde İstanbul'a dönmesi beklenen Fenerbahçe'nin Arjantinli futbolcusu Ariel Ortega, uçak seferi iptal edilince yine rötar yaptı. 
     Yıldız futbolcunun İtalyan menajeri Antinoya Caliendo bugün İstanbul'a gelirken, Caliendo'yu Atatürk Havalimanı'nda işadamı Celalettin Bilgiç karşıladı. 
     Menejer Caliendo ve Bilgiç'den alınan bilgiye göre, akşam saatlerinde İstanbul'da olması beklenen Ortega'nın Buenos Aires'den Almanya'nın Frankfurt kentine geçeceği uçağın seferi iptal edildi. Ortega'nın bu nedenle başka bir uçakla geleceği bildirildi. 
     Bilgiç, Lufthansa Havayolları ile İstanbul'a gelecek olan Ortega'nın geliş saatiyle ilgili, havayolu şirketinden haber beklediklerini söyledi. 
     Ariel Ortega'nın, bu gece ya da yarın sabah İstanbul'da olması bekleniyor. 
     Sarı-lacivertli takımın ligin 17. haftasında Göztepe ile oynayacağı maçtan önce Arjantin'e giden ve bir hafta sonraki Trabzonspor maçı öncesi İstanbul'a döneceği açıklanan Ortega, yaklaşık 1 aydır Türkiye dışında bulunuyor. 
     





</TEXT>
</DOC>
