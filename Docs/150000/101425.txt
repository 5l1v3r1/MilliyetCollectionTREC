<DOC>
<DOCNO> 101425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun22.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kursk faciasının 2. yıldönümü... 
</HEADLINE>
<TEXT>

     Barents Denizi'nde 12 Ağustos 2000'de dibe oturarak 118 denizciye mezar olan Rus Kursk denizaltısında ölenler anısına başkent Moskova'da bir anıtın inşasına başlandı. 
     Yüksekliği 5 metre olacak heykelin temel atma törenine, ölen denizcilerin arkadaşlarının yanı sıra çok sayıda denizcinin katıldığı belirtildi. 
     Facianın ikinci yıldönümü dolayısıyla ölen denizcilerin doğum yeri olan St. Petersburg'un yanı sıra denizcilerin Kursk ile son yolculuklarına demir aldığı Barents Denizi kıyısındaki Vidiayevo limanında da tören düzenlendiği kaydedildi. 
     Moskova'daki anıtın temel atma törenlerinde söz alan Kuzey Donanması komutanlarından Andrey Şatorenko, ''Bu heykel kahramanlık ve üzüntünün simgesidir. İki yıl geçmesine karşı hiçbirimiz onları unutmadık'' dedi. 
     Törene hükümetten hiçbir yetkilinin katılmadığı belirtiliyor. 
     





</TEXT>
</DOC>
