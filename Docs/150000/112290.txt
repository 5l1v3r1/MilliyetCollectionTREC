<DOC>
<DOCNO> 112290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur24.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahnici "AB'ye şaşı bakanlar şaşırdı" 
</HEADLINE>
<TEXT>

     MHP Genel Başkanı Yardımcısı Şevket Bülent Yahnici, AB'ye doğru bakanların İlerleme Raporu ile ilgili şaşırmalarının mümkün olmadığını ifade ederek, ''AB'ye şaşı bakanlar, şaşırdı' dedi. 
     Yahnici, III. Telekomünikasyon Arenası sırasında gazetecilerin dün açıklanan AB Komisyonu İlerleme Raporu'na ilişkin sorularını yanıtladı. 
     AB'nin Türkiye'ye İlerleme Raporu'nda takvim verileceğini söylemediğini kaydeden Yahnici, AB'nin görüşlerini Türkiye'ye çok net ifadelerle aktardığını vurguladı. 
     AB'nin yanlış değerlendirilmemesi, algılanmaması gerektiğini dile getiren Şevket Bülent Yahnici, şunları kaydetti 
     ''AB'ye doğru bakanların İlerleme Raporu ile ilgili şaşırmaları mümkün değil. AB'ye şaşı bakanlar, şaşırdı. Biz, doğru baktığımız için şaşırmadık. Biz, AB'ye şaşı bakmanın anlamı olmadığını söylüyoruz. Herhangi bir AB dönem başkanı, büyükelçisi ya da ilerleme komiserinden Türkiye'ye tarih vereceğiz sözü duydunuz mu Adamlar, vereceğiz demedi ki...İlerleme Raporu'nda 2002'de eksik bıraktığınız konuları size bildireceğiz. Bunları 2004'e kadar yapacaksınız. 2004 mali portrenizi arttıracak parayı da, 2002, 2003, 2004'de vereceğiz diyor. Bizim için beklemekte olduğunuz tarihi belki 2004'de verebilirim diyor. Yani, bugün tarih alacağız diye Türkiye'yi ayağa kaldıranların istediği ve beklediği tarihi, şu andaki rapor Türkiye'nin 2004'de elde edebileceğini söyledi.'' 
     





</TEXT>
</DOC>
