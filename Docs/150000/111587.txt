<DOC>
<DOCNO> 111587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/yazar/uras.html </URL>
<DATE> 2002/10/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kentlerde eğitimli gençlerin yüzde 29.1’i işsiz 
</HEADLINE>
<TEXT>

     Türkiye nüfusu 67 milyon. 67 milyon, 46.5 milyonu 15 yaş ve daha yukarı yaştaki "kurumsal olmayan sivil nüfus". 46.5 milyonun ise sadece 20.8 milyonu çalışıyor. 2.2 milyonu işsiz. 
     Önce "kurumsal olmayan nüfus" nedir onu anlatayım. Sonra "istidam" konusuna geçelim. 
     Kurumsal olmayan sivil nüfus "okul, yurt, otel, çocuk yuvası, huzurevi, hastane, hapishane, kışla ya da orduevlerinde ikamet edenlerle yabancı uyruklular" dışındaki nüfustur. Bu nüfusun 15 yaşın üzerindeki bölümü ise çalışma imkanı nüfus olarak adlandırılır. 
     Kurumsal olmayan sivil nüfustan çalışanlar istihdam edilenler ile işsizler toplamı, ülkenin toplam işgücünü oluşturur. 
     2002 yılının ikinci yarısında Türkiye’de toplam çalışan nüfus 20.8 milyon ama... Aması var... Bizde 1 Kayıtlı işçi kayıtsız işçi ayrımı var. 2 Bizde ücretli ve yevmiyeli işçi yanında kendi hesabına çalışan ve de ücretsiz aile işçisi diye adlandırılan bir nüfus var. Özellikle kayıtsız işçi ile ücretsiz aile işçisinin ne yaptığı, kaç kişi olduğu bilinemez. Tahmin edilir. 
     20.8 milyon toplam çalışanın sadece 10 milyonu kayıtlı çalışandır. 20.8 milyon toplam çalışanın sadece 8.7 milyonu ücretli, 1.5 milyonu yevmiyeli çalışandır. 4.8 milyonu kendi hesabına çalışmakta, 4.4 milyonu ücretsiz aile işçisi olarak adlandırılmaktadır. 
     
İstihdam azalıyor      Gelelim 2002 yılının ilk yarısı sonunda Türkiye’nin istihdam durumuna... Geçen yılın aynı dönemine göre işgücü 392 bin artaken, istihdamda 258 bin kişilik azalma görüldü. 
     Toplam istihdamın yüzde 28.5’u 5.9 milyonu kadın. İlginçtir ki toplam istihdam azalırken, kadın istihdamında bir yılda yüzde 2’ye yakın 109 bin artış oldu. 
     Ama genelde istihdam edilen kadınların yarısı ücretsiz aile işçisi statüsünde. 
     Türkiye genelinde 12 - 17 yaş grubunda çalışan çocuk sayısı 1 milyon 59 bin. Geçen yılın aynı dönemine göre çocuk işçi sayısında yüzde 9 oranında 100 bin azalma var. Çocuk işçilerin yüzde 34’ü kentlerdeki işyerlerinde çalışıyor. 
     
Kamuda çalışan sayısı artıyor      Kamuda çalışanların sayısı artıyor. Burada bir açıklamaya ihtiyaç var. Bizim "kurumsal olmayan sivil istihdam" rakamları içine emniyet güçleri, asker, jandarma girmiyor. Bunlar "sivil olmayan istihdam". Bunların sayısı kamu çalışanları içinde yer almıyor. Kamu istihdamı rakamları sadece sivil çalışanları gösteriyor. 2002 yılı ikinci üç aylık dönemi sonunda kamu sektöründeki sivil istihdam rakamları geçen yılın aynı dönemine göre yüzde 5.4 artış gösteriyor. Kamuda 3 milyon 127 bin sivil istihdam görülüyor. 
     Toplam istihdam içinde kamu çalışanlarının payı yüzde 14’ten yüzde 15’e tırmandı. 
     
İstihdamın yarısı kayıt dışı      Çalışanlar kayıt altında ise, bir sosyal güvenlik kuruluşu ile bağlantılı olmak zorunda. Buradan hareketle yapılan tespitler ilginç. 20.8 milyon toplam istihdam rakamının 10.9 milyonunun kayıt dışı olduğu görülüyor. 
     Kentsel yerlerde çalışanların yüzde 34.1’i yaptığı iş ile ilgili bir sosyal güvenlik kuruluşuna kayıtlı değil. Tarım sektöründe çalışanların yüzde 84.6’sı kayıt dışı. 
     Türkiye genelinde tarım sektöründe çalışan 7.2 milyonun yarıdan fazlası 3 milyon 882 bini ücretsiz aile işçisi. 
     
İnformal sektör      Şirketleşmemiş hukuki durumu ferdi mülkiyet, ya da adi ortaklık olan basit usulde vergilendirilen veya hiç vergi vermeyen ve 1 ile 9 kişi arasında çalışanı olan, tarım dışındaki tüm iktisadi birimler "informal sektör" olarak adlandırılıyor. Türkiye’de informal sektörde kendi hesabına veya işveren olarak çalışanların sayısının 1 milyon 182 bin olduğu belirtiliyor. Tarım dışı kesimlerde kendi hesabına veya işveren olarak çalışan 3 milyon 54 bin kişinin yüzde 38’i informal sektör mensubu. Tarım dışı sektörlerde çalışanların yüzde 13.1’i informal sektörde çalışıyor. 
     
İşsizler artıyor      2001 yılının ilk yarısında Türkiye’de 1 milyon 567 bin işsiz vardı. İşsiz sayısı 650 bin arttı. 2 milyon 217 bine çıktı. İşsizlik oranı yüzde 6.9’dan yüzde 9.6’ya tırmandı. Önemli olan kent işsizliği. Kentlerdeki işsizlik oranı bir yılda yüzde 10.4’ten yüzde 13.5’a çıktı. Kentlerde eğitimli gençlerin yüzde 29.1’i işsiz. Unutmayınız. Bunlar kayıtlı işsiz 
     
     
     
Çalışan nüfusun tarım ve tarım dışında ücret durumu BİN KİŞİ   Türkiye toplamı Kent toplamı Kır toplamı 1. Toplam 20.869 11.256 9.613 a Ücretli 8.776 7.056 1.720 b Yevmiyeli 1.588 1.075 513 c İşveren 1.244 1.017 226 d Kendi hesabına 4.843 1.560 3.283 e Ücretsiz aile işçisi 4.418 548 3.870 2. Tarım, avcılık, ormancılık ve balıkçılık 7.219 563 6.656 a Ücretli 32 10 22 b Yevmiyeli 273 98 175 c İşveren 83 29 55 d Kendi hesabına 2.949 237 2.711 e Ücretsiz aile işçisi 3.882 189 3.693 3. Tarım dışı faaliyetler 13.650 10.693 2.957 a Ücretli 8.745 7.046 1.698 b Yevmiyeli 1.315 976 339 c İşveren 1.160 989 172 d Kendi hesabına 1.894 1.323 572 e Ücretsiz aile işçisi 536 359 177      
     
Çalışan nüfusun sosyal güvenlik kuruluşlarına kayıt durumu BİN KİŞİ  Toplam SSK Emekli Sandığı Bağ - Kur Kayıtlı değil Diğer Türkiye toplam 20.869 5.542 2.038 2.375 10.908 6 a Ücretli 8.776 4.971 2.038 0 1.766 2 b Yevmiyeli 1.588 189 0 0 1.397 1 c İşveren 1.244 127 0 875 239 2 d Kendi hesabına 4.843 158 0 1.499 3.184 1 e Ücretsiz aile işçisi 4.418 97 0 0 4.321 0      
     
Türkiye'deki işgücü ve istihdam  TÜRKİYE 2001 TÜRKİYE 2002 KENT 2001 KENT 2002 KIR 2001 KIR2002 15 ve daha yukarı yaştaki kurumsal olmayan sivil Nüfus bin kişi 45.582 46.528 28.628 29.537 16.954 16.992 İşgücü bin kişi 22.694 23.086 12.323 13.015 10.371 10.070 İstihdam bin kişi 21.127 20.869 11.037 11.256 10.090 9.613 İşsiz bin kişi 1.567 2.217 1.286 1.759 281 458 İşgücüne katılma oranı 49.8 49.6 43.0 44.1 61.2 59.3 İstihdam oranı 46.3 44.9 38.6 38.1 59.5 56.6 İşsizlik oranı 6.9 9.6 10.4 13.5 2.7 4.5 Eğitimli genç 23.2 27.2 25.3 29.1 17.2 21.6      15 - 24 yaş grubu içinde, lise ve daha yüksek eğitimli olanlar. 
     
     
     







Hitler de böyle geldi’ 


Abstre 


Türkiye pasif kalmaz 


İşte anket, işte meydan 


Saddam, Samsa’ olmadıkça... 


Niyazi Hoca, Leheb suresi ve Türkçe ibadet 


İki gençlik olayı... 


Öymen ve seçim anıları 


Bulut Ülkesi’nden geçtin mi 


Kentlerde eğitimli gençlerin yüzde 29.1’i işsiz 


</TEXT>
</DOC>
