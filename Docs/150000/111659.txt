<DOC>
<DOCNO> 111659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo21.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
B Genç Milliler elendi... 
</HEADLINE>
<TEXT>

     B Genç Milli Futbol Takımı, Avrupa Şampiyonası grup elemelerindeki son maçında, İskoçya'yı 3-1 yenmesine karşın gruptan çıkamadı ve elendi. 
     Sumgait Stadı'nda yapılan maçın ilk yarısı 1-1 eşitlikle sona erdi. Karşılaşmanın ikinci yarısında daha etkili futbol sergileyen milliler, son bölümlerde bulduğu 2 golle karşılaşmayı 3-1 galip tamamladı. 
     Milli takım, grubunda daha önce yaptığı maçlarda ev sahip Azerbaycan'a 1-0 yenilirken, Ukrayna ile 2-2 berabere kalmıştı. Bu sonuçlarla B Genç Milli Takım, grupta topladığı 4 puanla grubu 3. sırada tamamladı. Milliler, Azerbaycan ile eşit puana sahip olmasına karşın, ev sahibi ülkeye yenildiği için gruptan çıkamadı. Grupta, İskoçya 6 puanla ilk sırada yer alırken, Azerbaycan 4 puan ve averajla ikinci ve Türkiye'de 4 puan ve averajla üçüncü sırada kaldı. 
     





</TEXT>
</DOC>
