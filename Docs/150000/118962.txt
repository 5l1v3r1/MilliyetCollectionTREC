<DOC>
<DOCNO> 118962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/guncel/gun10.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç ekmek, biri askıda 
</HEADLINE>
<TEXT>

Manisa artık işkence davasıyla değil, yeni "yardım zinciri"yle tanınacak. Valinin projesine göre ekmek alanlar, ihtiyacı olanlar için de bir ekmek parası verecek 
     HAKKI ÖZBAYIR DHA 

     Manisa Valisi Rasih Özbek, Manisa’da birlik ve dayanışmayı artırmak için bir televizyon kanalında izlediği İtalyan yardımlaşma modelinin vatandaşlar arasında da uygulanmasını istedi. 
     Özbek, kendisini çok duygulandıran bu örnek dayanışma sisteminin Türkiye’de de uygulanabileceğine inandığını söyledi. Özbek, kimseyi rencide etmeyen sistemi şöyle anlattı 
     "İtalya’da bir kafeteryaya müşteri geliyor ve İki çay, biri askıda’ diyor. Müşteriye bir çay geliyor, ama iki çay parası ödüyor. Ücreti ödenen diğer çay, bir k ğıda yazılıp askıya asılıyor. Daha sonra iki kişi geliyor ve üç çay istiyor ve parasını ödüyor. Onların da bir çayı k ğıda yazılıp askıya asılıyor. Daha sonra gelen iki yoksul, askıdan iki çay istiyor. Bu kişiler daha önce parası ödenmiş çaylardan istediği için ücret ödemiyor." 
     
     Askıdaki yoksula 
     Özbek, ekonomik kriz, işsizlik ve açlıkla mücadele edilen Türkiye’de de temel gıda maddesi olan ekmekte bu modelin uygulanmasını istedi. Özbek, "Örneğin, bir vatandaşımız fırına gider, iki ekmek alır, 3 ekmek parası öder. Üçüncü ekmek, k ğıda yazılıp, duvara asılır. Yoksul vatandaşlar bu ekmeklerden alır. Manisalıların bu uygulamaya sahip çıkmasını istiyorum. Manisa’nın adının işkence davaları, açlıktan ölen bebek haberleriyle anılmasını istemiyorum" diye konuştu. 


 GÜNCEL 















</TEXT>
</DOC>
