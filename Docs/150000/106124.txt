<DOC>
<DOCNO> 106124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo17.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan ve Emre ''Ronaldo yalancı'' 
</HEADLINE>
<TEXT>

     FC İnter'deki Türk futbolcular Emre Belözoğlu ve Okan Buruk'un, Ronaldo'nun kendilerine yönelttiği suçlamalara tepkisi İtalyan basınında ''Ronaldo yalancı'' şeklinde yer aldı. 
     La Gazzetta dello Sport gazetesinde, ''Emre ve Okan öfkeli Ronaldo yalancı'' başlığıyla bugün yer alan haberde, Türk futbolcuların ''Transfer zamanında birçok kulüpten teklifler aldık, ama Cuper'in bizi istemesinden dolayı İnter'de kaldık'' dedikleri belirtildi. 
     Ronaldo'nun açıklamalarının ardından Türk Milli Takımı'nın kampında bulunan Emre ve Okan'ın hemen teknik direktör Hector Cuper'e telefon ettiklerini yazan gazete, konuşmaları şöyle yansıttı 
     ''Türkler Mister İtalya'da futbolcular teknik direktörlere bu şekilde sesleniyor dehşete kapılmış durumdayız. 
     Cuper Biliyorum biliyorum. Çocuklar bugünlerde İspanya'dan gelen her şeyi boşverin. Ben bunları dikkate almıyorum. Sizde almayın.'' Bu arada, Türk futbolcuları, La Gazzetta'da çıkan açıklamalarında, ''Ronaldo'nun bu şeyleri söylemesi imkansız. Ama eğer gerçekten yaptıysa bunun bizim için büyük bir problem yaratacağını biliyordu. Bu yüzden şaşkınlık içinde kalıyoruz. Hiç kötü bir şey yapmadık. Ronaldo'nun bu tip şeyleri nasıl aklına getirdiğini anlamıyoruz. Biz onu akıllı ve güvenilir biri diye tanıdık. Bu yüzden ilk tepkimiz yazılanlara inanmamak oldu'' dediler. 
     Transfer döneminde Avrupa'nın birçok kulübünden teklifler aldıklarını hatırlatan Emre ve Okan, Cuper karşıtı grup kurdukları iddiası doğru olması halinde, doğal olarak bunu İnter Kulübü'ndeki yöneticilerle konuşup, hemen başka bir kulübe gitmeyi tercih etmeleri gerektiğini, ama böyle birşey yapmadıklarını söyledi. 
     Emre, ''Nesta'nın transfer görüşmelerinde Lazio'dan teklifler aldım ve diğer birçok kulüpten. Ama yöneticiler bana, Cuper'in benim satışımı veto ettiğini söylediler ve ben de bunu büyük memnuniyetle karşıladım'' diye konuştu. 
     
</TEXT>
</DOC>
