<DOC>
<DOCNO> 117333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/uras.html </URL>
<DATE> 2002/11/06/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Du’bakalım N’olacak 
</HEADLINE>
<TEXT>

     Pazartesi sabahı yataktan sağ tarafından" kalkan, besmele ile sağ ayağını’ yere basarak güne başlayanlar bir iyimser, bir iyimser ki... Anlatılamaz... 
     Başkalarınınkini anlıyorum da, Ayşe Hanım Teyzemin iyimserliğini anlamakta zorluk çekiyorum. Yıllardır Umudumuz Ecevit, Ezilmişlerin Karaoğlanı’ diyerek bağrına bastığı Ecevit’in reylerinin yüzde 1.2’ye düşmesine üzülmemesine, Ecevit’in Ak Günler’ini unutarak, şimdi de AK Parti’nin Ak Günler’inin bekleyişine girmesine şaşırıp kalıyorum. 
     
     Ayşe Hanım Teyzem iyimser 
     Benim tepkimi bildiği için Ayşe Hanım Teyzem çekinerek masanın öte yanındaki iskemleye oturdu... Evladım’ dedi... "Ak Günler’i Ecevit aklımıza soktu. Bir türlü Ak Günler’i getiremedi. Ama politika hayatının sonunda AK Parti’yi iktidara getirdi... Bunlar da Ak Günler’ vaat ediyor... Bekleyelim bakalım ne yapacaklar Baksana, hiçbir şey yapmadan, havaları ile iki günde işler düzelmeye başladı bile... Bir de işbaşı yapsalar... Demek ki düze çıkacağız..." Teyzemin bu methiye’sini hiç de yadırgamadım... Belki insanların karamsarlıktan kurtulma arayışından, belki beliren bir umuttan, belki tek parti iktidarı özleminden, belki de bizim insanımızın güce tapma ve güçten yana olma’ alışkanlığından, sadece Ayşe Teyzem değil çok kişi daha ne yapacağı belli olmadan, AK Parti’ye alkış tutmaya’ başladı. 
     
     Teyzem parasını ne yapacak 
     Ayşe Teyzem sebeb - i ziyaretini’ hemen belirledi. "Evladım, dolar fiyatı düşüyor. Bankalar faizi düşürecekmiş. Borsada fiyatlar artmaya başladı. Borsa daha da coşacak diyorlar. Ben ne yapayım .." 
     Sordum Ne demek ne yapayım Teyzeciğim ’ Anlattı "Senin tavsiyene uyarak üç kuruş tasarrufumu üçe bölmüştüm. Üçte biri dövizde, üçte biri repo hesabında, üçte biri hisse senetlerinde idi... Döviz fiyatı uzun süredir enflasyonun altında... Repo hesabından yıllık yüzde 39 - 40 faiz alıyorum. Bir işe yaramıyor. Benim çarşı - pazar enflasyonumu bile karşılamıyor. Hisse senetlerinin fiyatı yarıya indi... Ama pazartesi, salı çok şey değişti... Bana diyorlar ki..." Sözünü kestim Ne diyorlar Teyzeciğim ’ Cevapladı "Diyorlar ki, dolar fiyatı düşmeye devam edecek... Sen dolarları hemen sat. Aldığın para ile borsada fiyatlar yükselmeden hisse senedi al. Bunu yapacaktım... Bu sefer de tam tersini söylediler. Borsada fiyatlar yükselirken, hisse senetlerini sat. Faiz düşüyor, paranı bankadan çek... Ucuz iken bütün paranı dolara yatır... Bir de hiç bilmediğim şeyi söyleyen var... Hazine bonosu faizleri düşer ise fonlar çok kazandıracak... Bütün paranı fona yatır, diyorlar... O ne ki Onu hiç duymadım .." 
     
     Fırsatı nakde çevirme telaşı 
     Ayşe Hanım Teyzemin kafası iyice karışmış durumda... Öyle bir telaşa kapılmış ki, biraz gecikse fırsatı kaçıracak... Ayşe Hanım Teyzemciğim’ dedim, Bir değişiklik olduğunda insanlar fırsatı nakde çevirme arayışına girer. Pazartesi bir... Salı iki... Seçim sonuçları ortaya çıkalı iki gün oldu. Daha hiçbir şey değişmedi... Döviz, faiz ve hisse senedindeki değişimler iyimser bekleyişlerin sonucu... Kısa süreli değişimleri nakde çevirme başarısı çok az kimseye nasip olur. Ama çok kimse zarar görür. Döviz üç gün düşer, beş gün düşer... Daha fazla düşmesi imkansız... Tersine enflasyonda bir fiyat düzeltmesi olacak... Borsada seçim sonu belli bir hareket olması normaldir. Ama orta dönemde hisse senedi fiyatlarının daha fazla artacağını da kimse garanti edemez. Gerileyeceğini de kimse söyleyemez. Banka faizleri düşebilir ama, paranızı bankadan çekerek ne yapacaksınız. Hisse senedi mi alacaksınız Döviz mi Dövizde risk yok ama hisse senedi için bir şey söyleyemem... Para sizin, karar sizin... Uzun dönem için yapacak bir şey yok... Bekleyeceğiz... Du’bakalım n’olacak " 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
