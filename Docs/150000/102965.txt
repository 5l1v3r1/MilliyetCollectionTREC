<DOC>
<DOCNO> 102965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo11.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Cesar'dan vazgeçti... 
</HEADLINE>
<TEXT>

     Transfer çalışmalarını sürdüren Trabzonspor, kaleci Hamidou'dan sonra, Brezilyalı forvet oyuncusu Joule Cesar'dan da vazgeçti. 
     Kulüp Başkan Yardımcısı Ahmet Ağaoğlu, Cesar'ın her geçen gün fiyat artırdığını ve bu nedenle bu oyuncunun transferinden vazgeçtiklerini söyledi. 
     Ağaoğlu, Cesar'ın kendilerine geçen sezon formasını giydiği Gaziantepspor ile bir bağının olmadığını söylediğini de ifade ederek, ''Ancak bu oyuncu, fiyatını her geçen gün artırıyor. Şimdi bu biçimde davranan bir oyuncunun yarın nasıl davranacağını düşünerek, bu oyuncunun transfer konusunu kapadık'' dedi. 
     Transferin 31 Ağustos'a kadar süreceğini belirten Ağaoğlu, bu tarihe kadar kadrolarına oyuncu dahil etmeye çalışacaklarını sözlerine ekledi. 
     





</TEXT>
</DOC>
