<DOC>
<DOCNO> 108503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko28.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz mevduat hesapları arttı 
</HEADLINE>
<TEXT>

     Bankalardaki toplam döviz mevduat hesapları bir haftada 572 milyon dolar artarak, 6 Eylül itibarıyla 59 milyar 512 milyon dolara çıktı. 
     Merkez Bankası'nın geçici verilerine göre, 29 Ağustos'ta toplam döviz mevduat hesapları 58 milyar 940 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 319 milyon dolar artarak, 46 milyar 187 milyon dolara çıktı. 
     Yurtiçi döviz tevdiat hesapları DTH toplamı da 330 milyon dolar yükselerek, 44 milyar 595 milyon dolar oldu. Yurtdışı DTH da 11 milyon dolar azalarak, 1 milyar 592 milyon dolar olarak gerçekleşti. 
     Bankalararası interbankta döviz tevdiat hesapları ise 51 milyon dolar azalarak, 734 milyon dolara indi. 
     6-13 Eylül 2002 tarihleri arasında kredi mektuplu DTH ve süper döviz hesapları ise 224 milyon dolar azalarak, 13 milyar 101 milyon dolara geriledi. 
     
     REPO İŞLEMLERİ DE ARTTI 

     Bankaların müşterileriyle yaptıkları repo işlemleri, 6- 13 Eylül 2002 tarihleri arasında 565.2 trilyon lira arttı. 
     Merkez Bankası verilerine göre, bankaların müşterileriyle yaptıkları repo işlemleri 6 Eylül'de 3 katrilyon 69.5 trilyon lira iken, 13 Eylül itibariyle 3 katrilyon 634.7 trilyon liraya çıktı. 
     Mali kuruluşlararası repo ve ters repo işlemlerine bakıldığında da, 6 Eylül tarihinde 5 katrilyon 148.8 trilyon lira iken, 13 Eylül itibarıyla 34.6 trilyon lira artarak 5 katrilyon 183.4 trilyon liraya yükseldi. 
     
     TOPLAM MEVDUAT 1.3 KATRİLYON ARTTI 

     Bankalardaki toplam mevduat, bir haftada 1 katrilyon 318.3 trilyon lira artarak, 6 Eylül 2002 itibariyle 125 katrilyon 144.2 trilyon liraya çıktı. 
     Merkez Bankası verilerine göre, 29 Ağustos'ta toplam mevduat 123 katrilyon 825.9 trilyon lira düzeyindeydi. 
     Bankalararası mevduat dışarıda tutulduğunda, 29 Ağustos'ta 120 katrilyon 425.3 trilyon lira olan toplam mevduat ise 1 katrilyon 752.8 trilyon lira artarak 6 Eylül'de 122 katrilyon 178.1 trilyon liraya çıktı. 
     Söz konusu dönemde, Türk Lirası mevduat da 1 katrilyon 353.7 trilyon lira artarak, 51 katrilyon 807.2 trilyon lira oldu. TL mevduatı, 29 Ağustos'ta 50 katrilyon 453.5 trilyon lira idi. 
     TL mevduatının 6 Eylül itibariyle 29 katrilyon 20 trilyon lirası kamu bankaları, 22 katrilyon 203 trilyon lirası özel mevduat bankaları, 432.6 trilyon lirası da yabancı mevduat bankalarında bulunuyor. 
     





</TEXT>
</DOC>
