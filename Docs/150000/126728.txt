<DOC>
<DOCNO> 126728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/akyol.html </URL>
<DATE> 2002/12/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yüksek Öğretim Komiserliği 
</HEADLINE>
<TEXT>

     KEMAL Gürüz dostum yine esip yağıyor. Elbette hakkı... Hıncal Uluç da "Profesör, yani asıl konuşması gereken adam" diyor "Doktrin bu tartışmalarla oluşur" diyor... 
     Fakat sorun, Gürüz’ün "profesör" gibi değil, militan bir ideolog gibi konuşması. 
     Değerli bir kimya profesörü olan Gürüz’ün dilinden düşürmediği "cumhuriyetçilik, laiklik, teokrasi" gibi konularda tek makalesi yoktur. Tabii "inanmak kafi" diye düşünebilir. 
     Sorun da burada Meseleyi bir inanç savaşına, cadı avına dönüştürüyor. Bu yüzden, sadece duyguları kaşıyor, kamplaşma yaratıyor. Ve "doktrin" falan da oluşmuyor işte 
     Bilimsel kalitenin ve akademik etik kurallarının üniversitede birinci ölçü olması gerekirken, Yüksek Öğretim Komiserliği gibi işleyen YÖK’te ideoloji ve yandaşlık birinci kıstastır 
     
     TÜRKİYE Bilimler Akademisi TÜBA "Bilimsel Araştırmada Etik Sorunları" adlı yayında "aşırmacılık" konusunu inceliyor. 
     Buna göre Bir eserde kaynak göstermeden başka yayınlardan bilgi ve şekil aşırmak, sadece akademik yayınlarda değil, "popüler yayınlarda da" aşırmacılık suçunu oluşturur. Sf. 39 
     Sayın Gürüz, ideoloji ve kurumsal iktidar müttefiki Sayın Kemal Alemdaroğlu’nun tıp kitabında aşırmacılık yapmasını "el kitabı yayınlarında olur böyle şeyler" diyerek geçiştirmiştir. 
     Şimdi YÖK’ü kamuoyu önünde göreve çağırıyorum Aşırmacılığın bir tarifini de siz yapın ve uygulayın 
     Ama YÖK’te ideoloji ve kurumsal iktidar, bilimin içeriğinden de, etikten de önce geliyor. Alemdaroğlu değil de istenmeyen’ biri olsaydı, külünü göğe savururlardı 
     Son beş yılda kaç öğretim üyesi meslekten atılmış, sürülmüş, cezalandırılmış ve idari yargı kaç defa YÖK’ü geri çevirmiştir 
     
     YÖK eski Başkanı Prof. Mehmet Sağlam diyor ki 
     - YÖK yasa ve yönetmeliklerinde 1995’e kadar 50’den fazla değişiklik yapıldı ve hepsinin yönü üniversitelerin özerkliğini genişletmekti. Gürüz’ün gelmesinden itibaren üniversitelerin özerkliği azaltılıyor, Merkez’in yetkisi genişletiliyor. 
     Mesela yüksek lisans sınavlarını üniversiteler değil YÖK yapıyor, kimlerin araştırma görevlisi olabileceğine ancak YÖK’ün merkezi listesinden seçerek karar veriliyor 
     Prof. Sağlam, bunun "üniversite" kavramına ve "Avrupa Üniversiteler Birliği"nin kurallarına aykırı olduğunu belirtiyor. 
     YÖK bu aşırı merkeziyetçi, hiyerarşik ve müdahaleci yapısıyla ve ideolojisiyle bir "Siyasi Komiserlik" gibi çalışıyor. 
     "YÖK, baskıcı bir kurum olmamalı" deyince YÖK’ün kudret sahipleri "mollalar, vahhabiler" diye bağırıyor 
     Üniversite Öğretim Üyeleri Derneği Başkanı Prof. Kadir Erdin’in dediği gibi, "kendilerini korumak için Atatürkçülüğü ve laikliği kullanıyorlar." 
     YÖK, ideolojiyi değil bilim ve öğrenim özgürlüğünü esas alan uzman profesörlerin görüşleri doğrultusunda bir "koordinasyon" kurulu haline getirilmeli, üniversiteler mütevelli heyet türü özerk yönetimlere kavuşturulmalıdır. 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
