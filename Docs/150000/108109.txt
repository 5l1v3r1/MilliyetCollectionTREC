<DOC>
<DOCNO> 108109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo07.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Moskova'da... 
</HEADLINE>
<TEXT>

     Avrupa Şampiyonlar Ligi H Grubu'nda ilk maçını yarın Lokomotiv Moskova ile yapacak olan Galatasaray Futbol Takımı, Moskava'ya geldi. 
     Galatasaray'ı taşıyan THY Charter uçağı, TSİ 12.20'de Moskava'nın Şeremetyevo-2 Havalimanı'na indi. 
     Kenti kaplayan duman ve yoğun sis, uçağın inişinde bir aksamaya yol açacağı tahminlerinin aksine bir soruna yol açmadı. 
     Duman ve sis, sağlık açısından da risk oluşturuyor. Moskova çevresindeki toprakta bulunan organik maddelerin haftalarca süren yağışsız günler nedeniyle için için yanması sonucu kent haftalardır dumanla kaplı halde bulunuyor. 
     Bugün bu dumanın sisle de birleşmesi sonucu görüş mesafesi yer yer 200-300 metreye kadar düştü. 
     Moskova itfaiyesinden edinilen bilgiye göre, maçın oynanacağı Lokomotiv Stadı'nın bulunduğu kuzey bölgesinde karbondioksit oranı sağlık açısında kabul edilebilir maksimum sınırın bugün 1.2-1.6 kat üzerinde bulunuyor. 
     





</TEXT>
</DOC>
