<DOC>
<DOCNO> 141126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/guncel/gun21.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçı Rastgele kapı çaldık, profesör çıktı ’ 
</HEADLINE>
<TEXT>

Prof. Dr. Necati İnceoğlu, evinde yapılan tatbikatı şaşkın gözlerle izledi. 
     ELVAN EZBER İstanbul 

     Prof. Dr. Necati İnceoğlu’nun Beşiktaş’taki evinde 4.5 ay önce gerçekleştirilen gasp olayının firardaki üçüncü zanlısı Musa Sargın silahlı çatışma sonucu yakalandı. İnceoğlu’nun evinde dün yaptırılan tatbikatta Sargın, "Parasız kaldık, rastgele kapısını çalıp gasp olayını gerçekleştirdik" dedi. Çalıntı olduğu belirlenen bir otomobilin peşine düşen polise, İkitelli Başakşehir Konutları’nda kıstırılan otomobilden ateş açıldı. Çatışma sonrası Musa Sargın ve Adem Avcı yaralı olarak yakalandı. Sargın’ın aralarında Prof. Necati İnceoğlu ve eşi Prof. Mine İnceoğlu’nun Levent’teki evlerinde gasp edilmelerinin de aralarında bulunduğu 18 olaya karıştığı belirlendi. Sargın’ın iki yaralama olayının dışında geçen şubat ayında Bayrampaşa’da sevgilisi Sevim Ergin’i tabancayla vurarak öldürdüğü iddia edildi. Sargın, alkollü olduğunu ve sevgilisini kaza sonucu vurduğunu söyledi. 
     



 GÜNCEL 























</TEXT>
</DOC>
