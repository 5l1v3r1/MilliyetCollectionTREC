<DOC>
<DOCNO> 144930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/spor/yersen.html </URL>
<DATE> 2003/03/24/ </DATE>
<TIME>  </TIME>
<AUTHOR> CEMAL ERSEN  </AUTHOR>
<HEADLINE>
Gençler oynuyor, kazanıyor 
</HEADLINE>
<TEXT>

     Dün de Denizlispor karşısında Başkent ekibinin maçı kazanmasındaki en önemli faktör takım oyunu ve ruhunu sahaya yansıtmasıydı. Serkan ve Thomas gibi kart cezalısı iki görev adamından yoksun bir kadro ile mücadele eden Kırmızı - Siyahlılar’da galibiyet kadar sevindirici bir başka yan ise onların yerine forma giyen Mustafa ve Nihat’ın gösterdikleri mükemmel performanstı. Özellikle rakibin baskı kurduğu bölümlerde orta alandan top çalıp, savunmalarını rahatlatmalarının yanında ofansif oyuna katkıları her iki oyuncunun artıları oldu. 
     Hemen her maçta olduğu gibi forvette Veysel - Youla ikilisi yine markajda, yine yakın takipteydi. Yani Denizli’de de kilidi açma, golü yapma görevi sürpriz isimlere kalacaktı. Nitekim Ahmet Hassan’ın takımını rahatlatan mükemmel golü bunun kanıtıydı. 
     Denizlispor’un her iki yarının başlarında rakip alanda kurmaya çalıştığı baskı ve ürettiği gol pozisyonları kaleci Gökhan’ın kritik kurtarışları ve Gençlerbirliği savunmasının dikkatli oyunu karşısında fazla uzun sürmedi. Bu kez El Saka’nın yanında Deniz’in hücuma yönelik oyunu, Flip’in sol kanatta daha rahat kalması ve kanat ortalarıyla forvetini böslemesine yol açtı. İkinci yarının hemen başlarında Bencik’in golüyle umutlanan Denizlispor’un dakikalar ilerledikçe düşen performansı hafta içindeki Galatasaray maçının yorgunluk izleriydi. 
     El Saka’nın evsahibi takımı bozan golü, Veysel’in öldürücü vuruşu Gençlerbirliği’nin şampiyonluk yolunda ve zirve mücadelesini perçinleyen unsurlar oldu. 
     
     


SPOR 

































</TEXT>
</DOC>
