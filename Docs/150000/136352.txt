<DOC>
<DOCNO> 136352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/dunya/dun03.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa artık sıktı 
</HEADLINE>
<TEXT>

     DIŞ HABERLER SERVİSİ 

     ABD Savunma Bakanlığı Pentagon’un baş danışmanı Richard Perle, Türkiye’nin savunmasını veto eden Fransa’nın, NATO’nun askeri kanadına otomatikmen üye olmadığını hatırlatarak, "Son tutumundan sonra Fransa’nın NATO’daki bu konumuna artık hoşgörü gösterilmeyebilir" dedi. 
     CNN’e konuşan Perle, "Fransa’nın, Türkiye’ye NATO savunması konusundaki tutumu anlaşılmaz. NATO ittifakı, ortak savunma üzerine kurulu. Hem Fransa gibi, askeri yapıya katılmadan dışarıda otur, hem hiçbir sorumluluk kabul etme, sonra da veto gücünü kullan. Bu kabul edilemez. NATO’da bunun çaresine bakmak için başka yollar da var" dedi. Perle, "Örneğin, Fransa’nın NATO’da askeri yapıya katılmayan durumunu daha fazla hoşgörüyle karşılamayabiliriz. Çünkü insanlar artık Fransa’dan sıkılmaya başladı" şeklinde konuştu. 
     
     ’Türkiye’ye santaj’ 
     Öte yandan Amerikan televizyonları bütün gün NATO’daki vetoyu birinci haber olarak işlerken, vetonun nedenleri üzerinde farklı yorumlar yapıldı. Bazı değerlendirmelerde, AB’ye girmek isteyen Türkiye’ye "şantaj" yapıldığı ve ABD’nin yanında yer almasının engellenmeye çalışıldığı öne sürüldü. 
     



 DÜNYA 















</TEXT>
</DOC>
