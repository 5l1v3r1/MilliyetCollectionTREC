<DOC>
<DOCNO> 140434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/magazin/amag.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
10 dakika için 17 saat çalıştı 
</HEADLINE>
<TEXT>

Deniz Akkaya, Mühürlü Güller’ dizisinde 10 dakikalık rolü için tam 17 saatini sette geçirdi 
     İLKNUR GÜLMEZ 

     MANKEN Deniz Akkaya, cuma akşamları TRT’de yayınlanan Mühürlü Güller’ dizisine konuk oyuncu oldu. Beykoz Mahmut Şevket Paşa köyündeki çekimlerde 10 dakikalık rol için 17 saatini sette geçiren Akkaya, "Bu dizi ısınma turu oldu. Çünkü mayıs ayında Atıf Yılmaz’ın yöneteceği Eğreti Gelin’de başrol oynayacağım" dedi. 
     
     Platonik aşkı, ona acımadı 
     MAZİSİNDEN kurtulmak isteyen üç hayat kadınının 1950’li yıllarda bir kasabada sürdürdükleri yeni yaşamlarını konu alan dizide Akkaya, kendisine platonik bir aşk duyan genç tarafından yanlışlıkla vurulup ölen ve bu nedenle de köyün mühürlenmesine neden olan kadını oynadı. 
     
     Oyunculuk çok zor ama gönül koydum’ 
     EĞRETİ Gelin’e de Deniz Türkali’den ders alarak hazırlanan Akkaya, oyunculuk deneyimini şöyle özetledi "Oyunculuğun çok zorlukları var. Podyumla kıyaslanacak bir meslek değil. Bu işe gönül verdikten sonra çok iyi bir dizi ve film izleyicisi oldum. Mimik yapmadan, kaş göz oynatmadan oynamak çok zor." 
     



 MAGAZİN 













</TEXT>
</DOC>
