<DOC>
<DOCNO> 120906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun21.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Grev dalgası Fransa'da hükümeti sarsıyor... 
</HEADLINE>
<TEXT>

     Fransa'da çeşitli iş kollarındaki grevler, Başbakan Jean-Pierre Raffarin hükümetini sarsmaya başladı. 
     Daha fazla ücret artışı talep eden kamyoncuların, yaklaşık 20 bölgede yaptıkları yol kapatma eylemi, kara ulaşımını felce uğratırken, hava trafiği görevlilerinin grevi yüzünden de çok sayıda uçak seferi iptal edildi. 
     İngiliz Hava Yolları, hava trafiği çalışanlarının gerevi yüzünden, İngiltere ve Fransa arasında tarifeli 64 seferi iptal etmek zorunda kaldı. 
     Kamyoncuların, özellikle otoban gişeleri, benzin depoları ve hava alanları yakınlarında yaptıkları eylemlerin, ulaşıma büyük darbe vurduğu bildirildi. 
     Ulaştırma Bakanı Gilles de Robien, grevin yasal bir hak, ancak yol kapatma eylemi yüzünden diğer insanların mağdur edilmesinin kabul edilemez olduğunu savundu. 
     Başbakan Jean Pierre Raffarin de, önceki gün yaptığı açıklamada, gerevlerden ülke ekonomisine zarar vermesine müsaade etmeyeceklerini söylemişti. 
     
     GREVLER YAYILIYOR 
     Sendikaların çağrısı üzerine, postane, telekomünikasyon, şehir içi ulaşımı çalışanları, yarın sokaklara dökülerek, hükülmetin özelliştirme politikasını protesto edecek. 
     Raffarin, iktidarı sosyalist partiden devraldıktan sonra yaptığı açıklamalarda, özelliştirmeye ağırlık vererek, ekonomik kalkınmaya sağlamak istediğini söylemişti. 
     Fransa'da sağcı hükümet, beş yılda özelleştirmeyle bütçeye yaklaşık 50 milyar euro katkıda bulunmayı planlıyor. 
     





</TEXT>
</DOC>
