<DOC>
<DOCNO> 131190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/yilmaz.html </URL>
<DATE> 2003/01/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD ile AKP’nin seyir defteri 
</HEADLINE>
<TEXT>

     Toplantıda TÜSİAD Başkanı Tuncay Özilhan hükümeti eleştirince, salona Devlet Bakanı Ali Babacan’ın telefonundan bağlanan Başbakan Abdullah Gül, TÜSİAD ile AKP arasındaki gerginliğin su yüzüne çıkmasına neden oldu. 
     Bu konuşma son 1.5 aydır yaşananların dışa vurumuydu... 
     
     Açık destek gelmemişti 
     TÜSİAD çatısı altında, AKP iktidara geldiği zaman tek destekleyici demeci işadamı Sakıp Sabancı vermiş ve "Yatırım yapacağım" demişti. Sabancı’nın bu sözleri hem yakın, hem de uzak çevresinde tepkilere yol açtı. Özellikle TÜSİAD çevresi demeci "erken" buluyor, altı aylık bir gözlem süresi kullanmaları gerektiğini vurgulamıştı. 
     CHP milletvekili Kemal Derviş’in arkadaşı TÜSİAD Yüksek İstişare eski Başkanı Bülent Eczacıbaşı da seçim sonrası tedbirli konuşanlardandı. 
     
     En kalabalık Rusya 
     Erdoğan’ın Kopenhag zirvesi öncesi Avrupa Birliği başkentlerine yaptığı gezilerde düzenli olarak TÜSİAD’ı göremedik. TÜSİAD’a bunun nedeni sorulduğunda alınan yanıt, "Eş zamanlı olarak aynı ülkelerde temaslar sürdürüyoruz" oluyordu. 
     AB turları bitti, Rusya başladı. 
     Erdoğan ile TÜSİAD Başkanı Özilhan, Moskova gezisinde bir araya geldi ancak aynı uçak seferiyle yola çıkmamışlardı. Özilhan, Ramstore City’in açılışı için yola çıkan uçakla gelmiş, sonra kendi imk nları ile dönmüştü. TÜSİAD heyetinin en kalabalık katılım sağladığı Moskova gezisinde, Genel Sekreter Haluk Tükel, Yönetim Kurulu üyesi Oktay Varlıer ve Ankara Temsilcisi Zafer Yavan TÜSİAD’ı temsil etmişti. TÜSİAD’dan ayrıca 5 üye de Erdoğan ile aynı seferi tamamladı. 
     
     Fernas duble istekli 
     Erdoğan’ın Orta Asya gezisine gelince, TÜSİAD’dan burada yönetici yoktu. TÜSİAD listesinde memurlarından Bilge Karcıoğlu’nun yanı sıra Coca - Cola’dan Selçuk Erden’in ismi yer aldı. TÜSİAD kontenjanından geziye katılan diğer iki isim üye yakını sıfatı taşıyordu. Nejat ve Mehmet Nasıroğlu kardeşler, TÜSİAD üyesi ağabeyleri Ferhat Nasıroğlu’nun yerine Orta Asya’ya gittiler. Nasıoğlu kardeşler Fernas İnşaat’ın sahibi. Fernas adını boru ve petrol ihalelerinde sık duyarız. 
     İran doğal gazının geldiği, Doğubayazıt - Erzurum hattında STFA ile birlikte Refahyol döneminde ihale kazanan Fernas, Zeki Çakan’ın Enerji Bakanlığı döneminde Türkiye Petrolleri’nin TPAO Kuzey Marmara Doğalgaz Depolama Tesisleri ihalesini de almıştı. 
     Fernas’ı AKP döneminde de iş başında görüyoruz... AKP lideri Erdoğan’ın start verdiği yarım kalmış duble yol inşaatının da müteahhidi Fernas’tı. Erdoğan törende Nasıroğlu’nu kürsüye çağırarak "Zamanında bitirme sözü verin" diye taahhüt de almıştı. 
     Erdoğan’ın Çin gezisine gelince... 
     TÜSİAD kontenjanından geziye yalnızca Ankara Temsilci Yardımcısı Derya Sevinç ve Sabancı Holding yönetici Mehmet Diker katıldı. 
     Erdoğan’ın bu gezilerine TOBB, TİM, TÜRSAB, DEİK, UND gibi ekonomik hayatın etkili kuruluşlarının başkanları katıldılar TÜSİAD Başkanı Özilhan kendi imk nları ile katıldığı geziler dışında gözükmedi. 
     Bunların da bir açıklaması olmalı. 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
