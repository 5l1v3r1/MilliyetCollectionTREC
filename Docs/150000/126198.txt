<DOC>
<DOCNO> 126198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/soneko05.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçıların "Noel" sıkıntısı... 
</HEADLINE>
<TEXT>

     Yaklaşan yılbaşı nedeniyle ABD ve Avrupa ülkelerinde kutlanacak bir ayı aşkın sürelik ''Noel'' tatilinin Türk ihracatçısını olumsuz etkilediği bildirildi. 
     Konya Sanayi Odası Başkanı Ahmet Şekeroğlu, yaptığı açıklamada, Ramazan ayı içinde Ortadoğu, yılbaşında da Noel tatili nedeniyle Avrupa ülkelerine ihracatın düştüğünü söyledi. 
     Şekeroğlu, uzun zamandır ihracat yapan firmaların bu tür durumlara karşı önlemini önceden aldığını ancak ihracat işine yeni girenlerin zarar ettiğini söyledi. Şekeroğlu, şunları kaydetti 
     '''Ramazan ayı içinde Ortadoğu, yılbaşında da Noel tatili nedeniyle Avrupa ülkelerine ihracat oldukça düşüyor. Yine yılbaşı geliyor. Noel ile birlikte Avrupa ülkeleri ve ABD'de de alışveriş durma noktasına kadar geriler. Çünkü, bu ülkeler böyle dönemlerde daha önceden stokunu yaparlar ve yaklaşık 1.5 aylık bir süre içinde ithalat ya da ihracatta hareket yaşanmaz.'' Şekeroğlu, bu nedenle bazı sanayici ve tüccarın planladığı ihracat rakamına ulaşamadığını ve zor durumda kaldığını dile getirerek, ihracat yapanların daha bilinçli hareket etmesi ve kendilerini ileriye dönük hazırlaması gerektiğini sözlerine ekledi. 
     





</TEXT>
</DOC>
