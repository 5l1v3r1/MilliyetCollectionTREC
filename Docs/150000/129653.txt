<DOC>
<DOCNO> 129653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/gun03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ın 25 füzesi var 
</HEADLINE>
<TEXT>

Askeri strateji uzmanlarının raporuna göre, Saddam elindeki 12 - 25 balistik füzeyle Doğu ve Güneydoğu’ya saldırabilir... 
     BARKIN ŞIK Ankara 

     Genelkurmay Başkanlığı’na ulaşan istihbarat ve analizlere göre, Saddam rejiminin elinde Türkiye’ye yönelebilecek, 12 - 25 adet stratejik sayıda kimyasal ve biyolojik başlık takılabilen balistik füze var. Askeri strateji uzmanları, olası operasyonda özellikle Türkiye’nin Doğu ve Güneydoğu Anadolu’daki yerleşim birimlerinin tehlike altında olduğunu belirtti. 
     
     MENZİLİ 750 KİLOMETRE 
     TBMM Dışişleri Komisyonu’na Genelkurmay Başkanlığı yetkililerince verilen brifingde söz konusu tehdidin yönelebileceği kent sayısının 20’yi bulduğu kaydedildi. Adana - Elazığ - H kkari yayındaki hedefleri vurabileceği belirtilen füzelerin, 1996’da kayıtları Bağdat tarafından kanıtlanamayan silahlardan oluştuğu kaydedildi. Bağdat yönetiminin elinde olduğu bildirilen balistik füzelerin menzilinin ise 750 ve 600 kilometreyi bulduğu ifade edildi. 
     
     SADDAM İMHA ETMEDİ 
     Irak Devlet Başkanı Saddam Hüseyin’in, 1991’de BM 687 No’lu kararına göre elindeki 150 kilometrenin üstündeki balistik füzeleri, kimyasal silah tesislerini ve silah başlıklarını imha etmesi gerekiyordu. Ancak Bağdat yönetimi, 1996’da 16 uzun menzilli füzenin kayıtlarını UNSCOM BM Silah Denetçileri yetkililerine veremedi. Bu füzelerin imha edildiğine ilişkin sağlıklı delillere ulaşamayan silah denetçilerinin hazırladıkları raporlarda ve istihbarat çalışmalarında da sağlıklı bilgilere ulaşılamadı. 
     



 GÜNCEL 

















</TEXT>
</DOC>
