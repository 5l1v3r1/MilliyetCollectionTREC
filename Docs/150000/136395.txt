<DOC>
<DOCNO> 136395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/aspo.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİYET’TEN SON BOMBA 
</HEADLINE>
<TEXT>
A.Gücü maçı sonrası tepki gören Ortega, Hollanda’da beklenen açıklamayı yaptı "ELVEDA FENER" 
Amsterdam’daki, Arjantin kampında sadece MİLLİYET’e konuşan yıldız oyuncu, "Türkiye’de kalamayacağımı anladım, ülkeme dönmek istiyorum" dedi 
     MEHMET ÇİFTÇİ AMSTERDAM 

     Geçen hafta koptu 
     LİGİN ilk yarısının bitimiyle birlikte ülkesine gider gitmez, MİLLİYET’e yaptığı özel açıklamayla, Fenerbahçe’de mutlu olmadığını, Türkiye’ye dönmek istemediğini açıklayan Ortega, Hollanda’da bu krize son noktayı koydu. Arjantin’in bugün Hollanda ile yapacağı özel maç için Amsterdam’da kampa giren ve sadece MİLLİYET’e konuşan Arjantinli yıldız futbolcu, "Artık Türkiye’de kalamayacağımı anladım, ülkeme dönmek istiyorum" dedi. Ariel Ortega, Fenerbahçe ile bağlarını geçen hafta kopardığını da ekledi. 
     
     "Kulübüm onayladı" 
     ORTEGA, Ankaragücü maçı öncesi menajeri Caliendo ve Fenerbahçe yönetimi ile yapılan görüşmede, gidişinin resmiyete bağlandığını da söyledi, "Dolayısıyla, kulübümden onay çıktı" dedi. Arjantinli futbolcu, Fenerbahçe’nin zarar görmesini istemediğini vurguladı, "Gitmem en iyi çözüm olacak. Ancak ülkeme dönmemle Fenerbahçe’nin en ufak bir ilgisi yok. Tamamen kendi sorunlarım yüzünden Türkiye’den ayrılıyorum. Şunu bir kez daha tekralıyorum ki kalacağım her gün Fenerbahçe’yi yıpratır" diye konuştu. 
     
     Menajeri uyardı 
     FENERBAHÇE’NİN bir-iki gün içinde resmi açıklamayla bu ayrılışı Avrupa’ya duyuracağını belirten Ortega, "River da oynayacağım günleri bekliyorum" dedi. Ortega’nın menajeri Calionde ise yıldız futbolcuyu arayarak "Daha anlaşmaya varamadık. İşlemlerin uzadı. Bu nedenle bir- iki günlüğüne gelmen gerekebilir. Aksi taktirde büyük ceza alabilirsin" diye uyardı. Ancak Ortega, "Her şeyi göze aldım. Cezalar umurunda değil. Bir kaç ay futbol oynamamaya razıyım" ifadesini kullandı. 
     
"Sürpriz değil"      BARCELONA’NIN Arjantinli yıldızı Saviola, Ortega’nın ülkesine dönmesinin sürpriz olmayacağını söyledi. Yıldız futbolcu, "Ariel, sürekli mutsuzluk yaşadığını söylüyordu. Benim düşünceme göre, artık İstanbul’a dönmez. Bu kararın, onun için daha iyi olacağına inanıyorum" dedi. 
     
"Normal karar"      BARCELONA ve Arjantin Milli Takımı’nın kalecisi Bonano da, dönüş kararını normal karşıladı. Ünlü file bekçisi, "Arjantin basınında sürekli Ortega’nın döneceği konusunda haberler görüyorduk. İspanya ve İtalya’dan dönüşünü bildiğimiz izin sürpriz olmadı" diye konuştu. 
     
"Pazarı bitti"      MİLLİ Takımı izleyen Arjantinli gazeteciler de, başlıklarını "İstanbul-Amsterdam-Buenos Aires seferi" diye attıklarını belirttiler. Ole, Clarin ve La Nacional muhabirleri ortak bir dil kullanarak, "Aslında İstanbul’da kalışı uzun sürdü. 3 ay süre tanımıştık. Artık Avrupa’da pazarı bitti" dediler. 
     
Saran doğruladı      FENERBAHÇE Futbol Şube Sorumlusu Sadettin Saran da, Ortega’nın ülkesine döneceğini doğruladı. Saran, River Plate ve Ortega’nın menajeri ile pazarlıkların sürdüğünü söyledi, "Görüşmelerin sonuçlanması o kadar kolay değil. Haftasonuna sarkabilir. Burada Fenerbahçe’nin menfaatleri söz konusu" dedi. 
     
22 milyon dolara maloldu      SARI - Lacivertli kulüp, Ortega için 22 milyon doları gözden çıkarmıştı. 12 milyon doları bonservis olarak ödeyen yönetim, Arjantinli yıldıza da seneliği 2 milyon dolardan 4 yıllık sözleşme yapmıştı. Bonservis dışında Ortega’ya şu ana kadar 1 milyon dolar ödendi. 
     
İstatistiği  Dak. Gol Asist Sarı Kırmızı LİG 943 5 2p 8 2 1 AVRUPA 449 - 2 3 - TOPLAM 1392 5 10 5 1      
     Ortega Fenerbahçe’nin bu sezon oynadığı 26 resmi maçın 20’sinde forma giydi. 11 lig, 4 Avrupa Kupası maçında ilk onbirde yer aldı. Arjantinli yıldız Oğuz Çetin yönetiminde yapılan dört maçta ise sadece bir kez direkt olarak oynatıldı. 
     



 SPOR 


























</TEXT>
</DOC>
