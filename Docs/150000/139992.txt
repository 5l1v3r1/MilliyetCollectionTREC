<DOC>
<DOCNO> 139992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun04.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin saygınlığı artmıştır 
</HEADLINE>
<TEXT>

     CHP Genel Başkanı Deniz Baykal, sonuca ilişkin "TBMM milletin, çok net olan siyasi tercihi doğrultusunda bir değerlendirme yaptı. Bu tablo artık Türkiye’de savaşa katılma iradesinin bulunmadığını ortaya koymuştur" dedi. Baykal, Türkiye’nin bir hukuk devleti olduğunu, parlamentonun milletin tercihlerine saygılı olduğunu ülkeye ve dünyaya bir kez daha gösterdiğini ifade etti. Baykal şöyle konuştu 
     "Türkiye’de anlaşılmıştır ki Meclis vardır, millet vardır. AKP’li pek çok arkadaşımız katkı sağlamıştır. Hükümetin TBMM’nin bu iradesine saygı göstereceğini umut ediyorum. Bunu dayatmalarla dönüştürme çabası içine girerek Türkiye’yi bir yere taşımak mümkün değildir." 
     DYP Genel Başkanı Mehmet Ağar, "Hükümet krizi oluştu. Bu hükümetin de sonudur" derken, ANAP Genel Başkanı Ali Talip Özdemir ise "Derhal istifa etmeleri gerekir" diye konuştu. 
     



 GÜNCEL 























</TEXT>
</DOC>
