<DOC>
<DOCNO> 142095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/astro/index.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğle saatleri yorucu 
</HEADLINE>
<TEXT>

     Yengeç burcuna geçen Ay her şey üzerinde hızlandırıcı bir etki yapıyor ama öğleden sonra mücadele ve çatışma var. Duygusal alanda huzur yok. Daha önlemci olunmalı. Koç'lar özellikle huzursuz bir gündeler. Beklenmedik işler, eve ait ya da ailevi konular onların çabuk davranmalarını gerektirecek. Boğa'nın yapacağı çok şey var ve planlı olduğu takdirde son derece verimli olabilir. Yakınlarla işbirliği, kısa yolculuklar ve hareket günü yönlendirecek. İkizler'in parasal konulara özen göstermesi gerekecek. Özellikle öğle saatlerinde ortaklaşa konulardan doğabilecek gerginlikler yüzünden kayıplara uğrayabilirler. Yengeç ise sabırlı olmak ve planlı davranmak zorunda. Kafasında çok sayıda plan olmakla birlikte sürekli değişiklik yapmamak gerekiyor. Aslan'lar da dikkatli olmaları gereken bir gündeler. Çevrelerinde dönen dedikodular ya da konuşmalara kulak asmamalılar. Endişeli olmak yarar sağlamayacak. Başak'lar ise biraz dikkatli davranarak çok şeyi yoluna koyabilirler. Arkadaşlar ve gruplardan gelebilecek destek sevindirici olabilir. 
     Terazi'ler çabuk karar almak durumundalar. İş ve evi ilgilendiren konularda bazı çatışma ve huzursuzluklar olabilir. Olayları etraflıca görmeye çalışmalılar. Akrep'ler hareketli bir gündeler. Sürprizlere açık olmalılar. Bazı görüşleri ters tepse bile, yeni girişimlerde şans onlardan yana olacak. Yay'lar ise ortaklaşa alanda daha dikkatli olmak zorundalar. Hızlı harcamalar, ortaya çıkabilecek ani gelişmeler parasal durumlarını riske sokabilir. Oğlak'lar daha esnek ve uzlaşıcı olmaya çalışmalılar. Ortaklaşa alanda önemli adımlar söz konusu ama bu arada daha sakin ve sabırlı olmalılar. Kova'nın sağlığına özen göstermesi gerekebilir. Kendilerine yeteri kadar önem vermeyen Kova'lar için bu daha önemli olacak. İş ortamında da sıkı çalışmak gerekiyor. Balık'lar rahat hareket edebildikleri bir gündeler. Yaratıcı çalışmalar, hareket ve keyif doğuran olaylar söz konusu. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
