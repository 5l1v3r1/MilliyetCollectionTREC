<DOC>
<DOCNO> 119018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/asik.html </URL>
<DATE> 2002/11/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CIA ziyareti... 
</HEADLINE>
<TEXT>

     CIA Heyeti Ankara’da Dışişleri Bakanlığı ve istihbarat yetkilileriyle ne görüştü 
     "World Tribune. com" adlı sitede dün bu konuda yayımlanan habere göre 
     "CIA, Türkiye’nin Kuzey Irak’ın ele geçirilmesinde rol almasını ve Kürt - Türkmen bölgesinde düzeni sağlamasını istiyor. 
     CIA planları Türkiye’nin Kerkük ve Musul’un ele geçirilmesi konusunda askeri desteğini öngörüyor..." 
     World Tribune sitesinin bu haberleri ne kadar sağlıklıdır bilemeyiz. 
     Ancak ABD’nin Irak savaşına süratle hazırlandığı çok açık. 
     Silah denetçileri Irak’ta kimyasal silah bulamasa da ABD bir bahane uydurup Irak’a saldıracak. Bu saldırının önümüzdeki şubattan önce gerçekleşmesi büyük olasılık. 
     Türkiye’nin bu konuda hızla bir pozisyon alması gerekiyor. 
     Siyasetin sendelemesine rağmen Genelkurmay ve Cumhurbaşkanlığı geçtiğimiz aylarda bu konuda sağlam bir tavır almayı başardılar. 
     Bundan sonra da bu tavrın sürmesi beklenir... 
     Türkiye petrol iştahıyla girişilecek bu savaşa en az düzeyde karışmalı. 
     Geçenlerde E. Orgeneral Çevik Bir’in belirttiği gibi... Türkiye, diğer NATO ülkeleriyle birlikte hareket etmeli, onlardan daha fazla bir rol üstlenmemeli... Katkımız çok zorlanırsak hava alanları ve hava sahasını açmaktan öte gitmemeli. 
     
     İrfanım öyle bir mertebeye yükseldi ki bilgisiz olduğumu şimdi anladım. 
Hekim Senayi 

Bu Meclis’te yaşanır...      Yeni milletvekillerimizin Meclis’teki ilk günü... Gazeteci, çiçeği burnunda CHP milletvekiline Meclis’i tanıtıyor 
     - Lokantanız var, berberiniz var, kapalı garajınız var, sekreteriniz var... Doktor ayağınızın altında, kütüphane, okuma salonu vs. öyle... Ankara ve İstanbul’da misafirhaneleriniz emrinizde, ayrıca... 
     Gazeteci anlatmayı sürdürecekti ki milletvekili sözünü kesti 
     - Meclis’i bir türlü bırakmak istemeyen küskün milletvekillerine kızıyorduk ama.. Haklıymış adamlar. 
     
İçki alır mısınız      Amerika’da bir iç hat seferinde hostes yolcuya soruyor - Bir içki alır mıydınız 
     - Evet lütfen gerçek bir Amerikan içkisi.. Mesela bir duble Jack Daniel’s olabilir... 
     Hostes onun yanındakine soruyor 
     - Evet gerçek bir Britanya içkisi iyi olur, diyor adam, mesela bir duble skoç... 
     Onun da yanında bir Taliban oturuyor... Hostes soruyor 
     - Siz beyefendi, bir şey alır mıydınız 
     - Hayır teşekkür ederim, diyor Taliban, ben biraz sonra araç kullanacağım... 
     
Şeker insanlar      Sempatik tiyatro sanatçısı Yalçın Menteş, hastalığı konusunda bilgi veriyordu 
     - 22 yıldır şeker hastasıyım, üç yıl sonra emekli oluyorum... 
     Daha sonra sözü halkın şeker hastalığı konusundaki bilgi düzeyine getirdi 
     - Şeker hastası olduğumu öğrenince "geçmiş olsun", diyorlar, bu hastalık geçmez, deyince şaşırıp kalıyorlar... 
     Türk Diyabet Vakfı’nın Dünya Diyabet Günü dolaysıyla düzenlediği panelin diğer sempatik konuşmacısı Derya Baykal idi. 
     Ünlü sanatçımızda 1.5 yıl önce şeker bulunmuş. Ensülin yapması gerektiğini öğrenince şoka girmiş. Sebebi ensülinin morfin gibi bağımlılık yaptığı, iğneye başlayanın iflah etmediği gibi asılsız söylentiler... Ancak bir süre sonra ensülinle barışmış. Sürekli spor yaparak şeker düzeyini normale indirmeyi başarmış. Bundan böyle yaşamının bir bölümünü de şeker hastalarına ayıracağını söyledi dünkü panelde... 
     İsimsiz kahramanlardan oluşan Diyabet Vakfı sessiz sedasız on binlerce insanımızın imdadına koşuyor. 
     Güneydoğu Anadolu’da GAPDİAP Projesi çerçevesinde 5 ayrı merkezde kurulu ensülin bankalarından her gün 300 çocuğa bedava ensülin veriliyor. 
     Vakıf Başkanı Prof. Temel Yılmaz, aynı projeyi şimdi Doğu Anadolu’da uygulayacaklarını müjdeledi dün. 
     Türkiye’de yaklaşık 10 bin diyabetli çocuğun düzenli ensülin yapılmadığından tahrip edici hastalıklar ve ölümle karşı karşıya olduğunu dünkü konuşmalar sırasında öğrendik. Verdiğimiz vergiler har vurup harman savrulurken ülkemiz maalesef bir yandan da 10 bin çocuğa ensülin temin edemez halde... 
     Tabii ki büyüklerin sorunları da çocuklardan az değil... 
     Prof. Temel Yılmaz dedi ki 
     - 2.5 milyon diyabetli Türkiye’nin en büyük 10 kentinden birini oluşturuyor. Devlet bu insanlarımıza keşke küçük bir vilayet kadar yardım yapsa... 
     Panelde bu dileğe kulak verecek tek bir devlet temsilcisi yoktu... 
     
     Büyük Millet Meclisi’ne bir dostumuz yeni bir ad yakıştırmış "Büyük Millet Mescidi" 
     
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
