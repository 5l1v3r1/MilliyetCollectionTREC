<DOC>
<DOCNO> 149904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun04.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce Iraklı bağırıyor "ABD'ye hayır, Saddam'a hayır" 
</HEADLINE>
<TEXT>

     Irak'ın Nasıriye kentinde bugün ABD öncülüğünde yapılması beklenen muhalefet toplantısı, binlerce kişi tarafından protesto edildi. 
     AFP muhabirinin bildirdiğine göre, çoğu Şii yaklaşık 20 bin Iraklı, kent merkezinde toplanarak ''Özgürlüğe evet'', ''İslam'a evet'', ''Amerika'ya hayır, Saddam'a hayır'' diye sloganlar attı. 
     Dini liderlerin çağrısı üzerine toplandıkları bildirilen göstericilerin taşıdıkları pankartların birinde şu ifade okunuyordu ''Sesimiz Havza'nın sesi olsun...'' Havza, Necef'teki Şii din okulunun adı. 
     Gösteriyi yöneten imamlardan olduğunu söyleyen Varrad Nasrullah, AFP muhabirine, ''Bu gösteriyi yapan halk kuvvetleri Havza'nın, yüzde 80'i Şii olan Irak halkının tek temsilcisi olduğuna inanıyor'' dedi ve ''Halkın temsilcilerini seçmek ABD'ye değil, Havza'ya düşer'' diye konuştu. 
     





</TEXT>
</DOC>
