<DOC>
<DOCNO> 134644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sontur08.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de 7 milyon kişi ruhsal bozukluklara sahip 
</HEADLINE>
<TEXT>

     Türkiye'de 500 binden fazla ağır derecede, en az 6-7 milyon da tedavi gerektiren orta ve hafif şiddette ruhsal bozukluk tanısı konabilecek birey bulunduğu tahmin ediliyor. 
     Sağlık Bakanlığı verilerine göre, ruhsal bozukluklar, genel sağlık hizmetleri çerçevesinde tüm dünyada olduğu gibi, Türkiye'de de en başta gelen sorunlardan biri sayılıyor. 
     Ağır ruhsal bozuklukların, hastayı, aileyi, sağlık sistemini ve genel anlamda toplumu, ekonomik ve psikososyal açıdan önemli ölçüde etkilediği kabul ediliyor. 
     Türkiye'de her yıl 6 binden fazla yeni şizofren hastası ortaya çıkıyor ve 15-54 yaş grubu içinde en az 300 bin dolayında şizofrenik hasta bulunuyor. 
     Türkiye'de 500 binden fazla ağır derecede, en az 6-7 milyon da tedavi gerektiren orta ve hafif şiddette ruhsal bozukluk tanısı konabilecek birey bulunduğu tahmin ediliyor. 
     Ruhsal rahatsızlıklar içinde en çok depresyona rastlanıyor. Depresyonlar, yaygınlığı ve insan yaşamındaki önemi nedeniyle Türkiye'de de önemli bir halk sağlığı sorunu olarak kabul ediliyor. 
     Türkiye'de tedavi için başvuru oranının düşük olması, tedavinin düzensiz yapılması ve önleyici çalışmaların yaygınlaşmamış olması önemli sorunlar olarak açıklanıyor. 
     Bakanlık verilerine göre, Türkiye'de nevrozlar ve strese bağlı bozukluklar da oldukça yaygın görülüyor. Genellikle yataklı tedavi gerektirmeyen bu bozukluklar, etkili ayakta tedaviyi zorunlu kılıyor. 
     





</TEXT>
</DOC>
