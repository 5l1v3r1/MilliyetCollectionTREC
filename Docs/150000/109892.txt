<DOC>
<DOCNO> 109892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/soneko11.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 98 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 97.79 puan düşüşle 1. seansı 8,847.51 puandan tamamladı. 
     Seçimlerin ertelenmesi ile ilgili çabaların giderek gündeme oturması tedirgin bekleyişin devamına neden olurken, hisse senetlerinin ortalama değer kaybı yüzde 1.09 olarak gerçekleşti. 
     Haftanın son işlem gününe 6.54 puan düşüşle 8,938.76 puan seviyesinde başlayan endeks, seansın ilk yarısını 134.89 puan aşağıda 8,810.41 puandan geçti. Endeksin gördüğü en düşük seviye 8,787.60 puan, en yüksek seviye ise 8,957.22 puan oldu. 
     Seans kapanışında mali endeks 91.41 puan düşüşle 10,587.39 puana, sanayi endeksi 127.37 puan düşüşle 8,596.27 puana ve hizmetler endeksi de 14.45 puan düşüşle 6,262.97 puana geriledi. 
     Böylece önceki kapanışa göre mali grup hisseler ortalama yüzde 0.86, sanayi grubu hisseler ortalama yüzde 1.46 oranında ve hizmet grubu hisseler 0.23 oranında değer yitirdi. 
     İşlem gören toplam 275 hisse senedinden 120'si değer yitirirken, 59 hisse senedi değer kazandı. 96 hissenin fiyatında ise değişiklik olmadı. 
     Seansta, 65 trilyon 173 milyar 110 milyon liralık işlem hacmi oluştu. 
     Yapı ve Kredi Bankası, Tüpraş, İş Bankası C , Petrol Ofisi ve Tansaş en yoğun işlem gören hisseler oldu. 
     





</TEXT>
</DOC>
