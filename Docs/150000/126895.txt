<DOC>
<DOCNO> 126895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/ekonomi/eko01.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ta ABD’nin yanında olalım 
</HEADLINE>
<TEXT>

Koç Holding Başkanı Rahmi Koç, Türkiye’nin, olası Irak operasyonunda daha işin başındayken ABD’nin yanında yer alırsa uzun vadede k rlı çıkacağını söyledi 
     CENK BAŞLAMIŞ Moskova 

     Koç Holding Yönetim Kurulu Başkanı Rahmi M. Koç, Türkiye’nin geçmişteki hatasını tekrarlamayarak Irak’a düzenlenmesi olası operasyonda mutlaka ABD’nin yanında yer alması gerektiğini, böylece uzun vadede k rlı çıkacağını söyledi. 
     Koç, "Irak operasyonu olacaktır. Muhtemelen gelecek sene olacaktır. Ben birinci veya ikinci haftası olacaktır diye düşünüyorum çünkü çok kaynamaya başladı" dedi ve şöyle devam etti 
     
     Baştan evet diyelim’ 
     "Hükümetimizin Amerikalılarla İngilizlerle, müttefiklerimizle ne konuştuğunu bilmiyorum, fakat 1. Çöl Fırtınası’nda yaptıkları hatayı yapmayacaklardır. Bu işe başında evet’ diyeceklerdir. Ve bu işin avantajlarını paylaşırken bizim de parmağımız içinde olacak diye tahmin ediyorum. Dolayısıyla kısa vadede belki bize biraz tesir edecek ama uzun vadede mutlaka Türkiye’nin lehinde olacak. Çünkü bizim Irak’la yapacağımız çok iş var. Doğalgaz almaktan tutun müthiş bir ihracat ithalat olacaktır. En başından itibaren ABD’nin yanında olmalıyız çünkü Amerika bütün dünyaya Ya bizim tarafımızdansınız ya da değilsiniz’ dedi. Bu konuda Condoleezza Rice Sayın Erdoğan’a ABD’de, Siz gelseniz de, gelmeseniz de biz gidiyoruz’ dedi. Dolayısıyla bizim başka alternatifimiz yok." 
     
     AB’nin anahtarı Kıbrıs 
     Koç, Avrupa Birliği’nin AB son zirvesinden çıkan kararı ise şöyle değerlendirdi "Karar Türkiye’nin zorlamasıyla alındı. Topluluğa 1982 yılında Yunanistan girdiği zaman maalesef giremedik. Ondan 30 sene sonra 2010’da bizi lütfen ya alacaklar ya da almayacaklar. O da gerekli düzeltmeleri yapabilirsek. Yine de geç de olsa treni yakalamamız mümkündür. Bizim de AB’ye girmekten başka alternatifimiz yok. Bunun anahtarı da sanıyorum Kıbrıs’tır. Kıbrıs işini öyle veya böyle bir an evvel halletmemiz lazım" dedi. 
     Koç, AKP iktidarıyla ilgili olarak "Millet fevkalade bir avans verdi. Birincisi hükümete güven var, ikincisi tek parti iktidarı var. Ümit ediyorum bunu müspet kullanırlar" dedi. Koç, Rusya pazarına inandıklarını, gelecek yıl Moskova dışında yatırımlara da başlayacaklarını açıkladı. 
     



 EKONOMİ 


















</TEXT>
</DOC>
