<DOC>
<DOCNO> 107600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/soneko05.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye İş Bankası'nda atama... 
</HEADLINE>
<TEXT>

     Türkiye İş Bankası genel müdür yardımcılıklarına iki yeni atama yapıldı. 
     Türkiye İş Bankası'ndan yapılan açıklamaya göre, Bankanın Organizasyon Müdürü Mete Uğurlu ile Ankara Yenişehir Şube Müdürü H. Fevzi Onat, genel müdür yardımcılığına yükseltildi. 
     İş Bankası'nın Organizasyon Müdürlüğü ve Halkla İlişkiler Müdürlüğü'nden sorumlu Genel Müdür Yardımcılığı görevine atanan Mete Uğurlu, 1955 yılında Ankara'da doğdu. ODTÜ İdari İlimler Fakültesi İşletme Bölümü'nü bitiren Uğurlu 1978 yılında bankanın Organizasyon Müdürlüğü'nde Organizasyon ve Metod Uzman Yardımcısı olarak göreve başladı. Uğurlu, 1996 yılından bu yana Organizasyon Müdürlüğü görevini yürütmekteydi. 
     İş Bankası Kurumsal Krediler Müdürlüğü ve Ticari Krediler Müdürlüğü'nden sorumlu Genel Müdür Yardımcılığı'na atanan H. Fevzi Onat, 1959 yılında Ankara'da doğdu. Hacettepe Üniversitesi Sosyal ve İdari Bilimler Fakültesi Ekonomi Bölümü'nden mezun olan Onat, 1981 yılında Teftiş Kurulu Başkanlığı'nda göreve başladı. Daha sonra banka bünyesinde çeşitli görevlerde bulunan Onat, Şubat 2001'den bu yana Yenişehir Şubesi Müdürü olarak görev yapıyordu. 
     





</TEXT>
</DOC>
