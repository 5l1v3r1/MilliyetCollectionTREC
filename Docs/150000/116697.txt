<DOC>
<DOCNO> 116697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/tamer.html </URL>
<DATE> 2002/11/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye yollarında bir virtüöz 
</HEADLINE>
<TEXT>

Fazıl Say "Çalışırken de, konser verirken de büyük bir enerji üretimi söz konusu bizim için. Yoktan enerji var etmemiz gerekiyor" 
     Gazetedeki çalışma masamda önce ünlü kemancımız Cihat Aşkın’ın kapak olduğu Andante dergisini buldum. Aradan bir hafta bile geçmeden bu kez dünyaca ünlü piyanistimiz Fazıl Say’ın kapak olduğu VW Magazin’i masamda beni beklerken bulunca, bilgisayarımın başına oturup bu keyfi sizlerle paylaşmak istedim. 
     Andante, Açık Radyo’da program yapan 29 yaşında müziksever bir gencin, Serhan Bali’nin klasik müzikseverlere armağanı. Şimdilik 2 ayda bir çıkıyor. Umarız kalıcı olur. 
     
     VW Magazin’in kapağı 
     Fazıl Say’ı kapak yapan VW Magazin, adından da tahmin edebileceğiniz gibi Doğuş Otomotiv’e ait bir şirket dergisi. Belki daha önce de gönderiyorlardı, ama Fazıl’ı kapağında görünceye kadar masamda kısa sürede birikiveren dergi - kitap yığınları arasında dikkatimi çekmemişti. 
     Doğuş Otomotiv, Fazıl’la birlikte çok önemli bir projeye imza attı Türkiye yollarında bir virtüöz. İlk durakları Samsun, ikincisi Edirne’ydi. Seçim öncesi gündemimiz çok yoğun olduğu için maalesef ikisine de gidemedim. Bir sonraki Gaziantep’te, dördüncüsü Adana’da... Mutlaka birine gidip Fazıl’ı hem üniversite öğrencileriyle söyleşi yapıp piyano çalarken, hem de halka konser verirken izleyeceğim. Fazıl yüreğini gençlere ve Anadolu’daki müzikseverlere açma fırsatı bulurken, aynı zamanda 8 - 10 yıl sonrasının Andante türü dergilerine de potansiyel müşteri yaratıyor. 
     VW Magazin’de Fazıl’la yapılmış söyleşiden de küçük bir bölüm aktarmak istiyorum sizlere. Virtüözlerin nasıl bir gerilim altında yaşadıklarını göresiniz diye. Seçim karamsarlığını üzerinizden atıp dünyaya bambaşka bir açıdan bakasınız diye 
     
     Dünyadaki rekabet 
     "Çalışırken de, konser verirken de büyük bir enerji üretimi söz konusu bizim için. Yoktan enerji var etmeniz gerekiyor. Sonra da o enerjiyi pozitif olarak müziğe dönüştürmelisiniz. Dünya potasında rekabet halinde yüzbinlerce klasik müzikçi var. Onların arasından sıyrılmak, en iyilerinden biri olmak ve bunu yıllarca sürdürmek... Bunun için sürekli yeni projeler, yeni fikirler üretmek zorundasınız. Hatta bazen devrimler yapmak zorundasınız. İç dünyanız müthiş derecede zengin olmalı. Onu enerji ve performansa dönüştürmeyi başarmalısınız. Zor bir hayat. Hele dünya rekabeti, işin en ciddi tarafı. Bir şehrin en iyi müzisyeni olabilirsiniz. Ama önemli olan, 300 şehirde yılın en iyi konserini vermek." 
     
     Yoktan var ediyor 
     Soru Böyle büyük bir yükün altına girebilmek için, beslendiğiniz bir takım damarlar olmalı... 
     Say Hayır, enerjiyi yoktan var etmek zorundasınız. Birileri o işler için var, boş olanı doldurmak için. Biz öyleyiz. Güzel bir yemek yemek, çocuğunuzla vakit geçirmek size elbette enerji verir. Ama bu tamamı değil elbette. Kimse çocuğuyla oynadı diye Mozart’ı en iyi yorumlayan müzisyen olamaz. Bağlantı az. Boş hücreden yola çıkıp, kendi vücudunu volkanik dağ yapmaya dayanıyor her şey. 
     
     Yılda 110 konser 
     Soru Yetenek nereye düşüyor bu denklemde 
     Say Yetenek olmadan hiçbir şey olmaz. Doğallık gerekli. Ama bahsettiğim şey, doğalın üretime ve performansa dönüşme süreci. 
     Soru Pekiyi ya çok çalışmak 
     Say Çok çalışmak işin sırrı ama çalışmayı seven insana "çok" gözükmez zaten. 
     Soru Yılda 110 konser vermek, çok ağır bir çalışma temposu demek. Bunaldığınız zamanlar olmuyor mu 
     Say Bu benim yaşam tercihim, oksijenim. Sıkılmak söz konusu değil. Zevk duyduğum için yapıyorum. 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
