<DOC>
<DOCNO> 131154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yasam/ayas.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Çağatay işkence kurbanı 
</HEADLINE>
<TEXT>

Bakıcının sevgilisi küçük Çağatay’ın ölümünü üstlendi Yaramazlık yapınca dövdüm, sigarayla dağlayıp ısırdım, soyup soğukta beklettim. Sonunda da öldürüp attım...’ 
     ASLI ÖKTENER, GÜRKAN AKGÜNEŞ İstanbul, BÜLENT ÖZDEMİR Tekirdağ 

     Çerkezköy’de bakıcılığını yaptığı Çağatay Cirit’i 4 döverek öldürdüğü iddiasıyla sevgilisi Bayram Acar’la birlikte tutuklanan Sultan Keskin, "Onu kendi çocuğun gibi seviyordum. Altını ıslattığı için Bayram onu dövdü. Hırsını alamayınca ikimizi de ısırdı" dedi. Baba Aydın Cirit ise "Çocuğum bakıcılar beni dövüyor’ diyordu. Ona inanmamıştım" diye konuştu. 
     Küçük oğlu da SSK Bakırköy Hastanesi’nde yaşam savaşı veren Aydın Cirit, yaklaşık beş aydır işsiz olduğunu anlatarak şunları söyledi "Tekirdağ’da iş bulamadım. Karım konfeksiyon işçisiydi. Çocuklar için bir bakıcı aradık. Arka mahalledeki ekmek büfesine astığımız ilanı görerek başvuran Sultan Keskin’de karar kıldık." 
     Deneme süresi için 110 milyon liraya anlaştıklarını söyleyen Cirit, "15 gün sonra çocuklarımıza iyi bakıldığını görünce karım işe girmeye karar verdi. Ben de Yakında iş bulacağız, çocuklarımıza siz bakın. Ben aylık 130 milyon lira vereceğim’ dedim. Böylece anlaştık" dedi. 
     
     Sevgilisini de ısırmış 
     Çerkezköy Adliyesi’ne sevk edilen bakıcı Keskin ile sevgilisi Acar, "Kasten adam öldürmek" suçlamasıyla tutuklanarak Tekirdağ Kapalı Cezaevi’ne gönderildi. Savcı Selim Berber’e ifade veren Keskin, minik Çağatay’ı Acar’ın öldürdüğünü savunarak, "Olay gecesi ben engellemeye çalıştım. Ancak beni de tehdit edip, döverek kolumu ısırdı" dedi. Keskin, bu ifade üzerine Merkez Sağlık Ocağı’na götürülerek sol kolundaki diş izinin tespiti yapıldı. Acar’ın da "Çocuğu ben dövdüm. Ben ısırdım. Çok ikaz ettim altını ıslatmaması için. Sözümü dinlemedi. Çok sinirlendim. Olayın tek sorumlusu benim" dediği belirtildi. 
     Aydın ve Yasemin Cirit çifti, Çağatay için Merter Veysel Karani Camii’nde düzenlenen cenaze töreninde zaman zaman fenalık geçirdi. Çağatay ailesinin ve yakınların gözyaşları arasında son yolculuğuna uğurlandı. 
     
     Adli Tıp İşkence var 
     Çağatay’ın cesedinde, işkence gördüğüne dair bulgulara rastlandı. Adli Tıp yetkilileri, cesette yapılan ön incelemede, çocuğun vücudunda darp ve ısırık izlerine rastlandığını, boğazında da sıkılma emareleri görüldüğünü belirtti. 
     
     Koray’ın durumu da kötü 
     SSK Bakırköy Eğitim Hastanesi Nöroloji Servisi’nde tedavisi süren minik Koray’ın da beyincik damarında tespit edilen çatlak nedeniyle ameliyat edildiği kaydedildi. Kafatasında hasar oluşan Koray’ın ileride fiziksel ve zihinsel problemler yaşamaması için ikinci bir ameliyata alınabileceği bildirildi. 
     



 YAŞAM 




























</TEXT>
</DOC>
