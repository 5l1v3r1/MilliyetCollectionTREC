<DOC>
<DOCNO> 123423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/ekonomi/eko02.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO, hükümetten 1 milyon konutluk arazi talep etti 
</HEADLINE>
<TEXT>

İTO, Maliye Bakanı’ndan 1 milyon konut yapılması için Hazine arazilerinin kat karşılığı müteahhitlere tahsis edilmesini istedi 
     FEHİM GENÇ 

     İstanbul Ticaret Odası İTO Başkanı Mehmet Yıldırım, Maliye Bakanı Kemal Unakıtan’la görüşerek, uydukentler kurmak üzere Hazine arazilerinin yüzde 40 kat karşılığı müteahhitlere tahsisini talep etti. 
     
     Kaçak konuta tapu 
     Yıldırım, yüzde 40 kat karşılığı yaptırılacak 1 milyon konuttan 400 bininin devletin olacağını, bunları 10 yıl vadeli 75 bin dolar bedelle satarak 30 milyar dolar gelir sağlayabileceğini belirtti. 
     Uydukent kurmak için Kilyos’ta belirlenecek bir arazi de talep eden Yıldırım, ayrıca 4 milyon kaçak konuta 5 bin dolar karşılığı tapu verilmesi halinde 20 milyar dolar gelir sağlanabileceğini de aktardı. 
     Yıldırım, Başbakan Yardımcısı Mehmet Ali Şahin’le görüşmesinde Kurtköy’de Vakıflar’a ait arazinin Formula 1 pisti için İstanbul İl Spor Müdürlüğü’ne tahsisini, Sanayi Bakanı Ali Coşkun’dan da Alpullu’daki Sarımsaklı Çiftliği’nin teknotarım’ alanı yapılmasını istedi. 
     



 EKONOMİ 



















</TEXT>
</DOC>
