<DOC>
<DOCNO> 146677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/spor/aspo.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BARIŞ ÇAĞRISI 
</HEADLINE>
<TEXT>

A Milli Takım Teknik Direktörü Şenol Güneş, "Futbol ortak bir değerdir. Asla düşman yaratmak için kullanılmaz. Savaş ortamında tüm Dünya İngiltere - Türkiye maçından zevk almalı" diye konuştu 
     MEHMET DEMİRCAN 

     Önce Fair - Play’ 
     MİLLİ Takım Teknik Direktörü Şenol Güneş dün bir basın toplantısı düzenleyerek, İngiltere maçı öncesi çarpıcı açıklamalar yaptı. Güneş, "Artık kolay veya zor rakip yok. Bu nedenle biz her rakibimize aynı saygıyı gösteriyoruz. Futbol ortak bir değerdir. Asla düşman yaratmak için kullanılamaz. İngiltere maçının da fair - play içinde geçmesini umuyoruz. Bu mücadeleden bütün dünya zevk almalı. Savaş ortamında insanlar mutlu olmalı, hak eden kazanmalı" dedi. 
     
     Yarış bitmez’ 
     İNGİLTERE’Yİ yenerek bir adım öne geçmek istediklerini de vurgulayan Şenol Güneş, "Ama skor ne olursa olsun, bu gruptaki yarış sonuna kadar devam edecek. Biz Türk Milli Takımı olarak en güzeli sunup, kazanmak istiyoruz ve herkesi barışa çağırıyoruz" ifadesini kullandı. İngiltere’nin, Liechtenstein önünde kolay bir rakip bulduğu için düşük tempoda oynadığını belirten Güneş, "Ayrıca bizim maçı da düşündüler. Çarşamba gecesi çok farklı oynayacaklarını biliyorum" diye konuştu. 
     
     Kadro belli değil’ 
     SUNDERLAND’IN İngiltere’ye avantaj sağlayabileceğini de kaydeden Şenol Güneş, "Türk Milli Takımı, birçok kez İngiltere’ye geldi. Ancak hiçbir zaman bu kadar iyi bir atmosferi yakalayamamıştık. Buraya yenmek için geldik, aksi bir sonucu düşünseydik, burada olmazdık" yorumunu yaptı. Sahaya hangi onbirle çıkacağına henüz karar vermediğini de sözlerine ekleyen Milli Takım’ın hocası, Hakan Ünsal’ın dışında takımda ciddi bir sakatın bulunmadığını açıkladı. 
     
Şartlı davetŞenol Güneş’in, kadroya çağırmadan önce Hakan Şükür’e "Yedek kalabilirsin, tribüne de çıkabilirsin" dediği öğrenildi 
     BİLAL MEŞE 

     Garanti yok 
     YEDİ ay aradan sonra Milli Takım’a davet edilen Hakan Şükür’ün kadro açıklanmadan önce Teknik Direktör Şenol Güneş ile ilginç bir görüşme yaptığı ortaya çıktı. Güneş’in, Hakan’ı arayarak, "Seni takıma çağırmak istiyorum. Ancak yüzde yüz oynayacaksın diye bir garanti yok. Yedek de kalabilirsin, tribüne de çıkabilirsin" ifadesini kullandığı bildirildi. 
     
     Havası yeter’ 
     MİLLİ Takım’ın hocası golcü oyuncuya ayrıca, "Eğer bu durumu sorun yapmayacaksan, takıma gel. Kampın huzurunun bozulmasını istemiyorum. Ancak sen bu takımın kaptanısın. Oynamasan bile arkadaşlarının yanında olmalısın" dedi. Güneş’in bu sözleri üzerine Hakan, "Görev alıp almamam hiç önemli değil. O havayı tekrar yaşamak bana yeter" karşılığını verdi. 
     
Bücür dev Emre      İNGİLTERE’DE yayınlanan The Times gazetesinin "Game" adlı ekinde bir röportajı yayınlanan Emre, Brezilyalı yıldızlara benzetildi. Gazete, "Onda bir Brezilyalı’nın tekniği ve zerafeti var" diye söz ettiği 23 yaşındaki Emre’nin takımda "bebek" gibi görüldüğünü yazdı. Emre’nin müthiş yeteneğine dikkat çeken Game, gurbetçi futbolcular ve yabancı hocalarla kalkınan Türk futbolunun artık Avrupa’nın hasta adamı olmadığını da vurguladı. 
     
İlk sınav Ümitler’in      AVRUPA Şampiyonası eleme grubunda Ümit Milli Takımımız, bu akşam İngiltere ile rakip sahada karşı karşıya gelecek. Grubunda namağlup lider durumda bulunan Ay - Yıldızlı Ümitler, son maçında Portekiz’e yenilen İngiltere karşısında zirveyi bırakmamak için mücadele edecek. Newcastle’daki St.James Park Stadı’nda TSİ 22.00’de başlayacak karşılaşma, TRT 1’den naklen yayınlanacak. Bu arada, Liechtenstein maçında oynamayan Jenas ve Jeffers, Teknik Direktör Eriksson tarafından Ümit Milli Takım’a verildi. 
     
Beckham’a tedavi      İNGİLTERE Milli Takımı’nda Liechtenstein maçında sakatlanan forvet Emile Heskey ile sakatlığı nedeniyle bu maçta oynamayan tecrübeli defans oyuncusu Sol Campbell iyileşti. Her iki futbolcu da takımla birlikte antrenmana çıkarken, Teknik Direktör Eriksson’un, defansın ortasında Southgate’in yerine Campbell’a görev vermesi bekleniyor. Bu arada ayağı su toplayan David Beckham’ın idmanları aksattığı ancak sürekli tedavi gören yıldız oyuncunun önemli bir problemi olmadığı öğrenildi. 
     
7. GRUP TAKIMLAR O G B M A Y P Türkiye 3 3 0 0 10 3 9 Portekiz 3 2 0 1 7 6 6 İngiltere 3 2 0 1 9 5 6 Slovakya 3 1 0 2 3 6 3 Makedonya 4 0 0 4 1 10 0      
     
     PROGRAM 
     İngiltere - Türkiye, Slovakya - Portekiz 
     


SPOR 
























</TEXT>
</DOC>
