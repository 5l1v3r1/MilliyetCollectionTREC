<DOC>
<DOCNO> 127695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/siyaset/siy04.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT’e yeni isim 
</HEADLINE>
<TEXT>

MİT’in başına bu sefer sivil mi, asker mi gelecek Ankara 4. Kolordu Komutanı Korgeneral Kemal Yılmaz’ın ismi öne çıkıyor 
     Serpil ÇEVİKCAN 

     Ankara’da bir süredir Şenkal Atasagun’un ardından MİT Müsteşarlığı koltuğuna kimin oturacağı tartışması yaşanıyor. Kulislerde çok sayıda isim uçuşuyor. MİT Kontr - Terör Dairesi eski Başkanı Mehmet Eymür de internetteki sitesinde sivil - asker tartışmasını sürdürüyor. 
     Kulislerde son günlerde dile getirilen bir isim ise dikkat çekiyor Korgeneral Kemal Yılmaz. Ankara 4. Kolordu Komutanı Korgeneral Yılmaz’ın adının çeşitli çevrelerce desteklendiği bunların başında da askeri çevrelerin yer aldığı bildiriliyor. Korgeneral Yılmaz’ın MİT’e isim arayışında gündeme getirileceği belirtiliyor. 
     Van Jandarma Asayiş Bölge Komutanlığı gibi kritik bir görevi yürüttükten sonra yine önemli bir nokta olan Ankara Garnizon Komutanlığı’na getirilen Korgeneral Yılmaz’ın 2002 Ağustos ş rasında görev süresinin bir yıl uzatıldığına dikkat çekiliyor. Korgeneral Yılmaz’ın tümgeneral rütbesiyle Milli Güvenlik Akademisi Komutanlığı görevi yaptığı da anımsatılıyor. Bazı parlamenterlerin de hükümete bu ismi önereceği belirtiliyor. 
     Eymür ise internet sitesinde, "MİT’in başına emekli orgeneral Edip Başer’in getirilmesi konuşulmaktadır. MİT’in başına muhakkak bir asker getirilecekse, bu değerli komutan iyi ber seçim olabilir. Ancak deneyimler, Genelkurmay’ın hiyerarşik yapısından dolayı, MİT’in başına getirilen bu derecedeki üst düzey emekli subaylarla sorunlar yaşandığını göstermiştir" yorumunu yapmıştı. 
     



 SİYASET 

















</TEXT>
</DOC>
