<DOC>
<DOCNO> 136548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yasam/yas03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşim çok değişti’ diyorsanız dikkat 
</HEADLINE>
<TEXT>

İngiltere’de yapılan araştırmaya göre, kadınlar aldatma konusunda erkeklerle yarışıyor. Ama kocasını aldatırken kendini de ele veriyor 
     Erkekleri yakaladılar 
     İNGİLİZ akademisyenler, 40 Batı ülkesinde gerçekleştirdiği "Aldatmanın Teşviki" isimli araştırmada ilginç sonuçlar buldu. Erkeklerin yüzde 50 ile yüzde 75’i eşlerini ya aldatmış ya da halen aldatıyor. Kadınların aldatma oranı ise bunun çok az altında. Özellikle İngilizler artık tek eşliliğe fazla inanmıyor. 
     
     Seks bizim de hakkımız 
     MANCHESTER Üniversitesi’nden Dr. Cliff Davies’e göre tek eşlilik ilişkiye istikrarsızlık getiriyor. Kadınlar artık, en az erkekler kadar, iyi bir seks hayatına sahip olmaya hakları olduğuna inanıyorlar. Günümüz kadını artık sıcak, iyi seks yapan ve fikirlerine değer verip onları dinleyen erkek istiyor. 
     
     İlk çocuktan sonra 
     GEÇMİŞTE müthiş bir sevgili olan bir erkek zamanla yatakta tembel ve ilgisiz olabiliyor. İlk problemler ilk çocukla başlıyor çünkü erkeğin dışarda hayatı eskisi gibi devam ediyor ama kadın eve kapanıyor ve kendisini çok yalnız hissediyor, ilgiyi dışarıda aramaya başlıyor. 
     

</TEXT>
</DOC>
