<DOC>
<DOCNO> 111088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/spor/spo02.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AIK zaferi Alman hocanın umudunu artırdı 
</HEADLINE>
<TEXT>
HEP BÖYLE 
Lorant, ikinci 45 dakikadaki futbola övgüler yağdırdı. Alman hoca, "Takımımın her zaman bu şekilde oynamasını isterim" diye konuştu 
     "Önce zorlandık" 
     FENERBAHÇE Teknik Direktörü Werner Lorant, takımının özellikle ikinci yarıda futbolu oyunu övdü ve "Fenerbahçe’nin hem ligde hem de Avrupa’da böyle agresif oynamasını isterim" dedi. Alman teknik adam, "İlk yarı rakip gücü olduğu oranda mücadele etti. O zaman iyi oynayamadık. Savunmada bu kadar kapanan ve derin oynayan bir rakip karşısında zorlandık. Ancak ikinci yarıda toparlandık, istediğimiz futbolu ortaya koyduk ve galibiyete ulaştık" diye konuştu. 
     
     Taraftara teşekkür 
     WERNER Lorant, "1 - 0 öne geçtikten hemen gol yedik. Uluslararası karşılaşmalarda konsantrasyon yüksek olmalı. Bu tür golleri yememek lazım. İkinci yarı çok iyidik. Oyuncularım istediklerimi yaptı. Bizi 90 dakika destekleyen taraftarımıza teşekkür ederim" ifadelerini kullandı. Alman hoca, oyundan aldığı Washington hakkında ise "Düşüncem kanattan gol bulmaktı. Bunu başaramadık. Çıkarken tepki göstermesi doğal" yorumunu yaptı. 
     
Hakemler pişman oldu      SARI - Lacivertli taraftarlar, bir buçuk saat önce sahaya çıkan ve kaleleri incelemek isteyen hakemleri pişman ettiler. Seyirciler kendilerine doğru gelen hakemleri Solnalı futbolcular sanarak kafalarına su şişesi attılar. Görevliler koşa koşa yetişip, sahayı gezenlerin hakemler olduğunu ima eden hareketler yaptılarsa da, seyirciler UEFA görevlileri ile birlikte hakemleri incelemekte oldukları kaleden adeta geriye doğru püskürttüler. Hakemler diğer kaleyi incelemeye gittiklerinde de sözlü protesto ile karşılaştılar. 
     
Yusuf, PAF’ta      LORANT’IN hışmına uğrayan Yusuf, dün kendi isteği ile Dereağzı’nda PAF takımının antrenmanına katıldı. Yusuf, çift kalede yer alıp, antrenörün isteklerini yerine getirdi. Oktay ve Abdullah ise kendi başlarına ormanda çalıştılar. Bu arada teknik direktör Lorant’ın, kadroya almadığı oyuncular için Samandıra Tesisleri’nde antrenman düzenlememesi ilgi çekti. 
     
Polis baskını      KADIKÖY polisi maçtan saatler önce sahte bilet pazarlayan bir şebekeye suçüstü yaptı. Stadyumun hemen yanında sahte biletleri satmaya çalışan çete üyeleri, güvenlik güçleri tarafından yakalandı. Ayaküstü sorgulanan kişilerin elindeki biletlere de el koyuldu, kendileri göz altına alındı. Bu arada maça ilginin az olması karaborsacıları aç bıraktı. 
     



 SPOR 



























</TEXT>
</DOC>
