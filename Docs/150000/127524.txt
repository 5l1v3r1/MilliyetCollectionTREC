<DOC>
<DOCNO> 127524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/siyaset/siy02.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan yeter artık 
</HEADLINE>
<TEXT>
Evet, Erdoğan işini düzeltmek bana düştü 
CHP lideri hükümeti de eleştirdiği toplantıda, Erdoğan’ın yasağının doğru, demokratik ve adaletli bir düzenleme olmadığını savundu 
     İBRAHİM OKUMAMIŞ Antalya DHA 

     CHP Genel Başkanı Deniz Baykal, 58. Hükümet’e her türlü desteği vermeye hazır olduklarını söyledi. AKP lideri Recep Tayyip Erdoğan’ın yasağının kalkmasıyla ilgili kendisine "Sana mı düştü bu işi düzeltmek " diye sorulduğunu ifade eden Baykal, "Evet, bana düştü" dedi. 
     Antalya Talya Otel’de düzenlenen Ticaret ve Sanayi Odaları Konseyi toplantısına katılan Baykal, Erdoğan’ın yasağının doğru, demokratik ve adaletli bir düzenleme olmadığını savundu. "Falan tarihte siyasi suç, ideolojik suç işledin. Ömür boyu siyaset yapamazsın" şeklinde bir yasak getirilemeyeceğini belirten Baykal, şunları söyledi 
     "İdeolojik suçlar zaman içinde değişiyor. 40 yıl önceki ideolojik suçla bugünkü farklıdır. TKP Türkiye’de büyük suç konusu oldu ama 3 Kasım’da oy pusulalarını devlet kendi taşıdı. Çünkü ideolojik suç tarifleri değişti. Demokrasinin tam işlediği bir rejimin kurulması herkesin işidir. Hak ne ise o olmalıdır." Baykal, Erdoğan’a destek veren sözlerinin ardından hükümeti de eleştirdi. Türkiye’nin seçim öncesi döneme döndüğünü savunan Baykal, "Bunda Irak krizi de etkili oldu, ancak iktidarın tutumundaki belirsizlik daha etkili oldu. Ne yaptığını bilmeyen bir hükümet görüntüsü var. Türkiye topraklarında iki ordu, bayrak ve egemenliği kabul edilemez" dedi. 
     



 SİYASET 












</TEXT>
</DOC>
