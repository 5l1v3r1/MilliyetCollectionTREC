<DOC>
<DOCNO> 137509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko14.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 195 puan arttı... 
</HEADLINE>
<TEXT>

     İMKB Ulusal-100 Endeksi, 194.90 puan artarak 1. seansı 11,497.42 puandan tamamlarken, hisse senetlerinin ortalama değer artışı yüzde 1.72 olarak gerçekleşti. 
     Endeks yüksek açılışın ardından bir miktar gerileyerek 11,200 seviyesine indi. Bu bölgede dengelenme çabalarının ardından 11,500 bölgesi test edildi. 
     Endeksin yaklaşık 300 puanlık bir bantta dalgalandığını belirten uzmanlar, endeksin ilk direnç noktasının 11,500 seviyesinde bulunduğunu, bu seviyenin aşılamaması durumunda ilk etapta kademeli olarak 11,200-10,800 bandına gevşeme yaşanabileceğini kaydediyorlar. 
     Seansa 40.73 puan artışla 11,343.25 puan seviyesinde başlayan endeks, seansın ilk yarısını 87.15 puanlık düşüşle 11,215.37 puandan geçti. 
     Endeks en düşük 11,207.36 puana kadar gerilerken, en yüksek olarak 11,511.54 puanı gördü. 
     Seans kapanışında mali endeks 257.32 puan artışla 14,272.64 puana, sanayi endeksi 170.60 puan artışla 11,208.75 puana ve hizmetler endeksi 130.68 puan artışla 7,258.37 puana yükseldi. 
     Böylece, önceki kapanışa göre mali grup hisseler ortalama yüzde 1.84, sanayi grubu hisseler ortalama yüzde 1.55 oranında ve hizmetler grubu hisseler ortalama yüzde 1.83 oranında değer kazandı. 
     İşlem gören toplam 286 hisse senedinden 187'si değer kazanırken, 31 hisse senedi değer yitirdi. 68 hissenin fiyatında ise değişiklik olmadı. 
     Seansta, 325 trilyon 649 milyar 473 milyon liralık işlem hacmi oluştu. 
     Yapı ve Kredi Bankası, İş Bankası C , Garanti Bankası, Doğan Holding ve Vestel en yoğun işlem gören hisseler oldu. 
     





</TEXT>
</DOC>
