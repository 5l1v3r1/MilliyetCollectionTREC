<DOC>
<DOCNO> 125654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo13.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'un ilk yarı raporu... 
</HEADLINE>
<TEXT>

     Birinci Süper Futbol Ligi'nin ilk yarısını 10. sırada tamamlayan Diyarbakırspor'da, 2 futbolcu kırmızı kart görürken, maçlarda futbolcular 42 de sarı kart gördü. 
     Geçen sezonun ilk yarısında 36 sarı kart görüp kırmızı kartla tanışmayarak ligin en centilmen takımlarından biri olan Diyarbakırspor'da, bu sezon Ramazan Tunç ve Hasan Yiğit kırmızı kart gördü. Takımda 19 futbolcuya 42 kez sarı kart gösterildi. 
     En fazla sarı kartı 4'er kez Murat Duman, Ergin ve Evren gördü. 
     
     EN FAZLA GOL SAFFET'TEN 
     Diyarbakırspor'un ligin ilk yarısındaki en gölcü futbolcu unvanını attığı 6 golle Safet elinde bulundururken, ikinciliği ise 5 golle Murat Hacıoğlu aldı. 
     Saffet, Fenerbahçe'ye 2, Altay, Elazığspor, Bursaspor ve Ankaragücü'ne 1'er gol olmak üzere toplam 6 gol atarak ilk sırayı alırken, Murat Hacıoğlu ise, Fenerbahçe'ye 1, Göztepe'ye 1, Ankaragücü'ne 2, Malatyaspor'a ise 1 gol olmak üzere toplam 5 gol atarak ikinci sırayı aldı. Kaptan Deniz 2, Da Silva 1 ve Alper de 1 gol atabildi. 
     İlk yarıda rakip kalelere 15 gol atan Diyarbakırspor, kendi kalesinde ise 22 gol gördü. Diyarbakırspor en farklı skorlu galibiyetini Fenerbahçe ve Ankaragücü'nü 3-0 yenerek alırken, en farklı skorlu yenilgisini ise Bursaspor ve Gençlerbirliği maçlarında 4-1 yenilerek aldı. 
     





</TEXT>
</DOC>
