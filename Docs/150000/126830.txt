<DOC>
<DOCNO> 126830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo17.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın en golcüsü Sergen... 
</HEADLINE>
<TEXT>

     Beşiktaş'ın ligin ilk bölümünde yaptığı 17 maçta en golcü futbolcusu Sergen Yalçın oldu. 
     Deneyimli futbolcu, takımının attığı 28 golün 6'sına imza atarken, Rumen golcü Daniel Gabriel Pancu ise 5 golle Sergen'i izledi. 
     İlhan Mansız, Tümer ve Ahmet Dursun 3'er gole, Tayfur ise 2 gole imza atarken, siyah-beyazlıların diğer golleri ise Ahmet Yıldırım, Nouma, Eser, İbrahim ve Ronaldo'dan geldi. Ayrıca 14. haftadaki Adanaspor maçında Ercan kendi kalesine gol attı. 
     
     LİGDE 2 PENALTI KAÇTI 

     Beşiktaş, 17 maçlık periyotta 4 kez penaltı atışı kazanırken, bunların 2'sini gole çevirebildi. 
     10. haftadaki Malatyaspor maçında Nouma, 12. haftadaki Elazığspor maçında ise Sergen, penaltı atışlarını gole çeviren isimler olurken, 13. haftadaki Altay maçında İlhan Mansız, 17. haftadaki Samsunspor maçında da Sergen penaltı atışlarından yararlanamadı. 
     
     ASİST KRALLARI 

     Beşiktaş'ta 17 maç sonunda en çok asist yapan futbolcular ise 3'er asistle Ahmet Yıldırım, Zago ve Nouma oldu. 
     Siyah-beyazlılarda asist yapan diğer futbolcular ise 2'şer asistle Pancu, Sergen, Tamer, Kaan Dobra, Tümer, 1'er asistle de Tayfur, İbrahim ve Tolga oldu. 

     
</TEXT>
</DOC>
