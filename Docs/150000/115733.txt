<DOC>
<DOCNO> 115733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yasam/ayas.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük soyguna şipşak’ ceza 
</HEADLINE>
<TEXT>

Devlet Toprakbank’a el koymadan 4 ay önce, bankaya ait bir zırhlı araçtan 443 bin mark esrarengiz şekilde kayboldu. Zırhlı aracın iki görevlisi kısa sürede 6 yıl hapis cezası yedi. Bankayı 1.3 katrilyon zarara uğratanlar ise h l soruşturuluyor 
     ŞÜKRAN ÖZÇAKMAK İstanbul 

     Toprakbank’ın, Tasarruf Mevduatı Sigorta Fonu’na TMSF 30 Kasım 2001’de devredilmesinden yaklaşık dört ay önce, şubelere para sevkiyatı yapan zırhlı araçtan 443 bin Alman markı çalındığı ortaya çıktı. Nasıl çalındığı h l aydınlatılamayan üç çuval para nedeniyle iki görevli mahk m olurken, bankanın içini boşaltmak ve 1.3 katrilyon zarara uğratmakla suçlanan eski sahibi Halis Toprak ve 18 yönetici hakkındaki soruşturma da h l sürüyor. 24 Temmuz 2001’de Toprakbank güvenlik görevlisi Muzaffer Çamur ile zırhlı aracın şoförlüğünü yapan tahsildar Özkan Taşkıran, para sevkiyle görevlendirildi. Muzaffer’in evlilik yıldönümüydü. Sevk edilecek paraysa her zamankinden daha fazlaydı. Görevliler paraları sırayla şubelere transfer etmeye başladı. 
     
     Kapı hiç zorlanmamıştı 
     İki görevli, daha önceden araçta bulunan 45 bin mark dolu bir çuvalla birlikte Edirne Şubesi’nden kendilerine teslim edilen, içinde 110 bin mark ve 288 bin mark bulunan iki çuvalı daha zırhlı araca koyup aracı bankanın bahçesinde bırakarak yemeğe gitti. Bir saat sonra Çorlu Şubesi’ne vardılar. Para teslimi için kasayı açtıklarında, içinde 443 bin Alman markının bulunduğu üç çuval yok olmuştu. Kapıda da hiçbir zorlama yoktu. 
     Manyas Karakolu, Taşkıran ile Çamur’un ifadelerini alarak bir gün sonra sanıkları Edirne Cumhuriyet Savcılığı’na çıkardı. 
     Toprakbank yetkilileri, parayı Taşkıran ve Çamur’un çaldığını iddia ediyordu. Genellikle bankadan çıkan tüm paraların seri numarası biliniyordu ancak bu kez paraların seri numarası alınmamıştı. 
     Nöbetçi mahkeme, tutuksuz yargılanmaları kararına vardı. Ancak, Toprakbank müfettişleri, Çamur ve Taşkıran’ı üç gün boyunca sorguladı. Sonra da iki görevliyi, suç duyurusuyla Şişli Cumhuriyet Savcılığı’na teslim etti. 
     İstanbul Asayiş Şube Müdürlüğü’nde bir gün sorgulanan Çamur ve Taşkıran, suçlamaları reddetti. İki görevli, aracın anahtarının kendilerinden önceki şoförlerde veya yöneticilerde de olabileceğini savunarak, komploya kurban gittiklerini ileri sürdü. Polis, bu doğrultuda tahkikatın genişletilmesi için savcılıktan dört gün süre istedi, ancak savcılık, olay yeri itibariyle tahkikatı Edirne Cumhuriyet Savcılığı’nın sürdürmesi gerektiğini belirterek, talebi geri çevirdi. Sonuçta serbest kalan zanlılar işten çıkarıldı. İki ay sonra İstanbul Cumhuriyet Başsavcılığı, Toprakbank’ın şik yetiyle dava açtı. 
     
     Parayı da geri ödeyecekler 
     20 Kasım 2001’de görülen ilk duruşmada tutuklanarak cezaevine gönderildiler. 
     Sadece 10 gün sonra da BDDK, Toprakbank’a el koydu. Çamur ve Taşkıran, paranın nasıl çalındığını kanıtlayamadıkları için 21 Mart 2002’de 6 yıl 8’er ay hapse mahk m oldu. Ayrıca çalınan 443 bin markın o dönem karşılığı olan 259 milyar 830 milyon lirayı geri ödemelerine karar verildi. Yargıtay da geçen hafta mahkemenin kararını onadı. Çamur ve Taşkıran, şimdi Avrupa İnsan Hakları Mahkemesi’ne başvurmaya hazırlanırken, aileler perişan olmuş durumda. 
     



 YAŞAM 






















</TEXT>
</DOC>
