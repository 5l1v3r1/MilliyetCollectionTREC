<DOC>
<DOCNO> 118517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/aeko.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek çatı operasyonu 
</HEADLINE>
<TEXT>

Başta BDDK olmak üzere, özerk üst kurulları yeniden yapılandırma arayışında olan AKP’nin, öncelikle mali piyasalarla ilgili kurulları tek çatı altında toplayacağı belirtiliyor 
     EKONOMİ SERVİSİ 

     AKP’nin, mali piyasalardaki özerk üst kurulları tek çatı altında toplamayı planladığı öğrenildi. Bu kapsamda Bankacılık Düzenleme ve Denetleme Kurulu BDDK ve Sermaye Piyasası Kurulu SPK tek çatı altında toplanarak denetim altına alınacak. 
     Oluşturulacak çatı kurul’a, halen denetimi ve kontrolü Hazine tarafından yürütülen sigortacılık, leasing ve factoring gibi mali piyasalarla ilgili denetim ve kontrol birimleri de bağlanacak. Böylece çatı kurul, mali piyasalarla ilgili bütün birimleri kapsayan kurullar üstü bir yapı kazanacak. 
     
     1996’da da gündeme gelmişti 
     Mali piyasalarla ilgili kurulların tek çatı altında toplanarak idare edilmesi ve denetimi daha önce de gündeme gelmişti. 1996 yılında, Ali İhsan Karacan’ın SPK Başkanı olduğu dönemde, bir Mali Piyasalar Kurulu’ oluşturulması ve bunun için de Merkez Bankası, Hazine, Sigorta Murakebe ve Bankalar Kanunu’nda değişiklik öngören bir kanun tasarısı hazırlanmış, ancak bu tasarı kanunlaşamamıştı. 
     
     Üç kurum denetliyor 
     Mali piyasaların kontrol ve denetiminde üç kuruluş yetkili BDDK bankalar ve özel finans kurumlarının, Hazine sigortacılık, leasing ve factorin şirketlerinin, SPK ise hisse senedi piyasasının Borsa denetim ve kontrolünden sorumlu. 
     Hazine bünyesindeki Banka Kambiyo Genel Müdürülüğü, şimdi banka dışı mali kurumlar’ın leasing, factoring, kambiyo müdürlükleri denetim ve kontrolünü yapıyor. Sigorta şirketlerinin denetimi de Hazine bünyesindeki Sigortacılık Genel Müdürlüğü ve Sigortacılık Denetleme Kurulu Başkanlığı tarafından yürütülüyor. 
     
Müdahale yanlış’      Garanti Bankası Genel Müdürü Ergun Özen, BDDK’ya siyasi müdahaleyi doğru bulmadığını söyledi. Antalya Ticaret ve Sanayi Odası ile düzenlenen kredi anlaşması törenine katılan Özen, "Yeni hükümet, kurulları dinlerse sağlıklı bir sonuca ulaşabilir. Biraz beklememiz lazım. Mevcut yapıdan uzaklaşılacağını, çok farklı şekil alacağını düşünmüyorum. BDDK özerk bir kuruluş. Burada iyi bir yapı kuruldu. Siyasilerin BDDK’ya müdahelesi doğru olmaz. Özerk kurumlar Türkiye’de oturmaya başladı. Bunlara sahip çıkılmalı" dedi. 
     



 EKONOMİ 

























</TEXT>
</DOC>
