<DOC>
<DOCNO> 142371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/spo02.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım’dan misilleme 
</HEADLINE>
<TEXT>

Galatasaray eski yöneticisi Fatih Altaylı tarafından şikayet edilen Fenerbahçe Başkanı dün ifade verdi. Aziz Yıldırım da Altaylı’ya karşı, provokasyon yapıp, olay çıkardığı iddiasıyla kulüp adına karşı dava açacak 
     M.AKİF ERDEM 

     Darp iddiası 
     FENERBAHÇE Başkanı Aziz Yıldırım, Galatasaray eski yöneticisi Fatih Altaylı’nın Ali Sami Yen Stadı’nda darp edildiği iddiasına ilişkin yaptığı suç duyurusu kapsamında savcılıkta ifade verdi. Şişli Adliyesi’ne dün akşam saatlerinde gelen Yıldırım ve iki korumasının ifadesi, Cumhuriyet Savcısı Turgay Evsen tarafından alındı. Yaklaşık 45 dakika adliyede kalan Sarı - Lacivertli kulübün başkanı, herhangi bir açıklama yapmadan ayrıldı. 
     
     İsviçre’ye gidiyor 
     AZİZ Yıldırım, şimdi de Fatih Altaylı aleyhine karşı dava açarak misilleme yapmaya hazırlanıyor. Galatasaray’ın eski yöneticisinin provokasyon yapıp, olay çıkardığını iddia edeceği öğrenilen Fenerbahçe Başkanı’nın pazartesi günü mahkemeye başvuracağı belirtildi. Bu arada Yıldırım, Ortega konusu için bugün İsviçre’ye gidiyor. Cenevre’de Arjantinli futbolcunun menajeri ve avukatıyla buluşacak olan Fenerbahçe Başkanı, FIFA’dan da yazılı garanti isteyecek. 
     
Oğuz Çetin’e destekFenerbahçe Futbol Şube Sorumlusu Sadettin Saran, "İki derbi kaybetti diye hocamızı yedirmeyeceğiz. Ona inanıyoruz" diyerek, Oğuz Çetin’e sahip çıktı 
     HÜSEYİN YAVUZ 

     TRANSFER çalışmaları için önce Almanya’ya giden, ardından da Fransa’ya geçecek olan Futbol Şube Sorumlusu Sadettin Saran ile yönetici Hakan Kutlualp, Galatasaray derbisinin ardından teknik sorumlu Oğuz Çetin’e sahip çıktı. Saran, "İki derbi kaybetti diye hocamızı yedirmeyeceğiz. Ona inanıyoruz ve arkasındayız" diyerek, Çetin’i göndermek gibi bir düşüncelerinin olmadığını vurguladı. 
     İKİ ülkede de gurbetçi oyuncular ile yabancılar hakkında bir takım görüşmeler yapacaklarını söyleyen Saran, "Bayer Leverkusenli Yıldıray ile ilgili bir temasta bulunacak mısınız " sorusuna da "Kendisi düşündüğümüz futbolculardan birisi, o da olabilir" yanıtını verdi. Hakan Bilal Kutlualp ise ikincilik şanslarının sürdüğünü belirtip, "Şampiyonlar Ligi’ne de gidebiliriz" dedi. 
     
Korkak’ savunmasıFenerbahçe Teknik Direktörü, sorumluluktan kaçmadığını söyledi, futbolculara arka çıktı 
     YALÇIN TÜRK 

     "Yanlış anlaşıldım" 
     GALATASARAY maçının ardından yaptığı basın toplantısında "Korkak ve kişiliksiz bir futbol oynadık" diyen Fenerbahçe çalıştırıcısı Oğuz Çetin, sözlerinin yanlış yorumlandığını ifade etti. Sorumluluktan kaçmadığına dikkat çeken Çetin, "Bir başarısızlık varsa, bunun baş sorumlusu benim, sonra diğer birimler gelir" ifadesini kullandı. 
     
     "Karakterime ters" 
     OĞUZ hoca, "Fenerbahçe, Galatasaray’a yenildiyse, demek ki takımı iyi hazırlayamamış, iyi motive edememişiz" dedi. Çetin şöyle devam etti "Kendimi yenilgiden arındırmak yapıma ve karakterime ters düşer. Bu yenilginin ağırlığı takımın üzerinde. Hafta sonuna dek, oyuncularımı rahatlatmak, bu baskıdan kurtarmak için ne gerekiyorsa yapacağız." 
     
Lorant ruhu      YUSUF KOBAL 

     Basına kapattı 
     GÖREVE başladığı dönemde, "Şeffaf olacağım. Bütün antrenmanlar basına açık olacak. Ben hiç kimseden birşey saklamam" diye konuşan Fenerbahçe Teknik Sorumlusu Oğuz Çetin, eski günlere döndü. Faturayı medyaya kesen Çetin, "Taktik çalışması yapacağım" diyerek idmanları önce 15 dakika ile sınırlandırdı, sonra da tamamen kapandı. 
     
     5-0 kazandılar 
     PAF Takımı ile dün bir hazırlık maçı yapan Fenerbahçe A Takımı karşılaşmayı 5-0 kazandı. Goller Erhan 2 , Kemal, Serhat ve Vladimir’den geldi. Çetin’in zaman zaman oyunu durdurarak futbolcularını uyardığı bildirilirken, Ali Güneş de hafif bir sakatlık geçirdi. Öte yandan düz koşu yapan Ceyhun ise çimlere takıldı ve eski sakatlığı nüksetti. 
     
Rüştü’de mutlu sona doğru      ANTALYA kampından bu yana Rüştü ile görüşmeleri sürdüren Futbol Şube Sorumlusu Sadettin Saran, tecrübeli kaleciyle anlaşmak üzere olduklarını söyledi. Rüştü de Fenerbahçe’de kalmak istediğini açıkladı. Saran’ın menajeriyle bir görüşme daha yapmasının ardından transferin netlik kazanacağı belirtildi. Rüştü, "Kimseyle sorunum yok. Kalmak istiyorum. Ama seni düşünmüyoruz derlerse, o zaman farklı olur" dedi. 
     
Sezon sonunda yaprak dökümü      BAŞARISIZLIĞIN getirdiği huzursuzluk futbolcuları rahatsız etti. Bu nedenle bazı oyuncular ya aldıkları teklifleri değerlendirmek istiyor, ya da gitmek için fırsat kolluyor. Bunlardan Mustafa Doğan’ın Almanya’ya, Mirkoviç’in İtalya’ya, Ümit Özat’ın Almanya veya İtalya’ya, Johnson’un da Belçika’ya gitme olasılığı bulunuyor. 
     
Devlet, 2 milyar lirasının peşinde      İÇİŞLERİ Bakanlığı, Fenerbahçeli 16 taraftarın yakasına yapıştı. Trabzon-Fenerbahçe maçında çıkan olaylarda gözünden yaralanan polis memuru Metin Özkan’a 2 milyar lira tazminat ödeyen bakanlık, olaylara karıştıkları gerekçesiyle suçlanan Sarı-Lacivertli 16 taraftara dava açtı. 
     
Fener’de iki acı      FENERBAHÇE’NİN eski yöneticilerinden Ali Dinçkök’ün annesi Fatma Güzin Dinçkök ve Ali Şen döneminin idarecilerinden Yavuz Kayral’ın eşi Münire Kayral dün hayatını kaybetti. Dinçkök’ün cenazesi Teşvikiye Camii’nden, Kayral’ın naaşı ise Ankara Kocatepe Camii’nde kılınacak cenaze namazının ardından toprağa verilecek. Fenerbahçe Kulübü’nden yapılan açıklamada, Dinçkök ve Kayral’ın vefatından duyulan üzüntü dile getirilip, başsağlığı dilendi. 
     



 SPOR 
























</TEXT>
</DOC>
