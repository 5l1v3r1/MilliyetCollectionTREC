<DOC>
<DOCNO> 107430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo06.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor Başkanı "Sporculara uçaklarda indirim uygulanmalı" 
</HEADLINE>
<TEXT>

     İkinci Futbol Ligi A Kategorisi ekiplerinden Erzurumspor'un kulüp başkanı Cemal Polat, sporculara uçak bilet fiyatlarında indirimli uygulamanın başlatılması gerektiğini söyledi. 
     Sakaryasporlu futbolcuların trafik kazasını üzüntüyle anımsatan Polat, sporcuların ulaşımlarını uçakla yapabilmeleri için uçak fiyatlarında daha önce uygulanan indirimli uygulamanın tekrar başlatılması gerektiğini kaydetti. Ulaşımın sporu olumsuz yönde etkilediğine dikkat çeken Polat, şöyle dedi 
     ''Sporcuların güvenliği ve sporun gelişmesi amacıyla ulaşımda karşılaşılacak sorunların giderilmesi gerekiyor. Maddi krizde olan spor kulüpleri, ulaşımda maliyeti az olan karayolunu tercih etmektedir. Daha önce sporcular için uçak bilet ücretlerinde uygulanan yüzde 50 indirimli tarifenin tekrar başlatılması gerekir. Sakaryaspor kafilesinin karşılaştığı kaza gibi kazaların önlenmesi için böyle bir uygulama kaçınılmazdır.'' 
     





</TEXT>
</DOC>
