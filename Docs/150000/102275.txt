<DOC>
<DOCNO> 102275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur02.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüsün üzerine TIR'ın konteyneri devrildi, nişanlı çift öldü 
</HEADLINE>
<TEXT>

     İzmir'in Bornova ilçesinde meydana gelen kazada, üzerine konteyner devrilen servis minibüsündeki 2 kişi öldü. 
     Halil Ünlütürk 42 , yönetimindeki 35 CDB 26 plakalı TIR ve TIR'a bağlı olan 35 BNE 14 plakalı dorsesiyle seyrederken, Çamdibi Kimyacılar Sitesi 374. sokaktan otoban virajına sert giriş yaptı. 
     Bu sırada dorse üzerinde bulunan konteyner, aynı yöne giden Mehmet Aydın'ın 33 kullandığı TEDAŞ'a ait 35 S 02518 plakalı servis minibüsünün üzerine devrildi. 
     Minibüs şoförü ile yanında bulunan Şükran Ölmez 21 konteynerin altında kalan araçta sıkışarak öldüler. Aydın ve Ölmez'in cesetleri, olay yerine gelen AKS-110 ekibinin çalışmalarıyla araçtan çıkarıldı. 
     TEDAŞ servis minibüsü şoförü Aydın ile Ölmez'in nişanlı oldukları ve iki ay sonra evlenecekleri öğrenildi. 
     Kazada TIR şoförü Halil Ünlütürk de yaralandı. Bornova Devlet Hastanesi'ne kaldırılan Ünlütürk'ün hayati tehlikesi bulunmadığı bildirildi. 
     





</TEXT>
</DOC>
