<DOC>
<DOCNO> 109850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/altan.html </URL>
<DATE> 2002/09/27/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Dün’den ve yarın’dan kopuk yaşayan gençler... 
</HEADLINE>
<TEXT>

     20 - 30 yaş arası gençlerle konuşurken, bazen şaka yollu sorarım - Benim yaşıma geldiğinde ne yapacaksın 
     Yanıt hep aynı olur 
     - Ben zaten o kadar yaşamam ki... 
     Durmuş oturmuş, kristalize bir burjuvaziden yoksun, bizim gibi mesleksiz toplumlarda her genç kuşak için Dünya ve hayat, "geçmiş" ve "geleceköten kopuk, kendisiyle başlayan ve kendi döneminden ibaret bir takvim parçasıdır. 
     Böylesi bir sanıyı değiştirme olanağı da yoktur. 
     
     Önceki akşam CNN Türk’te Fikret Bila, İsmet Berkan, Sedat Ergin’in "Ankara Kulisi" programını izlerken birden yarım yüz yıl öncesine doğru kaydı belleğim... 
     Sanki ekranda Cumhuriyet gazetesinin Ankara temsilcisi Mekki Sait Esen, Vatan gazetesinin temsilcisi Sabahattin Sönmez, Hürriyet gazetesinin temsilcisi Emin Karakuş oturuyorlardı. 
     Herhalde onlar da o yıllarda henüz 50 yaşında bile değillerdi. Ama bana bir hayli yaşlı ve büyük görünürlerdi. 
     Üçünün de, 1950’den önce Ankara’dan gazetelerine geçtikleri haberler, CHP iktidarını sürekli bombalayan haberlerdi. 
     
     Yıl 1946... Ankara’da hem Hukuk Fakültesi’ne girmiş, hem de Ulus gazetesinde çalışmaya başlamışım. Şükrü Saracoğlu Başbakan... Benim yaşım da 19... 
     Saracoğlu gazeteden bir muhabir istemiş Anadolu Kulübü’ne... O sırada, sanırım başkasını bulamadıklarından, beni göndermişlerdi Anadolu Kulübü’ne. 
     Başbakan Şükrü Saracoğlu, Akşam gazetesinin sahip ve başyazarı Necmeddin Sadak ile oturmuş baş başa konuşuyorlardı. Benim Ulus’tan gönderildiğimi anlayınca 
     - Gel bakalım delikanlı, otur şuraya, demişti. 
     Yanlarındaki bir iskemleye ilişmiş, dizlerimi de kavuşturmuştum. 
     
     Güneydoğu, yahut Kürt sorununu konuşuyorlardı. 
     Necmeddin Sadak, o bölgelere çok az yatırım yapıldığından söz ediyordu. Şükrü Saracoğlu ise şöyle diyordu 
     - Şeyh Sait isyanı bastırılalı kaç yıl oldu şurada istikrarlı bir yer değil ki, bir şeyler yapasın. Ziyan olup gider yapacağın şeyler... 
     1967’de Doğu Beyazıt’ta, İshak Paşa Kalesi’nin yanındaki dağ köylerinin yıkıntılarını görmüştüm. Köylülerin evleri yıkılmış ve kendileri aşağıya inmeye zorlanmıştı. 
     
     Hayat, insanın ne kendisiyle başlıyor, ne de kendi döneminden ibaret... 
     Yıl 1950... Büyük Millet Meclisi’nin eski tarihi binası... İsmet Paşa muhalefete düşmüş... 
     O yıllardan bugüne Ankara’dan kaç kalem kaldı ki Cüneyt Arcayürek, Altan Öymen, Bülent Ecevit... 
     
     Ekranda, Fikret Bila, İsmet Berkan, Sedat Ergin seçimlerin ertelenip ertelenmeyeceğini konuşuyorlardı. 
     Dünkü Milliyet’in sürmanşetinde ise Kuzey Irak’taki Kürt lider Barzani’nin, 5 yıldan bu yana ilk kez kabul ettiği bir Türk gazetecisi olan Namık Durukan’a ait, gözlemler vardı "Sadece adı devlet değil"... 
     Ve Başkan Bush’un şubata kadar başlatacağı öngörülen Irak harekatı. 
     Tabii bir de, Güney Kıbrıs’ın AB’ye tam üyeliği sorunu var. 
     Seçimlerin ertelenip ertelenmeyeceğini ise haftaya salıya öğreneceğiz. 
     
     Dünkü Hürriyet’in de manşeti doğrusu çarpıcıydı "Zuhuratbaba’da iş bulma duası - Ekonomik kriz, türbelerde dualarla yapılan istekleri de değiştirdi. İş isteği’ kısmet, ev, şans ve para isteklerinin önüne geçti." 
     Şayet Türkiye’de de insanların, "emir almadan, emir vermeden" değerlendirebildikleri gerçek bir meslekleri olsaydı Hazine’den geçinmeli, eskinin "kapı kulları", günümüzün de en itibarlı, en imrenilen kesimi olmayı sürdürmeseydi Zuhuratbaba’da iş bulma duasına gidilir miydi 
     Her aile bilirdi mesleksiz hayat olamayacağını ve çocuklarını da ona göre, en azından kendi mesleklerine uyumlu yetiştirirdi. 
     Ve Prof. Emre Kongar’ın da, "vampirler"in en doruktakileri olarak tanımladığı üzere, "siyasetle siyasetçilik" en çok rant sağlayan alan olmanın dışına çıkardı... 
     
     20 - 30 yaş gençleri de, benim yaşıma geldiklerinde, yani 2050’lerde falan, kimbilir neler görmüş, neler yaşamış olacaklar... 
     Ha evet, bakalım seçimler ertelenecek mi 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
