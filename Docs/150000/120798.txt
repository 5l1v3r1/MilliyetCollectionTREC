<DOC>
<DOCNO> 120798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sonspo12.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Teknik Direktörü Mustafa Fedai Çok mutluyuz... 
</HEADLINE>
<TEXT>

     Göztepe Teknik Direktörü Mustafa Fedai, İzmir'e ''namağlup'' unvanıyla gelen Gaziantepspor'u 2-1 yendikleri için çok mutlu olduklarını söyledi. 
     Göztepe'nin haftalardır iyi futbol oynadığını, ancak bunu skora yansıtamadığını belirten Mustafa Fedai, şöyle konuştu 
     ''Bugün oyunun özellikle ilk yarısında iyi futbol oynadık ve iyi mücadele ettik. Çok gol kaçırdık. Rakibin de pozisyonları vardı. Ama Göztepe bugün galibiyeti gerçekten hak etti. Şanssızlığımızı son dakika golüyle kırdığımız için ayrıca sevinçliyim. Göztepe bundan sonra çıkışa geçecektir.'' Gaziantepspor Teknik Direktörü George Multescu ise, takımının sahaya adapte olmakta güçlük çektiğini belirterek, ''Göztepe bu sahaya alışık olmanın avantajıyla oynadı. Sahaya daha arzulu çıktılar, daha iyi mücadele ettiler. Ancak oyunun kırılma noktaları vardı. Durum 0-0 ve 1-1 iken boş kaleye topu gönderemedik. Bu fırsatları kullansaydık kazanabilirdik. Bizim için iyi bir gün olmadı. Artık Trabzonspor maçını düşüneceğiz'' diye konuştu. 
     





</TEXT>
</DOC>
