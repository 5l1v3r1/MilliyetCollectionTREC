<DOC>
<DOCNO> 104634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko14.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 192 puan artışla ilk seansı tamamladı 
</HEADLINE>
<TEXT>

     İMKB Ulusal-100 Endeksi, önceki kapanışa göre 192.41 puan yükselerek, 1. seansı 9,587.02 puandan tamamladı. Hisse senetlerinin ortalama değer artışı yüzde 2.05 olarak gerçekleşti. 
     Günün ilk seansına 23.82 puan kayıpla 9,394.61 puan seviyesinde başlayan endeks, seansın ilk yarısını 61.10 puan aşağıda 9,333.51 puandan geçti. Endeks, en düşük 9,299,65 puanı, en yüksek olarak da 9,601.20 puanı gördü. 
     Kapanışta mali endeks 300.11 puan artışla 11,434.55 puana, sanayi endeksi 127.48 puan artışla 9,416.73 puana ve hizmetler endeksi de 117.64 puan artışla 6,678.61 puana yükseldi. 
     Böylece önceki kapanışa göre mali grup hisseler ortalama yüzde 2.70, sanayi grubu hisseler ortalama yüzde 1.37, hizmet grubu hisseler ise ortalama yüzde 1.79 değer kazandı. 
     1. seansta işlem gören toplam 283 hisse senedinden 189'u değer kazanırken, 21 hisse senedi değer yitirdi. 73 hissenin fiyatında ise değişiklik olmadı. 
     Seansta, 174 trilyon 57 milyar 233 milyon liralık işlem hacmi oluştu. 
     Birinci seansta, Garanti Bankası, Yapı ve Kredi Bankası, Akbank, Sabancı Holding ve Turkcell en yoğun işlem gören hisseler oldu. 
     Uzmanlar, piyasada hacimsiz bir yükseliş yaşandığını ifade ederek, Yapı Kredi Bankası hissesinin yönünün yukarı dönmesinin verdiği moralle bir çıkış gerçekleştiğini, hacimdeki artışın ve alımların sürmesi durumunda endeksin haftayı 9,700-9,800 aralığında kapatabileceğini ifade ediyorlar. 
     





</TEXT>
</DOC>
