<DOC>
<DOCNO> 149567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/soneko07.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DTP, Bölgesel Kalkınma Ajansları ile ilgili hazırlıklarını bitirdi. 
</HEADLINE>
<TEXT>

     Devlet Planlama Teşkilatı DPT , Bölgesel Kalkınma Ajansları ile ilgili hazırlıklarında son aşamaya gelirken, her biri 3-4 ilden oluşan 26 adet ajansın kurulması hedefleniyor. 
     DPT yetkililerinden edinilen bilgiye göre, Acil Eylem Planı'nda 6-12 ayda tamamlanacak eylemlerden olan bölgesel kalkınma ajanslarının kurulması için, teşkilat kanunu taslağı hazırlıklarında sona gelindi. 
     Bölgesel ajanslar için AB'nin nuts 2 düzey 2 seviyesinde, her biri 2-3 ilden oluşan 26 alt bölge tespit edildi. 
     Avrupa Birliği'ne AB uyum çerçevesinde, ajansların kuruluşu ile bölgelerin potansiyelini harekete geçirilmesi ve iller arası gelişmişlik farklarının giderilmesi amaçlanıyor. 
     Bölgesel kalkınma ajanslarının plan bölgelerinin stratejilerini oluşturması ve AB fonlarının kullanımında rol alması hedefleniyor. 
     Ayrıca, merkezden doğrudan yerel düzeyde küçük ölçekli projelere ödenek tahsis etmek yerine, yerel ihtiyaçlara göre ajansların yatırımları organize etmesi de öngörülüyor. 
     
     AJANSLAR NELER YAPACAK 
     Edinilen bilgiye göre ajanslar, bölgenin tanıtımı için faaliyetlerde bulunacak, küçük ve orta boy işletmelerin KOBİ gelişmesi ve güçlenmesine destek sağlayacak. 
     Bölgesel kalkınmaya yönelik araştırmalara yapacak veya yaptıracak, özel sektör ve sivil toplum kuruluşları ile kamu kesimi arasında işbirliği ve koordinasyonda bulunacak. 
     
     ORGANİZASYON YAPISI 
     Ajansların organizasyon yapısı henüz netleşmemekle birlikte başında her biri değişimli olmak üzere her bir alt bölgedeki valilerin dönüşümlü olarak görev yapması düşünülüyor. 
     Bunun altında oluşturulacak danışma kurulunda ise yörenin sivil toplum örgütleri özel sektör, yerel yönetim ve kamu kuruluşlarının yer alması planlanıyor. 
     Bunun altındaki genel sekreter ve uzmanların ise özel sektör mantığı ile çalışacak, sözleşmeli statüde personel olması öngörülüyor. 
     Her bir ajansın 20-25 kişilik birimlerden oluşması ve tüm ajanslarda çalışanların sayısının 1000 kişiyi geçmemesi bekleniyor. 
     





</TEXT>
</DOC>
