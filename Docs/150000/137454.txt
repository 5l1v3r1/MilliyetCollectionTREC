<DOC>
<DOCNO> 137454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas07.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
David Beckham’a krampon’ değdi 
</HEADLINE>
<TEXT>

Teknik Direktör Alex Ferguson, yenilginin sinirini kramponla kaşını yardığı yıldızından çıkardı 
     DIŞ HABERLER SERVİSİ 

     İngiltere’nin şampiyonluk bağımlısı’ futbol kulüplerinden Manchester United, cumartesi günü Arsenal’e sahasında 2 - 0 yenilerek Federasyon Kupası’na veda etti. Ve bu sonuç’ soyunma odasında Ferguson kasırgası’ estirdi United’ın teknik direktörü Sir Alex Ferguson, maç bitiminde paha biçilmez orta saha oyuncusu David Beckham’ı, krampon fırlatarak yaraladı. 
     
     Kavga çıkarmadı 
     Görgü tanıklarına göre, yenilginin siniriyle soyunma odasına giren Ferguson’un fırlattığı krampon, havada taklalar atarak, odanın öteki ucunda duran İngiliz Milli Takımı’nın kaptanı Beckham’ın suratına çarptı. Yarılan kaşı kanlar içinde kalan Beckham’a Old Trafford sağlık görevlileri iki dikiş atarken, olayın ardından soyunma odasında herhangi bir kavga çıkmadığı öğrenildi. 
     Diğer oyunculardan 25 dakika önce stadı terk eden Beckham, eşi Victoria ile otomobiline atlayarak olay mahallinden’ hızla uzaklaştı. 61 yaşındaki Ferguson’un, Beckham’ı hedefleyip hedeflemediği ise henüz bir açıklık kazanmadı... 
     



 YAŞAM 
























</TEXT>
</DOC>
