<DOC>
<DOCNO> 141138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/siyaset/asiy.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveden Hayır’ çıktı 
</HEADLINE>
<TEXT>

Cumhurbaşkanı Sezer’in başkanlığında Çankaya Köşkü’nde yapılan Kıbrıs zirvesinde 3. Annan Planı’nın, Türk tarafının temel kaygı ve beklentilerini karşılamadığı açıklandı 
     Türkiye ve KKTC, BM Genel Sekreteri Kofi Annan’ın Kıbrıs sorununun çözümü için önerdiği 3. planın da Türk tarafının temel kaygı ve beklentilerini karşılamadığını açıkladı. Çankaya Köşkü’ndeki Kıbrıs zirvesinde alınan karara göre KKTC Cumhurbaşkanı Rauf Denktaş, 10 Mart’ta Lahey’de bir araya geleceği Annan’a "evet" yanıtı vermek yerine planda 25 Mart’a kadar yeni değişiklik isteyecek. Cumhurbaşkanı Ahmet Necdet Sezer başkanlığında Çankaya Köşkü’nde yapılan iki aşamalı toplantıda Annan’ın son planına verilecek yanıt belirlendi. Sezer, Başbakan Abdullah Gül, Genelkurmay Başkanı Orgeneral Hilmi Özkök ve Dışişleri Bakanı Yaşar Yakış’ın yaptığı değerlendirmenin ardından Denktaş ve beraberindeki KKTC heyeti de toplantıya katıldı. 
     
     HEDEF 25 MART’A UZATMAK 
     Dört saatlik toplantının sonucunu Cumhurbaşkanlığı Özel Kalem Müdürü ve Dışişleri Başdanışmanı Tacan İldem, "Annan’ın planı, mevcut haliyle Türk tarafının temel kaygı ve beklentilerini karşılamaktan uzaktır" diyerek açıkladı. Annan’ın tarafların mutabakat sağlaması durumunda 25 Mart’a dek değişiklik yapılmasını kabul ettiğini hatırlatan İldem, "Adil ve kalıcı bir barışa ancak iki tarafın mutabık kalacağı bir çözüm anlaşmasıyla ulaşılması mümkündür. Kıbrıs Türk tarafı da Rum tarafı gibi değişiklik önerilerini Genel Sekreter’e iletecektir" dedi. 
     
     DENKTAŞ’A AÇIK ÇEK 
     Ankara, referanduma karşı çıkan Denktaş’a açık destek verdi. Buna göre Denktaş, Lahey’de referandum önerisine de hayır diyecek. Annan’ın, planın güvenlik ve adada asker indirimine ilişkin bölümlerinin Türkiye ve Yunanistan tarafından onaylanmasına ilişkin talebine ise Ankara, "Taraflar planda uzlaşırsa bu konuda yetki TBMM’nindir" yanıtını verecek. Bu arada BM Sözcüsü Fred Eckhard, Kıbrıs’la ilgili son plan üzerinde 25 Mart’a kadar değişiklik yapılabileceğini açıkladı. 
     
Denktaş Desteğinize muhtacız      Zirvede aldığı desteğin ardından TBMM’de konuşan Denktaş, "Unutulmadığımızı, kimsesiz olmadığımızı görüyor, hissediyor, gurur içinde direnişimizi sürdürüyoruz. Desteğinize muhtacız" dedi. Filistin ve İsrail liderlerinin yaptıkları barış için Nobel aldıklarını anımsatan Denktaş, "Yapay anlaşmaydı, tutmadı. Şimdi kan gövdeyi götürüyor. Bizim korkumuz budur" dedi. 
     TBMM de Denktaş’ın konuşmasının ardından KKTC’ye destek bildirisi yayımladı. Bildiride adada iki kesimliliği korumayan önerilerin kesinlikle desteklenmeyeceği vurgulandı. 
     
     Denktaş’ı rahatsız edenler 
     Denktaş, TBMM’de yaptığı konuşmada plana ilişkin rahatsızlıklarını şöyle sıraladı 

</TEXT>
</DOC>
