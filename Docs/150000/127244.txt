<DOC>
<DOCNO> 127244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko21.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin, Şarık Tara'yı tebrik etti... 
</HEADLINE>
<TEXT>

     Rusya Devlet Başkanı Vladimir Putin, ENKA'nın Moskova'da inşa ettiği konser merkezinden ötürü firmanın onursal başkanı Şarık Tara'yı tebrik etti. 
     Merkezin dün geceki açılış konserlerinin tamamlanmasının ardından, Moskova Belediye Başkanı Yuri Lujkov, Şarık Tara'yı Putin'e tanıştırdı ve ''arkadaşım'' diye takdim etti. 
     Putin de Tara'ya, inşa edilen binanın ''büyüleyici'' olduğunu, çok beğendiğini belirtti ve ''sizi tebrik ediyorum. Muhteşem bir çalışma'' dedi. 
     Şarık Tara, konserin ardından verdiği yemek sırasında yaptığı konuşmada Putin ile bu diyaloğunu anlattı ve ''Bu, Putin'in verdiği bir işarettir. Türkiye ve Rusya birbirlerine çok benziyor. Ama aralarında önemli bir de fark var. Rusya'da iyi çalışmalar böyle takdir ediliyor, Türkiye'de ise edilmiyor'' şeklinde yakınmada bulundu. 
     





</TEXT>
</DOC>
