<DOC>
<DOCNO> 141454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/okur.html </URL>
<DATE> 2003/03/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Siirtliler tezkere parasından pay istiyor 
</HEADLINE>
<TEXT>

     Fenerbahçe açısından Siirt’e destek zaten belli. Fenerbahçe Kulübü İkinci Başkanı Nihat Özdemir, çoktan Siirt’i keşfetmiş. Enişte Erdoğan Siirt’i keşfetmeden önce gitmiş, Kurtalan Çimento Fabrikası’nı almış. 285 bin nüfuslu Siirt’te tüten tek baca ona ait. 185 kişiye iş veriyor. Onun dışında Siirtliler sadece kahvede konuşuyor. Anlayacağınız Siirt’te iş ve aş yok. Kurtalan Çimento, 1 milyon ton çimento üretiyor. 2002 sonuna kadar da 10 bin ton çimentoyu Kuzey Irak’a gönderirken 3 milyon dolar Kuzey Irak ihracatı yapıyordu. 
     Şimdi o da durdu. Siirtli kapalı 11 fabrikayı çalıştıramayınca umudu enişteye bağladı. Sanayisi, sanayicisi olmayan Siirtlinin iki işadamı derneği var. Siirt Genç İşadamları Derneği Başkanı Kadir Emirhan’ın ağzından beklenti çok açık "Biz üniversite istiyoruz. Bir de tezkere parasından Siirt’e özel ödenek." Ne diyelim Umut... 
     Recep Tayyip Erdoğan’ın eşi Emine Erdoğan Siirt merkezden. Ne şıh, ne şeyh, ne de aşiretten. Sade vatandaş. Emine Erdoğan, İstanbul’da büyümüş, eşi gibi imam hatip lisesi mezunu bir kadın. Siirt’te oyların rengini cemaatler belirleyecek belirlemesine de Araplar ve Kürtler önemli. Enişte’nin eşi de Arap kökenli. 
     Kısacası Siirt bundan böyle çok tartışılacak. Siirtlide aslan payını kapmaya çalışacak. 
     
MÜSİAD’da "çifte" seçim heyecanı      Müstakil Sanayici ve İşadamları Derneği’nin MÜSİAD yönetim kurulu seçimleri 19 Nisan’da yapılacak... Abarttığımızı düşünmeyin. MÜSİAD, bu dönemin en popüler derneği. 
     21 üyesini AKP milletvekili olarak Meclis’e yolladı. Maliye Bakanı Kemal Unakıtan ile Devlet Bakanı Ali Babacan, MÜSİAD üyesi iki bakan olarak görev yapıyorlar. MÜSİAD Başkanı Ali Bayramoğlu, başta bütçe olmak üzere pek çok konuda arkadaşlarını eleştiriyor. Üstelik Kasımpaşa’dan Recep Tayyip Erdoğan’ın gençlik arkadaşı. Gerçi bizim derdimiz Ali Bayramoğlu ile Recep Tayyip Erdoğan’ın dostlukları değil. MÜSİAD’daki seçim. 
     
     Bayramoğlu yine aday 
     Çünkü 2100 üyeli MÜSİAD’ın başkanı en fazla 2 dönem üst üste başkanlık yapabiliyor. Fakat bu kez durum farklı. MÜSİAD’çılar tüzük değişikliği istiyor. Bayramoğlu’nun bir yıl daha görev yapmasını öngörüyorlar. Çünkü Bayramoğlu, dört yıldır görev yapıyor. Bundan önceki dönemde yeniden başkan seçilirken, "Koltuklara sarılmayalım" demişti. Şimdi "taban istiyor" diye tüzük değişikliği gündeme geliyor. Hoş, Bayramoğlu’nun karşısına çıkmış bir rakip de yok ama işin özü biraz farklı galiba. 
     Görünen o ki siyasete giden yolda Bayramoğlu da arkadaşı Tayyip Erdoğan gibi yerel yönetimleri sıçrama taşı olarak kullanabilir. O yüzden 2004’te yapılacak yerel seçimlerle ilgili stratejiler geliştirebilir. 
     Çünkü Erdoğan, Başbakanlık koltuğuna oturarsa kabineyi en az dört bakan değişikliği ile revize edecek. Arkasından İstanbul Büyükşehir Belediye Başkanlığı için adaylar tartışılmaya başlanacak. 
     
Kadınlar h l ortada yok      Verilere bakın, yorumu siz yapın. Türkiye’de ilkokulda okuyan öğrencilerin yüzde 94’ü kadın, yüzde 98’i erkek... Üniversitede okuyan öğrencilerin yüzde 15.2’si kadın, yüzde 26.5’u erkek... 
     Kentlerde yaşayan eğitimli gençler arasındaki işsizlik oranları Kadınların yüzde 27.4’ü işsiz, erkeklerin yüzde 20.5’u... Kadınlar en fazla öğretmen oluyor. Öğretmenlerin durumu ortada... Kadın çalışanların sektörel dağılımına baktığımızda tablo daha çarpıcı. Kadınların yüzde 72.3’si tarımda, yüzde 9.7’si sanayide, yüzde 18.1’i hizmet sektöründe çalışıyor. Ve kadınlar erkeklere göre daha az para kazanıyor. 
     Üniversite mezunu erkek 100 lira kazanırken üniversite mezunu kadın 59.1 lira kazanabiliyor. Ya okuryazar değilseniz, ya da fabrikada çalışıyorsanız, fark etmez, tablo daha sıkıcı. 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
