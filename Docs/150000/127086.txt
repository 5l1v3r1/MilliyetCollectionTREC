<DOC>
<DOCNO> 127086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur06.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman çavuş, kıskançlık cinayetine kurban gitti... 
</HEADLINE>
<TEXT>

     Edirne'de beylik tabancasıyla vurulan uzman çavuşun, kıskanç karısı tarafından çocuğunun gözü önünde öldürüldüğü ortaya çıktı. 
     Edirne Emniyet Müdürlüğü ekipleri, Süloğlu İlçesi'ndeki bir askeri birlikte görevli Uzman Çavuş Nizamettin Uyar'ı 36 , dün gece eşinin ihbarı üzerine, Edirne'nin Esentepe Semti'ndeki evinde çenesinin altından beylik tabancasıyla vurulmuş bulmuştu. 
     Olay yerinde yaşamını yitiren Uzman Çavuş Uyar'ın cesedi, otopsi için Tarkya Üniversitesi Tıp Fakültesi Hastanesi'ne kaldırıldı. Polis, olaydan sonra bir çocuk babası Uyar'ın eşi Nevin Uyar'ı 21 gözaltına aldı. 
     Yetkililer, Nevin Uyar'ın, eşini öldürdüğünü itiraf ettiğini belirterek, ''Olay öncesinde bir kadın kocasını aramış. Bunun üzerine çıkan tartışma sonucunda cinayet işlenmiş. Olayın bir kıskançlık yüzünden meydana geldiği yönünde güçlü belirtiler var'' diye konuştular. 
     





</TEXT>
</DOC>
