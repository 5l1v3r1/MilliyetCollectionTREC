<DOC>
<DOCNO> 138172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun17.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de gece kulübündeki yangında ölenlerin sayısı 25'e çıktı 
</HEADLINE>
<TEXT>

     ABD'nin Rhode Island eyaletinin West Warwick şehrinde bir gece kulübünde çıkan yangında ölenlerin sayısının 25'e yükseldiği bildirildi. 
     Yetkililer, dün gece The Station kulübünde Great White adlı ünlü rock grubunun verdiği konsere katılanların, yangından kaçmak için çıkış kapılarına hücum etmesi sonucu 100'den fazla kişinin de yaralandığını kaydettiler. 
     Kulüpte düzenlenen havai fişek gösterisi sırasında çıkan yangında hayatını kaybedenlerin çoğunun cesetlerinin tanınmayacak halde olduğu belirtildi. 
     Yangında ölenlerin çoğunun, yangından kaçmaya çalışırken çıkış kapıları yakınlarında mahsur kalanlar olduğu kaydedildi. 
     Yangında ilk belirlemelere göre 10 kişinin öldüğü, çok sayıda kişinin de yaralandığı bildirilmişti. 
     





</TEXT>
</DOC>
