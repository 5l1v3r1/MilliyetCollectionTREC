<DOC>
<DOCNO> 134953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yasam/yas00.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da minibüsçü efsanesi 
</HEADLINE>
<TEXT>
Şoför tükürürken minibüsten düştü 
Büyük şehirlerde efsaneler bitmek bilmiyor. Son efsaneyse, hareket halindeyken tükürmek için kapıyı açıp düşen minibüs şoförüyle ilgili 
     BÜLENT ÖZDEMİR İstanbul 

     Kulaktan kulağa yayılıyor 
     "BİR minibüsün şoförü, hareket halindeyken tükürmek için kapıyı açtığı sırada düşerek öldü. Bu olaydan sonra Minibüsçüler Derneği, şoförlerin araçtan tükürmesini yasakladı." Son günlerde bu efsane kulaktan kulağa yayılıyor. Birçok kişi bu efsaneyi gerçek sanıyor. Hemen hemen tüm şoförlerin duyduğu bu efsanede, kaza şekli aynı, gerçekleştiği yer farklı... 
     
     Kadıköy mü, Barbaros mu 
     OLAYIN gerçekleştiği yer olarak daha çok Kadıköy - Bostancı hattı gösteriliyor. Ancak Beşiktaş Barbaros Bulvarı ve Hacıosman Bayırı da mek n olarak veriliyor. Kadıköy - Bostancı hattındaki çalışanlar, bu söylentilerden rahatsız. 10 yıldır k hya olarak çalışan Ertuğrul Ünal, "Arkadaşım ölecek de ben duymayacağım. Belki başka bir hatta olmuştur" diyor. 
     
Duy da inanma...      8 kişilik dolmuşlardan biri Kadıköy’den Bostancı’ya doğru gidiyormuş. Şoför bir ara tükürmek için aracın camını açmış. Eğildiği sırada minibüs büyük bir çukura girmiş. Direksiyonu da bırakan şoför hiçbir yere tutunamayınca uçmuş. Önde oturan biri şoför koltuğuna geçip minibüsü durdurmuş. 
     YOLCULARIN hayatı kurtulmuş ancak şoförün yanına gittiklerinde artık çok geçmiş. Şoförün, ölüm nedeninin, boğazını tıkayarak nefes almasını önleyen balgam olduğu belirlenmiş. Bu olaydan sonra şoförlerin kapıyı açıp tükürmesi yasaklanmış. 
     



 YAŞAM 

























</TEXT>
</DOC>
