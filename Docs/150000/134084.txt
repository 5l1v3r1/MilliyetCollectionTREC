<DOC>
<DOCNO> 134084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko08.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL-TW, ABD'nin rekor zararını açıkladı... 
</HEADLINE>
<TEXT>

     Dünyanın en büyük internet hizmeti sağlayan ISP kuruluşu olan America on Line AOL ve ortağı kablo TV şirketi Time Warner TW 2002 yılında yaklaşık 100 milyar dolar zarar ettiklerini açıkladılar. 
     Zararın, Amerikan tarihinde bir ''rekor'' olduğu bildirildi. Şirketin son çeyrekteki zararının ise 44.9 milyar dolar olduğu, şirket hisselerinin borsada hisse başına 10.04 dolar değer yitirdiği ve 13 dolara kadar düştüğü belirtildi. 
     AOL-TW, geçen yıl 1.8 milyar dolar zarar etmişti. 
     
     TURNER, İSTİFA ETTİ 
     Bu arada, AOL-TW'de Başkan Yardımcısı olan CNN'nin kurucusu Ted Turner, görevinden istifa ettiğini açıkladı. 64 yaşındaki Turner ''hayır işlerine daha fazla zaman ayırabilmek amacıyla istifa ettiğini'' öne sürdü. 
     Merkezi New York'ta bulunan AOL-TW, birkaç hafta önce de başkan Steve Case'ın istifasıyla büyük darbe almıştı. 
     Olumsuz gelişmelerden sonra Wall Street analistleriyle konferans yöntemiyle temas kuran şirketin icra direktörü Richard Parsons, ''2003'un zor bir yıl olacağını'' söyledi. 
     AOL, 2 yıl önce Time-Warner'i 106.2 milyar dolara satın almıştı. 
     





</TEXT>
</DOC>
