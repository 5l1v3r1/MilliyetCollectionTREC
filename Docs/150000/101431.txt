<DOC>
<DOCNO> 101431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun28.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
''Norveç kımızı''... 
</HEADLINE>
<TEXT>

     Noel Baba, bu yılki Noel'de Norveçlilere hiç bilmedikleri bir içki sunabilecek Rengeyiği sütünden yapılma ''Norveç kımızı''... 
     Norveç'in en büyük içki sanayii Arcus'un şefi Halvor Heuch, ''Rengeyiği sütünün damıtılıp damıtılmayacağını, mayalanma derecesini ölçüyoruz. Bakalım yeni içki nasıl olacak'' dedi. 
     Güney Norveç'te bir çiftliktteki 21 rengeyiğinin sütünden peynir yapıldıktan sonra kalan sudan içki imalatı düşünülüyor. 
     Şef Heuch, at sütünden yapılan ''bir tür ekşi ayrana benzer'' Orta Asya Türk içkisi kımızı hatırlatarak, ''Bu girişimimiz meraktan öte bir şey değil. Herkes sevmeyebilir'' dedi. 
     Norveç'te Laponlar gibi rengeyiği yetiştirenler, geyiğin her ürününden sonuna kadar yararlanıyor Eti yeniyor, konserve top köftesi yapılıyor, derisi battaniye yapılıyor, Uzakdoğu bölgelerinde boynuzundan yapılan tozdan kuvvet macunu, cinsel gücü artırıcı ilaç olarak kullanılıyor. 
     Kuzey Kutbu eskimoları, Grönland'da ve tüm Kuzey ülkeleri halkları, doğum ve yaşam yeri Anadolu olsa da, ''Kızağı rengeyikleri tarafından çekilen Noel Baba bizden çıkmadır, bizim babamızdır'' diye yüzyllardır birbirleriyle yarışarak övünüyorlar. 
     





</TEXT>
</DOC>
