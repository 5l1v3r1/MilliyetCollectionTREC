<DOC>
<DOCNO> 126415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo22.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta iç barış sağlandı... 
</HEADLINE>
<TEXT>

     Beşiktaş yönetim kurulu ile Divan Kurulu arasındaki buzlar çözülüyor. 
     Toplantılara basının alınıp alınmaması ile ilgili Divan Kurulu ile görüş ayrılığına düşen ve önceki toplantıya katılmayan Beşiktaş yönetimi, 28 Aralık Cumartesi günkü toplantıya katılma kararı aldı. 
     Beşiktaş Kulübü İletişim Komitesi Başkanı Mete Düren, toplantıların basına açık olup olmaması konusunun tatlıya bağlandığını belirterek, ''Cumartesi günkü toplantıda basının baştan görüntü almasına izin verilecek. Raporların okunması sırasında ise toplantı basına kapatılacak'' dedi. 
     
     İSTANBUL ÜNİVERSİTESİ'NE ZİYARET 
     Mete Düren, Kulüp Başkanı Serdar Bilgili ve yöneticilerin 25 Aralık Çarşamba günü saat 14.30'da İstanbul Üniversitesi Rektörü Prof. Dr. Kemal Alemdaroğlu'nu ziyaret edeceklerini söyledi. 
     Düren, Alemdaroğlu'ndan 100. yıl kutlama faaliyetleri için destek isteneceğini ifade etti. 
     





</TEXT>
</DOC>
