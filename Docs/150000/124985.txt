<DOC>
<DOCNO> 124985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko22.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK emeklilerine yüzde 2.9 enflasyon zammı 
</HEADLINE>
<TEXT>

     SSK emekli, dul ve yetim aylıkları, yüzde 2.9 oranında artırıldı. 
     Çalışma ve Sosyal Güvenlik Bakanlığı Sosyal Sigortalar Kurumu SSK Başkanlığı'ndan yapılan yazılı açıklamada, Devlet İstatistik Enstitüsü'nün açıkladığı Kasım ayı tüketici fiyatlarındaki yüzde 2.9'luk artış doğrultusunda emekli, dul ve yetimlerin Aralık ayı aylıklarının da artırıldığı bildirildi. 
     Buna göre, Aralık ayında sosyal yardım zammı dahil asgari emekli aylığı 249 milyon 939 bin 298 liradan 257 milyon 51 bin 528 liraya, azami emekli aylığı ise 481 milyon 645 bin 784 liradan 495 milyon 47 bin 502 liraya yükseldi. 
     SSK emekli, dul ve yetimlerinin aylıklarına yapılan yüzde 2.9 oranında artışın toplam tutarının 25.3 trilyon olduğu kaydedildi. 
     Aylıkların artırılmış haliyle, tahsis numarasının son rakamı 5, 7, 9 olanlara 19 Aralık Perşembe, 1 ve 3 olanlara 20 Aralık Cuma, 4, 6, 8 olanlara 23 Aralık Pazartesi, 0 ve 2 olanlara ise 24 Aralık Salı gününden itibaren ödeneceği bildirildi. 
     





</TEXT>
</DOC>
