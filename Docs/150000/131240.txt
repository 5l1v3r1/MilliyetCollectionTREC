<DOC>
<DOCNO> 131240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko24.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo, Osaka ve Kobe dünyanın en pahalı kentleri... 
</HEADLINE>
<TEXT>

     Japonya'nın Tokyo, Osaka ve Kobe kentleri dünyanın en pahalı kentleri olarak belirlendi. 
     Ekonomist Dergisi tarafından yapılan araştırmaya göre, yaşam maliyeti Latin Amerika ve Afrika ülkelerinde ekonomik ve siyasi sorunlar nedeniyle hızla düşerken, tek para birimi Euro'nun geçerli olduğu 12 ülkede, Euro'nun diğer para birimleri karşısında değer kazanmasına bağlı olarak yükseldi. 
     Tokyo, 2002 yılında olduğu gibi yüksek fiyatlar nedeniyle dünyanın en pahalı kenti olma konunumu korurken, ikinci sırada Osaka ve Kobe yer aldı. 134 kentin değerlendirildiği sıralamada, Hong Kong üçüncü, Norveç'in başkenti Osla dördüncü oldu. 
     Gabon'un başkenti Libreville beşinci sırada yer alırken, bunu Zürih, Londra, Cenevre ve Paris izledi. 
     Kuzey Amerika'nın en pahalı kenti konumunda olan New York'un yeri 7. sıradan 11'e, Çin'in başkenti Pekin 10. sıradan 19'a Şangay 14. sıradan 27'ye geriledi. 
     Ekonomik krizle boğuşan ve 2002 yılında dünyanın en pahalı kenti sıralamasında 41. olan Arjantin'in başkenti Buenos Aires'in yeri 130.'luğa indi. 
     





</TEXT>
</DOC>
