<DOC>
<DOCNO> 110398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur08.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
''Peribacaları Ürgüp Sinema Günleri'' ertelendi... 
</HEADLINE>
<TEXT>

     Nevşehir'in Ürgüp İlçe Belediyesi ve yönetmen Ertem Göreç'in katkılarıyla ekim ayında düzenlenmesi planlanan ''Peribacaları Ürgüp Sinema Günleri'', erken genel seçim nedeniyle ertelendi. 
     Ürgüp Belediye Başkanı Bekir Ödemiş, yaptığı açıklamada, Ürgüp ve çevresinde 1959 yılından günümüze dek Türk ve yabancı ülke film şirketlerince çekimi yapılan konulu filmlerin gösterime sunulması amacıyla, 15-19 Ekim tarihlerinde ''Peribacaları Ürgüp Sinema Günleri'' düzenlenmesini planladıklarını kaydetti. 
     Ödemiş, etkinliğin, 3 Kasım tarihinde yapılacak erken genel seçim nedeniyle ertelediklerini, Peribacaları Ürgüp Sinema Günleri'nin, 2003 yılının mayıs ayı içinde belirlenecek, bir tarihte yapılmasını kararlaştırdıklarını belirtti. 
     





</TEXT>
</DOC>
