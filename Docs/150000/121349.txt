<DOC>
<DOCNO> 121349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko15.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada devler ağır basıyor... 
</HEADLINE>
<TEXT>

     Sabancı, Koç ve Çukurova gruplarına ait Borsa'daki toplam 35 şirketin 31.5 katrilyon lirayı aşan piyasa değeri, işlem gören 288 şirketin piyasa değerinin yüzde 43'üne ulaştı. 
     Borsa'daki 288 şirketin toplam piyasa değeri 72 katrilyon 734 trilyon 293 milyar lira olarak hesaplanırken, üç büyük grubun Borsa'daki 35 şirketinin piyasa değeri toplam 31 katrilyon 567 trilyon 726 milyar lirayı buldu. 
     İMKB'nin 22 Kasım tarihli verileri baz alınarak yapılan hesaplamalara göre, Sabancı Grubu'nun Borsa'daki 13 şirketinin piyasa değeri 12.3 katrilyon, Koç Grubu'nun 16 şirketinin piyasa değeri 11.4 katrilyon ve Çukurova Grubu'nun 6 şirketinin piyasa değeri ise 7.8 katrilyon lira olarak belirlendi. 
     Akbank 5 katrilyon 140 trilyon 800 milyar liralık değer ile Sabancı şirketleri arasında ilk sırayı alırken, Sabancı Holding 4 katrilyon 640 trilyon lira ile ikinci, Akçansa 542 trilyon 235 milyar lira ile üçüncü oldu. 
     Sabancı Grubu'nun Borsa'daki diğer şirketlerinin piyasa değerleri de Aksigorta 425.3 trilyon, Çimsa 337 trilyon, Sasa 331.7 trilyon, Brisa 320 trilyon, Kordsa 242 trilyon, Bossa 154.8 trilyon, Olmuksa 72 trilyon, Yünsa 52.2 trilyon, Oysa Niğde Çimento 38.9 trilyon ve Ak Yatırım Ortaklığı 8.4 trilyon lira olarak sıralandı. 
     Sabancı Grubu'nun 12 katrilyon 305 trilyon 282 milyar lira olan Borsa'daki 13 şirketinin toplam piyasa değeri, pazarlar genel toplamının yüzde 17'sini kapsıyor. 
     
     KOÇ TOPLULUĞU'NUN 16 ŞİRKETİ 11.4 KATRİLYON 
     Koç Topluluğu'nun hisse senetleri Borsa'da işlem gören 16 şirketinin toplam piyasa değeri de 11 katrilyon 431 trilyon 376 milyar lira oldu. 
     Koç Holding, 4 katrilyon 520 trilyon 221 milyar lira ile topluluğun Borsa'daki en değerli şirketi ünvanını elde ederken, Arçelik 2 katrilyon 327 trilyon 40 milyar lira ile ikinci, Ford Otosan 1 katrilyon 370 trilyon 742 milyar lira ile üçüncü sırayı aldı. 
     Koç Topluluğu'nun Borsa'da işlem gören diğer şirketleri ve piyasa değerleri de şöyle 
     ''Migros 890.5 trilyon lira, Aygaz 789,3 trilyon lira, Tofaş 724,3 trilyon lira, Beko Elektronik 390 trilyon lira, Tat Konserve 95,6 trilyon lira, T. Demir Döküm 87 trilyon lira, Otokar 79,5 trilyon lira, Döktaş 67,2 trilyon lira, İzocam 36,9 trilyon lira, Kav 19,9 trilyon lira, Pastavilla 13,5 trilyon lira, Maret 12.4 trilyon lira ve Marmaris Altınyunus 7,4 trilyon lira.'' Koç Topluluğu'nun Borsa'daki 16 şirketinin toplam piyasa değeri de pazarlar genel toplamının yüzde 16'sını oluşturuyor. 
     
     ÇUKUROVA'DA TURKCELL AĞIRLIĞI 
     Çukurova Grubu'nun Borsa'daki 6 şirketi toplam 7.8 katrilyon lira ile toplamda yüzde 11'lik paya sahip oldu. 
     Turkcell 5 katrilyon 750 trilyon lira ile Grubun lideri oldu. Yapı Kredi Bankası 1 katrilyon 692 trilyon 776 milyar lira ile Çukurova Grubu'nda ikinci sırayı aldı. 
     Yapı Kredi Finansal Kiralama'nın piyasa değeri 231 trilyon lira, Yapı Kredi Sigorta'nın 112 trilyon 500 milyar lira, Yapı Kredi Koray'ın 36.8 trilyon lira ve Yapı Kredi Yatırım Ortaklığı ise 7 trilyon 992 milyar lira olarak hesaplandı. 
     
     EN DEĞERLİ ŞİRKET TURKCELL 
     Şirketlerin piyasa değerleri sıralamasında Turkcell 5 katrilyon 750 trilyon lira ile birinci sırayı alırken, Akbank 5 katrilyon 140 trilyon 800 milyar lira ikinci, İş Bankası 5 katrilyon 69 trilyon 694 milyon lira ile üçüncü oldu. 
     Sabancı Holding'in 4 katrilyon 640 trilyon lira ile 4., Koç Holding'in 4 katrilyon 520 trilyon 221 milyar lira ile 5.'liği aldığı sıralamada, ilk 10'a giren diğer 5 şirket ve piyasa değerleri şöyle oluştu 
     ''Tüpraş 2.6 katrilyon lira, Enka İnşaat 2.5 katrilyon lira, Arçelik 2.32 katrilyon lira, Garanti Bankası 2.25 katrilyon lira ve Petkim 1.9 katrilyon lira.'' 
     





</TEXT>
</DOC>
