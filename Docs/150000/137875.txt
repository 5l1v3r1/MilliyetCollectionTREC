<DOC>
<DOCNO> 137875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas03.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Lezbiyen maymunlar Darwin’i utandırdı 
</HEADLINE>
<TEXT>

Kanadalı araştırmacıların, makak türü Japon maymunlarda tespit ettiği lezbiyenlik, Darwin’in evrim teorisi’yle çatışıyor 
     DIŞ HABERLER SERVİSİ 

     Kanada’daki Lethbridge Üniversitesi Profesörü Paul Vasey, makak’ türü Japon maymunların bir kısmının lezbiyen olduğunu ortaya çıkardı. 
     Bu bulgu, Charles Darwin’in 19. yüzyılda ortaya koyduğu ünlü evrim teorisi ile çatışıyor. Darwin’in teorisine göre türlerin erkek temsilciler, dişilerin ilgisi için savaşırken, dişilerin de dikkatli bir şekilde çiftleşecekleri erkekleri seçmesi gerekiyor. Böylece, bir sonraki nesle en uygun genler geçiyor ve türün evrim sürecinde kalıcı bir yer alması sağlanıyor. Oysa makaklarda, dişilerin diğer dişilerle cinsel ilişkiye girme güdüsüne sahip olduğu belirlendi. Makak dişilerinin erkeklerin üstüne çıkıp cinsel organlarını erkeklerin sırtlarına veya kuyruklarına sürtmekten de hoşlandıkları ortaya çıktı. 
     
     Güç dengesiyle ilgili 
     Yine Darwin’in teorilerine ters düşen bu durum, zamanla bazı dişi makakların diğer dişilerin üzerine çıkmaktan zevk almasına yol açıyor. Uzmanlar Darwin’in öne sürdüğünün aksine, memeli türlerinde cinsel tercihin, en uygun genetik bilginin bir sonraki nesle geçirilmesiyle değil, erkek ve dişiler arasındaki güç dengesiyle ilgili olduğunu düşünüyor. 
     



 YAŞAM 




















</TEXT>
</DOC>
