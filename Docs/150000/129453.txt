<DOC>
<DOCNO> 129453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yazar/guclu.html </URL>
<DATE> 2003/01/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimin en önemli sorunu 1 
</HEADLINE>
<TEXT>

     Başkalarını bilmem ama bence milli eğitimin en temel sorunlarından biri de kaynak yetersizliği ve kaynak israfı. 
     Şimdi diyeceksiniz ki kaynak yetersizliği söz konusu iken nasıl kaynak israfı olur Haklısınız. Ama burası Türkiye ve söz konusu kurum Milli Eğitim Bakanlığı. Nasıl ki 90 bin öğretmen açığı varken, 20 bin öğretmen fazlası var ise bu yokluk ortamında kaynak israfı da aynen öyle. 
     Haftalardır YÖK ve üniversiteler konuşuluyor. YÖK kaldırılmalıymış, rektörler seçim ile gelmeliymiş, özgür ve özerk üniversite olmalıymış. Buna hiç kimsenin itirazı yok. Önemli olan AB ülkeleriyle kıyaslandığında 20’de bir olan kişi başına düşen eğitim payını nasıl artıracağımız .. 
     Eğitim çok meşakkatli olduğu kadar çok pahalı bir iş. Yani sadece iyi niyet, iyi yasalar, özveriyle çalışan kurumlar, adilane bir düzen ve çok iyi öğretim elemanları yetmez. Bu sistemin çarklarını döndürecek mali kaynağın da bulunması gerekiyor. Oysa olayın bu yönü hiç konuşulmuyor. 
     Öğretmenler gibi üniversitelerin tüm yükünü çeken araştırma görevlileri de perişan vaziyette. Onlar kuruş hesabı yaparken nasıl reform gerçekleştireceksiniz .. 
     Bırakın yurtdışına üniversite dışına telefon edemeyen, internete ve bilimsel yayınlara abone olamayan, laboratuvarlarını yenileyemeyen, kütüphanesini zenginleştiremeyen, hocalarını uluslararası sempozyumlara gönderemeyen bir üniversite, ha YÖK’lü yönetilmiş, ha YÖK’süz. Değişen ne olacak 
     Bir kere herkes şunu çok iyi bilmeli ki mali özerklik olmadan idari ve akademik özerklik söz konusu olamaz. 
     Eğer üniversiteleri ve diğer öğretim kurumlarımızı, özerk ve üretken hale getirmek istiyorsak öncelikle onları devletin sırtında kambur olmaktan kurtarmamız gerekiyor. 
     Öğretim kurumlarımızın yüzde 97’si devletin. Her türlü harcamayı devlet yapıyor. Dolayısıyla parayı veren devlet olduğu için de kuralları koyan da, düdüğü çalan da o. Şimdi bazı aklı evveller diyor ki davul devletin sırtında olmaya devam etsin ama tokmak bizlerin elinde olsun. Böyle bir sistem olmaz. Nitekim olmuyor da .. 
     Türkiye’de bir an önce yapılması gereken iş, devletin sırtındaki eğitim yükünü hafifletmek olmalıdır. Kaynak sorunu öncelikle çözüldüğünde diğer problemlerin çoğunluğu kendiliğinden ortadan kalkacaktır. 
     Önceki yıllarda dünyadaki pek çok ülkenin idari ve mali yapılanmasını yerinde inceledik. Bizim gibisini bulmak çok zor. Genelde mali yapı, üçlü bir sacayağı üzerinde. Üçte birini devlet veriyor, üçte birini öğrenci karşılıyor, üçte birini de üniversite kendisi üretiyor. Bazı ülkelerde ise meslek odaları önemli katkı sağlıyor. 
     İlk ve orta dereceli okullarda ise yükün önemli bir bölümünü veliler ve yerel yönetimler karşılıyor... 
     Özetin özeti Üretmeyen bir üniversite üretken insan yetiştiremez. Lüks tüketim maddelerine olduğu kadar eğitime kaynak ayırmayan ve bu kaynağı gerçekçi bir şekilde kullanmayan bir ülkede eğitim sorunları bitmez. Anlayacağınız sorun sadece sistemde değil Bu konuya devam edeceğiz. 
     
     







AKP ve asker 


Tutarsızlıklar konçertosu 


Talihsiz giriş... 


Turpun büyüğü... 


Yine kaynak nerede sorusu 


Gri katsayı 


Eğitimin en önemli sorunu 1 


Üniversite reformu 1 


Türkiye Böyle Kuruldu’ 


Ankara’nın tavrı ABD’nin planlarını bozuyor 


Politikacılar mevkilerini kötüye kullanmasa... 


Hoşluklar ve tuhaflıklar 


Kardeşimiz MÜSİAD’dan IMF efendi’ye 


Ne kadınlar vurdum Zaten yoktular 


İç borç ve banka sorununu unuttuk 


</TEXT>
</DOC>
