<DOC>
<DOCNO> 126121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/gun12.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir mağdur kurtuldu... 
</HEADLINE>
<TEXT>

Reha Muhtar’ın programına konuk edilmek üzere bir otelde tutulurken program şoförünün tecavüzüne uğrayan genç kıza devlet kol kanat gerdi 
     ŞÜKRAN PAKKAN İstanbul 

     Reha Muhtar’a İtiraf adlı programa katılması için Taksim’de bir otelde tutulurken program ekibinin görevlendirdiği şoförün tecavüzüne uğradığı iddia edilen 16 yaşındaki Y.Ö.’ye devlet sahip çıktı. Uzmanlar, Reha Muhtar’ın koruması altındayken tecavüze uğradığı öne sürülen bu çocuğun yaşadığı travmanın, tedavi edilmezse intihara bile neden olabileceğini söylüyor. İddiaya göre olay şöyle gelişmişti 
     
     ŞOFÖR HALEN TUTUKLU 
     Bir yıl önce okul arkadaşının tecavüzüne uğradıktan sonra ailesinin kendisine kötü davranması nedeniyle evinden kaçan Y.Ö.’yü parkta gören bir vatandaş, "Alo Reha Muhtar Hattı"nı arayarak yardım istedi. Ardından programa katılmak üzere Taksim’de bir otele yerleştirilen genç kıza Muhtar’ın görevlendirdiği şoför Z.B. tecavüz etti. Tutuklanarak cezaevine gönderilen Z.B. hakkında Beyoğlu 3. Ağır Ceza Mahkemesi’nde dava açıldı. Kendisine uzatılacak bir yardım elini beklerken tecavüze uğrayıp hayatı bir kez daha kararan Y.Ö.’nün durumunu öğrenen Sosyal Hizmetler İl Müdürlüğü harekete geçip genç kızı adresini gizli tuttuğu çocuk yurduna yerleştirdi. 
     
     MESLEK KAZANACAK’ 
     Sosyal Hizmetler İl Müdürü Kahraman Eroğlu, Y.Ö.’nün yaşadıklarını unutması için ellerinden geleni yaptıklarını ve uzman desteğiyle travmayı atlatması için çalıştıklarını söyledi. Eroğlu şöyle dedi "Genç kızımız artık devlet güvencesinde. Doktor gözetimi altına alındı. Öncelikle tıbbi bir tedavi yapılacak. Yaşama yeniden hazırlamak için çalışıyoruz. Diğer kızlar gibi, kurslara katılıp meslek sahibi olması için uğraşılacak. Bu süreç, onun bizimle kalmak istemesine bağlı. Ancak biz, onu kurtarmaya çalışıyoruz." 
     
Bir çay içeceğim’ diye odaya girdi      Beyoğlu 3. Ağır Ceza Mahkemesi’nde 2002 196 dosya numarasıyla açılan davanın iddianamesinde olay şöyle anlatıldı "Y.Ö.’nün otelin 1208 nolu odasına yerleştirildiği, ara sıra televizyona götürülüp getirildiği, bu işleri TV’de çalışan şoför Z. B.’nin yerine getirdiği, 5.11.2002 günü Z.B.’nin, Y.Ö.’yü televizyondan otele getirdiği, 17.00’de odasına giren mağdurenin arkasından sanığın da odaya geldiği, mağdurenin Neden girdin ’ sorusuna Bir çay içeceğim’ diye cevap veren sanığın, Y.Ö.’nün ifadesine göre, kapıyı kapatıp onu zorla içeriye götürdüğü, yine aynı yöntemle külot ve pantolonunu çıkararak fiili livata suretiyle bir kez ırzına geçtiği iddia olunmaktadır." 
     
İkinci tecavüz, yeni bir travma demek      Dr. Aynur Sayım Psikiyatr Tecavüz ciddi bir travmadır. Ruhsal yaşantıyı olumsuz etkiler. Cinsellikle ilgili tutumlarını etkiler. Cinsel ilişkiye girememe sorunu olabilir. Evlilikle ilgili problem yaşar. 16 yaş, çocuk kimliğinden çıkıp kişiliğin oluştuğu dönemdir. Bu nedenle, duygularda ani iniş çıkışlar olabilir. Böyle bir durumda daha çok ve yoğun bir desteğe ihtiyacı var. İkinci bir tecavüz durumu, ikinci bir travma demektir. Terapi ile bu sorunu aşması gerekli. Yoksa, ağır depresyon olabilir. 
     
Sonucu intihar bile olabilir...      Dr. Oğuz Tan Psikiyatr Tecavüz bir kadının başına gelebilecek en kötü olay. Ani şok etkisi yaratır. Uzun süre olayı yeniden yaşama, olayı çağrıştıran durumlardan kaçma, k buslar görme, iştahsızlık, uykusuzluk görülür. Bu durum, kızı intihara bile sürükleyebilir. Uzun vadede depresyon, kronik üzüntü, insanlara güvensizlik, ciddi ruhsal bozukluklar görülebilir. Kişilik gelişimini olumsuz etkiler. Ruh durumu dalgalı, isteksiz, moralsiz ve şüpheci olur. Aniden öfke patlamaları yaşar. Birinin tecavüzüne uğrar ama herkesle ilişkisi bozulur. İkinci kez bu tecrübeyi yaşamak yıkım olur. Asgari altı ay tedavi görmesi gerekir ama kronik olursa bu tedavi üç ile beş yıla kadar uzatılmalıdır. 
     



 GÜNCEL 
















</TEXT>
</DOC>
