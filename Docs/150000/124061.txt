<DOC>
<DOCNO> 124061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/guncel/gun03.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl’ı bagajdaki paralar yakmış .. 
</HEADLINE>
<TEXT>

     NEDİM ŞENER 

     Fadıl Akgündüz’ün usulsüzlüklerini, 1999’da Fransa’da bir otomobilin bagajında ele geçirilen 224 bin Fransız frangı ve 325 bin Alman markı ortaya çıkardı. Önceki gün Bağcılar Cumhuriyet Savcılığı tarafından tutuklanan ve Kartal Cezaevi’ne gönderilen Akgündüz’ün simsarlarından Fatih Atak, 29 Ocak 1999’da Lyon - Geneve arasındaki otobanda seyahat ederken, Lyon Gümrük Muhafaza Birimi tarafından arandı. 
     
     YÜZDE 1 KOMİSYONMUŞ 
     Bagajda 224 bin frank ve 325 bin 700 mark ele geçirildi. Atak, Jetpa adına apartman ve araba satışı için görevlendirildiğini, otomobilin bagajında yakalanan paranın da ocak ayı cirosu olduğunu söyledi. Cirodan kendisine yüzde 1 komisyon verildiğini belirten Atak, paranın şirketin Paris sorumlusu tarafından ödendiğini açıkladı. 
     
     TEMİZEL KARAR VERDİ 
     Fransız İnterpolü’nden 30 Ocak 1999’da alınan 1264 sayılı yazı üzerine, Emniyet Genel Müdürlüğü, durumu, karapara incelemesi için Maliye Bakanlığı’na bildirdi. Zamanın Maliye Bakanı Zekeriya Temizel de olayın "nitelikli dolandırıcılık" olduğuna karar vererek, Akgündüz hakkında suç duyurusunda bulunulmasına karar verdi. 
     



 GÜNCEL 















</TEXT>
</DOC>
