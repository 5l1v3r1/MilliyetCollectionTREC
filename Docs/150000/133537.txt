<DOC>
<DOCNO> 133537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun07.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter Operasyonu’nda 12 gözaltı 
</HEADLINE>
<TEXT>

     ANKARA Milliyet 

     SSK’ya fahiş fiyatla iyileştirici tıbbi malzeme sattığı iddia edilen tıbbi malzeme firmalarına yönelik yürütülen Neşter Operasyonu’nda 12 firma yetkilisi gözaltına alındı. Ankara DGM Cumhuriyet Savcısı Ömer Suha Aldan’ın talimatı üzerine, tıbbi ilaç firması yetkilisi olduğu bildirilen 12 kişi gözaltına alındı. Söz konusu kişilerin sorgusuna başlandı. Formed firmasının çalışanları Cenk Topalaklı, Murat Özügüzel, Ahmet Yavuzcan, Anki firmasının çalışanları Nevzat Ünver, Fatih Selvi, Songül Güçdemir, Ahmet Tatar, Light firması çalışanları İlker Usluer, Haydar Obalı, Mesut İnen ve Ekin firması çalışanları Osman Kerim Sürücü ve Hüseyin Ünver’in sorgularının yapılmasının ardından yarın Ankara DGM’ye çıkartılmaları bekleniyor. 
     DGM yetkilileri, soruşturma kapsamında, 500 milyar lira aylık geliri olan doktorların tespit edildiğini, bu kişilere yönelik iddiaların araştırıldığını kaydetti. 
     
     
     



 GÜNCEL 






















</TEXT>
</DOC>
