<DOC>
<DOCNO> 113056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/yilmaz.html </URL>
<DATE> 2002/10/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erdoğan İstanbul’u böyle yönetti 
</HEADLINE>
<TEXT>

     Milliyet TIR’ı ile gittiğimiz her yerde AKP’ye oy vereceklerini söyleyenlerin sözbirliği etmişçesine tekrarladıkları bir cümle vardı "İstanbul’u yöneten, Türkiye’yi de yönetir..." 
     Size AKP’nin yasaklı lideri Tayyip Erdoğan’ın Büyükşehir Belediye Başkanlığı döneminden kalan bir hizmet belgesi 
     Emlak Bankası 1990’lı yıllarda, Ataşehir’deki 5.5 milyon metrekare alanlı arsada, 26 bin konutluk "Ataşehir Projesi" uygulaması başlatmıştı. 
     Tayyip Erdoğan başkanlığı döneminde 15.11.1995’te, 1 5.000 ölçekli plan kararlarına "aykırı" olarak, 1 50.000 ölçekli plan kararı alarak Ataşehir konutları arazisine otogar yapımına yol açan süreci başlattı. 
     1997 tarihinde arzasinin sahibi Emlak Bankası, Erdoğan’ın aldığı 1 50.000 kararlarına itiraz etti ve İstanbul 2. İdare Mahkemesi’ne başvurdu. Çünkü Erdoğan, bu arazide Esentepe Garajı’nın eşini yapmak isteyen Uluslararası Anadolu ve Trakya Otobüsçüler Derneği’ne yer kazandırmak için Emlak Bankası’nın arizisini kamulaştırmaya gitmek istiyordu. 
     Emlak Bankası’nın itirazını ilgili mahkeme "Belediyenin 1 5.000 ve 1 1.000 ölçekli uygulama planı dışında herhangi bir planı yapmak ya da onaylamak yetkisine sahip olmadığı" gerekçesi ile yerinde buldu. Belediye de bunun üzerine Danıştay 6. Dairesi’ne başvurarak kararın iptalini istedi. Danıştay, bankanın "dava açma süresini" aştığı için karar düzeltme yoluna gidilmesini istedi. 
     
Danıştay bekliyor      Belediye ikinci bir atak yaptı, planı 1 5.000 ölçeğine alarak yine otogar peşinde koştu. Emlak Bankası yine itiraz etti. Belediye, iki kamu kuruluşu, kamu yararına bir konuda anlaşmazlığa düştüğü zaman konu doğrudan Danıştay’a gider ilkesinden hareketle, Danıştay Birinci Dairesi’ne başvurdu. Danıştay Birinci Dairesi 16.05.2000’de aldığı karar gereğince İstanbul 4’üncü İdare Mahkemesi’nde açılan davanın sonuçlanmasını bekliyor. 
     Arsanın sahibi Emlak Konut, belediyenin verdiği kamulaştırma bedeli olan 45 trilyon lirayı kabul edip, neden otogar yapılmasına izin vermiyor 
     Keyfinden değil, İstanbul Teknik Üniversitesi’nin hazırladığı raporlara dayanarak ve banka etüdlerine bakarak. 
     Ataşehir’de satılan 9 bin konut, buraya bir otogar yapılması halinde değer yitirecek ve Ataşehir, Esenler’e dönüşecek. Ayrıca yapımı planlanan 15 bin konut için de banka umduğu fiyatı isteyemeyecek. 
     İTÜ raporunda çevre ve gürültü kirliliğine de dikkat çekiyor. 
     
Raporla ihbar      Dönemin Emlak Konut Genel Müdürü Süleyman Şahin, ilgili Devlet Bakanı Faruk Bal’a yazdığı raporda, "Metropollerde arsa va arazilerin büyük rantlar sağladığı ve Hazine arazilerinin yanı sıra, diğer kamu kuruluşu ve hatta özel mülkiyet konusu olanların dahi işgal edildiği ve bu uğurda cinayetlerin işlendiği ne yazık ki, ülkemizin acı gerçeği" ifadelerine yer veriyor ve otogar pazarlığını anlatıyor 
     "Ataşehir arsalarına garaj yapmak için İstanbul Büyükşehir Belediyesi ile işbirliği yapan bir derneğin yöneticileri, Yönetim Kurulu üyesi Necati Asım Uslu, Genel Müdür Yardımcısı Ertuğrul Arslan ve Bakan Danışmanı aynı zamanda şirket denetçisi Salih Şahin ile Makam’ın bilgisi dışında toplantı yaptılar. Toplantı pazarlık halindeyken odaya giren diğer yönetim kurulu üyeleri İbrahim Metin ve Turgut Öztaşkın durumu Bakan’a Dönemin ilgili Bakanı Sadi Somuncuoğlu bildirdi." 
     Şahin’in bu raporu değerlendirilmedi. Ancak Somuncuoğlu döneminde toplantıya katılan Arslan genel müdür yardımcılığından alınmış, Şahin ise çalıştırmalardan uzaklaştırılmıştı. 
     İlginç rastlantılar da olmuyor değil. Örneğin Mahkeme kararını bekleyelim’ diyen Danıştay Birinci Dairesi üyeleri kimler Birini tanıyorum N.Doğan Topaloğlu, AKP kurucu üyesi. Danıştay Altıncı Dairesi kararında da acaba Topaloğlu’nun imzası olabilir mi 
     
     







Emre Kongar ve metot 


Bali’de patlama 


ABD’yi beklerken... 


Faizleri düşürmek bir nolu dertse... 


Askerin şarkısı 


Washington Post "AKP darbe nedeni" Kenan Evren "Değil" 


Türkiye, AB konusunda neden sınıfta kaldı 


Kuzey Irak uyarısı 


Kuzey Irak’a müdahale 


Okyanusu yutabilir misiniz 


ABD can’ biz mal’ derdindeyiz 


Erdoğan İstanbul’u böyle yönetti 


</TEXT>
</DOC>
