<DOC>
<DOCNO> 101270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yasam/yas05.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm 3 yıldır peşindeydi 
</HEADLINE>
<TEXT>

Binbir hayalle geldi İstanbul’a... Planları vardı genç Tülay Batkı’nın kendine, geleceğine güveniyordu. Ancak sevmediği birinin ona olan umutsuz aşkı, her şeyi toprağa gömdü 
     NESLİHAN CUYAR İstanbul 

     20 yaşında bir genç kız... Diyarbakır’dan mutlu bir geleceğin hayaliyle kalkıp geldi İstanbul’a... Evlenip yuva kuracak, iyi bir geleceği olacaktı. Hayaller kurup, planlar yapıyordu... Taa ki önceki gün, ölüm onu yakalayana kadar... 
     Tülay Batkı’nın hik yesi Diyarbakır’da başladı. 7 çocuklu bir ailenin en büyük kızıydı. Üç yıl önce yalnız yaşayan 70 yaşındaki teyzesi Meryem Şimşek’e bakmak ve çalışmak için 18 yaşındaki kardeşi Abdullah ile birlikte İstanbul’a gelip yerleşti. Abdullah, Bebek’te iş bulunca üvey amcası ile yaşamaya başladı. Tülay ise teyzesinin yanında kalıyordu. 
     Tülay kısa bir süre sonra Zeytinburnu’nda bir doğalgaz firmasında sekreter olarak çalışmaya başladı. İstanbul’a geldiğinde en büyük hayali mutlu bir evlilik yapmak olan Tülay, kendisini ölüme götürecek olan doğalgaz döşeme ustası Muhsin Bolat’la işyerinde tanıştı. 
     
Bıçaklattı, yalvardı      Genç kızın ailesinin iddiasına göre Muhsin, Tülay’ı görür görmez şık oldu. Sürekli aşkını dile getiren ve sevgisine karşılık almak için baskı yapan Muhsin’den bunalan Tülay, 2 ay sonra izini kaybettirmek için işyerinden ayrıldı. 
     Bir süre işsiz kalan genç kız, daha sonra bir sürücü kursunda sekreter olarak çalışmaya başladı. Ancak Tülay’ın çalıştığı yeri yine bulan Muhsin Bolat, birlikte olma isteğini yineledi. Ancak bir kez daha "Hayır" cevabını alınca geçtiğimiz kış, 3 kişi tutup genç kızı baldırından bıçaklattı. Tülay 3 gün hastanede yattı olayın ardından gözaltına alınan Muhsin ise şikayetçi olmaması için Tülay’a yalvardı ve buna karşılık peşini bırakacağına söz verdi. 
     
Kızlarını korumak için geldiler      Kızlarının bıçaklandığını öğrenip onu Diyarbakır’a dönmeye ikna edemeyen Batkı ailesi, geçtiğimiz eylül ayında tarla ve bahçelerini bırakıp çocukları ile birlikte İstanbul’a yerleşti. 
     Bıçaklanma olayından sonra yaklaşık bir ay Muhsin Bolat’tan ses çıkmadı. Ancak bir gün yine Tülay’ın yolunu kesti. Genç kızın babası Zülfik r Batkı’ya da haber yollayan Muhsin, kendisine verecekleri para karşılığı bir daha rahatsızık vermeyeceğini yineledi. Çaresiz baba, Muhsin’e 300 milyon lira vererek sözünü tutmasını istedi. Ama yine söz tutulmadı. Bolat bu kez de genç kıza yol ortasında yumruk attı. Tüm bu olayların ardından tekrar iş değiştiren Tülay, bir tekstil firmasına girdi. 
     Ancak Tülay, tüm kaçış çabalarına rağmen kurtulamadı... Muhsin Bolat, önceki gün Zeytinburnu’nda tramvay bekleyen genç kızı silahıyla öldürdü. Sonra da kendisine müdahale eden polisi ağır yaraladı. Son kurşununu ise kafasına sıkarak yaşamına son verdi. 
     
Evlenecekti’      Batkı’nın erkek kardeşi Abdullah, ablasının yaklaşık 1 yıldır Birol adlı bir erkek arkadaşının olduğunu ve askerliğini yaptıktan sonra da evlenmeyi planladıklarını anlattı. Bolat’ın tehdit ve tacizlerinden bunalan ablasının yaşadıklarını çoğu zaman kendilerine söylemediklerini belirten Abdullah şöyle konuştu "Geçen kış, ablam ve birkaç arkadaşımla birlikte Muhsin’le buluştuk. Ablama yumruk attıktan sonra bize bir kağıt getirerek şik yetçi olmamamız konusunda imzalamamızı istedi. Kabul etmedik, hatta onu hırpaladık." 
     
Bizi buraya bağlıyordu’      Tülay’ın İstanbul’u çok sevdiğini ve bu yüzden de Diyarbakır’a dönmek istemediğini belirten Abdullah "Onu kurtarabilmek için hepimiz gelip İstanbul’a yerleştik ama bütün bu çabamız boşa gitti" diye konuştu. 
     Genç kızın cenazesinin Diyarbakır’da toprağa verileceğini belirten Abdullah Batkı şunları söyledi "Bizi buraya bağlayan tek şey ablamdı. Burada gömülmesini istemiyoruz." 
     



 YAŞAM 















</TEXT>
</DOC>
