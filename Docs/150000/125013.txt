<DOC>
<DOCNO> 125013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo11.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da primler artırıldı... 
</HEADLINE>
<TEXT>

     Diyarbakırsporlu futbolculara Elazığspor maçı galibiyeti nedeniyle verilecek 2'şer milyar liralık galibiyet primi 4'er milyar liraya yükseltildi. 
     Kulüp Başkanı Ali İhsan Kaya, ekonomik sıkıntılara rağmen futbolcuların aldıkları başarılarını karşılıksız bırakmadıklarını belirterek, daha önce 2'şer milyar lira olarak açıkladıkları Elazığspor galibiyet primini 4'er milyar liraya çıkardıklarını söyledi. 
     
     MADDİ DESTEK ARAYIŞI 
     Kaya, ligdeki çıkışlarını sürdürmek için işadamlarından ve taraftarlardan destek beklediklerini ifade ederek, şöyle dedi 
     ''Diyarbakırspor, bugüne kadar ekonomik sıkıntı yaşamadı. Bunda da yönetimin büyük bir özveri ve fedakarlığı rol aldı. Diyarbakırlı işadamlarımız ve taraftarlarımızın takıma sahip çıkmaları gerekmektedir. İşadamlarımız ve taraftarlarımız bu çağrımıza olumlu cevap verirse, birlikte Diyarbakırspor'u layık olduğu yere çıkarırız.'' 
     





</TEXT>
</DOC>
